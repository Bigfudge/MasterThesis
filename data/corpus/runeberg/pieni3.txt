
PIENI TIETOSANAKIRJA
III


<chapter name="Pieni tietosanakirja
Kolmas osa, Masku-Sanomalehti">
PIENI TIETOSANAKIRJA
TOIMITUSKUNTA:
JAAKKO FORSMAN I. HAVU HANNES SALOVAARA
FIL. TOHTORI FIL. TOHTORI LEHTORI
VILHO SETÄLÄJ. A. WECKSELL
FIL. KAND. FIL. KAND., TOIMITUSSIHTEERI

KOLMAS OSA
MASKU-SANOMALEHTI

1155 TEKSTIKUVAA, 134 SYVENNYSPAINOKUVAA,
6 VÄRIKUVALIITETTÄ JA 21 KARTTAA

KUSTANTAJA JA JULKAISIJA
KUSTANNUSOSAKEYHTIÖ OTAVA
HELSINGISSÄ





VAKINAISET AVUSTAJAT:
J. E. AALTO-SETÄLÄ ILMARI KROHN
AGRONOMI, FIL. MAIST. PROFESSORI
PAAVO PERO AARNE SAARIALHO
TEOLLISUUSNEUVOS KORKEIMMAN HALLINTOOIKEUDEN NOTAARI
SEVERI SAVONEN V. E. TIIRI
LÄÄKET. LIS. KAPTEENI
L. WENNERVIRTA
FIL. MAIST.

KUVITUKSESTA HUOLEHTINUT
VIHTORI SUOMALAINEN, JOHTAJA

Kustannusosakeyhtiö Otavan
kirjapaino, Helsingissä, 1927.



Ääntämisen merkintä:
Pitkä vokaali merkitään kirjaimen
yläpuolella olevalla viivalla: -, esim. ā
(suom. aa).

Korko merkitään pilkulla korollisen
tavun vokaalin jäljessä, siis: Aspelin
[-ī'n]. Jos korko on ensi tavulla,
ei sitä merkitä.

ə kirjaimella merkitään epämääräinen
vokaali, joka äännetään kuin hyvin
lyhyesti ja epäselvästi lausuttu e,
esim. englannin bälfuə.

Nasaalivokaalit l. nenässä äännetyt
vokaalit merkitään ~ merkillä, esim. ã,
ransk. en (= nenässä äännetty a).

δ kirjaimella merkitään esim.
englannin the sanan alkukonsonantti.

þ kirjaimella merkitään esim.
englannin thing sanan alkukonsonantti.

z kirjaimella merkitään esim. saks.
singen, engl. zeal, ransk. rose, ven. oзepo
sanoissa z:llä, s:llä ja з:lla kirjoitetut
äänteet.

ž kirjaimella merkitään esim. ransk.
je, ven. жалъ sanoissa j ja ж kirjaimilla
merkityt äänteet.

š on = saks. sch, engl. sh, ven. ш,
esim. sanoissa schule, shirting, шумъ.

tš on = saks. tsch, ven. ч esim.
sanoissa tscherkesse, человыкъ.

Ylläolevat z, ž, š ja tš merkit ovat
Pienessä Tietosanakirjassa myös otetut
tavalliseen suomalaiseen kirjaimistoomme
käytäntöön merkitessä sellaisten kielten
äänteitä, joissa ei käytetä eurooppalaista
kirjaimistoa, ja joskus muulloinkin, esim.
Puškin, Nižnij-Novgorod.

ŋ kirjaimella merkitään eng-äänne
(= sama äänne, joka esiintyy k:n edessä
suomen sanassa sanka), esim. englannin
meeting [mītiŋ].

c äännetään k:ksi, milloin ei toisin
ilmoiteta.

Kreikan- ja latinankielisten sanojen
korkoa ja laajuutta ei ole merkitty.



Lyhennyksiä:
aas. = aasialainen
adj. = adjektiivi
afr. = afrikkalainen
alankom. = alankomaalainen
alk. = alkujaan
amer. = amerikkalainen
anat. = anatominen
angls. = anglosaksilainen
arab. = arabialainen
aram. = aramealainen
arkeol. = arkeologinen
armeen. = armeenialainen
as. = asukasta
ass. = assyrialainen
at.-p. = atomipaino
austr. = austraalialainen
bab. = babylonialainen
belg. = belgialainen
biol. = biologiassa
britt. = brittiläinen
bulg. = bulgaarialainen
bysant. = bysanttilainen
C = Celsius
egypt. = egyptiläinen
eläinl. = eläinlääketiede
eläint. = eläintieteessä
engl. = englantilainen
ensim. = ensimmäinen
esp. = espanjalainen
etel., et. = eteläinen
et. lev. = eteläistä leveyttä
euroopp. = eurooppalainen
ev. = evankeelinen
farm. = farmakologia
fem. = feminiini
fil. kand. = filosofian kandidaatti
filos. = filosofiassa
fil. toht. = filosofian tohtori
flaam. = flaamilainen
fonet. = fonetiikassa
fys. = fysiikassa
fysiol. = fysiologinen
gen. = genetiivi
geod. = geodesiassa
geol. = geologinen
geom. = geometrinen
germ. = germaanilainen
hepr. = heprealainen
hevosv. = hevosvoima
hist. = historiassa
H. M. = hallitusmuoto
holl. = hollantilainen
hydrograf. = hydrografiassa
ilmat. = ilmatieteellinen
int. = intialainen
irl. = irlantilainen
isl. = islantilainen
isr. = israelilainen
it. = italialainen; itäinen
it. pit. = itäistä pituutta
itäv. = itävaltalainen
jap. = japanilainen
julk. = julkaisuja, julkaissut
juut. = juutalainen
k. = kuollut
kaak. = kaakkoinen
kansantal. = kansantaloustieteessä
kansat. = kansatieteellinen
kasvatusop. = kasvatusopillinen
kasvit. = kasvitieteellinen
kat. = katolinen
kaup. = kaupunki; kauppasana
keis. = keisarillinen

kelt. = kelttiläinen
kem. = kemiallinen
kiehumap. = kiehumapiste
kielit. = kielitieteellinen
kiinal. = kimalainen
kirj. = kirjoittanut
kirjap. = kirjapainotaitoa koskeva
kk. = kuukausi
koil. = koillinen
kreik. = kreikkalainen
krist. = kristillinen
ks. = katso
kunink. = kuninkaallinen
kuvaan. = kuvaannollisesti
kW = kilovattia
kWh = kilovattituntia
l. = eli; lääni
lakit. = lakitieteellinen
lapp. = lappalainen
lat. = latinalainen
latv. = latvialainen
lev. = leveys
loun. = lounainen
luot. = luoteinen
lut. = luterilainen
lyh. = lyhennettynä
länt. = läntinen
länt. pit. = läntistä pituutta
lääket. = lääketieteellinen
maant. = maantieteessä
maanv. = maanviljelyksessä
maatal. = maataloudessa
mask. = maskuliini
matem. = matemaattinen
mek. = mekaniikassa
merenk. = merenkulku
merenp. = merenpinnan, merenpinnasta
metsänh. = metsänhoidossa
milj. = miljoona
min. = minuutti
miner. = mineralogiassa
mittausop. = mittausopissa
mlat. = myöhäislatinalainen
mon. = monikko
mongol. = mongolilainen
muham. = muhamettilainen
muin. = muinainen, muinais-
muinaist. = muinaistiede
mus. = musiikissa
myt. = mytologinen
neutr. = neutraalinen, neutrinen
nom. = nominatiivi
norj. = norjalainen
nuor. = nuorempi
nyk. = nykyjään, nykyinen
oik. = oikealla
om.-p. = ominaispaino
o. s. = omaa sukua
os. = osa, osaa
p, = päivä; penniä
pain. = painos, painettu
paleont. = paleontologiassa
patol. = patologiassa
per. = perustettu, perustanut
pers. = persialainen
pit. = pituus
pohj. = pohjoinen
pohj. lev. = pohjoista leveyttä
pohjoism. = pohjoismainen
port. = portugalilainen
preussil. = preussilainen
prof. = professori
pros. = prosentti
puol. = puolalainen
rak. = rakennettu
rakennust. = rakennustaiteessa
ransk. = ranskalainen
rek.-ton. = rekisteritonnia
R. L. = rikoslaki
rom. = romaanialainen
roomal. = roomalainen
room.-kat. = roomalaiskatolinen
ruots. = ruotsalainen
ruotsin. = ruotsinnettu
ruotsink. = ruotsinkielinen
s. = syntynyt
saks. = saksalainen
saksan. = saksannettu
sam. v. = samana vuonna
sanskr. = sanskritissa
sek. = sekunti
seur. = seuraava; seuraavana
sielut. = sielutieteessä
skand. = skandinaavilainen
skotl. = skotlantilainen
slaav. = slaavilainen
sos.-dem. = sosiaalidemokraattinen
sot. = sotilassana
subst. = substantiivi
sulamisp. = sulamispiste
suom. = suomalainen
suomen. = suomennettu
suomenk. = suomenkielinen
sveits. = sveitsiläinen
synt. = syntyisin
syyr. = syyrialainen
sähköt. = sähkötekniikassa
t. = tätä; tai; tunti
taideteoll. = taideteollisuudessa
taloust. = taloustieteessä
tansk. = tanskalainen
tat. = tataarilainen
tav. = tavallisesti
tekn. = teknillinen
teol. = teologinen
teoll. = teollisuus
tilastot. = tilastotieteessä
ton. = tonni
tšek. = tšekkiläinen
tunt. = tuntia
turk. = turkkilainen
tähtit. = tähtitieteellinen
ugr. = ugrilainen
unk. = unkarilainen
U. T. = Uusi Testamentti
uuslat. = uuslatinalainen
v. = vuosi
vak. = vakinainen
vanh. = vanhempi
vas. = vasen, vasemmalla
ven. = venäläinen
viim. = viimeinen, viimeksi
vir. = virolainen
V. J. = valtiopäiväjärjestys
vrk. = vuorokausi
vrt. = vertaa
V. T. = Vanha Testamentti
vuosik. = vuosikerta
vuosis. = vuosisadalla
yht. = yhteensä
yhteiskun. = yhteiskunnallinen
yks. = yksikkö
ylim. = ylimääräinen
yl. merenp. = ylempänä merenpintaa
yläp. = yläpuolella

Sulukkeissa olevat lyhennykset kuten
(ransk.) osoittavat, että sana on
joko ranskaa tai ranskalaisperäinen.

Mittamerkinnöissä jakoviiva vastaa
sanaa „kohti", esim. km/t
= kilometrejä tunnissa.

Eräät lyhennykset tarkoittavat sekä
substantiivia että adjektiivia, joskin
vain viimeksimainittu on merkitty, esim.
biol. voi merkitä sekä biologiassa
että biologinen.

Muut lyhennykset ymmärrettäneen selityksittä.


Pienen Tietosanakirjan III osan liitteet:

Metsästys. 8 syvennyspainokuvaa . . . 112
Metsätalous. 9 syvennyspainokuvaa . . . 116
Moskova. 3 syvennyspainokuvaa . . . 216
Hjalmar Munsterhjelmin taidetta.
Värikuva . . . 232
Pohjoisnapamaat. 3 syvennyspainokuvaa . . . 312
Etelänapamaat. 2 syvennyspainokuvaa . . . 313
New York. 5 syvennyspainokuvaa . . . 352
Norja. 5 syvennyspainokuvaa . . . 408
Norjan taidetta. 4 syvennyspainokuvaa . . . 416
Oslo. 5 syvennyspainokuvaa . . . 544
Paini. 8 syvennyspainokuvaa . . . 592
Palestiina. 5 syvennyspainokuvaa . . . 608
Palosuojelus. 10 syvennyspainokuvaa . . . 624
Paperinvalmistus. 6 syvennyspainokuvaa . . . 648
Pariisi. 4 syvennyspainokuvaa . . . 664
Perhosia. 21 värikuvaa . . . 720
Petsamo. 6 syvennyspainokuvaa . . . 768
Pietari. 2 syvennyspainokuvaa . . . 217
Pohjanmaa. 6 syvennyspainokuvaa . . . 848
Pohjois-Amerikka. 4 syvennyspainokuvaa . . . 856
Postimerkkejä. 35 värikuvaa . . . 912
Presidentin linna.
4 syvennyspainokuvaa . . . 928
Puola. 4 syvennyspainokuvaa . . . 992
Puuteollisuus. 4 syvennyspainokuvaa . . . 1024
Ranska. 4 syvennyspainokuvaa . . . 1120
Ranskan taidetta. 4 syvennyspainokuvaa . . . 1120
Juho Rissasen taidetta. Värikuva . . . 1252
Rooma. 4 syvennyspainokuvaa . . . 1296
Ruotsi. 4 syvennyspainokuvaa . . . 1344
Ruotsin taidetta. 4 syvennyspainokuvaa . . . 1344
Ryijyjä. 2 värikuvaa . . . 1360
Saksa. 4 syvennyspainokuvaa . . . 1424
Saksan taidetta. 3 syvennyspainokuvaa . . . 1424
Tyko Sallisen taidetta. Värikuva . . . 1440



Kartat:
Meksikko. Väripainos . . . 41
Merien tärkeimmät liikenneväylät.
Väripainos . . . 59
Helsingin edustan merikortti.
Väripainos . . . 67
Napamaat. Väripainos . . . 311
New York. Väripainos . . . 355
Norja. Väripainos . . . 1344
Oslo ympäristöineen. Väripainos . . . 545
Palestiina. Väripainos . . . 605
Panamavyöhyke. Väripainos . . . 630
Pariisi ympäristöineen . . . 665
Persia. Väripainos . . . 739
Petsamo. Väripainos . . . 771
Pietari. Väripainos . . . 789
Preussi. Väripainos . . . 933
Puola. Väripainos . . . 995
Puola 1700-luvulla . . . 998
Ranska. Väripainos . . . 1121
Rooma. Väripainos . . . 1285
Rooman valtakunta keisariaikana.
Väripainos . . . 1289
Skandinaavia, Suomi ja balttilaiset
valtiot. Väripainos . . . 1344
Saimaan kanava. Väripainos . . . 1399
Keski-Eurooppa. Väripainos . . . 1472



Kuvaryhmiä tekstissä:
Metsästys. 5 kuvaa . . . 113
Metsävarat. 4 kuvaa . . . 119
Mittausvälineitä. 15 kuvaa . . . 169
Mylly . . . 273
Nostokoneita. 5 kuvaa . . . 427
Nuotteja . . . 443
Omenia. 9 kuvaa . . . 505
Paperikone. Väripainos . . . 643
Pilvimuotoja. 6 värikuvaa . . . 813
Pistoli. 4 kuvaa . . . 828
Polttomoottori. 6 kuvaa . . . 873
Polveutumisoppi. 5 kuvaryhmää . . . 877
Poria. 2 kuvaryhmää . . . 889
Posliinimerkkejä. 14 kuvaa . . . 910
Puhelin. Väripainos . . . 967
Pukuja. 40 kuvaa . . . 977
Pumppu.6 kuvaa . . . 985
Purjealus. 3 kuvaa . . . 1005
Putkijohtotarpeita. 12 kuvaa . . . 1012
Puuliitoksia . . . 1017
Päärynöitä. 4 kuvaa . . . 1059
Radio. 34 kuvaa . . . 1083
Rahoja. 15 kuvaa . . . 1095
Ratsastus. 4 kuvaa . . . 1148
Rautatievaunu. 3 kuvaa . . . 1169
Ravintoaineet. Väripainos . . . 1173
Reimarit. Väripainos . . . 1193
Reklaami. 6 kuvaa. Väripainos . . . 1197
Ristejä. 8 kuvaa . . . 1255
Ritarimerkkejä. 9 kuvaa . . . 1262
Roomalaista taidetta. 6 kuvaa . . . 1293
Roottori. 4 kuvaa . . . 1298
Sahoja. 13 kuvaa . . . 1393
Salaojitus. 9 kuvaa . . . 1436
Sammakko. 4 kuvaa . . . 1449
Sammalet. 4 kuvaa . . . 1452




Oikaisuja:
I osa palsta 203 rivi 14 alh. on perustamansa lue johtamansa
palsta 226 rivi 14 ylh. on 1916 lue 1917
palsta 251 rivi 25 ylh. on Auragzeb lue Aurangzeb
palsta 366 rivi 14 ylh. on Artnur lue Arthur
palsta 399 rivi 8 alh. on 1916 lue 1917
palsta 536 rivi 8 ylh. on 1922 lue 1927
palsta 713 rivi 11 alh. on 28 lue 26
palsta 825 rivi 4 alh. on Blomfontein lue Bloemfontein
palsta 1067 rivi 17 alh. on runoilija lue ruots. runoilija
palsta 1273 rivi 11 ylh. Svalbard on laajempi alue kuin Huippuvuoret
palsta 1288 rivi 26 alh. on Huuliääni lue Huuliäänne
palsta 1434 rivi 30 ylh. on Nikodemeia lue Nikomedeia
II osa palsta 45 rivi 11 ylh. poistettava: muut vain jaloin.
palsta 47-48 kuvien 1 ja 6 allekirjoitukset ovat vaihtuneet
palsta 233 rivi 29 ylh. on 1908 lue 1907
palsta 296 rivi 13 alh. on Kiihtelysvaarassa lue Pyhäselässä
palsta 496 rivit 22-24 ylh. poistettava Pohjois-Karjalan kansanopisto,
Niittylahden kasvitarha- ja talouskoulu
palsta 583 rivi 30 alh. on Kloblatt [-ō-] lue Kleblatt [-ē-]
palsta 639 rivi 28 ylh. on (s. 1846) lue (1844-1025)
palsta 745 rivi 11 alh. on Työkansan lue Työväen
palsta 761 rivi 12 alh. on ominais- lue molekyyli-
palsta 807 rivi 4 ylh. on 130,000 lue 13,000
palsta 998 rivi 6 alh. on 1879-1912 lue s. 1879
palsta 1002 rivit 13-14 ylh. on Tanskaan ja Norjaan sekä lauloi 1924 Tukholmassa
lue Tanskaan, Ruotsiin ja Norjaan sekä lauloi 1925 Tukholmassa
palsta 1025-1026 n. 51 on Putki lue Putkiluu
palsta 1110 rivi 27 alh. on ruotsink. lue kaksikielinen (enemmistön kielenä ruotsi)
palsta 1123 rivi 27 alh. on 28 lue 18
palsta 1257 rivi 19 ylh. on —Alle 39° lue Alle —39°
palsta 1307 rivi 1 alh. on 7,408 lue 7,422
palsta 1324 rivi 11 alh. on Metsätalousopetus lue Metsäopetus
III osa palsta 24 rivi 4 alh. on 2,001 lue 2,930
palsta 116 piirroksen allekirjoituksessa on 1887-1925 lue 1887-1923
palsta 371 rivi 6 ylh. on Kiihtelysvaaran lue Pyhäselän
palsta 540 kuvan allekirjoituksessa on orto- lue orto-,
I osan toisessa painoksessa palsta 942 rivi 1 alh. on Freund lue Freud



M
Masku, kunta Turun ja Porin
läänissä, Varsinais-Suomen länsirannalla;
83,8 km2, 1,644 as. (1926). Kankaisten
ja Ohensaaren kartanot. Harmaakivikirkko, rak. 1232.
— M:n pysäkki Turun-Uudenkaupungin radalla.

Maskuliini (lat.), miespuolista sukua oleva.

Maslenitsa (ven. „voiviikko"),
pääsiäispaaston edellä käyvä laskiais-
l. karnevaaliviikko Venäjällä.

Masmalo (Anthyllis vulneraria),
palkokasveihin kuuluva keltakukkainen ruoho;
rehukasvi.

Masokismi, semmoinen sukupuolinen
luonnottomuus, jossa hekumantunteen
saavuttamiseksi halutaan antautua
toiseen sukupuoleen kuuluvan henkilön
rääkkäyksen alaiseksi.

Masolino da Panicale [-lī'- -kā'-]
(1383-1440), oik. Tommaso di
Christoforo Fini, it. taidemaalari.
Töitä: freskoja Santa Maria del Carmine-kirkossa
Firenzessä ja Castiglionen kastekirkossa.

Mašonamaa (engl. Mashona Land),
alue Etelä-Afrikan itäosassa, britt.
Etelä-Rhodesiassa; kultakenttiä. M. on saanut
nimensä siellä asuvasta mašona-nimisestä
bantukansasta.

Masora [-ō'-] (uushepr.), perintätieto
V:n T:n tekstin oikeasta lukemisesta.
— Masoreettinen teksti, masoraan
perustuva, vokaali- y. m. lukumerkeillä
varustettu (alkup. teksti on kirjoitettu vain
konsonanteilla) V:n T:n hepr. teksti.

Masovia, koillinen osa vanhan
Puolan valtakuntaa Varsovan, Plockin ja
Rawan ympärillä; oli 1207-1526
herttuakuntana.

Maspéro [-rō'], Gaston
(1846-1916), ransk. egyptologi. Teoksia:
,,Histoire ancienne des peuples de l'Orient".

Masreliez [marəljē'], Louis
(1747-1810), ruots. taidemaalari ja
sisustustaiteilija, edellisellä alalla
uusklassillisuuden ihanteiden edustaja,
jälkimmäisellä myöhäiskustavilaisen tyylin luoja.

Massa (lat.). 1. Fys. Kappaleen
ainepaljous. Voidaan mitata joko kappaleen
jatkavaisuuden nojalla (= liikkeellepanevan
voiman suhde sen aikaansaamaan
kiihtyväisyyteen) tai sen voiman avulla,
millä toinen kappale (maa) vetää sitä
puoleensa. Edellisessä tapauksessa
saadaan „hidas m.", jälkimmäisessä
„painava m." Erittäin huolelliset
mittaukset ovat osoittaneet, että nämä ovat
kaikille aineille yhtä suuret, vrt.
Suhteellisuusteoria. — 2. Joltisenkin
tasainen aineseos, etenkin teknillistä
tarkoitusta varten tehty, esim. paperi-m.,
kaavaus-m.

Massa (engl.), „herra", neekeriorjan
valkoihoisesta miehestä käyttämä nimitys.

Massa, Massachusettsin kansanomainen
nimitys Amerikan suomalaisten keskuudessa.

Massaaši (ransk.), hieronta.

Massachusetts [mäsəišū'sits], valtio
(v:sta 1776) Yhdysvaltojen koillisosassa,
Atlantin rannalla. 21,400 km2, 3,85 milj.
as., suomalaisia n. 26,000. Pääelinkeino teollisuus
(tekstiili-, metalli-, nahka-); kalastus tuottoisaa.
Pääkaup. Boston, suurin suomalaisasutus (n. 4,000
henkeä) on Fitchburgissa.

Massai, masai, koillisafr.
sekakansa; asuu Viktoriajärven itä- ja
kaakkoispuolella. Kieli haamilainen,
ulkomuoto neekerimäinen, ihonväri
kumminkin vaaleampi. Alkujaan paimentolaisia,
nyk, siirtyneet yhä enemmän maanviljelykseen.

Massakri (ransk.), joukkosurma,
verilöyly. Verbi: massakreerata.

Massapuu, puumassapuu, paperipuu.

Massaspektrografi, F. W. Astonin
rakentama koje isotooppisten alkuaineiden
analysoimiseksi. Sen muodostaa
kanavasädeputki, jossa on sähköinen ja
magneettinen kenttä kohtisuorassa
toisiaan vastaan niin sovitettuina, että ne
osaset, joilla on sama lataus ja massa
mutta eri nopeudet, taittuvat samaan
kohtaan. Täten syntyy teräviä, valovoimaisia
pisteitä, joiden avulla putkessa
olevien atomien suuruus voidaan todeta.


A tutkittavalla alkuaineella täytetty tila, josta
anodisäteitä lähtee, K katodi, + —
sähkökondensaattori, M magneetin kohtio,
P valokuvauslevy.

Massaua l. Masaua, satamakaup.
Eritreassa, Punaisenmeren länsirannalla. 12,000 as.





Massavaikutuksen laki, Guldbergin
ja Waagen lausuma laki palautuvien kem.
reaktsionien tasapainosta ja
reaktsioninopeudesta. Kun esim. vety (H) ja
jodi (J) kohtaavat toisensa kaasumaisina,
niin syntyy jodivetyä (HJ) kaavan
H2 + J2 —><— 2HJ mukaan. Tasapaino
vallitsee kun [H2] . [J2] — k [HJ]2 = 0, missä
[H2], [J2] j. n. e. merkitsevät kyseellisen
aineen konsentratsionia lausuttuna
moleissa tai gramma-ioneissa litraa kohti
ja k on reaktsionille ominainen,
lämpötilasta riippuva vakio. Jos kaavan
vasen puoli ei ole = 0, niin reaktsioninopeus
on suoraan verrannollinen sen arvoon. —
Jos liuoksessa on hopeaioneja (Ag.) ja
kloori-ioneja (Cl'), niin näistä syntyy
hopeakloridia (AgCl); kun tasapaino on
saavutettu, on [Ag.] . [Cl'] = k [AgCl].
Hopeakloridin konsentratsioni [AgCl] on
sen vaikealiukoisuuden vuoksi sangen
pieni; [Ag.] . [Cl'] ei voi siis tulla
suuremmaksi erästä pientä arvoa,
liukenevaisuustuloa. Saadaksemme hopean
saostumaan mahdollisimman tarkoin on
siis kloori-ionin konsentratsionia
lisättävä, esim. lisäämällä runsaasti
suolahappoa (HCl).

Massayksikkö. CGS-järjestelmän m.
on 1:n 4-asteisen vesi-cm3:n massa,
1 gramma. Teknillisessä mittajärjestelmässä
1
m. on — kg, missä g tarkoittaa
g
maan vetovoiman kiihtyväisyyttä (9,81 m/sek.2).

Masseerata (ransk.), hieroa.

Masséna [-ā'] André (1758-1817),
Rivoli'n herttua, Esslingin ruhtinas, Ranskan
marsalkka. Kohosi aliupseerista kenraaliksi,
kunnostautui 1798-97 Italian retkellä, m. m.
Rivoli'ssa, ylipäällikkönä Sveitsissä 1799
ja Italiassa 1800 ja 1805, otti osaa Preussin
sotaan 1807 ja Itävallan 1809; taisteli 1810-12
Portugalissa.

Massenet [masnē'], Jules
(1842-1912), ransk. säveltäjä. Toimi Pariisin
Konservatorioissa sävellyksen opettajana
1878-96. Sävelsi etenkin oopperoita
(„Manon", ,,Werther", ,,Thaïs" y. m.).

Masset [-sē'], Nicolas Jean
Jacques (1811-1903), belg.-ransk.
musiikkimies. Laulunopettajana Pariisin
Konservatoriossa 1853-87 ohjasi m. m. Ida
Basilierin ja Emmy Achtén opintoja.

Massiivi (ransk.), jykevä, tanakka,
täyteläinen, läpeensä samaa ainetta oleva.

Massilia l. Massalia, Marseillen
(ks. t.) muinaisaikainen nimi.

Massina, ent. neekerivaltio
Länsi-Afrikassa, Ranskan Sudanissa,
Timbuktusta lounaiseen.

Massinger [mäsindžə], Philip
(1583-1640), engl. kirjailija. Teoksia:
huvinäytelmät „The city madam" ja
,,A new way to pay old debts".

Masson [-sō'], Frédéric
(1847-1923), ransk. historioitsija. Julk. us.
Ranskan vallankumosta ja etenkin Napoleonia
käsitteleviä teoksia, m. m. „Napoléon et
les femmes", ,,Napoléon et sa famille".

Massora, masora (ks. t.).

Masswerk (saks.), gotiikalle
luonteenomainen mittausopillinen (vars.
ikkunoiden) koristamistapa.

Massys [māsais], Q., Matsys (ks. t.).

Mastaba, muinaisegypt. hautamuistomerkki,
joka on rakennettu tiilestä tai kivineliöistä
tav. huoneen tapaan, kuitenkin niin että seinät
kallistuvat sisällepäin, joten se muistuttaa
katkaistua pyramidia. Hauta on maan alla, jonne
m:n sisästä vie pystysuora aukko, minkä
pohjalta käytävä kulkee hautakammioon.

Master [māstə] (engl. > lat.), herra,
isäntä, johtaja, vrt. Mister. —
Master of a college [əv ə kolidž], collegen
esimies. — Master of arts [āts], fil.
toht. arvoa vastaava yliopistollinen arvo.

Masters [māstəz], Edgar Lee
(s. 1869), amer. kirjailija, asianajaja.
Pääteos: „Spoon river anthology" (1915),
214 tekaistua hautakirjoitusta sisältävä
kokoelma, jossa kuolleet avomielisesti
kertovat elämänkohtaloistaan.

Mastiffi (engl.), lyhytkarvainen,
isokokoinen koirarotu.

Mastiksi, Kioksen saarella viljellyn
Pistacia lentiscus-kasvin puumaisen
muunnoksen hartsi. Käytetään laastarien,
kittien, lakkojen, vernissojen y. m.
valmistukseen sekä päihdyttävien
juomien mausteeksi. — Amer. m. on
Meksikossa ja Etelä-Amerikassa kasvavan
perulaisen pippuripuun (Schinus molle)
hartsia.

Masto, se aluksen rungolle pystytetty
korkea pyöröpuu, joka yhdessä siihen
liittyvien pienempien pyöröpuiden ja
köysistön kanssa kantaa purjeistoa.

Mastodontti (Mastodon), sukupuuttoon
kuollut norsueläinsuku, joka mioseeni- ja
plioseeni-kausilla oli levinnyt kaikkiin muihin
maanosiin paitsi Austraaliaan. Poskihampaat
nystermäiset, molemmat leuat syöksyhampaalliset.


Amer. mastodontti.




Mastopuu, erittäin pitkä ja tukeva
männynrunko; kaupassa arvokkain puutavara;
käytetään mastoiksi, kaivosrakenteihin y. m.
Sopivassa maassa mänty tarvitsee vähintään
140 v. kehittyäkseen m:ksi.

Mastovahti, tähystäjä aluksen mastokopissa.

Masuria, Itä-Preussin etelä- ja
kaakkoisosa, Saksassa, järvirikasta seutua.
M:n maaseudulla asui 1400-luvulla
Masoviasta muuttaneita masureja.
M:n järvien pohjois- ja koillispuolella
Hindenburg syyskuussa 1914 voitti venäläiset,
samoin M:n talvitaisteluissa helmik. 1915.

Masurkka (puol.), puolalainen tanssi,
ryhdiltään ritarillinen, tahtilajiltaan
vaihtojakoinen 3/4.

Masut (ven.), vuoriöljyn tislauksessa
jäävä sakea, musta jäte; käytetään
höyrykattilan lämmitykseen ja vaununakselien
voiteluun. M:sta valmistetaan tislaamalla
voiteluöljyjä.

Masuuni, takkiraudan valmistusuuni.
vrt. Rauta.

Masööri (ransk.), hieroja.

Matabele, Etelä-Afrikassa, britt.
Etelä-Rhodesian lounaisosassa asuva
bantukansa, n. 215,000 henkeä.

Matadi, satamapaikka Belgian
Kongossa, Kongo-joen varrella. Rautatie
Leopoldvilleen.

Matadori (esp.), henkilö, jonka
tehtävänä on härkätaistelussa antaa haralle
kuolinpisto; menestyksestään ylpeilevä
vaikutusvaltainen mies (esim. pörssi-m.);
eräissä korttipeleissä ylimmän kortin nimitys.

Mataja [-tā'-], Viktor
(s. 1857), itäv. taloustieteilijä, Itävallan
tilastollisen keskustoimiston presidentti; us.
ministerinä, 1924-26 ulkoministeri. Teoksia:
,,Unternehmergewinn", ,,Grundriss des
Gewerberechts und der Arbeiterversicherung",
„Die Reklame".

Matalajännityslaitos, sähkölaitos,
missä jännitysero ei ole 250 volttia
suurempi.

Matalapainekone, lauhduttajallisen
höyrykoneen vanhettunut nimitys.

Matami (ransk.), kaupunkien
työläisluokkaan kuuluva vanh. nainen (tav.
naitu tai leski), vars. siivoojatar tai
kaupustelija.

Matanzas [-a'nþas], San Carlos
de M., satamakaup. Kuban pohjoisrannalla,
Havannasta itään. Sokerin, melassin, rommin ja
tupakan vientiä, pääasiassa Yhdysvaltoihin.
65,000 as. Lähistössä Bellamarin tippukiviluolat.

Matapan, Kap M., Kreikan eteläisin
niemenkärki, 36° 23' pohj. lev.

Matara (Galium), kasvisuku
(Rubiaceæ-heimo), lehdet säteettäisessä
asennossa, 4-12 lehteä kiehkurassa. Kukat
valkoisia tai keltaisia. Etelä-Suomen
kedoilla ja mäenrinteillä on yleinen
keltakukkainen kelta-m. (G. verum),
kosteilla paikoilla kasvavat pienikukkaiset
suo-m. (G. palustre) ja luhta-m.
(G. uliginosum), ahomailla isompi aho-m.
(G. boreale) ja pelloissa rikkaruohona
rentovartinen, takertuva kieru-m.
(G. aparine Vaillantii).

Matarainen, Joonas (s. 1860),
suom. pyssyseppä, omistaa Jyväskylässä
uudenaikaisen asepajan.

Matarenki, kirkonkylä
Pohjois-Ruotsissa Ylitornion pitäjässä,
Tornionjoen rannalla, vastapäätä Aavasaksaa.
Karungin radan pääteasema; kansanopisto,
maamieskoulu.

Match [mätš] (engl.), (kilpa)ottelu.

Matee, matte (ks. t.).

Matejko [-e'-], Jan (1838-93),
Puolan kansallismaalari. Töitä: „Varsovan
valtiopäivät 1773" y. m. historiakuvia.

Matelassee (ransk.), kuviollinen
ontelokangas; käytetään naisten takkeihin.

Matelijat (Reptilia),
selkärankaisluokka; vaihtolämpöisiä, keuhkoilla
hengittäviä, amniollisia eläimiä. Ihoa
peittävät orvaskeden muodostamat
sarveiskilvet tai -suomut, joiden alla
(kilpikonnilla, krokotiileilla) verinahassa
muodostuneita luukilpiä. Sydän 3-lokeroinen.
Kasvavat hitaasti, ovat sitkeähenkisiä;
enimmät lihansyöjiä. Useimmat laskevat
munia, toiset synnyttävät eläviä sikiöitä.
— Mesotsooinen aika oli m:n valtakautta.
Silloin eli lukuisia lajeja maalla,
vedessä ja ilmassa, niiden joukossa
suuria jättiläiseläimiäkin (m. m. hirmu-,
lento-, kalaliskot). Nykyajan m. ryhmitetään
seuraaviin lahkoihin: alku-m.,
joita on vain 1 laji, tuatara
(Hatteria punctata) (ks. Hatteria),
liskot, käärmeet, krokotiilit,
kilpikonnat (ks. n.).

Matemaattinen, matematiikan alaan
kuuluva; yksinkertaistettu, kaavamainen.
M. vipu, painoton vipu; m. heiluri,
heiluri, jonka koko paino on sen painokeskuksessa.
M:n täsmällinen, ehdottoman täsmällinen
ja aukoton (esim. todistus).

Matemaattinen maantiede ks. Maantiede.


Matemaattiset merkit, suureitten,
funktsionien, laskutoimitusten ja
suhteiden merkit. Määräsuuruisia lukuja
merkitään yleensä numeroilla, eräitä
irratsionaalisia lukuja määrätyillä
kirjaimilla, esim. π (ks. Pii), e.
Muuten kirjaimilla merkitään määräämättömiä
lukuja ja suureita; samankaltaisia suureita
voidaan merkitä samalla kirjaimella ynnä
indekseillä (a', a" ... a1, a2...);
tunnettuja ja vakiosuureita merkitään yleensä
aapisten alkupuolen (a, b, c ...), tuntemattomia,
etsittyjä, muuttuvia loppupään kirjaimilla
(x, y, z ...), mielivaltaisia kokonaislukuja
keskiosan kirjaimilla (m, n, p ...). Äärettömän
suurta merkitään oo, äärettömän pientä
1
——. Alkeistoimitusten merkit:
oo
yhteenlaskun +, vähennyslaskun —,
kertolaskun • tai X jakolaskun ja suhteen :
tai —, luvun a n:s potenssi merkitään an,
n:s juuri n [kvadratrot] a, imaginaariykslkkö [kvadratrot] — 1
= i. Yhtäläisyysmerkki =,
erisuuruusmerkki ǁ, suuremmuus- ja
pienemmyysmerkit >, < (pienempi suure kärjen
puolella). Suluilla (), [], {} osoitetaan,
että niiden sisäisten laskutoimitusten tulos
on käsiteltävä kokonaisuutena. Σ
merkitsee summaa, d ja δ differentsiaalia,
∫ integraalia. Funktsionin merkkejä
ovat f, F, φ, ψ. Geometriassa merkitään
kulmaa /\ , kolmiota Δ, astetta °,
minuuttia ', sekuntia ", yhdenmuotoisuutta ~,
yhteneväisyyttä ~= tai -=,
yhdensuuntaisuutta ǁ, kohtisuoraa
asentoa |.
—

Matematiikka (kreik.), oppi suureista
ja niiden suhteista toisiinsa. Jakautuu
kahteen pääosaan, geometriaan ja
analyysiin, joista edellinen
käsittelee avaruus-, jälkimmäinen lukusuureita.
Kun avaruussuurelta kuitenkin voidaan
esittää luvuilla ja päinvastoin, niin nämä
osat eivät ole jyrkästi erotettavissa;
rajalla ovat esim. analyyttinen
geometria ja geometrinen
lukuteoria. Geometrian järjestelmä
perustuu perusolettamuksiin,
aksioomiin l. postulaatteihin.
Aksioomat ovat joko sopusoinnussa intuitiivisen
avaruuskäsityksemme kanssa (euklidinen
geometria) tai ristiriidassa sen kanssa
(epäeuklidinen geometria). Analyysi
lähtee kokonaislukukäsitteestä, laajentaen
lukukäsitettä negatiivisiin, murtolukuihin,
irratsionaalilukuihin, imaginääri- ja
kompleksilukuihin. Se jakautuu
aritmetiikkaan, lukuteoriaan,
algebraan ja korkeampaan
analyysiin (differentsiaali- ja
integraalilaskentaan). Ryhmäteoriaa
voidaan pitää kolmantena m:n haarana; sitä
käytetään sekä geometrian että analyysin
alalla.

Mater (lat.), äiti. — Mater dolorosa,
„sureva äiti", Jeesuksen äiti poikansa
tuskia surevana.

Materia (lat.), aine, kokoonpantu
molekyyleistä ja atomeista [Svedberg, 1926];
sisällys muodon vastakohtana. — Materiaali,
aine, josta jotakin tehdään, aines.

Materiaaliprinsiippi l.
aineellinen perusajatus, se
protestanttisuuden periaate, että Raamattu
on uskon ja elämän ojennusnuora.

Materialisatsioni, spiritismin mukaan
ihmismediumin välittämä henkiolennon
ruumiillistuminen.

Materialismi, aineellisuuden oppi, on
se mielipide, että kaikki olevainen on
ainetta. Elämän toiminnat ja
sielunelämä ovat m:n mukaan vain aineen
ominaisuuksia tai aineen toimintaa.
Ensimmäiset yritykset maailman
tieteelliseksi selittämiseksi, esiin. Kreikan
filosofian alkuaikoina, lähenevät m:ia.
Selvänä m. esiintyy Demokritoksen opissa.
Sittemmin sitä vanhalla-ajalla
kannattivat esim. stoalaiset ja epikurolaiset,
uudella-ajalla esim. Hobbes, La Mettrie,
Holbach, Moleschott, Büchner. —
Siveelliseltä näkökannalta katsoen m:lla usein
tarkoitetaan elämänkatsomusta, joka
pitää pääasiana itsekkään nautinnonhimon
tyydyttämistä. — Kasvatusopissa didaktinen
m. tarkoittaa kuolleen muistitiedon pänttäämistä
oppilaisiin. Vastakohta: didaktinen
formalismi panee pääpainon ajatuskyvyn
muodolliseen kouluttamiseen, vrt. Materia.

Materialistinen historiankäsitys,
käsitys, jonka mukaan yhteiskunnallisen
elämän päätekijänä ovat taloudelliset
olot. ks. lähemmin Marx, Karl.

Materniteetti (lat.), äiteys. —
Materniteettiperiaate, oikeusperiaate, jonka
mukaan aviottoman lapsen ylläpitäminen
kuuluu yksistään äidille.

Mathesius [-tē'-], Juhana
(1709-65). virkamies, toimi 1735-41 suomenkielen
kääntäjänä Ruotsin kansliakollegiossa,
Tuomittu epäiltynä yhteydestä Venäjän kanssa,
myöh. Pohjanmaan lääninsihteeri ja varamaaherra.
— Mathesius, Pietari Niilo (1711-72),
Pyhäjoen kirkkoherra v:sta 1743, lääninrovasti.
Julk. väitöskirjan'' ,,De Ostrobotnia",
täydensi Sursillien sukuluetteloa, harrasti
suomenkielen tutkimusta, valtiopäivämiehenä myssy.



— Mathesius, Yrjö (1732-1816),
Uudenkaarlepyyn kirkkoherra v:sta 1793, taloudellinen
kirjailija ja ruotsink. runoilija. [Cederberg,
„Kahdeksannentoista vuosisadan miehiä" (1924).]

Mathias, Jeesuksen oppilaita. Hänen
nimeensä liittyy apokryfinen evankeliumi
ja säännöksiä.

Mathias (1557-1619), saks.-roomal.
keisari 1612-19, Unkarin ja Böömin
kuningas, keisari Maksimilian II:n poika.
Anasti vallan veljeltään Rudolfilta.

Mathias I Corvinus (n. 1440-90),
liikanimeltä Suuri, Unkarin kuningas
1458-90, János Hunyadi'n poika. Soti
menestyksellä turkkilaisia vastaan; valloitti
Šleesian, Määrin ja Lausitzin 1468-78,
myöhemmin Wienin. Keräsi kallisarvoisen
kirjaston (ks. Corvina), perusti
Pozsonyin (Pressburgin) yliopiston.

Mathias Johannis (West) (k. 1549),
Rauman kappalainen ja kaupunginpedagogi.
Todennäköisesti 1546 suomentanut ruots.
kirkkokäsikirjan ja messun v:lta 1541
(julk. 1893), mahdollisesti kirjoittanut
opastuksen sairaitten lohduttamiseen.

Mathildedalin tehdas [mati'ldedā-],
Perniössä, per. 1852, omistaja Teijon
Tehdas o.-y. Valmistaa lokomobiileja ja
maanviljelyskoneita.

Matin [-tä'], Le M., Ranskan
levinnein sanomalehti, Pariisissa, per. 1884,
porvarillinen, muuten puolueeton.

Matinee (ransk.), keskellä päivää
toimeenpantu huvi- tai taidetilaisuus, esim.
päiväkonsertti.

Matisse [-ti's], Henri (s. 1869),
ransk. taidemaalari, ekspressionistien
johtajia. Supistaa piirustuksen muutamiin
ääriviivoihin, joiden väliin voimakkaasti
tehostetut värit ovat sovitetut tasaisina pintoina.
[Schacht (saks., 1923).]


Matisse: Oma kuva.

Matjessilli [mā-], kaksivuotinen,
ei vielä sukukypsä silli.

Matkailijayhdistys, Suomen M., per.
1887 matkailuolojen järjestämiseksi, suuremman
matkailuhalun herättämiseksi ja maamme
luonnon ja kansan tuntemuksen laajentamiseksi.
Yhdistys piti alkuaikoina tärkeimpänä tehtävänään
matkaopaskirjan ja siihen liittyvän karttakokoelman
valmistamista, vrt. Matkakäsikirjat. V. 1890
julkaisi Suomen M. Suomen kartaston (uusin painos 1923,
Maanmittaushallituksen julkaisema). — M. on
toimittanut runsaasti vieraskielisiä Suomea
käsitteleviä julkaisuja jakaen nämä vuosittain
ulkomaisten matkatoimistojen kautta. V:sta 1891
alkaen on M. julkaissut vihkoa ,,Turisti, aikatauluja
ja kulkuvuoroja" ja v:sta 1887 omaa vuosikirjaa.
(Vv. 1912-21 ilmestyi tämän asemesta „Matkailulehti",
,,Turisttidskrift"; v:sta 1925 vuosikirja on toimitettu
erikseen suom. ja ruots.) — Julkaisujen ohella M.
on kiinnittänyt päähuomion matkailureittien
aikaansaamiseen ja perustanut niiden varsille majoja
ja hotelleja. Se on järjestänyt ja ylläpitänyt
liikennettä Oulujoen koskilla, joiden lähtöasemalle,
Vaalaan, 1926 per. uusi hotelli. Samoin yhdistys omistaa
majoja Suursaaressa, Kolilla, Puijolla y. m. Viime
aikoina yhdistys on järjestänyt Lapin reitin uudelle
kannalle ja ylläpitää sen varrella majoja Petsamoon
saakka. — Maaseutukaupunkeihin per. 10 haaraosastoa.
Jäsenmäärä 12,437 v. 1925.

Matkailu. Halu tutustua uusiin
tuntemattomiin oloihin, joissa luonnon
kauneus tai sen erikoisuus ovat jollain lailla
mieltäkiinnittäviä, on yleisenä aiheena
matkojen tekoon. Erotetaan kotimainen
ja ulkomainen m. Tärkeimmät m.-maat,
kuten Sveitsi, Norja, Italia ja Ranska
ansaitsevat huomattavan osan tuloistaan
ulkomaisesta m.-liikenteestä. V. 1924
kävi maassamme kaikkiaan 21,253
ulkomaalaista, jotka toivat maahan arviolta
106,000,000 mk. Matkailijain kuluiksi on
tällöin arvioitu 5,000 mk. henkeä
kohden. Tästä matkailijamäärästä vain vajaa
toinen puoli saapui maahan yksinomaan
m.-tarkoituksessa. Sam. v. veivät
suomalaiset matkailijat ulkomaille arviolta
124,000000 mk.

Matkakoski, koski Tornionjoen
alajuoksussa, n. 35 km Tornioista pohjoiseen,
pituus 400 m, putouskorkeus 5,2 m.

Matkakäsikirjat. Matkailijayhdistykset
ja matkatoimistot y. m. julkaisevat matkaoppaita
y. m. matkailua koskevaa kirjallisuutta.
— Vanhimmat m. ovat ,,Bädekers Reisehandbücher"
(v:sta 1828) ja „Handbooks for travellers"
(v:sta 1829). Yleisiä matkailuoppaita ovat esim.
Rosenberg ,,Om at rejse" (1924) ja Johansen
„Matkustamisen taito" (1926). — Ensim.
koko Suomea käsittävän matkakäsikirjan
julkaisi toht. A. Ramsay 1895 (us.



painoksia). V. 1920 julkaistiin prof. J. E.
Rosbergin ja toht. R. Numelinin toimittama
uudistettu, koko maata käsittelevä „Resehandbok"
(suomenk. painos valmisteilla). Matkailijayhdistys
julkaisee myös muuta matkailua koskevaa kirjallisuutta.

Matkanmittari, ajoneuvoissa käytetty
mittauskoje, joka ilmoittaa kuljetun matkan.
Sen muodostaa iskunlukija, johon pyörä
vaikuttaa nastan tai kierteen välityksellä.

Matkaselkä, rautatieasema
Sortavalan-Joensuun rataosalla Ruskealassa, 39 km
Sortavalasta, 94 km Joensuusta. Haararata (108
km pitkä) Suojärvelle. vrt. Suojärven rata.

Matkatoimistot. Matkustajaliikenteen
helpottamiseksi ovat sekä yksityiset
henkilöt ja yhtiöt että liikennelaitokset
perustaneet erikoisia toimistoja, jotka
neuvojen ja tiedonantojen ohella välittävät
yleisölle matkalippuja, hankkivat
huoneita y. m. Nykyisin ovat m. erillisiä
liikeyrityksiä, joita johdetaan yleisten
liikeperiaatteiden mukaisesti. — Meillä
toimii v:sta 1909 lähtien Suomen
Matkatoimisto; ulkomaalaisista mainittakoon
Cookin toimisto Lontoossa, Nordisk
Resebureau Tukholmassa, Bennetts
Rejsebureau Oslossa ja Mitteleuropäisches
Reisebureau Berliinissä.

Matkijarastas (Mimus polyglottus),
pohjois-amer. rastaankokoinen ja
-sukuinen lintu, hyvä laulaja ja taitava
matkimaan erilaisia ääniä. Selkäpuoli ruskea,
vatsapuoli valkoinen. Euroopassa häkkilintuna.

Matku, rautatieasema Turun-Toijalan
radalla Urjalan kunnassa, 33 km Toijalasta.

Matkustajain puu (Ravenala
madagascariensis), banaanikasveihin kuuluva n.
10 m korkea madagaskarilainen ruohokasvi.
Lehdet asettuneet litteään viuhkaan, niiden
tuppiin kerääntyy vettä — siitä nimi.


Matkustajain puu.

Matkustuskielto. Jos on vaara tarjona,
että velallinen lähtee maasta jättämättä
jälkeensä tiettyä omaisuutta, joka velkaa
vastaa, taikka että joku, joka on velassa
huoneenvuokrasta, ravinnosta, laivanvuokrasta
tahi muusta sellaisesta, poistuu paikkakunnalta,
ilman että häneltä jää omaisuutta velkojan
vakuudeksi, voi ulosotonhaltija velkojan
pyynnöstä kieltää velallisen matkustamasta
paikkakunnalta, ennenkuin hän on tehnyt
selvän puolestaan. Jos kielto rikotaan,
tuodaan velallinen takaisin ja pidetään,
milloin velkoja sitä vaatii, vankeudessa,
niinkauankuin kielto on voimassa. M:oa
ei saa antaa 2 kuukautta pitemmäksi
aikaa, mutta eri hakemuksesta voi
ulosotonhaltija m:n aikaa pidentää
(Ulosottolaki 7:10-13).

Matkustussääntö, taksa jossa on
vahvistettu virkamiehille heidän
suorittamistaan matkoista tuleva matkakustannusten
ja päivärahani korvaus. Nyk. m. on vahvistettu
asetuksella 20/12 1917, jota sittemmin on useilla
asetuksilla muutettu ja täydennetty.

Matohämähäkit (Linguatulina),
matomaisia, loisina eläviä hämähäkkieläimiä;
nuoruusasteet elävät jyrsijäin maksassa
ja keuhkoissa, täysiinuotoiset petoeläinten
aivo-ontelossa. — Matokäärmeet
(Typhlops), sokeita, maan alla eläviä,
myrkyttömiä käärmeitä. Tropiikeissa.

Matonokkeli (Buphaga africana),
kottaraisen kokoinen, paksunokkainen.
keskiafr. varpuslintu. Istuskelevat isojen
imettäväisten selässä poimien hyönteisiä
ja toukkia, mutta myös hakaten haavoja
ja levittäen tarttuvia eläintauteja.

Matosammakot (Gymnophiona),
sammakkoeläinlahko; matomaisia, raajattomia,
sokeita, maan sisässä eläviä. Tropiikeissa.

Matotškin šar, Novaja Semijan pohjois-
ja eteläsaarten välissä oleva kapea salmi.

Matriarkaatti (kreik.), äitivalta, tapa
pitää sukulaisina ainoastaan äitiä ja
äidipuoleisia, mutta ei isää.

Matricaria ks. Saunio.

Matriisi (lat.), metallinen muotti, jota
vasten puristamalla tai pakottamalla,
toisinaan valamalla (kirjasinmuotti),
valmistetaan esineitä. Kirjasinmuotin
l.-m:n valmistukseen käytettävä leimasin
on nimeltään patriisi.

Matrikkeli (lat.), nimi-, jäsenluettelo;
Norjan maarekisteri.

Matrimonium (lat.), avioliitto.

Matronalia, juhla, jota Rooman
aviovaimot maalisk. 1 p:nä viettivät Juno
Lucinan kunniaksi.



Matroona (lat.), roomalaisilla laillinen
aviovaimo, perheenemäntä; nyk. =
vanhahko, arvokas (lihava) aviovaimo.

Matruusi (holl.), merimies, laivamies,
merisotilas.

Matsamahirvi, aksishirvi (ks. t.).

Matson, Alexander (s. 1888),
suom. taidemaalari ja kirjailija.
Maalannut etupäässä akvarelleja.

Matsujama, kaup. Japanissa, lähellä
Šikokun saaren länsirantaa. 52.000 as.

Matsys [-seis], Massys, Metsys
l. Messys, Quinten (1466-1530), flaam.
taidemaalari. Töitä: alttaritauluja, kuten
„Johanneksen alttari" Antverpenissa ja
„Pyhän Annan historia" Brysselissä sekä
laatu- ja muotokuvia.


Quinten Matsys: Rahanvaihtaja ja hänen
vaimonsa.

Mattatias ks. Makkabealaiset.

Matte, matee, jerba
(Ilex paraguayensis), matala eteläamer. puu,
jota viljellään koffeiininpitoisten lehtiensä
vuoksi; näistä valmistetaan teetä (matte-
l. paraguay- l. jesuiittateetä), jota
Etelä-Amerikassa käytetään aivan yleisesti.


Matte-pensaan oksa,
teekannu ja imupilli.

Matteotti [-o'-], Giacomo (1885-1924),
it. asianajaja, yhtyneen sosialistipuolueen
sihteeri; fascistien murhauttama.

Matter [mattä'r], Paul (s. 1865),
ransk. historioitsija. Teoksia: „Bismarck et son
temps", „Gambetta", ,,Cavour et son temps".

Matterhorn, vuorenhuippu Etelä-Sveitsissä,
Italian rajalla, Penniinialpeissa, Monte Rosasta
länteen. 4,505 m yli merenp. ks. liitekuvaa
Alpit, n:o 1.

Matteucci [-u'tši], Carlo (1811-68),
it. fyysikko ja valtiomies. Tutkimuksia
sähköopin ja magnetismin alalta; osoittanut
sähkön virtauksia eläinruumiissa.

Matteus, apostoli ja evankelista.
Kirjoittanut Antiokiassa n. 70-85, luult.
kreikaksi, evankeliumin, jossa on käytetty
lähteenä m. m. Markuksen evankeliumia,
edelleen n. s. Logiaa (ks. t.) sekä erästä
Jerusalemissa kokoonpantua kokoelmaa
Jeesuksen sanoja. [Zahn (saks., 1922).]

Matthew [mätjū], William
Diller (s, 1871), amer. paleontologi,
selkärankaispaleontologian etevimpiä edustajia.

Matthias, Adolf (1847-1917), saks.
kasvatustieteilijä. Teoksia: ,,Kuinka
kasvatamme poikaamme" (suomen.).

Matthisson [-ti-], Friedrich von
(1761-1831), saks. runoilija. Teoksia:
,,Lieder", ,,Gedichte".

Matti Kettilmundinpoika (k. 1326),
Ruotsin valtionhoitaja v:sta 1318,
Suomen käskynhaltija 1324-26.

Matto, permannon peite. Euraasian
kierteleväin tai puoleksi kiintyneiden
metsästäjäin ja kalastajain kodassa m.
on poron- tai hirventaljoista, ohuista


Turkkilainen matto 1700-luvulta.

vitsoista, kaisloista tai lujista
heinänkorsista tehty istuma- tai makuupaikan
peite; arokansojen paimentolaiset käytävät
sitä samaan tarkoitukseen ja valmistavat
sen huovasta tai kutovat joko gobeliinin
tapaan pujottamalla (kilim)



tai kiertäen pujottamalla (soumak)
tai nukittamalla (itämaiset m:t).
Vaatimattomina m:oina käytetään euroopp.
kodeissa monenlaisia ja erimuotoisia
kudottuja kankaita.

Itämaiden kilim- ja soumak-matot palautuvat
kaukaiseen muinaisuuteen. Nukitettujen m:jen,
joiden loimilankoihin eri seuduilla erilailla
solmitaan lyhyitä langanpäitä (smyrna- l.
gordion-, persialainen l. senna-, espanjalainen
l. yhden loimilangan solmu), on arveltu


Persialainen matto.

syntyneen paimentolaisten teltoissa
taljamattojen jäljittelyinä. Keski-Aasiasta on
oletettu nukka-m:jen kutomistaidon
ainakin jo v:n 1000 tienoilla levinneen
Vähään-Aasiaan, missä Marco Polo
1200-luvun lopulla totesi loistavan
m.-teollisuuden. Vanhimmat säilyneet itämaiset
m:t ovat Vähästä-Aasiasta v:n 1300 vaiheilta.
Arabialaisten eli n. s. saraseenien mukana
levisi tämä kutomataito Espanjaan. Sitä
koetettiin sittemmin saada istutetuksi
muihinkin maihin, esim. Englantiin ja Puolaan,
missä todella kudottiinkin edustavia m:oja.
Toiselta puolen levisi m:jen kutomataito Kiinan
Turkestanista ja Tibetistä Kiinaan ja
myöhemmin Persiasta Intiaan.

Ratkaisematon asia on, missä määrin aikaisella
keskiajalla myös Keski-Euroopassa nukka-m:jen
kudonta oli tunnettu. Varmaa on, että Quedlinburgin
luostarissa Saksassa v:n 1200 vaiheilla
kudottiin iso nukka-m. paavia varten.
Nukallisista itämaisista m:ista on pidettävä
erillään pohjoismaiset ryijyt (ks. t.);
joiden nukka on kyllä smyrnasolmuilla
kiinnitetty, mutta jotka varsinaisesti
eivät ole permannonpeitteitä, vaan
takkeja ja seinäverhoja. Kilimeihin
verrattavia ovat tekotapansa puolesta nyk.
paljon käytetyt karvalanka-m:t.

Kilimeistä, soumak- ja itämaisista m:ista
eroavat axminster-, brysselin- ja
kidderminster-m:t m. m. pääasiallisesti
koneellisen valmistustapansa puolesta.
Axminster-m:oja, joilla on samettimainen pinta,
on kolmea lajia:

1) oikeita axminstereja, joissa
on smyrnasolmu ja joita Axminsterissa
Etelä-Englannissa alettiin valmistaa 1755,
2) royal-m:oja, joiden loimien väliin
kone asettaa ja kuteihin kiertää nukkalangan, sekä
3) patentti-m:oja, joissa kuteina
toimivat etukäteen kudotut värilliset sarat,
mitkä edestakaisin m:n syrjästä toiseen johdettuina
muodostavat toivotut kuviot. Brysselin-m:jen
pinnan, joka niinikään on samettimainen, muodostavat
nukkasilmukat. Näissä missa on kolme perusosaa:
perusloimet, jotka ovat tiiviiksi kerrattua,
pumpulilankaa, kuteet, jotka ovat karkeaa
juuttilankaa, ja nukkaloimet, jotka ovat
karkeavillaista kerrattua lankaa. Nukkaloimet
ovat varsinaisissa brysselin-m:oissa useissa
kerroksissa, kussakin kerroksessa omaa väriänsä.
Mallin muodon ja värin mukaan jacquardkone
nostaa nukkaloimia eri kerroksista pinnalle,
mihin ne sitten kuteella kiinnitetään.
Kidderminster-m:t kuuluvat n. s. ontelo-l.
onsikankaisiin ollen tekniikaltaan samanlaisia
kuin suom. täkänät: niissä on päällekkäin kaksi
eriväristä kaksiniitistä kangasta, jotka kuvioiden
ääriviivojen kohdalla menevät toistensa
kanssa ristiin ja siten vuoroon nousevat
oikealle ja nurjalle puolelle.

Matto Grosso, Mato Grosso, valtio
Sisä-Brasiliassa, Bolivian rajalla; 1,4
milj. km2, 275,000 as. Pääkaup. Cuyabá.

Mattoidi, sairaan ja terveen väliasteella
oleva „puolihullu" rikollinen.

Mattsson, Gustaf (1873-1914), suom.
sanomalehtimies ja kemisti. Julk. tutkimuksia
orgaanisen ja fysikaalisen kemian alalta sekä
,,En sommarfärd till de lyckliga öarna",
,,En herre for till Zanzibar" (suomen.) ja
salanimellä Ung Hans mestarillisia
sanomalehtipakinoita (alk. lehdissä Dagens
Tidning, jonka päätoimittaja 1911-14, ja
Dagens Press), julk. nimellä ,,I dag". [Hjelt
(ruots., 1920).]


Gustaf Mattsson.




Maturiteetti (lat.), kypsyys.
— Maturiteettitutkinto ja
-kirjoitus, eräissä
yliopisto-opinnoissa esiintyviä
tutkintoja ja kirjoituksia; m.-tutkinto
aikaisemmin = ylioppilastutkinto.

Matutinum (lat.), kat. huomenmessu.

Matzen, Henning (1840-1910),
tansk. oikeusoppinut ja oikeistopoliitikko.
Teoksia: „Den danske Statsforfatningsret",
„Grundloven og Folkets Selvstyrelse".

Mau, August (1843-1909), saks.
arkeologi, Pompejin ja sen seinämaalausten
tutkija; teoksia: „Pompeji in Leben und Kunst".

Mauclair [moklä'r], Camille
(s. 1872), ransk. kirjailija. Julk. taide-,
musiikki- y. m. esteettisiä tutkielmia,
runoja, romaaneja. Teoksia suomen.:
„Traagillinen rakkaus".

Maud [mōd] (s. 1869), Norjan
kuningatar, kuningas Haakon VII:n puoliso
v:sta 1896, Englannin kuninkaan Edvard
VII:n tytär.

Maudslay [mōdzli], Alfred
Percival (s. 1850), engl. amerikanisti,
maya-kulttuurin uudenaikaisen tutkimuksen
perustaja.

Maugham [mōm], William
Somerset (s. 1874), engl. kirjailija.
Teoksia suomen.: „Etelämeren haaksirikkoisia".

Maui, Hawaiji-saaria.

Maulbronn, pikkukaup. Württembergissä
Saksassa n. 30 km Karlsruhesta itään;
kuuluisa 1100-1200-luvuilla rakennetusta
cisterciläisluostaristaan, nyk. protestanttisena
teologisena seminaarina. 1,500 as.

Mauna Kea ks. Hawaiji-saaret.
— Mauna Loa ks. Hawaiji-saaret.

Maunu (norj. Magnus), Norjan
kuninkaita. — 1. M. Hyvä (1024-47),
hallitsi Norjaa 1035-47, Tanskaa 1042-47. —
2. M. Barfod (1073-1103), hallitsi
1093-1103. — 3. M. Erlinginpoika
(1156-84), hallitsi 1161-84.
— 4. M. Lagaböte, s. o. Lainparantaja
(1238-80), hallitsi 1263-80. Sääsi Norjalle
yhteisen sekä maan- että kaupunginlain.

Maunu (ruots. Magnus), Ruotsin
kuninkaita. — 1. M. Ladonlukko
(1240-90), Birger Jaarlin poika, kukisti
veljensä Valdemarin päästen itse
hallitsijaksi 1275. Kukisti ylimysten kapinan
1280. Kielsi 1279 pakkokestitsemisen
vaatimisen talonpojilta (siitä nimi
Ladonlukko), perusti maallisen ja
hengellisen rälssin, sääsi lakeja yleisen
turvallisuuden hyväksi (m. m. n. s.
kuninkaanrauhan). Kuninkaan neuvoskunta
muodostui M:n hallituksen aikana.
— 2. M. Eerikinpoika (1316-74),
Norjan kuningas 1319-43, Ruotsin 1319-63,
täysi-ikäinen v:sta 1332, Skånen ja Blekingen
(myöh. myös Hallannin) kuningas
1332-60. Kielsi orjuuden 1335, sääsi n. 1350
sekä kaupungin- että maanlain. Teki
ristiretken Nevajoelle 1348 ja 1350.
Raha-asioiden joutuminen rappiolle, musta
surma ja aateliston tyytymättömyys
aiheuttivat M:n pojan Eerikin (ks.
Eerik XII) johtaman kapinan.
Petoksen kautta Tanska sai haltuunsa Skånen
ja Gotlannin. M. joutui 1361 vastustajiensa
vangiksi, ja M:n toinen poika Haakon
(ks. Haakon VI) korotettiin
hallitsijaksi. Kun hän otti isänsä
kanssahallitsijakseen, kutsuivat
ylimykset Albrekt Mecklenburgilaisen
Ruotsiin 1363. M. ja Kaakon voitettiin 1365
Enköpingissä, ja M. joutui 6 v:ksi vankeuteen.
M. on saanut, tosin aiheetta, herjausnimen
Smek (Liehakko). M: n puolisosta
ks. Blanca.

Maunu (ruots. Magnus), Ruotsin
prinssejä. — 1. M. Birgerinpoika
(1300-20), kuningas Birger Maununpojan
poika ja aiottu seuraaja. Taisteli isänsä
puolella tätä vastaan nostetussa
kapinassa, joutui vangiksi ja mestattiin.
— 2. M. (1542-95), Kustaa Vaasan poika,
mielenvikainen.

Maunu, Suomen piispoja. — 1. M. I
(k. 1308), Suomen piispa 1291-1308,
ensim. suom. mies, joka pääsi tähän
virkaan. Hänen aikanaan piispanistuin
siirrettiin Turkuun ja tuomiokirkko
vihittiin 1300. — 2. M. II ks. Tavast.
— 3. M. III ks. Särkilahti.

Maunu (1540-83), Tanskan prinssi.
Sai 1560 Saarenmaan ja osan Kuurinmaata
hallittavakseen, mutta menetti suurimman
osan alueistaan sodassa 1563-70; antautui
sitten Iivana Julman turviin ja pääsi
Liivinmaan nimikuninkaaksi, myöh. haki
suojaa puolalaisilta.

Maunu Eerikinpojan maanlaki ks.
Maanlaki.

Maunu Niilonpoika (k. n. 1560),
Viipurin käskynhaltija 1545-55.

Maupassant [mopasā'], Guy de
(1850-93), ransk. kirjailija, naturalismin
huomattavimpia. Julk. mestarillisia
novelleja, myös romaaneja. Teoksia suomen.:
„Valittuja novelleja", ,,Elämän tarina",
,,Veljekset" (Pierre et Jean), ,,Kaunis ystävä"
(Bel-Ami). [Gelzer (saks,, 1926).]


Guy de Maupassant.




Maupertuis [mopertyī'], Pierre
Louis Moreau de (1698-1759), ransk.
matemaatikko, tähtitieteilijä ja geodeetti;
johti Lapin astemittausretkikuntaa (1736).

Maura y Montaner [i -ē'r],
Antonio (1843-1925), esp. poliitikko
(vanhoillinen). Pääministerinä 1903-04, 1907-09,
1918, 1919 sekä 1921-22.

Maurer, Konrad von (1823-1902),
saks. oikeushistorioitsija. Julk. us.
muinaisgermaanista ja vars. Norjan
oikeushistoriaa käsitteleviä teoksia.

Mauretania. 1. Ransk. siirtomaa
(ransk. Mauritanie). Ranskan
Länsi-Afrikan luoteisin osa, suurelta osalta
hiekka-aavikkoa; 400,000 km2, n. 285,000 as.,
joista n. 300 eurooppalaista. — 2.
Roomal. provinssi, vastasi jotenkin nyk.
Marokkoa ja Länsi-Algeriaa.

Mauriinit, benediktiläismunkkikuntaan
kuuluva kongregatsioni, per. 1618,
tunnettu tieteellisestä historian ja
diplomatiikan harrastuksestaan. Heihin
kuului m. m. Mabillon.

Maurilainen taide, muhamettilaisten
Luoteis-Afrikassa ja Espanjassa harjoittama
taide. vrt. Arabialainen taide.

Maurilaiset l. maurit (lat.),
vanhalla-ajalla Mauretanian (ks. Mauretania
2) asukkaat; sitten alkuperäisten
m:n ja arabialaisten jälkeläiset, lopulta
itse arabialaisetkin. Espanjassa
kristinuskoon kääntyneitä m:ia sanottiin
moriskoiksi. Nimitystä käytetään myös
yleensä Pohjois-Afrikan muhamettilaisista
kansoista, vars. jos niihin on sekoittunut
arab. verta.

Mauritius [-ī'tsi-, engl. äänt.
mōri'šiəs] (ent. Île de France),
Englannille kuuluva Maskareenien (Madagaskarista
itään) saari; 1,865 km2, n. 385,000 as.,
niistä 265,000 hindua ja 7,000 kiinalaista,
loput valkoihoisia ja sekarotuisia. Ilmasto
lämmintä ja kosteaa, maa hyvin hedelmällistä.
Vientitavarat: sokeri, kopra, kookosöljy,
mauritiushamppu. M. oli Alankomaiden hallussa
1598-1710, Ranskan 1715-1810, sitten Englannin
Pääkaup. Port Louis.

Mauritiushamppu, agaven näköisen
Fourcroya gigantean (Amaryllidaceæ)
lehtisälkeistä saatu tekstiilitavara, jota
käytetään köysien valmistukseen.
Viljellään Mauritiuksen saarella.

Maurois [moruā'], André
(s. n. 1884), ransk. kirjailija. Teoksia
suomen. „Ariel eli Shelleyn elämä".

Maurokordatos [-dā'-], Aleksandros
(1791-1865), M:n ruhtinas, Kreikan vapaussodan
pääjohtajia, us. ministerinä ja lähettiläänä.

Maurras [morā'], Charles
(s. 1868), ransk. kirjailija, uusrojalismin ja
traditsionalistisen natsionalismin esitaistelijoita.
Teoksia: „Trois idées politiques", ,,Anthinea",
„Les amants de Venise".

Maury [morī'], Jean Siffrein
(1746-1817), ransk. kardinaali, Pariisin
arkkipiispa 1810-14. — Maury [mōri],
Matthew Fontaine (1806-73), pohjois-amer.
hydrografi, Yhdysvaltain merikarttalaitoksen
johtaja. Merivirtojen erikoistutkija; julk.
1854 ensimmäisen Pohjois-Atlantin syvyyskartan.

Mauser, Wilhelm (1834-82) ja
veljensä Paul (1838-1914), saks.
kivääriteknikoita, Rakensivat takaaladattavan
kiväärin, jossa parannettu lukkomalli.
vrt. Kivääri (kuvia).

Mauserkivääri ks. Kivääri.
— Mauserpistoli ks. Pistoli.

Mausolee (kreik.) 1. mausoleum,
alk. kaarialaisen kuningattaren Artemisian
puolisonsa Maussoloksen (k. 353 e. Kr.)
naudalle Halikarnassokseen rakennuttama
muistomerkki (Mausoleion), jota pidettiin
yhtenä seitsemästä maailman ihmeestä, myöhemmin
yleensä suuri, komea hautarakennus.


Halikarnassoksen
Mausoleion.

Mauste, ryyti, aine, jota makunsa
tai hajunsa vuoksi käytetään ruoka- ja
nautintoaineissa. Keittosuolaa ja etikkaa
lukuunottamatta ovat kaikki vähänkin yleiset
m:t kasvikunnasta peräisin. M:ina käytetään
milloin mitäkin kasvinosaa: juuria ja juurakolta
(piparjuuri, inkivääri), maanalaista
sipulia (sipulit), kuorta (kaneeli),
lehtiä ja varsia (diili, persilja, laakeri,
minttu, meirami, ruoholaukka y. m.), kukintoja,
kukkia, kukanosia (humala, saframi,
ryytineilikka), hedelmiä, siemeniä
(kumina, korianteri, anis, sinappi, pippuri,
muskotti, kardemumma, katajanmarja, vanilja,
manteli). Useimmat kotimaiset m.- eli
ryytikasvit kuuluvat huuli-, sarja- tai
ristikukkaisten heimoihin.




Mauve [moife], Anton (1838-88),
holl. maisema- ja eläinmaalari.

Max, oikeastaan Maksimilian
(s. 1867), Badenin prinssi.
Valtakunnankanslerina lokak.-marrask. 1918,
jolloin aloitti aseleponeuvottelut
liittolaisten kanssa ja ilmoitti keisarin
vallastaluopumisen, ennenkuin se oli tapahtunut.

Maxentius, Marcus Aurelius
Valerius (k. 312), Rooman keisari
306-12, Konstantinus Suuren voittama.

Maxim, Hiram (1840-1916),
yhdysvaltal. insinööri; rakensi 1883
konekiväärin, joka malliltaan parannettuna tullut
yleiseen käytäntöön. vrt. Konekivääri (kuva).

Maximianus, Marcus Aurelius
Valerius (250-310), Rooman keisari,
Diocletianuksen kanssahallitsija
Länsimailla v:sta 285.

Maximinus. 1. Gaius Julius Verus M.,
liikanimeltä Thrax (Traakialainen),
Rooman keisari 235-238. — 2. Galerius
Valerius M. Daia (k. 313), keisari
Galeriuksen kanssahallitsija Itämailla v:sta 305.

Maxwell [mäksuel], James Clerk
(1831-79), skotl. fyysikko. Käsitteli mekaniikan ja
tähtitieteen teoriaa, kehitti kineettistä
kaasuteoriaa sekä erittäinkin sähkö- ja
sähkömagnetismiteoriaa; puki matem. muotoon
Faradayn opin sähkövoiman välillisestä etenemisestä,
luoden sähkömagneettisen voimakentän ja valon
sähkömagneettisen leviämisen teorian sekä
laskien valon nopeuden sähkömagneettisista
mittauksista. Näillä töillään loi nykyaikaisen
käsityksen sähkömagneettisten ja valoilmiöiden
luonteesta.


J. C. Maxwell.

Maxwellin laki lausuu, että kappaleen
dielektrisiteettivakio on yhtäsuuri kuin
sen valo-opillisen taitekertoimen neliö.

Maya, ryhmä intiaaniheimoja, jotka
nykyisin asuvat Yucatariin niemimaalla
ja Guatemalassa. Mayakieliä puhuvia
intiaaneja on n. 1 1/3 milj. Ennen
eurooppalaisten tuloa oli m. Amerikan etevin
kulttuurikansa; heidän rakennus- ja
kuvanveistotaiteestaan on jäänyt lukuisia
muistomerkkejä, elinkeinoelämä oli
kehittynyt, ajanlasku hyvin tarkka, olipa
heillä kirjallisuuttakin, kiveen tai
nahalle piirrettyä tai maalattua.

Maydell, Maijdell (ks. t.).

Mayenne [maje'n], kaup. Länsi-Ranskassa,
Loireen Maine-nimisenä laskevan
M.-joen varrella. 10,000 as.

Mayer [maiər], Julius Robert
(1814-78), saks. lääkäri ja fyysikko, esitti
opin lämmön ja työn vastaavaisuudesta,
perustaen siten energiaopin,

Maynard [meinəd], pieni tehdaskaup.
Yhdysvalloissa, Massachusettsissa,
Bostonista länteen; suomalaisasutusta.

Maync [meŋk], Harry (s. 1874),
saks. kirjallishistorioitsija, prof. Bernissä.
Teoksia: „Geschichte der deutschen
Goethe-Biographie", Möriken, Liliencronin,
Kellerin, Fontanen ja Immermannin elämäkerrat.

Mayor [meiə l. meə], Englannissa ja
Yhdysvalloissa kaupunkikunnan hallitusmiehen
(pormestarin) nimi. Eräiden suurten Englannin
kaupunkien pormestareilla on arvonimenä lord mayor.

Mayr [mair], Georg von
(1841-1925), saks. tilastotieteilijä. Teoksia:
,,Die Gesetzmässigkeit im Gesellschaftsleben",
,,Statistik und Gesellschaftslehre".

Mazarin [-zarä'], Jules (1602-61),
kardinaali, italialaissyntyinen ransk. valtiomies,
Richelieun seuraaja johtavana ministerinä 1643-61.
M. jatkoi menestyksellä edeltäjänsä itävallan- ja,
espanjan. vastaista. ulkopolitiikkaa; valtion
raha-asioita hän ei saanut järjestykseen, mutta
itse kyllä rikastui. Fronde (ks. t.) suuntautui
etupäässä häntä vastaan. [Federn (saks. 1922).]


Jules Mazarin.

Mazdaismi l. mazdalaisuus,
Zarathustran n. 600 e. Kr. perustama
muinaispers. uskonto. Sen perusajatuksena
on yhden jumalan, Ahuramazdan, palvominen,
dualistinen käsitys hyvän ja pahan välisestä
taistelusta sekä pahan lopullisesta
tuhoutumisesta, M:n pyhä kirja on Avesta.
Nykyjään on m:lla parsilaisuuden nimellä
Intiassa n. 100,000 tunnustajaa.

Mazeppa [-e'-], Ivan
Stepanovitš (n. 1645-1709), kasakkapäällikkö.
Oli Puolan hovissa paašina; joutui
kertomuksen mukaan Ukrainaan siten, että
muuan puol. ylimys mustasukkaisuudesta
sitoi hänet alastonna hevosen selkään.
M. tuli hetmaniksi 1687. Taisteli Pietari
Suuren liittolaisena turkkilaisia ja
ruotsalaisia vastaan, mutta liittyi
viimemainittuihin 1708 saaden tosin vain
osan kasakoista mukaansa. Kuoli Benderissä.
[Jensen (ruots., 1909).]




Mazer [-sä'r], Karl Peter
(1807-84), ruots. taidemaalari. Oleskeli 1835 ja
seur. vv. Suomessa, jossa maalasi J. L. Runebergin
muotokuvan Pohjalaiselle Osakunnalle.

Mazzini [matsī'ni], Giuseppe
(1805-72), it. vallankumousmies. Liittyi
varhain carbonareihin (ks. t.), per.
maanpaossa Marseillessa 1831 Italian
yhdistämistä tasavallaksi ajavan „Nuoren
Italian" seuran, vallankumousvuonna 1848
jälleen Italiassa m. m. 1849 yhtenä
Rooman triumviirinä, sitten taas
maanpaossa. Teoksia suomen.: „Ihmisen
velvollisuudet".

Mazzuoli, Francesco,
ks. Parmeggianino.

Mc ks. Mac.

m. d. s., resepteissä lyhennysmerkintä
sanoista misce, da, signa = sekoita, anna
(potilaalle), merkitse (pulloon y. m.
lääkärin käyttöohje).

Meanderi (nimitys johtuu Vähässä-Aasiassa
olevasta kiemurrellen juoksevasta Maiandros-joesta),
joenuoman kiemura. M:eja syntyy tasangoilla siten,
että virta mutkapaikoissa syövyttää enemmän mutkan
koveroa sivua, kun taas vastakkaisella, kuperalla
sivulla ranta maatuu siihen kerrostuvan lietteen
vuoksi. Näin mutkat usein laajenevat suuriksi
silmukoiksi, joiden kannas lopulta voi katketa,
jolloin joki taas juoksee suoraa tietään ja sen
viereen jää m:n jäte hevosenkengän muotoisena
järvenä, n. s. juoluana.

Meanderikoriste, Vähän-Aasian
kiemurtelevan Maiandros-joen mukaan
nimitetty taideteollisuudessa ja
arkkitehtuurissa käytetty jatkuva koristeaihe.


Manderikoristeita.

Mechelin [mekelī'n], Leo
(1839-1914), suom. oikeusoppinut ja valtiomies.
Yhdyspankin johtajia 1867-72, valtio-oikeuden
prof. 1874-82, senaattori 1882-90, maasta
karkoitettuna 1903-04, Senaatin talousosaston
varapuheenjohtaja 1905-08. Valtiopäivillä
1872-1906 ja 1910-13, siitä aatelissäädyssä
1877-1906, Helsingin kaupunginvaltuuston
puheenjohtaja 1875-78 (paitsi 1877), 1892-99.
Kuului ensin liberaaliseen puolueeseen, sitten
puolueeton ruotsinmielinen, lopulta ruots.
puolueeseen. Suomen oikeustaistelun merkkimiehiä,
loistava puhuja („Valda tal", 1915). Teoksia:
,,Om statsförbund och statsunioner",
,,Précis du droit public du Grand-Duché de
Finlande", ,,Das Staatsrecht des Grossfürstentums
Finnland" sekä eri kielillä ilmestyneitä
oikeusasemaamme valaisseita kirjasia. [Rein (1915).]


Leo Mechelin.

Mecheln [mēh-] (ransk. Malines),
kaup. Belgiassa, Antverpenista etelään
S:t Rombaut-tuomiokirkko, rakennettu
1300-luvulla, oikeuspalatsi 1500-luvulta.
M:n arkkipiispa on Belgian kirkon
priimas. Kutomateoll. 60,000 as.


Mecheln. Tuomiokirkko.

Mechitarilaiset, room.-kat. kirkon
kanssa unionissa oleva, Mechitarin
(1676-1749) perustama armeen. munkkikunta.
M., joiden päämaja on San Lazzarossa
Venetsian edustalla, ovat tunnettuja
tieteellisistä ja kirjallisista harrastuksistaan;
vars. julkaisseet Armeeniaa koskevia teoksia.

Meckel, Johann Friedrich
(1781-1833), saks. anatomi, prof. Haliessa v:sta
1808, laajoja tutkimuksia, vertailevan
anatomian ja epämuodostumaopin alalta.
Julk. m. m. „System der vergleichenden
Anatomie" (6 nid., 1821-33).

Mecklenburg, kaksi tasavaltaa
Pohjois-Saksassa, Itämeren rannalla.
— 1. M.-Schwerin, 13,127 km2,
675,000 as. Pääkaup. Schwerin.
— 2. M.-Strelitz, 2,001 km2,
110,000 as. Pääkaup. Neustrelitz.
— Molemmat maatalousmaita. — Historia.
Sikäläinen slaav. asutus kukistettiin 1160;




samoihin aikoihin alkoi saks. uudisasutus.
V. 1348 M. tuli herttuakunnaksi. Vv.
1648-1803 Wismar y. m. kuului Ruotsille.
V. 1701 M. jaettiin M.-Schweriniin ja
M.-Strelitzlin. Kumpikin tuli 1815
suurherttuakunnaksi ja 1918 tasavallaksi.

Meda [-ē-], Filippo
(s, 1869), it. poliitikko, ministerinä 1916-21.

Medaljonki (it.), korko- tai valokuva
tai maalaus pyöreässä tai soikeassa
kehyksessä; miniatyyrikuvan, hiuskiehkuran
y. m. muistoesineen kotelo.

Medardus (n. 465-545), ransk. piispa,
talonpoikien nimikkopyhimys.

Medeia (lat. Medea), kreik.
taruhenkilö, kuningas Aieteen tytär Kolkiksesta,
rakastui argonauttien päällikköön Iasoniin,
auttoi häntä anastamaan kultataljan ja seurasi
häntä kotimatkalla. Myöhemmin hylättynä M.
kostoksi tappoi omat lapsensa. Päähenkilönä
Euripideen, Corneillen ja Grillparzerin
draamoissa.

Medellin [-δelji'n], kaup.
Kolumbiassa, Etelä-Amerikassa. Yliopisto.
80,000 as.

Medelpad [mēdelpād], maakunta
Ruotsissa, Norlannissa, Pohjanlahden rannalla.
Puutavaraliikennettä, sahateoll.; tärkein
kaup. Sundsvall.

Medenimijät (Nectarinidæ), Afrikan,
Aasian ja Austraalian troopillisissa
osissa eläviä kolibrien kaltaisia lintuja,
jotka etsivät kukista hyönteisiä ja mettä.

Medevi [mē-], Ruotsin vanhin
vesiparantola Itä-Göötanmaalla Vetterin
rannalla, 18 km Motalasta pohjoiseen, Urban
Hjärnen perustama 1677.

Mediaani (lat.) ks. Kolmio.
— Mediaanitaso, keskitaso.

Mediaatti (lat.), välillinen. Tarkoitti
Saks.-roomal. valtakunnassa aluetta, joka
ei ollut välittömästi valtakunnan alainen,
vaan jonkun valtakunnansäädyn alainen;
vastakohta: immediaatti.

Mediantti (lat.), mus., kolmas sävel
asteikossa.

Mediatiseerata (lat.), tehdä mediaatiksi,
välilliseksi, riippuvaiseksi. Tarkoitti
Saks.-roomal. valtakunnassa itsenäisen
valtakunnansäädyn (ruhtinaan, kaupungin
y. m.) alistamista toisen valtion
suvereenisuuteen.

Medica, Farmaseuttis-Kemiallinen
Tehdas o.-y. M., Helsingissä, per. 1914.
Osakepääoma 1 1/2 milj. mk. Valmistaa
lääkeaineita ja -preparaatteja.

Medici [mēditši], porvarillista
alkuperää oleva firenzeläinen suku, alk.
pankkiireja, hallitsi Firenzeä 1434-1737.
Suvun mahtavuuden perusti Giovanni
d'Averardo de' M. (1360-1429).


Palazzo Medici'n piha.

Hänen poikansa Cosimo de' M. (1389-1464)
kohosi 1434 Firenzen varsinaiseksi hallitusmieheksi;
edisti taiteita ja tiedettä, rak. Palazzo Medici'n.
Gosimon pojanpoika Lorenzo il Magnifico


Lorenzo Medici.

(1449-92) johti v:sta 1469 Firenzen asioita.
Hän oli taitava diplomaatti, teki kaupungista
renessanssinkeskuksen ja oli merkittävä
runoilija. Lorenzon poika Piero
(1471-1503) karkoitettiin 1494, toinen poika
oli Giovanni, paavina Leo X,
veljenpoika Giulio, paavina
Klemens VII ja pojanpojan tytär
Katariina M. M:t palasivat Firenzeen
1512. Pieron pojanpoikaan Alessandroon
(1510-37), jonka Kaarle V nimitti Firenzen
herttuaksi 1530 ja joka julmuutensa takia
murhattiin, päättyy M:ien vanhempi sukuhaara.
Nuorempaan sukuhaaraan kuuluivat m. m.
Cosimo nuor. (1519-74), josta tuli
1569 Toscanan suurherttua, ja Ranskan
kuningatar Maria.

Medicus (lat,), lääkäri. —
Medikamentti, lääke.

Medikofiilitutkinto, Helsingin
Yliopiston lääket. tiedekuntaan pääsyä
varten vaadittava alkututkinto.

Medina, kaup. Hidžasissa
Länsi-Arabiassa, Mekan jälkeen
muhamettilaisten pyhin kaupunki,
Muhammedin hauta. 10,000 as.

Medinamato ks. Filaria.

Medina Sidonia [-ī'- -dō'-],
Don Alonso Perez de Guzman El
Bueno (1550-1615), esp. amiraali,
herttua. Oli 1588 Englantia vastaan lähetetyn
,,voittamattoman armadan" päällikkö.

Medinet el Fajum ks. Fajum.



Medinet Habu, kylä Ylä-Egyptissä
läh. Luksoria; kuuluisia vanhan Teben
temppeliraunioita, m. m. Ammonin temppelin.

Medio (lat.), spiritismin mukaan
ihminen, jonka välityksellä henkiolennot, vars.
vainajien henget, voivat vaikuttaa aineelliseen
maailmaan ja lähettää ihmisille tiedonantoja.

Mediolanum, Milanon lat. nimi.

Medisiini (lat.), lääke, lääkintätaito,
lääketiede.

Meditatsioni (lat.), mietiskely.
— Mediteerata, mietiskellä.

Mediumi (lat.). 1. M., väliaine,
se kaasu (esim. ilma) tai neste (esim. vesi),
missä tutkittava liike tapahtuu.
— 2. Indoeuroopp. kielissä esiintyvä verbin
päämuoto, joka ilmoittaa, että toiminta
tapahtuu subjektissa itsessään (esim.
kreik. trepomai, käännyn, mutta akt.
trepō, käännän).

Medrese [-re'-] (arab.), moskeijan
yhteydessä oleva islamilainen jumaluusopillinen
korkeakoulu.

Medulla spinalis (lat.), selkäydin.

Medusa ks. Gorgo.

Meduusa, purjemeduusain (ks. Hydrotsooit)
ja liuskameduusain (ks. t.) suvullinen, vapaana uiva
sukupolvi. Suvuton, alustaansa kiintynyt sukupolvi
on polyyppi.

Meedia, muin. valtakunta nyk.
Luoteis-Persiasisa, pääkaupunki Ekbatana.
Asukkaat meedialaisia, jotka
alkuperältään ja kieleltään olivat persialaisten
läheisiä sukulaisia. Uskonto oli mazdeismi
(ks. t.). M:n valtion perustajana pidetään
Fraortesta (646-625 e. Kr.), joka
myös kukisti persialaiset. Hänen poikansa
Kyaksareen (625-585) aikana
valloitettiin Elam ja Babylonin avulla
Assyria. Valtakunta ulottui Vähässä-Aasiassa
Halys-jokeen. Kyaksareen pojan Astyageen
kukisti 550 persialainen Kyyros, ja M. joutui
Persiasta riippuvaiseksi, myöh. sen maakunnaksi.

Meer, van der ks. Vermeer.

Meeting [mītiŋ] (engl.), julkinen
kansankokous, neuvottelukokous.

Mefistofeles l. Mefisto,
ihmishahmoinen piru, joka tarun mukaan seurasi
tohtori Faustia (ks. t.).

Mega-, metrijärjestelmään liittyvä
alkutavu, = 1,000,000. Lyhennysmerkki M.
Esim. m.-dyne = miljoona dyneä, m.-ohmi
= M.Ω - miljoona ohmia.

Megafoni (kreik.), suuri
suppilonmuotoinen puhetorvi; sen suuhun
puhuttu ääni kantaa kauas tarkoitettuun
suuntaan. M:ia käytetään merellä ja
kansanjoukoille puhuttaessa. — Myös =
kovaääninen (ks. t.).

Megaira, kreik. tarustossa yksi
Erinyistä; nykyaik. merkitys:
pahasisuinen, raivoisa nainen.

Megaliittihaudat, suurista kivilaatoista
tehtyjä esihist. hautoja, joko niin
että yksi suuri kivi peittää mahtavia
kyljelleen asetettuja kivilaattoja näin
muodostaen kammion, joka on pohja-alaltaan
pyöreähkö (dolmeeni), tai niin
että kyljelleen asetetut laakakivet
muodostavat kivillä katetun, pitkähkön
nelikulmaisen kamarin, jossa joko on
samantapainen kivikäytävä (käytävähauta)
tai ei (paasiarkku).

Megaliittinen (kreik.), suurista
kivistä tehty, esim. esihist. muistomerkki.

Megalokastron ks. Kandia 2.

Mega-mega-ioni, sähkölääkintäteknillinen
mittayksikkö, se sähkömäärä, minkä biljoona
ionia synnyttää, = 1,6 . 107
coulombia.

Megara, kaup. Kreikassa Ateenan ja
Korintin välillä, 6,000 as. M. oli 700- ja
600-luvuilla e. Kr. Kreikan tärkeimpiä
kauppakeskuksia.

Megaran oppikunta, kreik. filosofinen
oppisuunta, jonka perusti Sokrateen
oppilas Eukleides.

Megaris, pieni muinaiskreik.
maakunta Korintin kannaksen pohjoisosassa.

Meggendorfer, Lothar (1847-1925),
saks. taidemaalari, perusti kuvitetun
humoristisen aikakauslehden
,,Meggendorfer-Blätter".

Meghna, Gangesin ja Brahmaputran
yhteinen suuhaara.

Megiddo, vanha kanaanilainen
kaupunki, Jisreelin lakeuden länsipuolella.

Megri, ent. kreik.-kat. luostari
Ilomantsissa läh. Venäjän rajaa
Megri-järven rannalla. [Rosberg, ,,Bygd och
obygd" (1919).]

Mehallet el-Kebir [-a'- -īr]
l. Mahallah el-Kobra, kaup. Egyptissä
Niilin suistomaassa. Puuvillateoll. 48,000 as.

Mehemed Ali, oik. Muhammed Ali
(1769-1849), Egyptin käskynhaltija 1804-49.

Mehiläinen, suomenkielisten lääkärien
omistama yksityissairaala Helsingissä.

Mehiläinen. 1. E. Lönnrotin 1836-37
Oulussa ja 1839-40 Helsingissä toimittama
aikakauslehti, ensim. suomen kielellä.
— 2. R. Polénin 1859-63 Helsingissä
toimittama aikakauslehti.



Mehiläinen, varsinainen l.
hunaja-m. (Apis mellifica) on tavallisen
ampiaisen kokoinen, tummanruskea tai
kellertävä hyönteinen, elää suurissa
yhteiskunnissa, luonnonvaraisena
vahakakuilla täyttämissään ontoissa puissa,
kesynä olki- tai puupesissä. Kesällä on


Mehiläisyhteiskunnan jäsenet. A emo,
B työmehiläinen, C kuhnuri.

yhteiskunnassa 1 emo l. kuningatar,
n. 10,000-60,000 työmehiläistä ja
300-1,000 koirasta, kuhnuria. —
Emo on mehiläisyhteiskunnan suurin
yksilö ja sen ainoa täydellisesti kehittynyt
naaras; sen verkkosilmät eivät kosketa
toisiaan, takaruumis on pitempi ja
suipompi kuin kuhnurien sekä varustettu
myrkkypistimellä, Työ-m:t, m.-yhteiskunnan
pienimmät jäsenet, ovat naaraita,
joiden sukuelimet ovat surkastuneet.
Niilläkin on myrkkypistin, niiden suuosat
ovat kehittyneet sopiviksi hunajan
imemiseen kukista; takaraajoissa niillä on
varusteet, n. s. vasu ja harja, siitepölyn
keräämistä varten. Kuhnurien
takaruumis on leveämpi kuin naaraiden,
niiden verkkosilmät koskettavat toisiaan
päälaella, myrkkypistintä ei ole.
Niiden tehtävänä on emon hedelmöittäminen.
— Emo elää 3-6 v., työ-m:t n. 6-8
viikkoa, talvehtineet n. 8 kuukautta,
kuhnurit kuukauden tai pari. Emo
hedelmöittyy vain kerran elämässään.
Parittelu tapahtuu n. s. „häälennolla"
korkealla ilmassa sen kuhnurin
kanssa, joka on jaksanut seurata emoa


Mehiläispesän vahakakku. a emo, b kuhnureita,
ympärillä työmehiläisiä, c munia, d -k
työmehiläistoukkia eri kehitysasteilla, l peitettyjä
työmehiläiskennoja, m peitettyjä kuhnurikennoja,
n osittain munia sisältäviä kuhnurikennoja,
o—r emokennoja, s työmehiläiskennoja, eräissä
siitepölyä ja hunajaa.

korkeimmalle. Kohta hedelmöittämisen
jälkeen kuhnuri kuolee. Tultuaan
häälennoltaan pesään emo ei poistu siitä
muulloin kuin parveilun tapahtuessa.
Häälennon jälkeen työ-m:t surmaavat tai
ajavat kuhnurit pois pesästä. Pesäänsä
m:t rakentavat pystysuoria vahakakkuja,
joiden kummallakin puolen on säännöllisiä
6-särmäisiä kuoppia, kennoja.
Osaan näistä m:t keräävät hunajaa ja peittävät
ne vahalla, toisiin emo laskee munia, yhden
kuhunkin. Muninta alkaa huhtikuussa, on vilkkain
heinäkuussa, jolloin emo saattaa laskea
vuorokaudessa yli 3,000 munaa, ja
päättyy syyskuussa, Munasta kehittyy
3 vuorokaudessa toukka. Työ-m:t ruokkivat


Mehiläiskotelo ja -toukka.

toukkia, kunnes ne ovat kasvaneet
kennon täyttäviksi, sen jälkeen ne
koteloituvat, ja muutaman ajan kuluttua
täysikasvuiset m:t ryömivät koteloista.
Kuhnurit kasvavat suuremmissa kennoissa,
koiraskennoissa, kuin työ-m:t
ja kehittyvät hedelmöittämättömistä
munista. Emot kasvavat taas hyvin
tilavissa, pyöreissä, pähkinänmuotoisissa
emokennoissa, saavat
ravintorikkaampaa ruokaa kuin muut m:t. 3
päivää nuoremmat työmehiläistoukat voivat
kehittyä emoiksi, jos niiden kennoa
laajennetaan ja ne saavat parempaa
ravintoa. Uuden emon syntyessä pesään vanha
lentää pois ja sen mukana osa työ-m:iä,
jotka perustavat muualle uuden
yhteiskunnan: m:t parveilevat. Jos
yhteiskunta parveilujen johdosta tai muista
syistä on käynyt niin pieneksi, ettei ole
varaa enää parvia lähettää, surmaa emo
emokennoissa olevat nuoret emot. —
Talvella m:t ovat puolittain horroksissa,
lähelle toisiaan sulloutuneina,
muodostaen tiheän pallon, jonka keskuksessa
emo on. — Ravinnokseen m:t käyttävät
kukista keräämäänsä hunajaa ja
siitepölyä. Hunaja kuljetetaan pesään
erikoisessa „hunajamahassa" ja
talletetaan kennoihin talven varalle. Havu- ja
muista puista m:t keräävät pihkaa, jota
käytetään pesän rakojen tiivistykseen. —
M:sten tauteja: mehiläisrutto, umpi,
ripuli eli vatsuri, lentorampuus; vihollisia:
vahakoi, mehiläistäi ja eräät linnut,
erittäinkin pakastiainen.



Mehiläiset (Apidæ), pistiäisheimo.
Elintapojensa puolesta m. voidaan jakaa
kahteen pääryhmään: yksin eläviin
erakko-m:iin ja yhteiskunta-m:iin.
Edellisiä ovat m. m. maamehiläinen
(Andrena), joka kaivaa hiekkaan tai
saveen pesänsä, muurarimehiläinen
(Chalicodoma), joka kiinnittää pesänsä
rakennusten seiniin ja valmistaa
hiekkajyväsistä, syljestä ja vedestä
muurilaastimaista rakennusainetta,
villamehiläinen (Anthidium),
joka laatii puunkoloon pesäkammionsa kasvien
karvoista, ja verhoilijamehiläinen
(Megachile), joka kaivaa maahan
pesäkolon ja verhoo sen sisäpuolelta pienillä
lehdenpalasilla. Yhteiskunta-m:iä ovat
kimalaiset (Bombus) ja
varsinaiset m. (Apis).

Mehiläishaukka (Pernis apivorus),
hiirihaukkaa hieman isompi petolintu,
jonka ohjakset ovat höyhen- (ei karva-)
peitteiset. Pyrstö ulottuu vähän ulommaksi
siipienkärkiä, siinä on 3-4 leveää, mustanruskeaa
poikkijuovaa. Selkäpuoli on aina tumma,
vatsapuoli valkea, ruskea tai kirjava. Yleinen
Etelä- ja Keski-Suomessa. Syö mehiläisiä,
kimalaisia, näiden kennokakkuja, hiiriä,
sammakoita, linnunpoikasia y. m. Muuttaa
talveksi Afrikkaan.


Mehiläishaukka.

Mehiläishoito. Hunajamehiläisestä on
kehittynyt suuri joukko muunnoksia ja
rotuja, jotka eroavat toisistaan ko'on,
värin, karvapeitteen, luonteen y. m.
puolesta. Pohjoismainen rotu on
tummanruskehtava, takaruumiissa
kellahtavat, himmeät poikkijuovat. Tämän
muunnos nummimehiläinen on
edellistä parvellunhaluisempi.
Krainilaisen rodun poikkijuovat
ovat keltaiset ja selvät, italialaisen
rodun loistavan keltaiset, kyprolaisen
rodun takaruumis melkein keltainen,
poikkijuovat tummat. — Nyk. harjoitetaan
m:oa meillä eniten Etelä- ja Lounais-Suomessa,
mutta pohjoisempanakin se onnistuu. Keväällä
toiminnan pesissä alkaessa poistetaan niiden
pohjilta talven aikana kuolleet
mehiläiset ja ensimmäisenä lentopäivänä eli
puhdistuslentopäivänä tarkastetaan, onko
jokaisessa pesässä emo, työmehiläisiä ja
hunajaa, sekä pidetään huolta, että pesissä
on tarpeeksi ruokaa ja lämmintä.
Karviaismarjain kukinta-aikaan annetaan
mehiläisille kiihoitusruokana
hunajavettä, jotta emo munisi enemmän ja
yhteiskunta kehittyisi nopeammin.
Parvet lähtevät kesäkuun lopulla tai
heinäkuun alussa; ne otetaan kiinni ja
sijoitetaan uusiin pesiin. Uusi
yhteiskunta antaa hunajaa tav. vasta
seuraavana kesänä. Päähunajasato saadaan
heinänteon aikaan, keruuaika kestää
n. 2 viikkoa. Tällöin asetetaan pesien
päälle hunajalaatikot, joihin
työmehiläiset keräävät hunajan. Kun laatikon
kakut ovat hunajaa täynnä, vaihdetaan
se tyhjään. Hunaja poistetaan kakuista
hunajalingolla (ks. t.). Yksi yhteiskunta
tuottaa n. 8-40 kg hunajaa vuodessa.


Mehiläistarhasta.

Heinäkuusta lähtien toiminta
mehiläisyhteiskunnassa alkaa hiljetä. Elokuun
lopulla tarkastetaan, onko pesissä
riittävästi hunajaa talven varalle ja
syystarkastuksessa katsotaan, ovatko pesät
kyllin väkirikkaat talvehtiakseen. Pesät
laitetaan talvikuntoon ja senjälkeen
niihin ei enää kosketa. Talvehtiminen
alkaa, kun ilman lämpö vakinaisesti
pysyy alapuolella +10° C, syys- tai
lokakuussa.
Hoitovälineet. Pesät. Olkipesä on
kumolleen käännetyn padan muotoinen,
kiintorakenteinen, hunaja otetaan talteen
erityisen pesän päälle asetettavan
laatikon avulla. Kehäpesät ovat puulaatikoita,
joissa mehiläiset rakentavat vahakakkunsa
siirrettäviin puulistakehiin, joihin kakun
Perustukseksi on kiinnitetty valmis


Mehiläishuone Pohjois-Suomea
varten.



vahalevy. Monenlaisia malleja käytetään
(vrt. Kaksoispesä). Hunajalinko
(ks. t.). Kuhnuripyydys on
mehiläispesän lentoaukolle kiinnitettävä,
sulkuristikosta ja puusta tehty häkki
koiraksien pyydystämiseksi. Emohäkki
on puusta, rautalangasta tai läkkipellistä
tehty pieni häkki, johon emo asetetaan
turvaan työmehiläisten pistoilta.


Olkipesä puusuojuksessa.

Emopesä on pieni, neliskulmainen
laatikko, kääpiömehiläispesä, johon sopii 1-2
tavallista irtonaista hunajakakkua tai
vain 2 kakun puolikasta. Emoseula,
ristikkopellistä tehty väline emon poistamiseksi
jälkiparvista. Kuorimishaarukka
on metallinen, puisella kädensijalla varustettu
talikon tapainen koje, jolla hunajakakkujen
kennojen kannet poistetaan. Kuorimisveitsi
on puukahvalla varustettu, muurauslusikan
näköinen, syrjistä ja kärjestä teräväksi
hiottu teräsveitsi, jolla kuoritaan
hunajakakkuja ennen niiden linkoamista.
Mehiläisharja on tehty vaateharjan
jouhia pitemmistä, yhteen riviin
nidotuista hevosen jouhista, käytetään
mehiläisten poistamiseen hunajakakuilta ja
pesän seinämiltä. Mehiläisharso on
pussin tapainen, kasvojen ympärillä ja
niistä irti oleva suojustin.
Mehiläiskarkoittaja on läkkinen,
rysän periaatteelle rakennettu esine,
jota käytetään mehiläisten poistamiseksi
hunajalaatikosta, Mehiläiskäsineet
ovat kumikankaasta, niitä hoitaja käyttää
suojaamaan käsiään pistoilta.
Mehiläispiippu ja käryttäjä
ovat laitteita, joilla puhalletaan savua
mehiläispesiin niitä avattaessa, jos mehiläiset
ovat hyvin vihaisia ja surisevat kovin.
Savusta mehiläiset lauhtuvat ja vetäytyvät
pesään. Olkikaira on paksusta
teräspellistä tehty, 8 cm läpimittainen,
ontto lieriö, jonka toinen pää on hiottu
teräväksi; käytetään ruokkimisreiän
leikkaamiseen mehiläispesän päällykseen.
[Ilkka (1922), Järvi (1922), Manner
(1925), aikakauslehti „Mehiläinen".]

Mehiläiskasvisto, kasvit, joista
mehiläiset kokoovat hunajaa ja siitepölyä.
Suomen tärkeimpiä mehiläiskasveja ovat
pajut, apila, horsma, lehmus, kanerva.

Mehiläiskoi ks. Vahakoi.

Mehiläispesä ks. Mehiläishoito.

Mehiläispisto aiheuttaa ankaraa
kirvelyä, tulehdusta ja sitä seuraavaa
ajettumista ihossa sekä muutamille ihmisille
koko päiväksi pahoinvointia, oksennusta,
nokkoskuumetta tai pyörtymystä. Hoito:
pistin poistetaan heti haavasta, jota
käsitellään amoniakilla, myrkky imetään
nopeasti pois, pakottavalle paikalle
pannaan kylmät kääreet.

Mehiläissyöjä (Merops apiaster),
kaunisvärinen, punaruskean, keltaisen,
sinivihreän, valkoisen ja mustan kirjava,
25 cm pitkä kirskulintu. Syö lennosta
pyydystämiään hyönteisiä. Pesii
parvittain rantatörmiin kaivamiinsa 1-2 m:n
pituisiin koloihin. Etelä-Euroopassa,
Pohjois-Afrikassa, Länsi-Aasiassa, tilapäisenä
Pohjois-Euroopassakin.

Mehiläistäi (Braula cæca), pieni,
litteä, täikärpäsiin kuuluva siivetön, sokea
hyönteinen, joka elää loisena mehiläisen
karvaturkissa ja imee sen ruumiista
nesteitä. — Myös toukohärän ensimmäistä
toukka-astetta sanotaan m:ksi.

Mehuhiekka, kaavausmassa (ks. t.).

Méhul [mey'l], Étienne Nicolas
(1763-1817), ransk. oopperasäveltäjä. Teoksia: ,,Joseph".

Meibomin rauhaset, pienet, rasvaa
erittävät rauhaset silmäluomen rustoissa.
Niiden tulehduksesta syntyvät n. s.
näärännäpyt.

Meidingerin elementti,
sähkölennättimen tarpeisiin käytetty
Danieliin elementin muunnos.

Meier-Graefe [maier-grēfe], Julius
(s. 1867), saks. taidehistorioitsija,
Teoksia: ,,Entwickelungsgeschichte der
modernen Kunst", „Impressionisten",
teoksia von Marées'sta ja van Goghista.

Meierovics [-ō'vitš], Zigfrids
(1887-1925), lättiläinen poliitikko. Ulkoministerinä
1919-25, samalla pääministerinä 1921-24.

Meijerfeldt [-lt], Johan August
(1664-1749), ruots. kenraali, kreivi.
Kunnostautui Kaarle XII:n sodissa,
Pommerin kenraalikuvernööri v:sta 1713. —
Meijerfeldt, Johan August
(1725-1800), ed:n poika, ruots. sotamarsalkka,
kreivi; armeijan ylipäällikkönä
Kustaa III:n Suomen sodassa 1788-90.

Meijerhovi (ruots. Meijerhof), maatila
Pieksämäen pitäjässä, 1781-1910 Tigerstedteillä;
rautatien seisahduslaituri Savon radalla
Kantalan ja Pieksämäen asemien välillä.



Meijeri (saks.), huone tai huoneisto,
jossa maitoa järjestelmällisesti käsitellään
erilaatuisten tuotteiden valmistamiseksi.
Siten on voi- ja juusto-m:eitä sekä
yhdistettyjä kumpaakin tuotantoa
varten. Sen perusteella miten maitoa
m:ssä kuoritaan, puhutaan separaattori-
ja radiaattori-m:eistä. Näistä
ovat edelliset meillä yleisimmät.
Kuvia ks. Maitotalous.

Meijeriliike on liikeyritysmuoto
karjan maidontuotannon rahaksi
muuttamiseksi. M:tä harjoittavat joko
yksityiset karjanomistajat ja liikemiehet,
osakeyhtiöt tai osuuskunnat. — V:n 1925
virallinen tilasto käsittää 575 meijeriä,
joista osuuskuntien 455, osakeyhtiöiden
45 ja yksityisten henkilöiden 75. Voita
valmistettiin 435 meijerissä, juustoa
35:ssä ja voita sekä juustoa 98:ssa
(7:stä ei ollut tullut tietoja). Voin
tuotanto oli 17,905 ton., josta
osuuskuntien osalle tuli 93,4 %,
osakeyhtiöiden 4,8 % Ja yksityisten
1,8 %; voikilon valmistukseen
käytettiin keskimäärin 23,6 kg maitoa.
Juuston tuotanto oli 5,450 ton., josta
osuuskunnat 68,3 %, osakeyhtiöt 8,7 %
ja yksityiset 23,0 %. — Maasta
vietiin maitoa ja kermaa n. 400,000 kg,
voita 13,191,300 kg ja juustoa 3,819,700 kg,
vastaten n. 560 milj. mk. — Voi on viety
pääasiallisesti Isoon-Britanniaan, juusto
taas Saksaan, mutta sen vienti on ollut
vilkasta muihinkin maihin, varsinkin Tanskaan
ja Ruotsiin. Meijerituotteiden viennin
ulkomaille välittävät yksityiset liikkeet
sekä ennen kaikkea voinvientiosuusliike
Valio r. l. — Hangon satamassa toimii
Valtion Voin- ja Juustontarkastuslaitos,
jossa v:sta 1913 alkaen kaikki vientivoi
on tarkastettu. V. 1925 sijoitettiin
Helsingin satamaan laitoksen haaraosasto.
V:sta 1924 on tarkastus järjestelmää alettu
soveltaa juustonvientiin. vrt. Valtion
Voin- ja Juustontarkastuslaitos.
[Grotenfelt, „Tietoja Suomen maitotalouden
kehityksestä" (1906); Valion julkaisema
,,Suomen osuusmeijerien liiketilasto v. 1923";
Pehkonen, „Suomen meijeriliike" (Oma Maa VI,
s. 337-359, 1925).]

Meijeriliitot, osuusmeijeriliitot
ovat osuusmeijerien maakunnallisia
yhteenliittymiä tuotteittensa ja taloutensa
parantamiseksi. M:ja on nykyisin:
Lounais-Suomen M. (toimisto Turussa),
Ålands Mejeriförbund (toim. Maarianhaminassa),
Satakunnan M. Peura (toim. Porissa), Hämeen M.
(toim. Tampereella), M. Muurahaiset (toim.
Lapualla), Mejeriförbundet Enigheten
(toim. Kokkolassa), Pohjois-Karjalan M.
(toim. Joensuussa), Savo-Karjalan M.
(toim. Savonlinnassa), Pohjois-Savon M.
(toim. Kuopiossa), Oulun M. (toim. Limingassa),
Keski-Pohjanmaan M. (toim. Kokkolassa), Södra
Finlands Mejeriförbund (toim. Helsingissä),
Suomen Juustonvalmistajayhdistys (toim.
Helsingissä).

Meijeriopetus. Korkein m. annetaan
Helsingin Yliopiston maatalous- ja
metsätieteellisessä tiedekunnassa.
Tietopuolisia meijerikouluja on Kokemäellä,
Kuopiossa ja Kokkolassa (ruotsink.).
Näissä on 9-kuukautinen meijerikurssi.
Pääsyvaatimukset: kansakoulukurssi ja
2 v:n harjoittelu meijeriliittojen tai
maanviljelysseurojen harjoittelulaitoksessa.
Oppilaat miehiä ja naisia. — Valtion
juustonvalmistuskurssit Mustialassa.
Kurssiaika 9 kk. Pääsyvaatimukset:
2 v:n harjoittelu valtion tai Valion
juustonvalmistusharjoittelulaitoksessa.

Meijeritalous. Tätä käsitellään
artikkeleissa Maito, Maitotalous,
Meijeriliike, Maidontarkastus.
[Maahenki I, siv. 275, 290, 556; v. Konow,
„Meijerioppi" (1909); Henkel, „Lyhyt
meijeriopin käsikirja" (1917); Hirvensalo,
„Lyhyt maitotalousoppi" (1925).]

Meilahti (ruots. Mejlans), alkujaan
yksinäinen verotila Helsingin kaupungin
luoteispuolella, päärakennus Pienen-Huopalahden
rannalla; nyttemmin M. on kaupunginosana liitetty
Helsinkiin.

Meilhac [meja'k], Henri (1831-97),
ransk. kirjailija. Kirjoittanut L. Halévyn
(ks. t.) kanssa operettilibrettoja ja farsseja.

Meili [mai-], Friedrich
(1848-1914), sveits. oikeusoppinut. Julk.
tutkimuksia kansainvälisestä liikenneoikeudesta.

Meillet [meijē] Antoine (s. 1866),
ransk. kielentutkija. Teoksia: „Introduction
à l'étude comparative des languas indoeuropéennes".

Meinander, Karl Konrad (s. 1872),
suom. taidehistorioitsija, Kansallismuseon
intendentti v:sta 1912. Teoksia: ,,Medeltida
altarskåp i Finland" y. m. tutkimuksia Suomen
kirkollisesta taiteesta.

Meinecke [main-], Friedrich
(s. 1862), saks. historioitsija. Teoksiat
„Leben H. v. Boyens", ,,Weltbürgertum
und Nationalstaat", „Die Idee der
Staatsräson in der neuern Geschichte".

Meiningen [mai-], kaup. Thüringenin
valtiossa, Saksassa, ent. Sachsen-Meiningenin
valtion pääkaup. 16,500 as.

Meiningenin näyttelijät, Sachsen-Meiningenin
mainehikas hoviteatteriseurue 1870- ja 1880-luvuilla,



Meinong [mainoŋ], Alexius
(1853-1920), itäv. filosofi. Teoksia:
,,Psychologisch-ethische Untersuchungen
zur Wert-Theorie".

Meirami (Origanum majorana),
huulikukkaisten heimoon kuuluva, Välimeren
maista kotoisin oleva valkokukkainen
ruohokasvi, jota viljellään aromaattisten
lehtiensä vuoksi maustekasvilla. Punakukkainen
metsä-m. (O. vulgare) kasvaa
maamme eteläosissa luonnonvaraisena.

Meisseli (ruots.), ruuvi-m.,
urakantaisten ruuvien kiertämiseen käytettävä
taltan kaltainen työkalu.

Meissen [mais-], kaup. Saksissa Elben
varrella. Tuomiokirkko ja Albrechtsburgin linna,
molemmat 1400-luvulta. Posliini- ja saviteollisuutta.
M:ssä on Euroopan vanhin posliinitehdas, per. 1710;
loistoaika 1700-luvulla. 40,000 as.

Meissner [mai-], Alfred (1822-85),
saks. runoilija. Teoksia: eepos
,,Ziska", näytelmiä ja romaaneja.

Meissonier [mesonjē'], Ernest
(1815-91), ransk. taidemaalari. Maalannut puku-
ja sotakuvia Napoleon I:n ja III:n aikakausilta.
— Meissonier, Just-Aurèle
(n. 1695-1750), ransk. kultaseppä ja
sisustustaiteilija, rokokootyylin luojia.


Meissonier: Opas.

Mekaanikko, koneseppä.

Mekaaninen (kreik.), koneellinen;
mekaniikkaan kuuluva.

Mekaaninen ekvivalentti, lämmön
mekaaninen vasta-arvo, se määrä
työtä (427 kgm; 42 X 101 ergiä), mikä
vastaa yhtä kaloria (edellinen kg-kaloria,
jälkimmäinen g-kaloria). vrt. Lämpö.

Mekaaninen lämpöteoria, se käsitys,
että lämpö on energian muoto; tähän liittyy
yleensä käsitys, että lämpö on molekyylien
värähdysliikettä. vrt Lämpö ja
Kineettinen kaasuteoria.

Mekaaninen seos, kahden tai
useamman kem. yhtenäisen aineen seos, jossa
aineosat ovat toisistaan riippumattomat
ja saattavat esiintyä mielivaltaisissa
suhteissa. Vastakohtia: kemiallinen
yhdistys, liuos.

Mekaaninen teknologia, tekn.
tieteitten osa, joka käsittelee niitä
työtapoja, koneita y. m., mitä käytetään
mekaanisin keinoin valmistettaessa
tarve-esineitä raaka-aineista. [Pero (1926).]

Mekaaniset kattilanlämmityslaitteet,
tavallisesti kivihiililämmityksessä
käytettävät koneelliset tulipesän syöttölaitteet,
Heittolämmityslaitteissa on


Leachin
heittolämmityslaite.

tulipesän luukkuun sovitettu nopeasti pyörivä
kaksisiipi, johon hiilet annoksittain putoavat
ja joka ne heittää tasaisesti arinalle (Leachin
laite). Myöskin heittosiipeä l. -levyä
käytetään; levy kiepsahtaa jousen vaikutuksesta
ja heittää eteensä pudonneet hiilet arinalle
(Axerin laite). Hiilipölylämmityksessä
jauhetaan hiilet pölyksi; tämän heittää
uuniin nopeasti pyörivä pyöröharja;
pöly palaa ilmassa erittäin täydellisesti
(Schwartzkopffin laite).
Työntölämmityslaitteissa (Stokerin
laitteissa) on katonharjan muotoinen arina,


Työntölämmityslaite kierukkaruuveineen.



hiilet pursuavat keskeltä ja valuvat
arinanlappeita alas. Hiilet työntää arinalle
kierukkaruuvi (Calvertin arina) tai
viistopykäläinen, edestakaisin liikkuva
työntöliuku. Liikkuvat arinat
ovat joko työntö- tai ketjuarinoita.
Edellisissä ovat arinaraudat leveitä,
pykäläisiä ja liikkuvat niin, että joka toinen
nousee ylös ja työntyy perälle päin, joka
toinen painuu alas ja siirtyy luukulle
päin, näin syöttäen hiilet perälle päin.
Ketjuarinat ovat muodostetut
nivelistä vyöksi, joka liikkuu kahden
vaunuun sovitetun pyörän yli. Hiilikaukalosta
valuvat hiilet arinalle tasapaksuna
kerroksena. Arinan nopeus on niin
suuri, että hiilet ennättävät palaa,
ennenkuin joutuvat tulipesän perälle.


Ketjuarina.

Mekaniikka, se fysiikan osa, joka
käsittelee kappaleiden tasapainoehtoja
(statiikka) ja niiden liikettä (dynamiikka).
Nesteiden m:aa sanotaan hydro-m:ksi
(hydrostatiikka ja hydrodynamiikka),
kaasujen aero-m:ksi (aero-statiikka ja
aerodynamiikka). [Tallqvist (1909);
Reuter (1921).]

Mekanismi (kreik.), koneisto; biol.,
maailmankatsomus, joka selittää, että
kaikki elämänilmiöt tapahtuvat
epäorgaanisessa luonnossa vallitsevien lakien
mukaan. Vastakohta: vitalismi.

Mekanoterapia (kreik.), sairasvoimistelu.

Mekerin poltin, kaasupoltin, Bunsenin
lampun parannettu muunnos. Putken
suulla on metallilankaverkko. M. p:lla
saadaan suuri ja tasainen kuumennus
(kuparilanka sulaa).

Mekines, Meknes (ks. t.).

Mekka, Hidžasin pääkaup.
Länsi-Arabiassa. M. on Muhammedin
syntymäpaikka ja islamin pyhin kaupunki.
Tärkein pyhäkkö on Bait Allahin moskeija,
jossa Kaaba (ks. t.). 70,000 as. M.
kuului turkkilaisille 1517-1916.


Kaaba Mekassa.

Meklari (ruots.), kaupanvälittäjä l.
välittäjä on henkilö, joka ammattimaisesti
välittää sopimuksia olematta pysyväisessä
liikeyhteydessä toimenantajan kanssa. M:n ammatti
luetaan n. s. ohjesääntöisiin elinkeinoihin
(Laki elinkeinon harjoittamisen oikeudesta 27/9 1919).

Meknes, Mekines, Mequinez,
kaup. Marokossa, Fesistä länteen. 38,000 as.



Mekong, Taka-Intian suurin joki.
Lähteet Tibetissä, laskee suuren suistoinaan
muodostaen Etelä-Kiinan mereen. 4,500 km.

Mekonium (kreik.), lapsenpihka.



Meksikko (esp. Méjico l. Mexico),
M:n liittotasavalta (Estados Unidos
Mexicanos) Pohjois-Amerikan eteläosassa


Vaakuna.

(Yukatanin niemimaa kuuluu Keski-Amerikkaan).
1,987,000 km2. Suurimmaksi osaksi kuivaa,
laskujoetonta, reunavuorten ympäröimää
ylätasankoa; reunavuorilla korkeita tulivuoria
(Orizaba 5,550 m, Popocatepetl 5,452 m
Iztaccihuatl 5,286 m). Rannikko rämeistä,
runsaslaguunista, luonnonsatamia ei ole.
Kolme ilmastovyöhykettä: n. 500 m:n
korkeuteen ulottuva kuuma rannikkovyöhyke
(tierra caliente), jossa kuumetaudit
yleisiä, 500-1,500 m:n korkeudella
oleva lauhkea vyöhyke (tierra templada)
ja sen yläpuolella kylmä vyöhyke (tierra
fria). Sadeaika kesällä; keskiylängöllä
Sateentulo vähäinen. Rannikolla
reheviä aarniometsiä, kuivien ylätasankojen
kasvistolle ovat lukuisat erimuotoiset
kaktukset ja agavet leimaa-antavat.
— Asukkatta 14,3 milj., niistä 20 %
valkoihoisia (euroopp. ja kreoleja), 36 %
intiaaneja, 44 % sekarotuisia (pääasiassa
mestitsejä); melkein kaikki room.-kat.
— Pääelinkeinot maanviljelys ja
Vuorityö. Maanviljelystä ovat viime aikoihin
asti haitanneet nurjat maanomistusolot.
V:n 1917 maareformiohjelman mukaan
on viime vuosina kumminkin suurtiloja
palstoitettu pienemmiksi. Vehnä ja maissi
pääviljalajit, sokeriruokoa, tupakkaa,
kaakaota, kahvia ja hedelmiä viljellään
melkoisesti, samoin agavea, josta saadaan
sisalhamppua ja ,,pulk"-juomaa.
Karjanhoito ylänköaroilla tärkeä. Vuorityön
päätuotteet hopea (M. on maapallon
ensimmäinen hopeantuotantomaa) ja
paloöljy (sen tuotannossa M. on toisella
sijalla). Suurteollisuus enimmäkseen
ulkomaalaisten käsissä. Tärkeimmät
vientitavarat: paloöljy, hopea, lyijy,
kupari, sisalhamppu, puuvilla, kahvi ja kulta.
Rautateitä n. 26,000 km. — Raha: peso
1. meksikkolainen dollari = 100 centavoa
= 1/2 amer. dollaria. — Valtiomuoto ja
hallitus. M:n liittotasavallan muodostaa
28 valtiota, 2 territoriota ja 1
liittopiirikunta (pääkaup. ympäristöineen).
Presidentin valitsee välittömästi kansa
4 v:ksi. Eduskunta 2-kamarinen: senaatti ja
edustajakamari. Edelliseen valitsee kukin
valtio (ja liittopiirikunta) 2 jäsentä,
edustajakamarin vaaliin äänioikeutettuja




Meksikko. Tuxpanin ja Coliman väliseltä ylängöltä.

ovat vain miehet (yhdessä valtiossa myös
naiset). Kullakin valtiolla on oma
eduskuntansa ja kuvernöörinsä. Valtiolliset
olot epävakavat, kapinoita ja
vallankaappauksia sattuu usein. Pääkaup.
Meksikko.
Historia. M. oli espanjalaisten maahan
tullessa atsteekkien valtakuntana; sen
Cortez valloitti 1519-21; v:sta 1535 esp.
varakuningaskunta. Us. kapinoita
espanjalaisten sortoa vastaan m. m. Iturbiden,
jonka luovuttua keisarinarvosta M:sta
tuli 1824 itsenäinen tasavalta. Senkin
jälkeen olot M:ssa ovat olleet levottomat.
Päätös lakkauttaa korkojen maksu
ulkomaisista lainoista antoi aiheen
Englannille, Ranskalle ja Espanjalle
lähettää 1861 sotaväkeä M:oon; v:sta
1862 oli siellä vain ranskalaisia. 


Kansallispukuisia meksikkolaisia,

Ranskan toimesta valittiin keisariksi
Maksimilian (ks, t.), joka hallitsi 1863-67.
Hänet kukistettiin ja ammuttiin, minkä
jälkeen tasavalta palautettiin.
Lukuunottamatta aikaa 1877-1911, jolloin
P. Diaz (ks. t.) oli presidenttinä, on
M:ssa jatkuvasti ollut levotonta;
kapinoita ja presidentinvaihdoksia on ollut
tiheästi. — Viime vuosikymmenien aikana
Yhdysvallat ovat pyrkineet hankkimaan
jalansijaa maassa. Nyk. presidentti
(v:sta 1924) on P. E. Calles.
Toteuttamalla jyrkästi eräitä aikaisemmin
säädetyitä, mutta toimeenpanematta jääneitä
kirkkoa koskevia lakeja (kirkon ja
valtion ero, kirkon omaisuuden
takavarikoiminen ja määräys, että kirkko
ei saa omistaa kiinteää omaisuutta,
uskonnonopetuksen poistaminen valtion ja
kuntien kouluista, y. m.) hän kesällä 1926
aiheutti uusia levottomuuksia.

Meksikko. 1. Valtio M:n
liittotasavallassa, ylätasangon eteläosassa.
Pääkaup. Toluca. — 2. M:n liittotasavallan
pääkaup. M:n ylätasangon eteläosassa,
Anahuacin laaksossa, 2,270 m yl. merenp.
Muodostaa lähiympäristöineen M:n
liittopiirikunnan, jossa 910,000 as., itse
kaupungissa n. 600,000 as. Teoll., kaunis
tuomiokirkko, kansallismuseo, yliopisto.
M:n perustivat atsteekit 1325 (sen
nimenä Tenochtitlan), Cortez hävitti
sen melkein kokonaan 1521 ja rakennutti
sitten uudelleen.

Meksikonlahti, Pohjois-Amerikan
mantereen, Floridan, Kuban ja Yukatanin
niemimaan ympäröimä rannikkomeri.
Atlanttiin sen yhdistää Floridansalmi,
Karaibinmereen Yukataninsalmi.
Floridansalmesta pohjoiseen virtaava
voimakas merivirta on Golfvirran alkua,



Mela, Aukusti Juhana (1846-1904),
alk. Malmberg, luonnontutkija
ja koulumies. Suom. Normaalilyseon
lehtori v:sta 1888, suomenk. luonnonhist.
kirjallisuuden merkkimiehiä. Hänen
lukuisista julkaisuistaan mainittavimmat:
„Suomen luurankoiset" (1882), kasvi- ja
eläinopin oppikirjat, „Suomen kasvio",
„Zoologia kansalaisille" (I osa, Imettäväiset).


A. J. Mela.

Mela, Pomponius (k. n. 50 j. Kr.),
roomal. maantieteellinen kirjailija.

Melafyyri, tertiäärikautta vanhempi basaltti.

Melajalkaiset (Steganopodes),
vesilintulahko, jonka tunnusmerkkinä
melajalat: takavarvas melkein
samassa tasossa muiden varpaiden kanssa
ja sisäänpäin kääntynyt, uimaräpylä
yhdistää kaikki 4 varvasta. M:ia ovat
merimetsot, pelikaanit ja suulat. Kuva ks.
II osa, p. 1125.

Melaleuca, myrttikasvisuku, n. 100
lajia, Austraaliassa ja Kaakkois-Aasiassa.
M, leucadendronin lehdistä ja hedelmistä
valmistetaan kajeputöljyä.

Melanchthon [-a'nkton], Philipp
(1497-1560), saks. humanisti ja uskonpuhdistaja,
Lutherin läheisin työtoveri. M. tuli jo
21-vuotiaana kreikan kielen professoriksi
Wittenbergiin, uudisti Saksan koululaitoksen;
sai kunnianimen præceptor Germaniæ
(Saksan opettaja). M. on laatinut Augsburgin
tunnustuksen ja sen puolustuksen sekä dogmaattisen
teoksen „Loci communes". M:lla ei ollut Lutherin
alkuperäisyyttä eikä pelottomuutta, vaan oli
taipuvainen sovitteluihin toisin ajattelevien
kanssa, mikä saattoi hänet jyrkkien
luterilaisten vihoihin. [Gummerus (1897).]


Ph. Melanchthon.

Melander [-a'-], Gustaf (s. 1861),
suom. fyysikko, v:sta 1907 Meteorologisen Keskuslaitoksen
johtaja. Tutkinut lämmön vaikutusta harvennettuihin
kaasuihin, vesihöyryn tiivistymisen syitä, säteilyn
vaikutusta magneetteihin ja kappaleen sähkötilaan,
y. m. Alkuunpannut Suomen magneettiset mittaukset
ja „Ilmalan" aerologisen havaintoaseman lähellä
Helsinkiä; Suomalaisessa Tiedeakatemiassa aiheuttanut
Sodankylän magneettisen havaintoaseman perustamisen.
Yleistajuinen teos „Nykyajan sääoppi".
— Melander, Henrik Leopold (1819-90),
Helsingin Ruots. Normaalilyseon yliopettaja v:sta 1864;
julk. historian oppikirjoja. — Melander,
Kurt Reinhold (s. 1858), H. L. M:n
poika, historiantutkija, Helsingin Suom.
Normaalilyseon yliopettaja 1904-25. Teoksia:
„Kuvaus Suomen ynnä Inkerin ja Käkisalmen läänin
oloista vv. 1617-34".

Melaneesia ks, Austraalia
(Austraalian saaristo).

Melaneesialaiset, Melaneesian
asukkaat. Nykyisin erotetaan kumminkin
Uuden-Guinean papualaiset, jotka ennen
luettiin m:ksi, usein eri kansanroduksi,
jota siis ei sisällytetä m:iin.
Sekoittumattomimpina m. ovat säilyneet
Salomoninsaaristossa, Fidžisaarilla he ovat
sekoittuneet polyneesialaisiin. He ovat
keskikokoisia, pitkäkalloisia, nenä ja suu
leveät, huulet joks. paksut, hampaat ja
poskipäät ulkonevat, tukka paksu,
kihara, ei villainen, parrankasvu huono.
Elävät heimokunnittain, vain
Fidžisaarilla on ollut sotilaallisesti
järjestyneitä valtakuntia. Vaatetus vähäinen:
miehet käyvät usein alasti, naisilla
palmunlehtiä tai -syitä esiliinana.
Pääelinkeino maanviljelys: tarroa, jamsjuurta,
bataatteja, kookospalmuja. Kotieläimiä
koira, sika ja kana. M. ovat sotaisia ja
julmia, monin paikoin he suhtautuvat
erittäin vihamielisesti eurooppalaisiin
näiden harjoittamien pakkovärväyksien
vuoksi; ihmissyöntiä useilla saarilla.
Uskontona vainajien henkien palvonta;
naamiotanssit ja miesten salaseurat
liittyvät uskonnollisiin menoihin.


Melaneesialainen epäjumalansa vieressä.




Melaniitti, muudan musta granaattimineraali.

Melanismi (kreik.), luonnottoman
runsas ruskean tai mustan väriaineen
esiintyminen eläinten ihossa.

Melankolia (kreik.), synkkämielisyys,
sairaalloinen alakuloisuus, johon liittyy
itsetunnon aleneminen, usein itsemurhahalu.

Melankton, Melanchthon (ks. t.).

Melanssilanka, puuvilla- tai varsinkin
villalanka, jonka väri on saatu sekoittamalla
erivärisiä kuituja määräsuhteissa.

Melartin [-ī'n], Erik Gabriel
(1780-1847), Suomen arkkipiispa 1833-47,
aiemmin professori, otti tehokkaasti osaa
v:n 1843 koulujärjestyksen valmisteluihin;
Suom. Kirjallisuuden Seuran ensim. puheenjohtaja.
[Takolander (ruots., 1926-27).]
— Melartin, Erkki (s. 1875),
suom. säveltäjä, saanut prof:n arvon.
Toimi 1908-10 Viipurin orkesterin johtajana
sekä syksystä 1911 konservatorion johtajana
Helsingissä. Valtion, säveltäjäeläke. Sävellyksiä:
6 sinfoniaa, ooppera „Aino", 3 sinfonista
runoelmaa, 3 lyyrillistä sarjaa orkesterille, 4
jousikvartettia, 2 viulusonaattia, viulukonsertto,
lauluja, pianokappaleita, kuoroteoksia,
näytelmämusiiikkia y. m.


Erkki Melartin.

Melartopæus [-pē-], Gabriel Petri
(k. 1641), Viipurin hiippakunnan piispa 1633-41.
— Melartopæus, Kristian (1684-1753),
Viipurin kirkkoherra ja v:sta 1718 konsistorien esimies.

Melassi (ransk.), raakasokerin
emävesi, tummanruskea, sakea siirappi, josta
sokeri ei enää kiteydy. 50 % sokeria,
20 % muita orgaanisia, 10 % epäorgaanisia
aineita, 20 % vettä. Käytetään rommin
valmistukseen, karjanruoaksi tai sokerin
valmistamiseen.

Melba, Nelly (s. 1859), oik.
Helen Mitchell, maailmankuulu austr.
koloratuurilaulajatar.

Melbourne [-bən], kaup.
Kaakkois-Austraaliassa, Victorian valtion
pääkaupunki. Yliopisto. Vilkasta kauppaa,
teollisuutta ja merenkulkua. Esikaupunkeineen
850,000 as,


Melbournen rautatieasema.

Melbourne [-bən], William Lamb
(1779-1848), engl. valtiomies (whig).
Pääministerinä 1834, 1835-41.

Melbye [-bȳ], Anton (1818-75),
tansk. taidemaalari, kuten veljensäkin
Vilhelm M. (1824-82) meren kuvaaja.

Meldahl [-āl], Ferdinand
(1827-1908), tansk. arkkitehti. Rakentanut
herraskartanoita, restauroinut Frederiksborgin
linnan ja päättänyt Marmorikirkon rakennustyöt.

Meleagros, kreik. tarusankari,
Kalydonin kuninkaan Oineuksen ja Altaian
poika. Surmasi n. s. Kalydonin
metsästyksessä Artemiin lähettämän
metsäkarjun. Taljasta syntyneessä riidassa
M. surmasi äitinsä veljet, mutta sai myös
itse surmansa.

Meleda (serb. Mljet), eteläisiä
Dalmatsian saaria; kuuluu Etelä-Slaavialle.

Meleerata (ransk.), sekoittaa. —
Meleerattu, väriltään epämääräinen,
sekavärinen; kirjava.

Melegnano [-enjā'-], aiemmin
Marignano, kaup. Italiassa, 15 km kaakkoon
Milanosta. 8,000 as. Ranskan kuningas
Frans I voitti siellä 1515 Milanon
palveluksessa olevat sveitsiläiset.

Melen [mē-], Berend von,
saks. aatelismies Kustaa Vaasan palveluksessa.
Tehtiin 1523 valtaneuvokseksi ja sai
Kalmarin läänikseen. Epäiltynä kavalluksesta
pakeni Saksaan, jossa toimi Kustaa Vaasaa vastaan.

Meléndez Valdés [-ndeþ], Juan
(1754-1817), esp. runoilija. Vapautti esp.
runouden ransk. kaavojen orjuudesta.

Melikov ks. Loris-Melikov.

Melilla [meli'lja], linnoitettu kaup.
Espanjan Marokossa, rannikolla.
Kauppaa ja merenkulkua. 10,000 as.

Melillinen runous (kreik.),
laulurunous, s, o. yhden laulettava
tunnelmarunous.



Melin [-ī'n], Hans Magnus
(1805-77), ruots. teologi. Teoksia: „Den Heliga
skrift i berigtigad öfversättning och med
nödiga förklaringar".

Melinde, Malindi (ks. t.).

Méline [-i'n], Jules (1838-1925),
ransk. poliitikko, pääministerinä 1896-98,
maatalousministerinä 1883-85 ja 1915-16.

Meliniitti, pikriinihaposta valmistettu
räjähdysaine.

Melioratsioni (lat.), maanparannus.
Perusparannukset saavat aikaan
parannuksia pitemmäksi aikaa, kuten
kuivatus, vesitys, uudisviljelys,
tilusjärjestely y. m. Viljelysparannukset
lisäävät hetkellisesti tai lyhyemmäksi
ajaksi maan satoisuutta; niitä ovat
täydellisempi muokkaus, runsas lannoitus,
apulantojen ja maanparannusaineiden
käyttäminen y. m. s.

Meliorismi (lat.), elämänkatsomus;
joka pysyttelee optimismin ja pessimismin
välimailla. [James, ,,Pragmatismi" (1913).]

Melisma (kreik.), sävelkuvio, joka
syntyy siitä, että samalla tavulla
lauletaan useampia säveliä (vrt.
Koloratuuri).

Melite, Maltan ja Meledan (ks. n.)
nimi vanhalla-ajalla.

Melkart, Tyroksen pääjumala, jolle
uhrattiin ihmisiä.

Melkisedek, Saalemin, s. o.
epäilemättä Jerusalemin kuningas, joka
,,Korkeimman Jumalan" pappina siunaa
Abrahamia, kun tämä voitokkaana palaa
sotaretkeltään, ja jolle Abraham
maksaa kymmenyksen voittosaaliistaan. M. on
ruhtinaallisen ylipapin tyyppi, josta
lainattiin piirteitä Messias-kuvaan.

Mella o.-y., helsinkiläinen
makeistehdas, per. 1923; osakepääoma
2 milj. mk.

Mellberg [-bärj], Edvard Julius
(1842-1905), suom. pedagogi, Helsingin
Ruots. Normaalilyseon matematiikan ja
luonnontieteiden yliopettaja. Julk. us.
oppikirjoja.

Mellilä. 1. Kunta Turun ja Porin
läänissä, Satakunnan kaakkoiskulmassa;
109 km2, 2,115 as. (1926). — 2.
Rautatieasema Turun-Toijalan rataosalla M:n
kunnassa, 55 km Turusta.

Mellin [-lī'n], Axel Gustaf
(1775-1856), Senaatin oikeusosaston
varapuheenjohtaja 1831-54. — Mellin,
Gustaf Henrik (1803-76), ruots.
kirjailija ja pappi, synt. Revonlahdella.
Julk. hist. kertomuksia, joista m. m. „Paavo
Nissinen" suomen. — Mellin, Hjalmar
(s. 1854), suom. matemaatikko, Tekn.
Korkeakoulun professori, tutkimuksia
korkeamman analyysin alalta, matem.
oppikirjat Tekn. Korkeakoulua varten.

Melloitus, takkiraudan muuttaminen
taottavaksi raudaksi.

Melloni [-lō'-], Macedonio
(1798-1854), it. fyysikko, tärkeitä tutkimuksia
lämpösäteilystä ja absorptsionista.

Melodia (kreik.) l. sävelmä on
1-ääninen säveljakso, joka sekä rytmillisessä
että melodisessa suhteessa vaikuttaa
eheänä kokonaisuutena. — Melodiikka,
oppi melodiamuodostuksen laeista.

Melodraama (kreik.), muinaisaikaan
soiton säestämä näytelmä, nyk. yleensä
soiton säestämä lausunta. Ranskassa
sana mélodrame lisäksi vielä merkitsee
varsinkin kansanomaista näytelmää,
jossa viljalti esiintyy järkyttäviä kohtia.

Meloni (Cucumis melo), isokukkainen
kurkkukasvi, jonka hedelmät (m:t) ovat suuret,
pallomaiset, pinnalta uurteiset, mehevät ja hyvin
maukkaat. Kotoisin troopillisesta Aasiasta ja
Afrikasta. Lukuisia laatuja viljellään lämpimissä
maissa, myös ansareissa.


Meloni.

Melonipuu (Carica papaya),
Etelä-Amerikasta kotoisin oleva, kaikkialla
tropiikeissa hedelmiensä vuoksi viljelty puu
(heimo Caricaceæ). Hedelmät pallomaiset
tai soikeat, voivat painaa 5-7 kg. M:n kaikki
osat sisältävät kellervää maitiaisnestettä.


Melonipuu.

Melos (uuskreik. Milo), Kreikalle
kuuluva saari Aigeianmeren lounaisosassa,
Kykladien saaristossa. Pääkaup. Plaka;
sen lähistöllä muinaisen M.-kaupungin
jäännöksiä; maanalaisista hautakammioista
on löydetty paljon taideteoksia, m. m.
Venuksen marmorinen kuva (milolainen Venus).



Melozzo da Forli [-o'tso] (1438-94),
it. taidemaalari. Päätyöt paavi Sixtus
IV:n kirjaston freskot ja soittavia
enkeleitä esittävät kuvat Pietarinkirkossa.


Melozzo da Forli:
Soittava enkeli.

Melpomene, kreik. runoudessa
tragedian runotar.

Meltola, allodisäteri Paimionsa.

Meltorauta, mantorauta,
pehmeä takorauta.

Melusina, ransk. tarun
mukaan haltijatar, puoleksi nainen,
puoleksi käärme.

Melville [-vil]. 1. Saari Austraalian
pohjoisrannikolla. — 2. Saari Amerikan arktisessa
saaristossa; sen kaakkoispuolella M:n salmi.
— 3. Hudsoninlahden suun länsipuolella, Baffminmaan
eteläpuolella oleva niemimaa. — 4. M:n lahti,
Baffininlahden mutka Grönlannin länsirannikon
pohjoisosassa.

Membraani (lat.), kalvo, ohut levy.

Memel [mē-] (liettuaksi Klaipeda).
1. Itsehallinnollinen alue Liettuassa, käsittää
M:n kaupungin, kappaleen Itämeren rannikkoa ja
Niemenin pohjoisrannalla olevan maa-alueen;
2,447 km2. 143,000 as. (puolet
saksalaisia). Se erotettiin Saksasta Versaillesin
rauhassa; Liettuan valtaama 1923 ja sen
suvereniteetti tunnustettu lopullisesti 1924. M:llä
on omat valtiopäivät, oma hallitus ja Liettuan
presidentin nimittämä kuvernööri. — 2. M:n pääkaup.,
Kurisches Haffin pohjoispäässä. Hyvä satama,
vilkasta merenkulkua, kauppa- ja teollisuuskaup.
42,000 as. — 3. Niemenin (ks. t.) alajuoksu.


Memel. Pörssi.

Memento (lat.), „muista!", muistutus.
— Memento mori, muista kuolevasi.

Memfis, muinaisen Egyptin
pääkaupunki ennen Teebaa (n. v:een 2160 e. Kr.),
Niilin länsirannalla, 20 km etelään
Kairosta; raunioina.

Memling 1. Memlinc, Hans
(n. 1430-94), alankom. taidemaalari. M:n
taiteen ominaisuuksia on pehmeästi sulava
väritys ja harras uskonnollinen tunnelma.
Teoksia: siipialttari „Viimeinen tuomio"
Danzigissa ja „Ursulan pyhäinjäännösarkku"
Bruggessa (kuva ks. Pyhäinjäännöslipas).
[Voll (saks., 1909).]


Memling: Clevesin herttua.

Memmi, Lippo (k. 1357), it.
taidemaalari, Simone Martin'n lanko ja
oppilas. He ovat yhdessä maalanneet taulun
„Enkelin ilmestys Marialle".

Memnon, kreik. tarustossa
etiopialaisten kuningas, Eos-jumalattaren ja
Titonoksen poika, Akilleuksen surmaama
Troian edustalla. — Memnonin patsaat,
kaksi n. 20 m:n korkuista kuningas
Amenhotep III:n kuvapatsasta, Egyptissä
lähellä ent. Teebaa. Kreikkalaiset
luulivat niitä Memnonin kuviksi.

Memoaari (ransk.), muistelma.



Memorandumi (lat.), kirjelmä,
kirjallinen ohje; valtioiden välinen
diplomaattinen kirjelmä, jossa lyhyesti
tehdään selkoa jonkun kysymyksen tilasta.

Memoriaali (lat.], lausunto; hakemus;
anomus; virkakirjelmä; pohjapöytäkirja.
— Kaup. Kirjanpidossa kirja, johon
merkitään aikajärjestyksessä kaikki muut
liiketapahtumat paitsi kassaviennit.

Memphis [-fis]. 1. Memfis (ks. t.).
— 2. Kaup. Yhdysvalloissa, Tennesseen
valtiossa, Mississippi'n rannalla. Huomattava
teollisuus- ja kauppakaup.; vilkas
meriliike, sillä valtamerilaivat pääsevät
sinne asti. Lääket. tiedekunta. 168,000 as.

Menam, joki Taka-Intiassa, Siamin
pääjoki, 1,500 km.

Menandros (lat. Menander) (342-290
e. Kr.), kreik. huvinäytelmien kirjoittaja,
n. s. uuden attikalaisen komedian etevin
edustaja. Kirjoittanut yli 100 näytelmää,
joista jäljellä vain katkelmia, eräät
laajahkoja. Vars. Terentius on häntä
jäljitellyt.

Menašeria (ransk.), eläintenkesyttäjän
tai -näyttäjän eläinkokoelma.

Mendel, Johann (1822-84),
munkkinimi Gregor, itäv. luonnontutkija,
luostarinapotti Brünnissä, nykyaikaisen
periytyväisyystutkimuksen perustaja. Tutkiessaan
sekamuotojen ominaisuuksien periytyväisyyttä
M. teki luostarinsa puutarhassa vuosikausien aikana
lukuisia risteyttämiskokeita, ja näiden pohjalla
keksi n. s. M:n lain (ks. Perinnöllisyys).
Tutkimustensa tulokset hän julkaisi 1860-luvulla
pienen aikakauslehden parissa kirjoituksessa,
mutta ne jäivät kaikkea huomiota vaille. Vasta
1900 ne huomattiin, ja M:n nimi tuli
perinnöllisyystutkimuksen keskeisimmäksi.
— Sitä tutkimussuuntaa, joka noudattaen
M:n viitoittamaa työtapaa, tarkastelee
ominaisuuksien jakautumista sekamuotojen
jälkeläisissä, sanotaan mendelismiksi.


Gregor Mendel.

Mendelejev [-lē'jef], Dmitrij
(1834-1907), ven. kemisti, alkuaineiden jaksoittaisen
l. luonnollisen järjestelmän keksijä.

Mendelin [-ī'n], Irene (s. 1864),
suom. runoilijatar. Teoksia: „Koivikossa"
I-II, „Lehtisiä Koivikosta".

Mendelssohn [-ōn], Felix (1809-47),
kirj. us. Mendelssohn-Bartholdy,
saks. säveltäjä, pianisti ja orkesterinjohtaja,
M. M:n pojanpoika. Sävelsi 1826 uvertyyrin
Shakespearen „Kesäyönunelmaan". V. 1829
hän esitti Berliinissä Bachin Matteus-passion,
siten herättäen sen unohduksesta. Tuli 1835
Leipzigin „Gewandhaus"-konserttien johtajaksi
ja perusti 1843 Leipzigin konservatorion. Toimi
samalla Berliinissä „yli-soitannonjohtajana".
— M:n teoksista ovat tärkeimmät 2 oratoriota
(„Paavali" ja ,,Elias"), 4 sinfoniaa,
viulukonsertto sekä lyyrilliset pianokappaleet
,,Lieder ohne Worte" (sanattomia lauluja).
[Hillman (ruots., 1919).] — Mendelssohn,
Moses (1729-86), saks.-juut. filosofi.
Vaati suvaitsevaisuutta, koetti parantaa
juutalaisten asemaa. Teoksia: „Phädon oder über
die Unsterblichkeit der Seele" (1767),
„Jerusalem oder über religiöse Macht und
Judenthum" (1783).


Felix Mendelssohn-Bartholdy.

Mendès [māde's], Catulle
(1841-1909), ransk. kirjailija, parnassolaisen
koulun perustajia. Teoksia: runoja, romaanit
,,Le roi vierge", „Méphistophéla", „Valittuja
novelleja" (suomen.), näytelmät ,,La femme de
Tabarin", „La Reine Fiammette" (esitetty suom.
nimellä ,,Orlanda kuningatar"), „Médée".

Mendoza [-ō'þa], samannimisen
Argentiinan valtion pääkaup. Andien juurella
Buenos-Aires—Valparaison rautatien
varrella. Tärkeä kauppakeskus. 62 000 as,

Mendoza [-ō'þa], Diego de
(1503-75), esp. runoilija, historioitsija ja valtiomies.
Teoksia: „Historia de la guerra de Granada", runoja.

Menekkipula, liikepula, jolloin
tavaroita ei saada myydyksi tai voidaan
myydä vain tuntuvalla alennuksella.

Menelaos, kreik. tarusankari, Spartan
kuningas, Helenan (ks. t.) puoliso.

Menelik, oik. Menilek (1844-1913),
Abessiinian keisari 1889-1913. Voittamalla
italialaiset Aduassa turvasi valtakuntansa
itsenäisyyden.

Menenius Agrippa, roomal. patriisi.
Kun plebeijit 494 e. Kr. riitauduttuaan
patriisien kanssa lähtivät Roomasta
Pyhälle vuorelle perustaakseen sinne
siirtokunnan, sai hän heidät palaamaan
kertomalla vertauksen ruumiin jäsenistä,
jotka kapinoivat vatsaa vastaan ja
joutuivat itse siitä kärsimään.


Menes ks. Egypti I os., p. 727.

Menesjärvi, järvi Inarin Lapissa,
n. 8 km yläpuolella Menesjoen laskua
Paadarjärveen. 9 km pitkä.

Menestrels [-e'l] (ransk.), keskiajalla
Ranskassa ja Englannissa kierteleviä
soittajia ja laulajia (jonglöörejä), vars.
jonkun herran palveluksessa olevia.

Mene tekel, lyh. arani, sanoista menē
menē teqēl ufarsin, „luettu, luettu,
punnittu ja puoli-miinoja" = köykäiseksi
havaittu (Dan. 525). Nämä sanat
tuntematon käsi kirjoitti Belsasarin palatsin
seinään; ne ennustivat Danielin mukaan
valtakunnan häviötä. M. t. sentähden on
tullut merkitsemään varoitushuutoa.

Menetetyn ajan takaisinantaminen l.
palauttaminen l. laiminlyödyn
ajan palauttaminen (lat. restitutio
fatalium) on ylimääräinen muutoksenhakukeino,
joka sisältää sellaisen prosessuaalisen
määräajan palautuksen, jonka asianosainen
on jättänyt hyväkseen käyttämättä. M. a. t.
kuuluu Korkeimmalle Oikeudelle ja
hallinto-oikeudellisissa asioissa
Korkeimmalle Hallinto-oikeudelle
(Oikeudenkäymiskaari 31:2, muutettuna
27/4 1868).

Mengelberg [-berhj], Josef Willem
(s, 1871), holl. musiikkimies, v:sta 1895 Amsterdamin
Concertgebouw-orkesterin johtaja.

Menger, Anton (1841-1906), itäv.
lakimies, sosialisti. Teoksia: „Das Recht
auf den vollen Arbeitsertrag in geschichtlicher
Darstellung", „Uusi valtio-oppi" (suomen.),
„Kansanpolitiikka" (suomen.). — Menger,
Karl (1840-1921), A. M:n veli, itäv.
taloustieteilijä, n. s. itävaltalaisen
koulukunnan ja sen rajahyötyteorian perustajia.
Pääteos: „Grundsätze der Volkswirtschaftslehre".

Mengs, Raphael (1728-79), saks.
taidemaalari, kylmä, sovinnainen
uusklassikko. Töitä: „Apollo ja muusat",
Aristuksen taivaaseenastuminen".

Mengtse (372-289 e. Kr.), kiinal.
siveydenopettaja. Kehitti ihailemansa
Konfutsen oppeja. M:n opit sisältää
hänen mukaansa nimitetty kirja „M."

Menhad (Clupea menhaden), pieni
sillinsukuinen kala, jota Pohjois-Amerikan
itärannikolla pyydystetään öljyn
valmistusta varten sekä syötäväksi.

Menhir (kornink.), obeliskimainen kivi
Länsi-Euroopan pronssikaudelta.

Meningitis (kreik.), aivokalvontulehdus.
— Meningo-myelitis, selkäytimen
ja sen kalvojen tulehdus.

Meniskus (kreik.), kaareva
nestepinta putkessa,

Mennander, Karl Fredrik
(1712-86), Upsalan arkkipiispa 1775-86,
aiemmin fysiikan prof. Turussa 1746-57 ja
Turun piispa 1757-75. Käsitellyt
väitöskirjoissaan luonnontieteellisiä ja
taloudellisia kysymyksiä. [Forsman
(Koskimies, 1900).]

Menninkäiset, pieniä henkiolentoja,
joiden luultiin oleskelevan vuorilla ja
yksinäisillä paikoilla tai kirkkojen ja
asumusten läheisyydessä ja haudoissa.
Alk. nähtävästi vainajien henkiä.

Mennoniitat, holl. papista Menno
Simoniksesta (k. 1559) nimensä saanut
uskonlahko. Tämä kannatti kasteenuudistajien
alk. ei-vallankumouksellisia ihanteita,
hylkäsi sodan ja valan ja tahtoi seurakuntaan
otettavaksi vain todella uskovaisia. M:ja on
Yhdysvalloissa, Hollannissa ja Kanadassa (yht.
lähes 200,000).

Meno [-ē-] (it.), mus., vähemmän;
m. mosso = hitaammin.

Menoarvio, menosääntö.
ks. Tulo- ja menoarvio.

Menominee [məno'minī], kaup.
Michiganin valtiossa Yhdysvalloissa
Michigan-järven Green-lahden länsirannalla.
Puutavarakauppaa. —M:n seuduilla
työskentelee rautakaivoksissa paljon suomalaisia.

Menopaussi (kreik.), vaihdevuosina
tapahtuva kuukautisten loppuminen.

Menorca [-o'rka], pienempi Baleaarien
(ks. t.) pääsaarista,

Mensaalitila (lat,), keskiaikana papistolle
pappilan ohella ylläpidoksi annettu tila.

Mensaleh, kala- ja linturikas
rantajärvi Niilin suistossa, Damiette-haaran
itäpuolella; rannalla pieni M:n kaup.

Mensendieckjärjestelmä, naisille
sovellettu, esteettisyyteen pyrkivä
voimistelujärjestelmä, jota noudattavia
laitoksia us. sivistysmaissa. M:n luoja on amer.
lääkäri Bess M. Mensendieck.
[Mensendieck, „Körperkultur der Frau";
Stabell, „Hälsa och skönhet genom
kroppskultur".]

Menševikit (ven.), Venäjän
oikeistososiaalidemokraateista
käytetty nimitys.

Menšikov [-of], Aleksandr
Danilovitš (n. 1670-1729), ruhtinas, ven.
sotamarsalkka, Pietari Suuren suosikki.
Suuressa pohjan sodassa M. oli ajoittain
ylipäällikkönä, ent. rakastajattarensa
Katariina I:n aikana melkein yksinvaltias,
karkoitettiin Siperiaan 1727. — Menšikov,
Aleksandr Sergejevitš (1787-1869),
ruhtinas, ven, kenraali ja amiraali, Suomen
kenraalikuvernööri 1831-55, kauan virkavapaa.
Ylipäällikkönä Krimin sodassa 1854-55.
Senaatin toimesta M:lle lahjoitettiin
1842 Anjalan fideikomissi.
Mens sana in corpore sano (lat.),
,,terve sielu terveessä ruumiissa",
sitaatti Juvenaliksesta.

Menstruatsioni (lat.), kuukautiset.

Mensuraalimusiikki (lat.), myöhemmän
keskiajan polyfoninen musiikki, joka merkittiin
n. s. mensuraalinuoteilla. — Mensuraalinuotit
kehittyivät 1100-luvulla neumikirjoituksesta,
ja niiden tarkoituksena oli ilmituoda sävelten
keskinäiset aika-arvot. Monisokkeloisen
järjestelmän avulla pyrittiin ilmaisemaan
sävelten kaikenlaatuisia rytmisuhteita,
kunnes (n. 1600) tahtiviiva otettiin
käytäntöön ja sen johdosta nykyinen
yksinkertaisempi nuottikirjoitus kävi
riittäväksi. [Wolf (saks., 1904).]

Mensuura (lat.). 1. Mus. Pituuden ja
laajuuden keskinäinen suhde urkupillien
ja puhallussoittimien putkissa. Laajempi
m. aikaansaa pehmeämmän äänen, ahtaampi
terävämmän. — 2. Saks. ylioppilaskaksintaistelu
sapelilla tai miekalla.

Mentaalinen (lat.), sielullinen,
ajatuksellinen. — Mentaliteetti, sielullinen
erikoislaatu (ihmisen, kansan, rodun).

Mention honorable [māsiō' onorabl]
(ransk.), kunniamaininta; alin palkinto.

Mentoli, CH3.C6H9.OH.CH.CH3.CH3,
yksiarvoinen sekundaarinen alkoholi,
piparminttuöljyn pääaines. Väritön,
kiteinen aine, sulamisp. 42-43°, kiehumap.
212°. Liukenee alkoholiin ja eetteriin, ei
veteen. Käytetään nuhaa, päänsärkyä
y. m. vastaan.

Mentone [-tō'ne] (ransk. Menton),
kylpyläkaup. Kaakkois-Ranskassa Välimeren
rannalla Italian rajalla. 19,000 as.

Mentonen luolat l. Grimaldiluolat,
läh. Mentonen kaupunkia Italian ja
Ranskan rajalla, Välimeren rannikolla.
Niistä on löydetty vanhemmalta
kivikaudelta peräisin olevia ihmisluurankoja.

Mentor, Odysseiassa Odysseuksen
ystävä ja hänen poikansa Telemakoksen
ohjaaja; siitä m. = ohjaaja, neuvonantaja.

Menu [məny'] (ransk.), ruokalista.

Menuetti (ransk.), vanha ransk. tanssi
hitaanlaisessa 3/4-tahdissa, M. tuli
käytäntöön Ludvig XIV:n hovissa ja levisi
pian koko Euroopan ylhäisön keskuuteen.
l700-luvulla m. siirtyi muihin
kansankerroksiin ja muuttui tempoltaan
nopeammaksi ja sävyltään reippaammaksi.

Menzel [mentsəl], Adolf von
(1815-1905), saks. taidemaalari. Teokset
piirroksia ja maalauksia Fredrik II:n ajalta,
kuten „Pöytäseura" ja ,,Huilukonsertti
Sanssouci'ssa", myös M:n omalta ajalta,
kuten naturalistinen „Rautavalssipaja"
ja muotokuvia keisariperheestä. M. on
Saksan suurimpia taiteilijoita 1800-luvulla.
ks. kuvaliitettä Saksan taidetta.
[Knackfuss (saks., 1912).]

Menzelinsk [-i'-], pikkukaup.
Itä-Venäjällä Ufan kuvernementissa. M:n
piirikunnassa asuu tšeremissejä.

Meran [-ā'n] (it. Merano),
kaup. Italiassa, Etelä-Tirolissa. Luonnonihana
matkailu- ja talviparantolapaikka. 24,000 as.

Mercator [-kā'-], ruotsink.
kaupallinen viikkolehti, Helsingissä, per. 1906;
myös englanninkielinen osasto.

Mercator [-kā'], Gerhardus
(1512-94), holl. maantieteilijä ja
kartografi, hänestä nimensä saaneen
M:n projektsionin keksijä. Julkaisi lukuisia
huolellisesti laadittuja karttoja.

Mercatorin projektsioni, oikeakulmainen
lieriöprojektsioni, jonka mukaan maapallon kartta
ajatellaan syntyneeksi siten, että maan pinta
sen keskipisteen kautta kulkevilla säteillä
projisioidaan päiväntasaajaa myöten sivuavalle
lieriölle, joka sitten leikataan auki ja
levitetään tasoon. Käytetään etenkin
merikarttoihin. M. p:ssa on tässä teoksessa
maapallo esitetty m. m. seuraavissa kartoissa:
Vuoden isotermit (ks. Isotermit,
II osa, p. 1), Maapallon valtiollinen
kartta (II osan liite), Merien liikenneväylät
(ks. Merenkulku, seur. sivu).

Merci [-sī'] (ransk.), kiitos!

Mercia [məšiə], eräs anglosaksien
seitsemästä valtiosta, käsitti osan
Keski-Englantia Walesin itäpuolella.

Mercier [mersiē'], Désiré
(1851-1926), belg. kardinaali, uusskolastikko.
Toimi pontevasti Belgian maailmansodan
aikaisen miehityksen lieventämiseksi.
Teoksia: ,,Cours de philosophie I-IV".

Merck, Johann Heinrich
(1741-91), saks. kirjailija ja kriitikko,
jonka vaikutus Goetheen on ollut melkoinen.

Mercuriuksen sauva ks. Caduceus.

Mercurius. 1. Muin.-it. kaupanjumala,
joka jo varhain samastettiin kreik.
Hermes-jumalan kanssa. — 2. Kem.
Elohopean nimitys alkemisteilla. — 3. Tähtit.
ks. Merkurius.

Mer de Glace [mär də glas] (ransk. =
jäämeri), Mont Blancin pohjoisrinteellä
oleva 14 km pitkä jäätikkö.

Meredith [-diþ], George
(1828-1909), engl. runoilija ja romaaninkirjoittaja,
uudenaikaisen engl, psykologisen romaanin
pääedustajia. Teoksia: „The ordeal of Richard
Feverel", ,,Rhoda Fleming", ,,The egoist".

Meren ja lemmen aallot,
Grillparzerin (ks. t.) näytelmä.


Merien tärkeimmät liikenneväylät.

Merenkulku l. meriliikenne,
vastakohtana maaliikenteelle myös
vesiliikenne. M:ua harjoittaa
kauppalaivasto, joka liikevoimaansa nähden
jaetaan koneella kulkeviin (höyry- ja
moottorialukset), purjealuksiin ja proomuihin.
— Viime vuosisadalla ensin höyryn ja
sittemmin moottorin käytäntöön ottaminen
sekä potkurin keksiminen ovat saaneet
aikaan suuren mullistuksen
kauppa-alusten kuljetusvoimaan nähden. Kun
1890 maailman kauppalaivastosta oli
purjealuksia 41,4 %, 1900 23 % ja 1910
11 %, oli niitä 1922 vain 4,7 %
Suomen kauppalaivaston vetomäärästä oli
1926 koneella kulkevia 25 %, purjealuksia
17 % ja proomuja (sisävesistön
puutavarain kuljetusaluksia) 58 %. —
Suomen lainsäädännön mukaan jaetaan
m. kulkuvesien mukaan sisävesi-
(sisäjärvi-, kanava-, joki- ja sisäsaaristo-),
rannikko-, itämeren-, pohjanmeren- ja
valtameriliikenteeseen, ulkomaan
lainsäädännössä yleensä pieneen ja
suureen rannikkoliikenteeseen ja
valtameriliikenteeseen. Jako on
tarpeellinen alusten rakenteen ja varustuksen
sekä päällystön ja alipäällystön pätevyyden
määräämisen vuoksi. Suomessa on
sisäjärvillä liikennöitävien väyläin pituus
n. 5,000 km. — Säännölliset laivalinjat
suom. tonnistolla ylläpidetään Suomesta
Tukholmaan, Tallinnaan, Kööpenhaminaan,
Stettiniin, Lyypekkiin, Bremeniin, Hulliin,
Lontooseen, Liverpooliin, Manchesteriin,
Rotterdamiin, Antverpeniin, Roueniin,
Riikaan sekä Argentiinaan ja Brasiliaan,
ulkomaisilla aluksilla useihin
Saksan ja Englannin sekä erinäisiin
Yhdysvaltojen satamiin. — Suomen
suurimmat laivanvarustajat ovat: Suomen
Höyrylaiva Osakeyhtiö (ks. t.) (F. Å. A.),
41 höyryalusta, joiden nettovetomäärä
on 26,015 rek.-ton., Gustaf Erikson,
Maarianhamina, 17 purjealusta, vetomäärä
26,331 rek.-ton. (maailman suurin
purjealusvarustaja), J. A. Zachariassen & C:o,
Uusikaupunki, 4 höyryalusta, vetomäärä
10,673 rek.-ton., Hugo Lundqvist, Vårdö,
7 purjealusta, vetomäärä 8,660 rek.-ton.,
A/B Finland — Amerika Linjen, Helsinki,
3 höyryalusta, vetomäärä 7,594 rek.-ton.,
ja A/B Naxos—Prince, Helsinki, 2 höyryalusta,
vetomäärä 5,982 rek.-ton. vrt.
Kauppalaivasto. V. 1925 Suomeen
saapuneet ja Suomesta lähteneet laivat:

Kansallisuus            Luku  Rek.-ton.netto
Tulleita:
Suomalaisia . . . 2,539       649,427
Saksalaisia . . . 1,730     1,085,225
Ruotsalaisia . . . 1,225       619,822
Muita . . . 2,188     1,532,256
Yhteensä  7,682     3,886,730

Lähteneitä:
Suomalaisia . . . 2,476       610,926
Saksalaisia . . . 1,697     1,078,385
Ruotsalaisia . . . 1,187       596,103
Muita . . . 2,158     1,515,411
Yhteensä   7,518     3,800,825

[Ahto, „Merenkulkuopas" (1926).]



Merenkulkuhallinto. M:oa hoitaa,
lähinnä Kauppa- ja Teollisuusministeriön
alaisena Merenkulkuhallitus.
Sen tehtävänä on m. m. hoitaa luotsi- ja
majakkalaitoksen hallintoa, valvoa
merenkulkua, laivanrakentamista,
aluksenmittausta, alustentarkastusta ja
lastimerkkien asettamista, huolehtia valtion
jäänsärkijäaluksista, valvoa
merenkulkuoppilaitosten toimintaa, pitää huolta
valtion satamain hallinnosta, valvoa
merimieshuoneiden sekä kuntain ja yksityisten
satamain hoitoa y. m. Merenkulkuhallituksessa
(per. 1917), jonka muodostavat pääjohtaja
päällikkönä sekä kaksi merenkulkuneuvosta
jäseninä, ja johon kuuluu virkamiehinä
merikartastolaitoksen päällikkö,
merenmittausretkikuntain päälliköt,
merenkulunylitarkastaja, sihteeri, notaari,
kamreereja, laivainsinööri, aluksenmittaustarkastaja,
luotsauspäällikköjä y. m., on
kolme osastoa: luotsi- ja majakka-,
merenkulku- ja kansliaosastot.
Paikallisen merenkulun valvontaa varten on
maa jaettu merenkuluntarkastajien
johtamiin merenkulkupiireihin.
Valtion satamain hallintoa hoitavat
satamakapteenit (Asetus
m:sta 26/10 1925, muutettu 29/10 1926).

Merenkulkuoikeus, laveammassa
merkityksessä se osa kansainvälistä
merioikeutta, joka järjestää oikeuden kulkea
merellä; ahtaammassa merkityksessä ne
säännökset, jotka tarkoittavat laivain
yhteentörmäyksen estämistä.

Merenkulkuoppilaitokset. M:ia on
Suomessa merenkulkuopistoja,
suomenk. Raumalla ja ruotsink. Turussa,
ja merenkulkukouluja, suomenk.
Kuopiossa ja Viipurissa, ruotsink.
Loviisassa sekä kaksikielinen Turussa.

Merenkulkusopimus, valtioiden
välinen sopimus, joka kohdistuu
merenkulkuun. M. sisältyy usein
kauppasopimukseen (ks. t.).

Merenkulkusäännöt, 4/11 1921
annetulla asetuksella vahvistetut säännöt
alusten yhteentörmäyksen estämiseksi.

Merenkurkku, Pohjanlahden kapein
kohta Vaasan ja Uumajan välillä.
Ruotsiin kuuluva Holmön saari jakaa sen
itäiseen ja läntiseen M:uun. Suomen
puolella laaja saaristo, suurimmat saaret
Raippaluoto (ruots. Replot) ja Björkö.
— Maankohoaminen on M:n tienoilla
nopeampi kuin muualla Suomen rantamilla:
Suomen puolella 0.9 m, Ruotsin puolella
1 m 100 v:ssa. vrt. Pohjanlahti.

Merentutkimuslaitos, Helsingissä,
valtion, per. 1918 Hydrografis-biologisen
Komissionin sijalle johtamaan ja
suorittamaan merien yleistä tilaa,
vedenkorkeus-, virta- ja jääsuhteita ynnä näiden
yhteydessä olevia kysymyksiä koskevia
tieteellisiä tutkimuksia ja edustamaan
Suomea tämän alan kansainvälisessä
yhteistyössä. Osastot: vedenkorkeus-,
jää- ja kemiallinen osasto, Osastonjohtajain
virkanimitys talassologi.

Merenvaha, sepioliitti,
talkin sukuinen magnesiumkivennäinen
(H4Mg2Si3O10), tiivis, kellertävän valkea,
himmeäkiiltoinen, tuntuu rasvaiselta.
Sitä on paikoitellen Vähässä-Aasiassa,
Määrissä y. m. serpentiinikallioiden
läheisyydessä. Käytetään piipunpesien ja
kaikenlaisten pienten koruesineiden
valmistukseen.

Merežkovskij [-o'-], Dmitrij
Sergejevitš (s. 1866), ven. kirjailija.
Julk. laajan hist. romaanitrilogian
„Kristus ja Antikristus": I. „Jumalien
kuolema" (Julianus Luopio), II.
„Ylösnousseet jumalat" (Leonardo da Vinci),
III. „Antikristus" (Pietari Suuri ja
hänen poikansa Aleksei) (suomen:t), myös
teoksia Tolstojsta ja Dostojevskijsta. M:n
tuotannon perusajatuksena on
pakanuuden ja kristinuskon sulattaminen
„kolmanneksi valtakunnaksi".

Meri, mantereita ympäröivä
yhtenäinen vesijoukkio. M:n ja mannerten
jakautumisesta maapallolla ks. Maa,
II osa, p. 1275. Mantereet jakavat m:n
kolmeen suureen valtamerialtaaseen:
1) Tyyneenmereen l. Isoon-Valtamereen,
johon etelässä liittyy Etelä-Jäämeri,
2) Atlantin valtamereen, johon
pohjoisessa liittyy Pohjois-Jäämeri ja
etelässä Etelä-Jäämeri, ja 3) Intianmereen,
johon etelässä liittyy Etelä-Jäämeri.
Valtameristä syvälle mantereihin pistäviä
suuria lahtia l. sivumeriä sanotaan
välimeriksi, jos ne ovat kahden tai
useamman maanosan välillä (Välimeri,
Amerikan välimeri ja Austraal-aasialainen
välimeri), sisämeriksi, jos ne ovat
maanosien sisässä, kapeahkojen salmien
yhdistäminä valtamereen (Itämeri,
Hudsoninlahti) ja reuna- l. rantameriksi,
kun ne reunustavat mannerten laitoja (Aasian
itärannikon m:t, Pohjanmeri). —  Mannerten
reunat laskevat joks. loivasti m:een n. 200 m:n
syvyyteen; siihen asti ulottuu n. s.
mannerlaaka l. mannertasanne.
Siitä alkaa jyrkkä rinne ulottuen
n. 2.500 m:n syvyyteen; se on n. s.
mannerrinne ja sen ulkopuolella on
syvänmeren tasanne. Syväksimereksi
sanotaan kumminkin yleensä



merta, jonka syvyys on yli 400 m
Merenpohja on epätasainen, ei
kumminkaan siinä määrin kuin maan pinta;
syvin tähän asti mitattu kohta, 9,788 m,
on Filippiinien itäpuolella. Matalan
meren pohjalla on jokien tuomaa tai
tyrskyn irroittamaa hiekkaa, savea ja
lietettä; lähinnä sen edustalla olevan
syvänmeren pohja on sinistä
syvänmeren savea (hienointa jokien
tuomaa lietettä), sen ulkopuolella olevilla
laajoilla alueilla globigerina-liejua
(ks. t.) ja 5,000 m:iä syvemmällä
n. s. punaista syvänmeren savea
(kivennäisaineksia). — Meriveden
suolanpitoisuus on keskimäärin n. 3,5 %,
kuuman vyöhykkeen m:issä, joihin ei
laske paljon jokia, 4:kin %, kylmemmillä
ja runsassateisilla seuduilla taas
vähempi (Itämeren pohjoisosassa 0,5 %,
Pohjanlahden pohjoisperukassa 0,3 %).
Suurin osa meriveden suoloista on
keittosuolaa (78 %). Pintaveden lämpö on
suurin tropiikkien merenlahdissa
(Persianlahdessa +34°), alhaisin Jäämerissä
(jopa —2°). Syvänmeren pohjaveden
lämpö vaihtelee +2°:n ja —1,6°:n
välillä. — M:n pinnalla on havaittavissa
kolmenlaista liikettä: aaltoileminen,
vuorovesi ja merivirrat (ks. t.).

Meriahven (Morone labrax), ahvenen
sukuinen lähes 1 m:n pituinen ja 10 kg:n
painoinen syötävä kala. Selkä sinertävän
harmaa, kyljet hopeanhohtoiset, vatsa
valkoinen. Välimeressä, Atlantissa.

Merialpit, alppiryhmä Länsialppien
eteläpäässä.

Merian, sveits. taiteilijaperhe.
Matthäus M. (1593-1650) kaiversi
kaupunki-, maisema- ja muotokuvia, hänen
tyttärensä Maria Sibylla (1647-1717)
kasveja ja hyönteisiä, samalla luonnontutkija,

Meriankerias (Conger vulgaris),
ankeriaan heimoon kuuluva merikala, joka voi
tulla lähes 3 m pitkäksi ja 50 kg:n
painoiseksi. Melkein kaikissa merissä,
kylmimpiä lukuunottamatta; eksynyt
harvoin Itämereen.

Meriankkuri, ajoankkuri,
leijantapainen koje, joka veden pinnalla kelluen
pitää myrskyssä aluksen keulaa tuulta
kohden. Se valmistetaan pingoittamalla
riukuristikkoon purjekangasta, Ristikon
yhteen reunaan sidotaan kiviä tai rautaa
painoksi, jotta ankkuri pysyisi syrjällään
vedessä. Alukseen se kiinnitetään köydellä.

Mérida [-δa]. 1. Kaup. Länsi-Espanjassa,
Guadianan varrella. Raunioita roomalaisajalta.
12,000 as. — 2. Kaup. Meksikossa, Yukatanin
niemimaan pohjoisosassa. Sisalhampun kauppaa,
teoll. 60,000 as.

Meridiaani (lat.), puolipäiväpiiri.
1. Maan napojen kautta kulkeva
isoympyrä, jonka pisteissä aurinko on
yhtaikaa korkeimmillaan; myös tämän
kuva (projektsioni) taivaanpallolla. M.
määrää paikkakunnan maant. pituuden.
Nolla-m:na käytetään yl. Greenwichin
kautta kulkevaa m:ia. — 2. Se suunta,
johon magneettineula asettuu kyseellisellä
paikkakunnalla, magneettinen m.
— Meridiaaniympyrä, tähtit. koje, jolla
voidaan määrätä tähden deklinatsioni
sekä kulminatsioniaika ja -korkeus.
Pääosana kaukoputki, joka voi liikkua
ainoastaan meridiaanitasossa.

Meridies (lat.), keskipäivä, etelä;
ante meridiem (lyh. a. m.),
ennen puoltapäivää; post meridiem
(p. m.), jälkeen puolenpäivän.
— Meridionaalinen, eteläinen.

Meriekipaaši, suom. meriväki. V. 1831
asetettiin ensim. suom. m. sekä 1854
toinen, joka lakkautettiin 1856. Ensim.
m. hajoitettiin 1880.

Merihevonen (Hippocampus antiquorum),
särmäneulan sukuinen n. 16 cm pitkä kala, jonka
pää muodostaa suoran kulman vartalon kanssa
muistuttaen hevosen päätä ja kaulaa. Ruumiissa
on vedessä heiluvia iholiuiskoja, pyrstö on mainio
tarttumaelin, jonka m. voi kiertää vesikasvien
ympärille. Naaras laskee mätimunansa koiraskalan
vatsapuolella olevaan pussiin, jossa ne kehittyvät
poikasiksi. Välimeressä, Atlantissa, troopillisissa
merissä.


Merihevonen.

Merihylky on jätetty laiva,
laivahylky, sekä haaksirikkoutuneet tai
muuten kadotetut laivankalut, joita on
otettu merenpohjasta tai tavattu
uiskentelevina vedessä tai rannalle
ajautuneina (Merilaki 9/6 1873, 168-170 §§).

Merihärkä, muudan simppulaji. ks.
Simput.

Merihätä. Jos laiva joutuu m:ään,
tulee laivanpäällikön ja laivaväen
koetta estää vahinko, eivätkä he saa jättää
aivaa, niinkauankuin pelastuksen
toivoa on. Jos apua tarvitaan, on sitä
koetettava saada (Merilaki 9/6 1873,
159-163 §§).



Meriitti (ransk.), ansio, virka-ansio;
meriteerattu, ansioitunut, ansiollinen.

Merijoki ks. Suur-Merijoki.

Merijärvi, kunta Oulun läänissä
Keskipohjanmaalla;  207,3 km2, 2,412 as. (1926).

Merikadetti ks. Kadettikoulu.

Merikanto, Aarre (s. 1893), O. M:n
poika, säveltäjä. Säveltänyt 2 sinfoniaa,
pianokonserton, sinfonisia runoja y. m.,
enimmäkseen uusimpaan koloristiseen tyyliin.
— Merikanto, Oskar (1868-1924),
urkutaiteilija ja säveltäjä. Toimi opettajana
Helsingin Urkurikoulussa  v:sta 1889 sekä
Musiikkiopistossa urkusoiton opettajana v:sta
1906, Johanneksenkirkon urkurina 1892-1924.
Teki konserttimatkoja kotimaassa ja ulkomailla,
Amerikassakin. Oli orkesterin johtajana Suom.
Oopperassa sekä us. lauluja soittojuhlilla.
Suosittu konserttisäestäjä. Sävellyksistä on
mainittava oopperat ,,Pohjan neito" (1899,
ensim. suomenk.), „Elinan surma" (1910) ja
„Regina von Emmeritz" (1919); sitäpaitsi
kantaatteja, kuvaelma- ja näytelmämusiikkia,
yksin- ja kuorolauluja y. m. Toimi
musiikkiarvostelijana. Julk. piano-,
urkuharmoni- ja pedaalikoulun sekä „Urut,
niiden rakenne ja hoito" (1916).


Oskar Merikanto.

Merikapteeni, säädetyn meripalveluksen
sekä opiskelun suorittanut merenkulkija,
joka on pätevä päälliköksi kaikkiin aluksiin
ja kaikille vesille.

Merikarhu (Otaria ursina),
Tyynenmeren pohjoisosissa elävä korvahylje,
uros 2-3 m, naaras 1,25 m pitkä.
Oli ylenpalttisen pyydystämisen — nahka
arvokas — johdosta vähällä kuolla sukupuuttoon,
rauhoitusmääräysten turvissa kumminkin
toistaiseksi säilynyt.


Merikarhu.

Merikartat, merikortit (ks. t.).

Merikarvia, kunta Turun ja Porin
läänissä, Satakunnan luoteiskulmassa;
417,5 km2, 8,887 as. (1926).
Silakankalastusta ja -suolaamoja. Haminaholman
höyrysaha ja lastauspaikka. Yhteiskoulu.

Merikissa (Anarrhichas lupus),
limakalan heimoon kuuluva, hieman
kivinilkan näköinen, mutta 1-2 m pitkäksi
kasvava merikala. Syö kuoreilisiä
nilviäisiä ja äyriäisiä. Liha maukasta.
Pohjoisissa merissä 50°-70° välissä,
m. m. Vienanmeressä yleisenä.

Merikortit, merikarttoja, jotka
kuvaavat vesistöjä ja niiden osia sekä niiden
rantapiirteitä saarineen ja luotoineen ja
osoittavat karit, matalikot, veden
syvyyden ja virtavuuden, vuoksen ja luoteen
vaihtelut, pohjan laadun ja joihin
kulkuväylät, meriviitat, merimerkit, loistot
y. m. merenkulun turvallisuutta tarkoittavat
laitteet on merkitty. M:lla osoitetaan
aina ilmansuunnat ja kompassin deklinatsioni.
Ne laaditaan tavallisesti Mercatorin
projektsionissa, koska tässä suoraan
määrätyssä ilmansuunnassa kuljettu matka
esiintyy suorana viivana. — Yleensä on
julkaistu oman maan vesien m:eja, mutta
Englannissa ja Saksassa kaukaisiltakin
kulkuvesiltä. M:n toimittamisesta
huolehtivat n. s. merikarttalaitokset,
joina toisissa maissa ovat itsenäiset
laitokset, työn ollessa toisissa
luotsilaitoksen tai laivaston huolena. Suomen
vesiväylien kartoittamisesta ovat
huolehtineet aluksi Ruotsin, sitten osaksi
Venäjän viranomaiset osaksi kotimainen
luotsilaitos, kunnes tehtävä itsenäistymisemme
jälkeen siirtyi Merenkulkuhallitukselle.
Aikojen kuluessa on m:eja ilmestynyt
seuraavista Suomen vesistä: Suomenlahti,
Itämeri, Pohjanlahti, Päijänne, Vesijärvi,
Ruotsalainen, Laatokka, Näsijärvi,
Keitele, Oulujärvi, Saimaan vesistön
pääväylät, Pielisjärvi, Puulavesi, Niini-,
Iis- ja Virmavesi.


Helsingin edustan merikortti.

Merikoski, Oulujoen viimeinen koski,
Oulun kohdalla. Putouksen pituus 1,800 m,
putouskorkeus 6,5 m, 24,267 hevosv.
(keskiveden aikana).

Merikotka (Haliaëtus albicilla),
90-105 cm pitkä petolintu, siivenkärkien
väli 2,5 m; tummanruskea, pää ja kaula
harmahtavat, pyrstö valkoinen. Nilkat
tuskin puoliväliin höyhenikkäät. Pesii
koko palearktisella alueella; Suomessa
nyttemmin sangen harvinaiseksi käynyt,
etupäässä Ahvenan saaristossa ja Pohjanlahden
rannoilla. Syö kaloja, vesilintuja ja
hylkeenpoikasia. Pesä jyrkän kallion


Merikotka.





kielekkeellä tai ison puun latvassa,
suurista oksista ja risuista laadittu. Munia
2-3, valkoiset, tav. täplättömät.
Muuttolintu, jotkut jäävät kumminkin
talveksikin pohjolaan. Rauhoitettu maassamme.

Merikoulu, merenkulkukoulu, ks.
Merenkulkuoppilaitokset.

Merikrotti (Lophius piscatorius),
Atlantissa. Pohjanmeressä, Itämeren länsiosissa
ja Välimeressä elävä, toisinaan 1,5 m pitkä,
pohjassa elävä, rumannäköinen kala. Pää
suhteettoman iso, kita suuri, terävähampainen,
selkäevän etumaiset piikit lonkeromaisesti heiluvat.


Merikrotti.

Merikäärmeet. 1. Intianmeressä ja
Tyynessämeressä elävä myrkkykäärmeheimo
(Hydrophidæ). Suurimmat lajit
3 m pitkiä. Pyrstö airon lavan
muotoiseksi litistynyt. Syövät kaloja ja
äyriäisiä. — 2. Tarunomaisia käärmehirviöitä,
jommoisia koskaan ei ole varmuudella
todettu. Ehkä ovat pinnalle nousseiden
mustekalojen lonkerot, peräkkäin uivat
delfiinit tai suuret kalat, jättiläisruskolevät
antaneet aiheen m.-kertomuksiin.

Merilaina l. bodmeria,
merivahingon korjaamiseksi, ruokatavaroiden
puutteen poistamiseksi y. m. laivan päällikön
ottama laina, jonka vakuudeksi hänellä
on oikeus osaksi tai kokonaan pantata
laiva, rahti tai lasti (Merilaki 9/6 1873,
15 ja 122-132 § sekä 241 §, osaksi
muutettu 11/11 1889).

Merilaki, 9/6 1873 annettu m. Suomen
Suuriruhtinaanmaalle. M:ia on sittemmin
muutettu 17/12 1888, 11/11 1889, 3/12 1895,
17/2 1923, 8/3 1924 sekä täydennetty useilla
eri laeilla ja asetuksilla.



Merilehmä (Halicore),
sireenieläinsuku. Intialainen m. l.
dugongi (H. dugong) on 3-4 m
pitkä Intianmeren rannikkojen asukas,
hidasliikkeinen, parittain tai pienissä
parvissa elävä, syö matalien vesien
pohjassa kasvavaa leväkasvillisuutta.
Hampaita vain yläleuassa 2 etuhammasta,
jotka uroksilla kasvavat 25 cm:n pituisiksi.
Lähisukuisia ovat Punaisenmeren m.
(H. tabernaculi) ja Austraalian m.
(H. australis). Kaikkia pyydystetään
rasvan, lihan ja nahan vuoksi.


Merilehmä.

Merileijonat (Otaria), korvahylkeitä.
Pohjoinen m. (O. Stelleri), sukunsa
suurin laji, uros jopa 4 m pitkä ja 600 kg:n
painoinen. Asuu Tyynenmeren pohjoisosissa Japanista
ja Kaliforniasta Beringinsalmeen. Moniavioinen.
Nahka ja rasva haluttua kauppatavaraa.
Eläintarhoissa joks. yleinen ja suosittu
nähtävyys. — Kalifornian rannoilla elää
lähisukuinen laji (O. californica) ja
Tulimaan rannoilla eteläinen m.
(O. jubata), jolla on harja kaulassa,

Merileopardi (Ogmorhinus leptonyx),
Etelä-Jäämeressä elävä, 3,5 m pitkä,
kellanvalkoinen, tummatäpläinen hylje.

Merililjat (Crinoidea), syvänmeren
pohjassa eläviä, pitkällä, nivelikkäällä varrella
pohjaan kiinnittyviä piikkinahkaisia. Nivelikkäät
haarat ovat pitkät ja hoikat, sulkamaisesti
haaroittuvat ja ylöspäin olevaa suuaukkoa kohti
taipuneet. Kaunisvärisiä, kukkien näköisiä.
Paleotsooisella kaudella monimuotoinen eläinryhmä,
nyk. vain harvoja lajeja.


Merililja.

Merilintu l. meriteiri (Oidemia
nigra), sotkan heimoon kuuluva vesilintu. Uros
sysimusta, yläleuan keskellä keltainen täplä,
naaras ruskeanharmaa, kirjava, vatsapuolelta
vaaleampi. Yleinen Lapissa ja Pohjois-Suomessa.
— Valkoniska-m. (O. perspicillata),
uroksella otsassa ja niskassa valkoinen täplä.
Pohjoisamer. laji, joskus eksynyt Suomeenkin.

Meriläinen, Heikki (s. 1847),
pohjalainen kansankirjailija ja taikojen
kerääjä. Teoksia: „Korpelan Tapani" (1888),
„Pietolan tytöt", „Kahleeton vanki", „Korpelan
seppä", „Kuusten juurella". [Tarkiainen,
,,Kansankirjailijoita katsomassa" (1904);
Merikallio (Jouko I, 1910).]


Heikki Meriläinen.

Merimakkarat (Holothuria),
makkaranmuotoisia piikkinahkaisia, joiden
toisessa päässä lonkeroiden ympäröimä
suuaukko, toisessa peräaukko; ruumis
usein hieman litteä, ja eläin liikkuu
sivu pohjaa vasten käännettynä. Ulkonaisesta
kalkkipanssarista vain pieniä kalkkikappaleita
ihossa jäljellä. Lihaksisto vahva, ihoon
liittyvä. Kloaakkiin avautuvat parilliset,
monihaaraiset putket, n. s. vesikeuhkot,
jotka toimivat hengityseliminä. —
Keitettyjä ja kuivattuja tai savustettuja
m:ita käytetään Kiinassa ja Japanissa
trepangin nimellä mausteena ja
ravintona.


Merimakkaroita.

Merimasku, kunta Turun ja Porin
läänissä, Varsinais-Suomen sisäsaaristossa;
45,3 km2, 1,007 as. (1926).
Puukirkko v:lta 1726.

Mérimée [-mē'], Prosper (1803-70),
ransk. kirjailija. Teoksia: „Théâtre de Clara Gazul,
comédienne espagnole" (muka kokoelma esp. draamoja),
„La Guzla" (muka illyrialainen runokokoelma),
näytelmä „La Jacquerie", novellit „Colomba" ja
„Carmen" (suomen:t), hist. teoksia. [Leino (1895).]



Merimerkki, esine, joka asemansa
ja ulkomuotonsa perusteella ohjaa meren
kulkijoita väylälle tai varoittaa vaaroista.
M:t saattavat olla huomattavia luonnonesineitä
tai vartavasten tehtyjä rakennelmia. vrt.
Kummeli, Majakka, Reimari.

Merimetso (Phalacrocorax carbo)
melajalkaisiin kuuluva 85-100 cm pitkä
musta tai mustanruskea, metallinhohtoinen
lintu; kurkku ja suuret täplät reisien
kohdalla valkoiset, syksyllä koko vatsapuoli.
Laajalle levinnyt; Euroopassa se pesii Jäämeren.
Atlantin, Pohjanmeren ja Kaspianmeren rannoilla,
kareilla ja luodoilla tai jyrkillä kallioilla.
Lintuvuorilla se asustaa lähellä
merenpintaa, tav. yhdyskunnittain. Ui ja
sukeltaa hyvin, syö kaloja. Kiinalaisilla
kesyjä m:ja apulaisina kalastuksessa. —
Syksyisin maamme sisäosissakin.


Merimetso.

Merimiehen Ystävä ks. Merimieslähetys.

Merimies. M.-ammatti on säännöstelty
8/3 1924 merimieslailla, muutettu 26/5 1925,
26/4 1924 lailla m:n työajasta, 23/12 1924
asetuksella laivaväen otto- ja
päästökatselmuksesta, muutettu 29/4 1926.

Merimieseläkelaitos, eläkelaitos,
jonka tarkoituksena on varata eläkkeitä
kauppa-alusten päällystöille,
alipäällystöille ja miehistöille sekä laitoksen
kuolleiden osakasten leskille ja lapsille. M:n
ohjesääntö on vahvistettu Valtioneuvoston
päätöksellä 27/5 1924.

Merimieshuone. Kaikissa kaupungeissa,
joista harjoitetaan merenkulkua
ulkomaille, tulee olla m., jonka
tarkoituksena on edistää hyvää järjestystä
meritoimessa sekä avustaa varattomia ja
hätään joutuneita merimiehiä (Asetukset
30/4 1874, 8/2 1888, 4/3 1873 ja 12/8 1921).

Merimieskoti, hyväntekeväisyyslaitos,
jossa merenkulkijat maissa ollessaan
saavat kunnollista huoltoa täyshoitona,
usein muunkinlaisena avustuksena. M:eja
ylläpitävät Suomessa Suomen Merimieslähetysseura
Reposaarella, Turussa ja Viipurissa, Suomen
Merimieskotiyhdistys (per. 1923, kotipaikka
Helsinki) Lontoossa, Cardiffissa, Hullissa,
Antverpenissa ja Hampurissa, Helsingfors
Skeppsbefälhavarförening Helsingissä
(Sailors' Home).

Merimieskoulu, merenkulkukoulu,
ks. Merenkulkuoppilaitokset.

Merimieslaki, 8/3 1924 annettu laki,
osaksi muutettu 26/5 1925, joka sisältää
säännökset päällikkyyssopimuksesta,
laivaväen työsopimuksesta, päällikön ja
laivaväen tehtävistä ja laivaväen
kurinpitorangaistuksista.

Merimiesluettelo, merimieshuoneen
laatima asiakirja, josta ote seuraa
aluksen mukana ja joka ilmoittaa kaikki
laivaväkeen kuuluvat henkilöt sekä
kunkin palkka- y. m. sovitut ehdot.

Merimieslähetys, se krist. kirkon
toiminta, jonka tarkoituksena on pitää


Jumalanpalvelus laivalla.

huolta merimiehistä, lähinnä oman
kansan jäsenistä sekä vieraiden maiden että
kotimaan satamissa. Sitä harjoittavat
merimiespapit ja saarnaajat
työkeskuksinaan merimieskirkot, lukusalit ja
lähetyshuoneistot. Niihin he kokoavat
merimiehiä laivoilta, merimiesmajaloista,
kapakoista ja kaduilta. Sitäpaitsi he
käyvät merimiehiä tapaamassa sairaaloissa


Merimieslukusalista.

ja vankiloissa. M. harjoittaa paitsi
uskonnollista myös isänmaallisesti
herättävää, raittius-, siveellisyys- ja
valistustoimintaa, välittää merimiesten
rahalähetyksiä y. m. kotimaahan, etsii



kadonneita, tallettaa säästöjä ja tukee
hätääntyneitä.

Suomen M.-seura perustettiin 1875. V. 1880
lähetettiin ensim. merimiespappi (Elis
Bergroth) Englantiin. M.-asemia on nyk.
Lontoossa, Hullissa, Cardiffissa, Hampurissa,
Antverpenissa, Melbournessa, Sydneyssä,
Rotterdamissa, Kööpenhaminassa, Viipurissa,
Kotkassa, Helsingissä, Hangossa, Turussa,
Reposaarella, Vaasan Vaskiluodolla ja
Oulussa. M.-asemat San Franciscossa ja
New Yorkissa ovat siirtyneet Amerikan
suomalaisten käsiin. Säännöllistä
lähetystoimintaa on seuralla sitäpaitsi
Liverpoolissa, Tukholmassa, Tallinnassa,
Lyypekissä, Berliinissä, Pariisissa ja
Amsterdamissa, Tilapäistä toimintaa
harjoitetaan n. 110 paikkakunnalla. Omia
kiinteimistöjä, kirkkoja ja lähetystaloja
on seuralla 10 paikkakunnalla.

V:sta 1898 on M.-lähetysseuran ohjelmassa ollut myöskin
siirtolaislähetys, ja on se lähettänyt
siirtolaispappeja Yhdysvaltoihin. Nyk. on
seuralla siirtolais- ja m.-asema Montrealissa.
Siirtolaislähetystä harjoitetaan myöskin
Hangossa, Lontoossa ja Melbournessa. V. 1924
seura perusti Helsinkiin merimieslähetysopiston,
jonka ensim. oppilaat 1926 vihittiin
merimieslähetyssaarnaajiksi. V. 1926 perustettiin
kokki- ja stuerttikoulu, jonka tarkoituksena
on valmistaa koulutettuja kokkeja Suomen
laivoja varten. Seuran aikakauslehden
Merimiehen Ystävän (per. 1882) painos on
n, 26,000. [Waltari (1925).]

Merineula ks. Särmäneulat.

Merino, merinokangas,
neliniitinen tasavaltainen toimikaskangas.
Villa-m. = coating, puuvilla-m. =
croisé tai barchent.

Merinolammas ks. Lammas.

Merinolanka, merinolampaan villasta
kehrätty karstavillalanka. Pumpulin ja
villan sekoituksesta kehrättyä lankaa
sanotaan myös m:ksi.

Merinorsu (Macrorhinus), hyljesuiku.
Pitkäkärsäisen m:n (M. leoninus)
uros saattaa kasvaa lähes 7 m pitkäksi ja
5,000 kg:n painoiseksi, naaras puolta
lyhyempi. Ennen yleinen eteläisen
pallonpuoliskon merenrannoilla ja saarilla,
hillittömän pyynnin johdosta nykyisin
suuresti vähentynyt, suurehkoja laumoja
vain Kerguelenin saarella.
— Pohjoinen m. (M. californianus)
lienee kokonaan sukupuuttoon hävinnyt.

Merioikeus, niiden oikeussäännösten
yhdistelmä, jotka järjestävät laivaliikettä
ja siitä johtuvia oikeussuhteita, Yksityis-m.
käsittää laivaliikkeestä syntyviä yksityisten
henkilöiden välisiä oikeussuhteita. Julkinen
m. sisältää määräykset laivaliikkeen
turvaamisesta ja järjestämisestä sekä sen
verottamisesta. Kansainvälinen m., joka
perustuu eri valtioiden toistensa kanssa
tekemiin sopimuksiin ja kansainvälisiin
oikeustapoihin, järjestää oikeuden kulkea
merellä sekä sodasta ja satamien saarrosta
johtuvat vaikutukset.

Merioikeusjulistus l. deklaratsioni,
nimitys, jota on käytetty merisotaoikeutta
koskevista yleissopimuksista, kuten Pariisin
m. 16/4 1856, Lontoon m. v:lta 1909.

Meripantteri (Anarrhichas minor),
merikissan. (ks. t.) sukuinen ja samoilla
seuduilla elävä kala.

Meripelastus käsittää
haaksirikkoutuneiden pelastuksen laivahylyistä.


Meripelastusmiehistö täysissä
varustuksissa.

M.-välineitä ovat pelastusveneet, raketinheittäjät,
pelastusrenkaat ja pelastusvyöt.
Hengenpelastusveneet kulkevat nyk.
enimmäkseen moottorivoimalla, pidetään
satamassa valmiina apuun tai
suorittavat vahtipalvelusta merellä.
Raketinheittäjällä ammutaan pohjaan
tarttuneeseen alukseen ohut köysi, jolla 


Housurengas ja valopoijulla varustettu
pelastusrengas.

laivaan vuorostaan saadaan hilatuksi
väkipyörä touvineen. Väkipyörä
kiinnitetään mahdollisimman korkealla olevaan
kohtaan, ja pelastusmiehistö hilaa
touvin avulla laivaan vielä paksumman
touvin, jota pitkin bousurengasta



(s. o. pelastusrengasta, jonka alle on
kiinnitetty koppa tai säkki, mihin
pelastettava asettuu) voidaan vetää edes ja
takaisin. — M.-asemia toimii kaikissa
sivistysmaissa, vanhimmat Englannissa.
Suomessa on m.-toiminta helsinkiläisen
Suomen Meripelastusseuran (per. 1897)
johdossa. Tällä on kolme m.-asemaa
(Valassaaressa Vaasan ulkopuolella,
Lavansaaressa ja Hangon satamansa) sekä
haaraosasto Vaasassa.

Meripelastuspalkkio ks. Pelastuspalkkio.

Meripenikulma, yhden minuutin
pituus ekvaattorilla, = 1/4 maant.
penikulmaa, = 1,852 m.

Meripihka (saks. Bernstein),
sukupuuttoon kuolleiden, varhaistertiääristen
havupuiden pihkaa. Hartsimaista, tav.
keltaista, us. ruskeata, punaista tai
vaaleata, läpikuultavaa. Pihka on puiden
vioittuessa valunut suurin joukoin
maahan ja siinä voi olla hyvinsäilyneitä
kasvien ja pienten eläinten jäännöksiä.
Tärkeimmät m:n löytöpaikat ovat
Itämeren etelärannikolla, Frisches Haffin
ja Kurisches Haffin välillä olevat alueet;
sitä on sekä maalla (kaivoksissa,
tertiäärikauden glaukoniittihiekkakivessä,
n. s. sinisessä maassa) että rannikon
edustalla merenpohjassa, mistä sukeltajat
sitä nostavat. — Siitä valmistetaan
moninaisia koruesineitä.

Meripihkahappo, orgaaninen happo,
esiintyy meripihkaissa, saadaan myös
pelkistämällä omenahappoa ja viinihappoa.
Käytetään lääkkeenä ja valokuvauksessa.
— Meripihkavernissa, hartsin ja
meripihkan liuos kiehuvaan vernissaan, us.
tärpätillä ohennettu. Kestävä,
kallishintainen sivellysaine.
— Meripihkaöljy, meripihkan tislaustuote,
pistävänhajuinen öljy; lääkeaine.

Meriprotesti ks. Merivahinko.
— Meriraja, valtion alueen raja merellä
tai merenlahdella. Suomen alueveden
ulottuvaisuutta ei ole yleisillä
lainsäännöksillä määritelty. Tarton
rauhansopimuksessa on yleisenä ohjeena, josta
on kuitenkin useita poikkeuksia, ollut se,
että sopimusvaltioiden alueveden laajuus
Suomenlahdella on neljä meripenikulmaa
laskettuna rannikosta sekä, missä
saaristoa on, uloimmasta vedenpinnan yli
kohoavasta saaresta tai luodosta. M:n
käynti Suomen ja Ruotsin sekä Suomen
ja Norjan välillä on paraikaa vireillä.

Merirokko (Balanus), siimajalkainen
kalvoäyriäissuku, elää meressä kiviin,
paaluihin, leviin, jopa hummereihin,
valaisiin ja kilpikonniin kiinnittyneenä.
Ruumis kalkkilevyjen suojaama. Suomenkin
rannoilla.

Merirosvous, yksityisten henkilöiden
avoimella merellä harjoittama väkivalta
ja rosvous. Merirosvo eroaa kaapparista
siinä, että edellinen hätyyttää
rauhallisia merenkulkijoita omin valloin, kun
taas jälkimmäinen on saanut sotaa
käyvältä vallalta valtuuden anastaa
vihollisen kauppalaivoja (vrt.
Kaapparilaiva). Pelättyjä merirosvoja
esiintyy vielä tätä nykyä Länsi-Afrikan
rannikolla, Itä-Intian saaristossa, vieläpä
Kiinankin vesillä.

Merisaukko (Enhydris lutris), saukon
sukuinen, n, 1,2 m pitkä, Tyynenmeren
pohjoisosissa asustava petoeläin.
Arvokkaan turkkinsa vuoksi melkein
sukupuuttoon hävitetty.

Meriselitys ks. Merivahinko.

Merisiilit (Echinoidea),
piikkinahkaisluokka; tav. pallomaisia;
ihon kalkkilevyt liikkumattomasti 10:ssä
kaksoisrivissä, joka toisen rivin levyissä
reiät, joista imujalat tulevat esiin.
Levyjen pinnalla lukuisia piikkejä.
Pallon alapuoli hieman litistynyt, ja
siinä on suu; peräaukko vastakkaisella
puolella. Suussa 5 terävää kalkkihammasta
monimutkaisine kannattimineen ja
lihaksineen (n. s. Aristoteleen lyhty).
Useita lajeja Euroopankin rannikoilla,
Itämeressä ja sen lahdissa ei kumminkaan
ainoatakaan.


Merisiili. Piikit vas. poistettu.

Merisika, pyöriäinen (ks. t.).

Merisilkki, simpukkasilkki (ks. t.).

Merisota, merisotavoimilla käyty
taistelu, jonka ohessa ryhdytään
risteilijätoimintaan, miinoittamiseen,
sukellusvenesotaan, saartoon. Varsinaisessa
meritaistelussa on pääosa linjalaivoilla,
joilla luja panssari ja voimakas tykistö,
mutta pienehkö polttoainetila ja siksi myös
lyhyehkö toimintasäde. Päinvastoin on
risteilijöillä heikompi panssari ja
tykistö, mutta suuri polttoainetila ja
sentähden laajempi toimintasäde; niitä
käytetään siellä, missä pääasiassa nopeus on
tarpeen, esim. tiedusteluun ja kauppasotaan.
Taisteluristeilijään on koetettu
yhdistää molempien edellisten ominaisuuksia.
[Golovin, „Merisodan historia" (1925).]



Merisotasaalisoikeus l. saalisoikeus.
Kansainvälisen oikeuden mukaan saa sotalaiva
merisodan aikana vallata vihollisluontoisen
laivan sekä puolueettomassa laivassa olevan
sotakieltotavaran. Tällaisesta valtauksesta sekä
eräistä muistakin merisodassa sattuvista
laivan tai sen lastin valtaustapauksista
johtuvia asioita käsittelee m., joka on
jokaisen sotaakäyvän valtion oma kansallinen
laitos. Merisotasaalisasioista 11/2 1922
annetun lain mukaan on Suomessa asetettava
m. heti Suomen jouduttua sotakannalle vieraan
vallan kanssa tai kun merisotasaalisasioita
muuten on ratkaistava (Laki merisotasaalisasioista
11/2 1922; täytäntöönpanoasetus 11/2 1922).

Meriteiri, merilintu (ks. t.).

Meritulli, Ruotsin valtakunnassa ennen
käytetty nimitys meritse tuodusta
tavarasta kannetusta tullista.

Merituuli ks. Maatuuli.

Meritykistö ks. Tykki.

Meritähdet (Asteroidea),
piikkinahkaisluokka; ruumis tähtimäinen,
5-haarainen, joskus saattavat haarat olla
yhteenkasvettuneet niin, että eläin on
pyöristetyn viisikulmion muotoinen levy.
Suuaukko vatsapuolella; peräaukko
vastapäätä selkäpuolella tai puuttuu. M.
liikkuvat notkeiden haarojensa ja näiden
alapinnalla olevissa uurteissa
sijaitsevien imujalkojen avulla. N. 500 lajia,
useimmat rannikkovesissä. Euroopan
useimmilla rannikoilla, ei Itämeressä.


Tavallinen meritähti (selällään).

Merivaha, merenvaha (ks. t.).

Merivahingon laskeminen, dispaaši,
selvitys, minkä määrätyissä tapauksissa,
kun on kysymys merivahingon korvaamisesta,
toimittaa erityinen virkamies,
merivahingonlaskija l. dispašööri
(Merilaki 9/6 1873, § 150-153, 230-233, 242).
— Merivahingonlaskija, dispašööri,
kauppa- ja teollisuusministeriön alainen
viranomainen, joka on asetettu haaverilaskun l.
dispaašin sekä merivakuutusriidan selvityksen
hoitamista varten, josta on säädetty
merilaissa (Asetus m:n toimesta 24/4 1925).

Merivahingonprotesti ks. Merivahinko.

Merivahinko, haaveri, se vahinko
ja ne kustannukset, jotka kohtaavat
matkalla olevaa laivaa ja sen lastia.
Yhteiseksi m:ksi sanotaan kaikkea
sitä vahinkoa, joka yhteisen laivaa
tai lastia uhkaavan vaaran poistamiseksi
tahallisesti tuotetaan laivalle tai
lastille kuin myöskin sitä vahinkoa ja
kustannusta, joka tällaisen toimenpiteen
kautta syntyy. Yksityisellä m:lla
tarkoitetaan kaikkea vahinkoa, joka
tapahtuu tapaturmasta, tai johon
päällysmies laivan ja lastin pelastusta
tarkoittamatta on ollut syypää, tai joka on
tullut toisen tuottamuksesta, sekä sitä
kustannusta, joka sellaisesta vahingoita on
syntynyt. M:n selvittäminen ja jakaminen
tapahtuu merivahingon- l.
haaverinlaskulla l. dispaašilla.
Kun haaksirikko tai muu merivahinko on
tapahtunut tai kun päällikkö on pakotettu
menemään hätäsatamaan, on hän Velvollinen
siinä satamassa, jossa tapaturma on
tapahtunut tai johon hän sen perästä
ensin tulee, 24 tunnissa tapaturman
sattumisen tai satamaan tulon jälkeen
tekemään asianomaiselle viranomaiselle
merivahingon- l. meriprotestin,
joka sisältää lyhyen kertomuksen
vahingon laadusta, miten se on tullut ja
mihin toimiin sen johdosta on ryhdytty,
sekä sellaisen protestin jälkeen 8
päivässä antamaan täydellisen
merivahingon- l. meriselityksen
(Merilaki 9/6 1873, 44 ja 45 §§,
muutettuina 17/12 1888, 133-153 §§).

Merivahti, laivamiehistön vahdinpito
merellä. Miehistö jaetaan useimmin 2:een
yhtä suureen vahtiryhmään, jotka pitävät
vahtia ja hoitavat purjehdusta vuorotellen,
tav. 4 tuntia kerrallaan kautta vuorokauden.

Merivakuutus, laivavakuutus,
on se kuljetusvakuutus, jonka
tarkoituksena on turvata vakuutuksenottaja
kaikkia niitä vaaroja vastaan, jotka
johtuvat merenkulusta, sikäli kuin on
kysymys omaisuudesta. M. on
kaskovakuutusta, jos vakuutus
tarkoittaa laivanvarustajan etujen turvaamista,
ja kargovakuutusta, kun on
kysymyksessä tavaran vakuuttaminen
(Merilaki 9/6 1873, 171-233 §§). —
M:ta harjoittavat Suomessa Suomen
Merivakuutusyhdistys (vain kaskovakuutusta),
Suomen Merivakuutus o.-y., Merivakuutus o.-y.
Argo sekä Pohjola, Fennia, Karjala, Vellamo,
Eurooppalainen Tavara- ja Matkatavaravakuutus
o.-y. ja Kansallis-Vakuutus o.-y.

Merivasikka ks. Liuskameduusat.



Meriviitta, reimari (ks. t.).

Merivimpa (Abramis vimba), lahnan
sukuinen, 30-40 cm pitkä kala, päältä
mustahkonruskea, kyljiltä hopean valkea,
alta valkea; yläleuka turpea, alaleukaa
paljon pitempi. Elää meressä, nousee keväisin
jokiin kutemaan. Maamme etelärannikolla.

Merivirrat aiheutuvat etupäässä
yhtämittaisten tuulien sekä maan pyörimisen
vaikutuksesta, eräiden tutkijain
käsityksen mukaan ovat niiden synnyssä
myötävaikuttavana tekijänä myös veden
tiheyden erotukset, jotka johtuvat lämpötilan
ja suolanpitoisuuden erilaisuudesta.
Pasaatialueilla päiväntasaajan pohjois- ja
eteläpuolella virtaavat m. idästä länteen
ja niiden välissä (aivan päiväntasaajan
pohjoispuolella) virtaa tasoittava virtaus
lännestä itään. Valtamerien länsirannikoilla
m. yleensä suuntautuvat napoja kohden, ovat
siis lämpimiä, koska tuovat vettä
päiväntasaajalta päin. Valtamerien
itärannikoilla taas virtaa kylmiä m:ja
navoilta päiväntasaajaan päin. (Tästä
yleisestä säännöstä on kumminkin rannikkojen
suunnasta aiheutuvia poikkeuksia.)
Kylmät m. ovat yleensä vähemmän
suolanpitoiset kuin lämpimät. M:n nopeus
avoimella valtamerellä on joks. vähäinen,
0,2-0,5 m sekunnissa, mutta salmissa se
voi olla varsin suuri; Golfvirran nopeus
Floridansalmessa on 2-2,5 m sekunnissa.
Tärkeimmät m. on selitetty hakusanoissa
Atlantin valtameri ja
Tyynimeri sekä kunkin merivirran
nimen kohdalla.

Merivuokot (Actinia),
pehmeärunkoisia, tavallisesti yksittäin eläviä
korallieläimiä, monet koreanvärisiä ja pitkine
lonkeroineen kukkien näköisiä. Eräät lajit elävät
yhdyselämää erakkoäyriäisten kanssa kiinnittyen
samaan kotilonkuoreen, jossa erakkoäyriäinen
asustaa, vrt. Erakkoäyriäinen.


Merivuokkoja.

Merjalaiset, sukupuuttoon kuollut
suomensukuinen kansa, joka Nestorin
kronikan mukaan on asunut Rostovissa,
todennäköisesti Jaroslavin, Vladimirin
ja Kostroman kuvernementeissa
Keski-Venäjällä.

Merkantiilinen (lat.), kauppaa
koskeva, kauppa-.

Merkantilismi l. merkantiilijärjestelmä,
talouspoliittinen järjestelmä, talouspoliittinen
järjestelmä, joka oli Euroopassa vallalla keskiajan
lopulta 1700-luvulle. M:n kannattajat pyrkivät
siihen, että heidän valtionsa voisi mahdollisimman
suuressa määrässä tulla toimeen omillansa.
Erityisesti he halusivat hankkia maahan rahaa
edullisen kauppataseen kautta. Sentähden koetettiin
ehkäistä valmiin teollisuustavaran tuontia, mutta
edistää vientiä, kotimaista teollisuutta (esim.
lainoilla ja apurahoilla) ja laivakulkua,
viimemainittua kieltämällä vieraiden maiden
laivoja tuomasta maahan muuta kuin oman maan
tuotteita (Englannin purjehdussääntö 1651, Ruotsin
tuoteplakaatti 1724). Suosittiin suuria
kauppakomppanioita, joille annettiin
yksinoikeuksia; nämä kävivät kauppaa
valtamerentakaisissa maissa ja hankkivat
emämaalle siirtomaita. M:n johdonmukaisimpia
toteuttajia oli ransk. Colbert (ks, t.).

Merkaptaanit, alkyylihydrosulfidit,
tioalkoholit, alkoholeja
vastaavia rikinpitoisia hiiliyhdistyksiä,
joissa hydroksyyli (OH) on korvattu
hydrosulfidilla (SH); värittömiä,
iljettävän löyhkääviä öljyjä.

Merkel, Garlieb (1769-1850), saks.
kirjailija, syntyisin Liivinmaalta. Julk.
us. teoksia Itämerenmaiden maaorjuudesta,
Goetheä ja romantikkoja vastaan tähdätyn
„Briefe an ein Frauenzimmer über die
neuesten Produkte der schönen Litteratur
in Deutschland" y. m.

Merkeli, kalsiumkarbonaattia
sisältävä savi, syntyy kalkkikivilajien
rapautumistuotteista. Teollisuudessa sitä us.
sanotaan kaakelisaveksi. Suomessa ei
oikeata m:iä ole. — Sanaa on myös
käytetty virheellisesti smirgelin
merkityksessä. — Merkelikivi, kiveksi
kovettunut merkeli.



Merkinanto, signaleeraus,
tiedon antaminen sovituin merkein, signaalein,
ihmisäänen kantaman ulkopuolelle. Merellä
käytetään vihellys- ja lyhtymerkkejä sekä
lippujärjestelmää, johon kuuluu 27
signaalilippua (alkumerkki ja aakkoset), ks.
Lippu, liitekuva. Näistä muodostettujen
ryhmien merkitykset löytyvät erikoisesta koodista,
signaalikirjasta. Rautateiden m.-järjestelmässä
käytetään lyhtyjä, lippuja, viittoja
(semaforeja) ja käsiä (optilliset merkit) sekä
viheltimiä, kelloja ja paukkusignaaleja
(akustiset merkit) ilmoittamaan vaihteen
asentoa, radan selvyyttä, varoitus- ja
pysähdysmerkkeinä, junan liikettä ja
liikkeellelähtöä ilmoittamaan, y. m.
Sotilas-m. on myös akustista (signaalitorvella
ja rummulla, myös tykillä) tai optillista
(kaksilippujärjestelmä, valosignaalit).
Kun m. kehitetään (käyttämällä tavaamista
tai morsemerkkejä) sellaiseksi, että sillä
voidaan ilmaista kaikkia, mahdollisia
ajatuksia, niin se lähenee sananlennättämistä.
vrt. Merkkitulet, Äänimerkit, Lennätin,
Morsen aakkoset.


Semafori, a pysähdysmerkki,
b tie selvä.

Merkitsevät numerot, likiarvossa ne
numerot, joiden tehtävänä ei ole luvun
suuruusluokan vaan sen suhteellisen
suuruuden määrääminen. Esim. luvuissa
347,000 ja 0,0000347 on kolme merkitsevää
numeroa, 3, 4, 7.

Merkitysoppi ks. Kielioppi.

Merkkausmuste, pesuvaatteiden
merkitsemiseen käytettävä muste. M:na
käytetään hopea-, platina- ja
kuparisuolaliuoksia (joista eroaa kankaan
syihin metallia), nokiväriä y. m.

Merkkikirves l. leimakirves,
kaadettavien ja metsästä poistettavien
puiden merkitsemiseen käytetty työase.
Kuva ks. Leimaaminen.

Merkkitulet, laivassa pidettävät
valomerkit. Konevoimalla kulkevassa
laivassa valkea tuli keulamastossa, vihreä
aluksen oikealla ja punainen sen
vasemmalla sivulla; lisäksi keskimastossa
(merialuksilla vapaaehtoisesti; sisävesillä
46 m pitkillä ja pitemmällä aluksilla
pakollisena) ylempänä toinen valkea tuli.
Purjealuksessa samat, mutta ei valkeita
tulia. Sen ohella käytetään eri m:ia
osoittamaan, että laiva on ankkurissa, ei
ole ohjausvalmis, toimii hinaajana, on
hinattavana.

Merkurialismi, elohopeamyrkytys.

Merkurius, kiertotähti lähinnä
Aurinkoa, merkki [Merkurius] . Mitat y. m. tärkeät suureet
Maan vastaaviin suureisiin verrattuina:
halkaisija 0,37 (=4,700 km), massa 0,06,
tiheys 1,1, painovoima ekvaattorilla 0,41,
keskimäär. etäisyys Auringosta 0,387
(= 58 milj. km). Kiertää Auringon
ympäri 88 vuorokaudessa ja oman akselinsa
ympäri todennäköisesti samassa ajassa; ei
litistynyt. Rataellipsin kaltevuus 7°,
epäkeskisyys 0,206. M:ta on
vaikea havaita paljain silmin, se kun ei
koskaan etene 28° kauemmaksi Auringosta.

Merkuriyhdistykset, elohopeayhdistykset,
joissa elohopea on kahden arvoisena (esim.
merkurikloridi HgCl2). —
Merkuroyhdistykset, elohopeayhdistykset,
joissa elohopea on yhden arvoisena
(esim. merkurokloridi HgCl).

Merle d'Aubigné [märl dobinjē'],
Jean Henri (1794-1872), ransk.-sveits.
reiormeerattu jumaluusoppinut. Kirjoittanut
2 laajaa uskonpuhdistusajan historiaa, joista
toinen suomen.

Merlin [məlin], walesilaisissa saduissa
esiintyvä taikuri, joka käyttää
taikavoimansa hyvän palvelukseen;
kirjallisuudessa us. käytetty aihe.

Meroë, muinaisetiopialaisen
valtakunnan pääkaupunki Nubiassa, Niilin
varrella; pyramideja ja temppelien raunioita.

Merogonia (kreik.), tumattoman,
siittiöllä hedelmöitetyn munasolunkappaleen
kehittyminen uudeksi yksilöksi. M. on
todettu mahdolliseksi m. m. merisiilin
muniin nähden.

Merovingit, frankkilaisvaltakunnan
ensim, hallitsijasuku 481-751, nimi
johtuu kantaisästä Merovech (Merovæus).
vrt. Frankkien valtakunta.

Merrimac [merimäk], 295 km pitkä
joki Yhdysvaltain koillisosassa; laskee
Massachusettsissa Atlanttiin.

Merry del Val [-ri], Raphael
(s. 1865), syntyperältään esp. kardinaali,
paavin valtiosihteeri 1903-14.

Merseburg [-rhj], kaup. Preussissa
Saalen varrella Leipzigistä länteen. Per.
n. 900; keskiaik. tuomiokirkko ja linna.
M:n lähellä on Leunawerke, kem.
tehdas, jossa amoniakkia valmistetaan
synteettisesti. 23,000 as.

Mersenne [-se'n], Marin
(1588-1648), ransk. jesuiitta ja ääniopin
tutkija. Osoittanut, miten värähtelevän
kielen värähdystaajuus riippuu sen
paksuudesta, pituudesta ja jännityksestä.

Merseroiminen, engl. John Mercerin
(1791-1866) keksimä tapa käsitellä
pumpulikuituja natronlipeällä. Pumpulikuidut
käsitellään väkevällä, kylmällä natronlipeällä
ja niiden kutistuminen estetään,



jolloin ne tulevat kiiltäviksi, lujemmiksi,
joustavammiksi ja värjäytyvämmiksi. Thomas
ja Prevost paransivat menetelmää (1890)
käyttämällä 1,26 ominaispainoista
natronliuosta. Barmenilainen tohtori Schreiner
täydensi keksinnön silkkikalanterillaan, joka
painaa merseroidun kankaan pintaan hienoja
viivoja (5-20 vakoa mm:lle); valon heijastuessa
näistä tulee kiilto voimakkaammaksi.
Näin valmistetaan esim. vuorisatiinit.

Mersey [məzi], joki
Länsi-Englannissa, laskee Liverpoolin ja
Birkenheadin alapuolella Irlanninmereen;
137 km. Lukuisia kanavia M:sta muihin
Englannin jokiin.

Mersina [-sī'-], Adanan (ks. t.)
satamakaup. Vähässä-Aasiassa, 9,000 as.

Merswin, Rulman (1307-82), saks.
mystikko, alk. strassburgilainen kauppias.

Merta ks. Kalastus (kuvasivu).

Mertainen, rautamalmialue
Jukkasjärven pitäjässä Pohjois-Ruotsissa,
Kiirunavaarasta kaakkoon.

Mertens, Eduard (1860-1919), saks.
kemigrafi, rakelkone-nimisen, syväpainomenetelmässä
käytetyn pikapainon keksijä.

Merthen [-tten], Eva (1723-1811),
„Suomen herttuatar", Turun pormestarin
tytär, skotl.-ven. sotapäällikön James
Keithin (ks. t.) rakastajatar. Sankarittarena
Topeliuksen teoksessa „Suomen herttuatar".

Merthyr Tydfil [məþətidvil]
l. M. Tydvil, kaup. Länsi-Englannissa,
Walesissa, Cardiffista pohjoiseen. Kaivoa- ja
metalliteoll. 85,000 as.

Meru. 1. M. l. Moero, järvi
Etelä-Afrikassa, Belgian Kongon ja britt.
Pohjois-Rhodesian rajalla. Sen läpi virtaa
Luapula. — 2. Tulivuori Itä-Afrikassa,
Kilima-Ndžarosta länteen, 4,730 m korkea,

Merv, keidas Turkestanissa Karakumin
erämaan eteläosassa, 3,700 km2. Asukkaat
turkmeeneja. Karjanhoitoa, mattojen
kudontaa. Keitaassa samanniminen kaup.,
jossa 15,000 as.

Mervi, maatila ja kylä Hattulassa,

Méryon [-riõ'], Charles
(1821-68), ransk. syövytystaiteilija; vars.
arkkitehtuurikuvia.

Mesa [mēsa], Moabin kuningas n. 850
e. Kr., soti Israelin kuningasta Joramia
vastaan. M:sta kertoo 1868 löydetyn,
nyt Louvressa olevan muistokiven teksti.

Mesa [mē-], meseta [-sē'-]
(esp. = pöytä), Pohjois- ja Etelä-Amerikan
tasaisista ylätasangoista käytetty nimitys.
M:t ovat syntyneet siten, että juokseva
vesi on alkujaan yhtenäiseen ylätasankoon
uurtanut syviä, jyrkkäseinäisiä kuiluja ja
näin jakanut sen lohkoihin.

Mesaani (it.-ruots.), kahvelipurje
m.-mastossa, s, o. kolmimastoisen aluksen
perämastossa.

Mesaba [-sā'bə], Yläjärven rannalla
Pohjois-Minnesotassa Yhdysvalloissa oleva
alue, jossa jano metallinpitoisia vuoria; us.
suomalaisten maanviljelyssiirtoloita; sen
kaivoiskaupungeissa Virginiassa, Evelethiissä,
Hibbingissä, Elyssä y. m. tuhansia suomalaisia.

Mesallianssi (ransk.), epäsäätyinen
avioliitto, avioliitto itseään alempaa
säätyä olevan kanssa.

Mesdag, Hendrik Willem
(1831-1915), holl. merimaalari. Lahjoitti
omistamansa arvokkaan taidekokoelman
valtiolle (Mesdagin museo, Haagissa).

Mešed, kaup. Koillis-Persiassa. Suuri
pyhiinvaelluspaikka. Käsiteollisuutta. 65,000 as.

Mesembryanthemum cristallinum,
jääruoho, Aizoaceæ-heimoon kuuluva,
koristuskasvina viljelty ruohokasvi, jonka
lehdissä meheviä, rakkomaisia,
jääkiteiden tavoin kimaltelevia karvoja.

Mesen (ven. Meze'nj), joki
Pohjois-Venäjällä, laskee Vienanmereen, 850 km.

Mesenaatti, henkilö, joka
taloudellisesti tukee tieteitä tai taiteita,
vrt. Mæcenas.

Mesenkyymisolut ovat imettäväisten
alkion gastrula-asteen entodermin ja
ektodermin väliin työntyneitä irrallisia
soluja, joiden muodostamasta solukosta
kehittyvät m. m. lihasto, tuki solukot
ja veri.

Mesenterium (kreik.), suolilieve (ks. t.).

Mešhed Husein, Kerbela (ks. t.).

Mesi, hunaja (ks. t.).

Mesikaste, kasvien pinnalla esiintyvä
sokerinpitoinen neste; m. voi olla lehtien
itsensä erittämää ainetta, lehtikirvojen
ulostusta, torajyvä- y. m. sienien
huovaston eritteitä.

Mesikkä (Melilotus), palkokasvien
heimoon kuuluvia ruohokasveja, joilla
3-sormiset lehdet. Suomessa yleisimmät lajit:
valkokukkainen valko-m. (M. albus)
ja keltakukkainen rohto-m.
(M. officinalis).

Mesimarja, maamuurain
(Rubus arcticus), vattupensaan sukuinen
punakukkainen ruoho, hedelmä kerrottu
luumarja, tummanpunainen, erittäin
hienomakuinen. Hedelmistä valmistetaan
hilloa ja mehua. Suomiessa koko maassa,
eteläosissa kumminkin huonosti



viihtyvänä. Kasvaa kosteilla ahoilla,
suoniityillä y. m. s. paikoilla.


Mesimarja.

Mesimäyrä l. ratteli (Mellivora
capensis), näädän heimoon kuuluva n, 45
cm pitkä etelä-afr. petoeläin; asuu
kaivamissaan maanalaisissa koloissa; syö
pieniä selkärankaisia sekä halukkaasti
hunajaa, jota ryöstää mehiläisten ja
kimalaisten pesistä.

Mesisieni (Armillaria mellea),
tumman meden värinen helttasieni, jonka
itiöemiä syksyisin näkee runsaasti
kuolleiden puiden tai kantojen ympärillä.
Työntää n. s. pahkarihmoja elävien
puiden juureen ja runkoon, kuoren ja
puuosan väliin, ja tappaa siten loisena eläen
mäntyjä, kuusia sekä useita lehtipuita.
Nuoret sienirihmat synnyttävät valoa,
saaden siten lahon puun loistamaan.
Yleinen koko Suomessa. Kuva ks.
värikuvaliitettä Sieniä.

Mesitiinisälpä, rautasälvän ja
magnesiitin isomorfinen seos.

Mesiäiset, nektaariot, kasvien
kukissa olevat mettä erittävät elimet.
M:nä toimivat milloin erikoiset kannukset,
milloin kukkapohjus tai sen nystyt, joutoheteet
y. m. M:ksi sanotaan myös kukan ulkopuolella,
esim. lehdillä tai lehtiruodilla, olevia
medenerityselimiä.

Mesmer, Franz Anton (1734-1815),
saks. lääkäri, joka Paracelsuksen oppien
mukaisesti otaksui, että oli olemassa kautta
koko avaruuden levinnyt „magneettinen fluidumi",
ja että tämä m. m. välitti taivaankappaleitten
vaikutuksia elollisiin olentoihin sekä sielullisia
vaikutuksia ihmisestä toiseen. Nämä vaikutukset
ilmenivät muka n. s. animaalisena magnetismina,
johon M. perusti parannustapansa, n. s.
mesmerismin, s. o. potilasten hypnotisoimisen
„magneettisilla" käsiensivelyillä. M. harjoitti
lääkäritoimintaansa erikoisesti Wienissä ja
Pariisissa.

Mesodermi (kreik.), sikiökehityksessä
gastrula-asteen entodermin ja ektodermin
väliin kehittyvä kolmas alkiolehti;
syntyy tav. niin, että entodermista poimuttuu
alkusuun läheltä molemmille puolille
pussimainen pullistuma, joka kasvaessaan
työntyy entodermin ja ektodermin väliin.

Mesofyytit (kreik.), kasvit, jotka
viihtyvät keskinkertaisen kosteassa maansa.

Mesogootit, Mæsiaan (ks. t.) hunneja
376 paenneet ja sinne jääneet länsigootit.

Mesohippus (kreik.), hevosen
kehityssarjaan kuuluva oligoseenikautinen
3-varpainen eläinmuoto.

Mesokefaali (kreik.), keskikalloinen.
ks. Kraniaali-indeksi.

Mesoliittinen aika (kreik.),
paleoliittisen ja neoliittisen kivikauden
raja-ajasta käytetty nimitys.

Mesolongion, Missolonghin (ks. t.)
kreik. nimi.

Mesopotamia, myöhäiskreik. ajalla
käytäntöön tullut nimitys, joka
tarkoittaa Eufratin ja Tigrisin välistä maata
ja niitä ympäröivää alankoa. Ilmasto
mantereinen, kosteussato niukka, lähes
9/10 aroa ja hiekka-aavikkoa, asutus
harva. Pääelinkeino, maanviljelys,
mahdollinen vain keinokastelun varassa ja
rajoittuu jokia reunustavaan kaistaleeseen.
Viljellään riisiä, vehnää y. m. viljalajeja,
taateleita. Pohjoisessa (Mosulin alueella)
ja Bagdadista koilliseen petrolia.
Liikeneuvoina Bagdadin rata ja joet.
Suurimmat kaupungit Bagdad ja
Mosul, tärkein Satamakaup.
Basra. Asujaimisto jokien suupuolella
arabialaisvaltaista, latvapuolella armeenialaista,
kurdilaista, turkkilaista sekoitusta.
— Historia. M. on maailman vanhimpia
sivistysmaita; Babylonia ja Assyria
olivat siellä. M. on kuulunut sitten
Persialle y. m., kunnes joutui v:sta 636
arabialaisten, n. 1050 seldšukkien, n. 1260
mongolien ja 1514 turkkilaisten haltuun.
1880-luvulta Englanti ja Saksa kilpailivat
vaikutusvallasta, viimemainittu sai
rakentaakseen Bagdadin radan (ks. t.).
Maailmansodassa englantilaiset kärsittyään
tappioita (vrt. Kut el-Amara)
valloittivat Bagdadin 1917 ja Mosulin
lokak. 1918. Sèvres'in rauhassa 1920
suurin osa M:aa tuli Englannin
mandaattialueeksi ja luoteisosa kuulumaan
Ranskan Syyriaan. Arab. vapausliikkeen
vaikutuksesta perustettiin Englannin
mandaattialueen käsittävä Irakin kuningaskunta,
johon myös kuuluu Mosul.

Mesotorium, toriumin radioaktiivinen
muuntumistulos. M.-valmisteet, joita
käytetään m. m. syövän parantamiseen
säteilyhoidossa, ovat huokeammat kuin
radiumvalmisteet.



Mesotsooinen ks. Geologinen ajanjako.

Messalina, Valeria (k. 48 j. Kr.),
Rooman keisarin Claudiuksen puoliso,
kuuluisa julmuudestaan ja
siveettömyydestään; mestattiin.

Messapia, nyk. Apulian kaakkoisosan,
joskus koko niemimaan muin. nimitys;
asukkaat, messapialaiset, luult.
illyrialaisten sukulaisia.

Messel, Alfred (1853-1909), saks
arkkitehti. Päätyöt: tavaratalo Wertheim
(ks. t., kuva) Berliinissä ja Darmstadtin museo.

Messenia, muin.-kreik. maakunta,
käsitti Peloponnesoksen eteläisistä
niemimaista läntisimmän ja luoteisosan
keskimmäistä. Se joutui Spartan alaisuuteen
n. s. M:n. sodissa, joista viimeinen
oli n. 465 e. Kr. Itsenäisyytensä M. sai
takaisin Epameinondaan avulla 370 e. Kr.

Messenius [-sē'-], Arnold Johan
(1608-51), ruots. historiankirjoittaja,
J. M:n poika. Oppilaana Braunsbergin
jesuiittaseminaarissa, vankina Käkisalmessa
1626-40, sitten virkamiehenä kansliassa ja
„valtakunnanhistorioitsijana", jolloin
kirjoitti Sigismundin ja Kaarle-herttuan
historian. Sekaantui uudelleen valtiollisiin
vehkeisiin ja mestattiin poikansa Arnoldin kera.
— Messenius, Johannes (1579 t.
1580-1636), ruots. historioitsija. Oppilaana
Braunsbergin jesuiittaseminaarissa y. m.,
lainopin prof. Upsalassa 1609-13 ja
valtionarkiston hoitajana Tukholmassa 1613-16.
Julk. hist. teoksia, vanhoja käsikirjoituksia
ja koulunäytelmiä. Vangittiin yhteydestä
katolilaisten kanssa ja pidettiin perheineen
vankina Kajaaninlinnassa 19 v. Kirjoitti siellä
laajan teoksen „Scondia illuistrata" (julk.
1700) ja „Rimkrönika om Finland och dess
inbyggare" (julk. 1774), ollen siten
Suomen ensim. historiankirjoittaja. [Cederberg,
„Kaksi Kajaaninlinnan vankia" (1923).]


J. Messenius.

Messi (lat.-engl.), upseerien tai
alipäällystön oleskeluhuone aluksessa.

Messiadi, eepos, joka käsittelee
Messiasta (m. m. Klopstockin).

Messias (aram., = „voideltu", kreik.
Kristos), juutalaisten odottama
pelastajakuningas.

Messidor [-ō'r], „korjuukuukausi",
Ranskan vallankumouskalenterin 10:s kuukausi
(19 t. 20 p. kesäk. — 18 t. 19 p. heinäk.).

Messier [mesiē'], Charles
(1730-1817), ransk. itseoppinut tähtientutkija,
ensim. kelvollisen kuun kartan tekijä.
Keksi suuren määrän pyrstötähtiä.

Messina, kaup. Sisiliassa, Italiassa,
M:n-salmen rannalla. Yliopisto. Vilkasta
merenkulkua, hedelmäin vientiä. 175.000
as. — Per. n. 730 e. Kr. Us. maanjäristyksiä;
v. 1908 menetti 60,000 ihmistä henkensä
maanjäristyksessä.

Messina, A. da, Antonello da Messina (ks. t.).

Messinansalmi, Sisilian ja Kalabrian
välissä, yhdistää toisiinsa Tyrrhenanmeren
ja Joonianmeren; kapeimmalta kohdaltaan
3 1/3 km leveä.

Messinki, pääasiassa kuparin ja
sinkin lejeeraus, raudan jälkeen enimmin
käytetty metalli. Runsaasti kuparia ja
vähän sinkkiä sisältävät m:t ovat
punaisia, venyviä, kylmänä taottavia (puna-m.
l. tombakki); soveltuvat ohuen levyn ja
langan sekä puristelmien valmistukseen.
Sinkkiä lisättäessä väri vaalenee
(keltani.), kovuus lisääntyy, pinta säilyttää
kiiltonsa, sulamispiste alenee, lejeeraus
tulee helposti valettavaksi, hinta alenee.
Lyijylisäys tekee leikkauspinnan
kauniimmaksi, rautalisäys (aichmetalli)
kohottaa kem. vastustuskykyä, mangaani ja
aluminium lujuutta. Hehkuvana on m.,
paitsi Muntzin metallia, haurasta.

Eräiden messinkilajien prosenttinen
kokoomus:

Punamessinkejä:     Kuparia Sinkkiä Tinaa Lyijyä Rautaa Mangaania
Tombakki . . . 87-85   13-15    —      —      —       —
Similori . . . 90-84    9-10   1-7     —      —       —
Talmikulta . . . 90      10    —      —      —       —

Keltamessinkejä:
Stirlingin metalli . . . 66      33    —      —     0,7      —
Mussiivikulta . . . 67-64   33-36    —      —      —       —
Bristolmetalli . . . 76-61   24-39    —      —      —       —
Muntzin metalli . . . 60-62   40-38    —      —      —       —
Aichmetalli . . . 60      38,2  —      —     1,6      —
Deltametalli . . . 54-56   42-40    —      1     1        1
Sterrometalli . . . 55,5    42    —      —     2,5      —
Valkomessinki        > 45    —      —      —       —

Messu (lat.). 1. Kirkollisena
toimituksena m. vanhimpana aikana tarkoitti
seurakunnan jumalanpalvelusta
kokonaisuudessaan. Se jakaantui kahteen
pääosaan: katekumeenien m., jonka
tärkeimpänä osana oli raamatunluku,
saarna ja seurakunnan yhteinen rukoua,
sekä uskovain m., jonka pääkohtana
oli ehtoollisen vietto. Sittemmin jäi m:n



nimi jälkimmäisen nimitykseksi, kun
edellinen joutui vain sen johdannoksi.—
Room.-kat. kirkossa muodostavat
m:n erityisemmässä mielessä rukoukset,
jotka kuuluvat ehtoollisliturgiaan (lukea
messu). M. tapahtuu juhlallisesti soiton
ja kuorolaulun yhteydessä (korkea-m.)
tai vähemmän juhlallisesti niinkin, että
pappi kuulumattomasti lukee sen (hiljainen m.)
M:ua käytetään avioliittoon vih. kinaisessa
(morsius-m.) ja hautauksen yhteydessä tai
ylimalkaan kuolemantapauksen johdosta (sielu-m.).
M:n vaikutus on riippumaton siitä, onko
seurakuntaa tai seurakunnan jäseniä
saapuvilla; niinpä pappi usein yksin toimittaa
m:n. — Kreik.-kat. kirkossa m.
on toisten periaatteiden mukaan järjestetty,
mutta peruskäsitys siitä on sama.
— Protestanttisessa kirkossa ei m:ua
ole kat. kirkon mielessä. Meillä se tarkoittaa
sitä osaa liturgiasta, jonka pappi yksin tai
vuorotellen seurakunnan kanssa veisaten esittää.
2. Mus. M:n musiikillinen käsittely
saa luonnollisen perustuksensa m:uun
kuuluvien laulujen laadusta ja
keskinäisestä suhteesta. Tavallisimmin ovat
säveltäjät liittäneet ainoastaan m:n
pysyväiset ,,ordinarium"-laulut yhteiseksi
sävellyssarjaksi, jättäen vaihtelevat,
l. „de tempore"-laulut satunnaisen
seurakunnallisen käytännön varaan. Ensim.
tämänlaiset m.-sarjat sävellettiin 1400-luvulla
(Dufay) käyttämällä samaa johtoaihetta
kaikissa sarjan osissa. Senjälkeen ovat
m:ja säveltäneet enimmät kaikkien
aikojen suuret mestarit (esim. Palestrina,
Bach, Beethoven). Tällaisia sävellyksiä
esitetään usein ulkopuolella
jumalanpalvelusta, konserttitilaisuuksissa y. m.
Erikoislajina ovat n. s. hautaus- eli
sielum:t, „Requiem" (ks. t.). — Taide-m:jen
ohella on läpi aikojen säilynyt myös
yksinkertainen seurakunnallinen m.,
jonka nykyiset sävelmät pääasiallisesti
johtuvat keskiajan gregoriaanisesta laulusta.

Messukylä, kunta Hämeen läänissä,
Satakunnassa, Tampereen itäpuolella;
125,9 km2 (ennen Aitolahden
erottamista), 2,755 as. (1926). Ahlmanin
maamieskoulu ja emäntäkoulu. Keskiaik.
kivikirkko (ei enää käytännössä).
M:n rautatiepysäkki. Kiivaita taisteluja
23-26 p. maalisk. 1918.

Messupappi, pappi, joka toimittaa
messua. Kat. keskiaikana oli m. m.
Turun tuomiokirkossa 4-10 alempaa
pappia, joiden toimena oli alttarien ääressä
laulaa sielumessuja. — M:ksi sanotaan
nyk. pappia, joka jumalanpalveluksessa
toimii liturgina, erittäinkin sellaista,
joka laulamalla esittää (messuaa)
liturgiassa esiintyvät, veisattaviksi
tarkoitetut kohdat („messut").

Messupuku ks. Papinpuku.


Suomen ensimmäisten kauppamessujen avajaisista 1920.

Messut (lat.), kauppa- ja
näyttelytilaisuuksia, jotka ovat saaneet nimensä
keskiajan kirkkojuhlista, joille
kerääntyi myös tavaranvalmistajia ja
kauppiaita. — Uudella ajalla ovat eräät
Keski-Euroopan m. saavuttaneet
melkoisen merkityksen. Erittäinkin
maailmansodan aikana ja sen jälkeen alkoi
messutoiminta kukoistaa. Tärkeimmistä
nykyajan m:sta mainittakoon Leipzigin,
Frankfurt a. M:n ja Königsbergin,
Lontoon, Birminghamin ja Glasgow'n,
Lyonin ja Pariisin, Milanon, Brysselin,
Utrechtin ja Baselin sekä
Nižnij-Novgorodin m. Naapurimaissamme on m:ja
järjestetty: Gööteporissa, Malmössä,
Tukholmassa, Tallinnassa ja Riiassa. —
Suomen ensim. yleiset kauppa-m. järjestettiin
1920 ja pidettiin niitä sitten



vuosittain Helsingissä v:een 1925 (paitsi
1922 Tampereella). V:n 1925 jälkeen
toimeenpannaan yleisiä m:ja joka 5:s v.
ja väli-v:ina yhden teollisuusalan
käsittäviä erikois-m:ja (1926 kutomateollisuus-m.
keväällä ja elintarveteollisuus-m.
syksyllä). Messutoimintaa varten on Suomessa
Osuuskunta Suomen Messut, jonka jäseninä
on n. 300 teollisuudenharjoittajaa ja kauppiasta.

Messu-uhri, room.-kat. ja kreik.-kat.
kirkon opin mukaan ehtoollisessa (ks. t.)
tapahtuva Jeesuksen toimittaman uhrin
veretön uudistaminen.

Messys ks. Matsys,

Mestari (lat.-ruots.), taiteessaan tai
ammatissaan suurimman täydellisyyden
saavuttanut henkilö, ammattikuntalaitoksen
aikana itsenäisen käsityön harjoittaja.
Miksi pääsemiseen vaadittiin m. m.
määrätyt oppi- ja kisällivuodet sekä
mestarikoe l. -näyte. Voimassaolevan
elinkeinolakimme mukaan ei käsityönharjoittajilta
vaadita ammattitaidon
näytteitä eikä todistuksia.

Mestarilaulajat (saks. Meistersinger),
taidokkaasti koulutettuja porvarillisia
laulajia Saksassa, jotka 1300-1500-luvuilla
harjoittivat hovilyriikasta syntynyttä
laulurunoutta. M:sta, joista kuuluisin oli
Hans Sachs (ks. t.), on Wagner saanut
aiheen samannimiseen säveldraamaansa.

Mestaruuskilpailut, urh., tilaisuuksia,
joita asianomaiset liitot järjestävät
jäsenilleen parhaan kyvyn l. mestarin
selvillesaamiseksi. Englannin m. rata- ja
kenttäurheilussa (v:sta 1866) ovat
vanhimmat. Suomessa on m:ja rata- ja
kenttäurheilussa pidetty v:sta 1902
(urheilukuninkuus), luistelussa v:sta
1897, jalka- ja jääpallossa v:sta 1908,
painissa v:sta 1898.

Mestaus, kuolemanrangaistus (ks. t.),
joka toimeenpannaan katkaisemalla kaula
teräaseella.

Mesterjärvi, rautatieasema
Viipurin-Terijoen rataosalla Uudenkirkon
(V. l.) kunnassa, 92 km Viipurista.

Mesterton, Karl (1715-73), Turun
yliopiston professori v:sta 1746, ensin
logiikan ja metafysiikan, v:sta 1767
jumaluusopin. Teki Chr. Wolffin (ks. t.)
opin Suomessa tunnetuksi ja vallitsevaksi.

Mestitsi (esp.), valkoihoisen ja
intiaanin sekarotuinen jälkeläinen.

Mesto (it,), mus., suruisesti.

Meštrovic [-itš], Ivan (s. n. 1885),
eteläslaav. kuvanveistäjä. M:n töille on
luonteenomaista primitiivinen, väkivaltainen
voima. Pääteos Kosovotemppelin, serb.
kansallispyhätön, luonnos.

Meštšera l. meštšerjakit,
Venäjällä Penzan ja Tambovin
kuvernementeissa asuva, mahdollisesti alkujaan
suomensukuinen mordvalaisia lähellä oleva
kansansirpale, joka on kokonaan
venäläistynyt, kreik.-kat. uskontoa
tunnustava. Samaa nimitystä käytetään eräissä
Keski- ja Itä-Venäjän kuvernementeissa
asuvasta tataarilaisheimosta, jossa saattaa
olla alkuperäisten m:n verta (he kun
luultavasti asettuivat näiden alueille
asumaan). Edellisiä oli 1860-luvulla n. 35,000,
jälkimmäisiä v. 1897 n. 54,000.

Meta [mē-], Orinocon lisäjoki
vasemmalta, lähteet Andein itärinteellä. 1,100 km.

Meta-, kem., ks. Ortoyhdistykset.

Metaani, suokaasu, kaivoskaasu,
yksinkertaisin hiilivety, CH4, syntyy
orgaanisten aineiden hajotessa ja
hiiltotislauksessa; valokaasun tärkeä
aines. Kiehumap. —165°, jäätymäp.
—186°, ominaisp. 0,559 (ilma = 1).
Palaa sinertävällä liekillä. — Metaanisarja,
parafiinisarja, tyydytettyjen hiilivetyjen
sarja (yleiskaava CnH2n + 2),
jonka ensim. jäsen on metaani. Tärkeänä
osana amer. petrolia.

Metabasiitti, sellaisten metamorfisten
kivilajien nimitys, joiden pääaineksina
ovat plagioklaasi ja amfiboli.

Metabisulfiitit, pyrosulfiitit (ks. t.).

Metafora (kreik.), kuvaannollinen
lausetäpä, jossa varsinainen käsite
korvataan toisella, joissakin suhteessa
samankaltaisella, Esim. vihan myrsky.

Metafysiikka (kreik.-mlat.), oik.
fyysillisten asiain takana olevat, se
filosofian osa, joka koettaa selittää
olevaisen varsinaista olemusta ja syvimpiä
perusteita eli sitä, mitä tosiolevainen
sinänsä on ja mistä se on saanut alkunsa.
— Metafyysillinen, metafysiikkaan kuuluva.

Metakritiikki (kreik.), vastakritiikki,
arvostelun arvostelu.

Metalliamoniakkiyhdistykset, kompleksisuolat,
joita useat metallit muodostavat amoniakin ja
happotähteen kanssa, yleiskaava MXp(Am)q,
missä M metallin, X happotähteen ja Am
amoniakin merkki.

Metallihapot, metallisten alkuaineitten
hydroksideja, joilla on hapan luonne
ja jotka muodostavat suoloja emäksien
kanssa, vrt. Metallit.

Metallikiilto, useiden hyvin
läpinäkymättömien aineiden, kuten metallien,
grafiitin, useiden oksidien ja sulfidien



y. m. yhdistysten ominaisuus, joka
johtuu sileän pinnan suuresta
heijastuskyvystä.

Metallikuningas, regulus, malmeja
sulatettaessa saatu puhdas metalli.

Metallilanka. Rauta- ja teräslangat
valssataan pikavalsseissa n. 5 mm:n
paksuisiksi. Ohuemmat langat vedetään


Metallilangan
vetoreikä.

kelapenkeissä, myöstetään ja puhdistetaan
välillä. Kupari- ja messinkilangat vedetään
levystä leikatusta kaistaleesta. Hienot
langat vedetään rubiini- tai safiirikivireikäin
läpi. Lyijylangat valmistetaan puolisulasta
lyijystä, joka puserretaan pyöreän reiän
läpi. — Metallilankaverkko, messinki-
tai rautalangasta joko kutomalla tai punomalla
valmistettu kudos; käytetään seuloihin ja
siivilöihin. Tiheys ilmoitetaan lankaluvulla
tuumaa kohti. Häkkeihin ja aitoihin käytetään
galvanoidusta rautalangasta punottuja verkkoja.


Raudan aluminoiminen.

Metallinruiskutus, sveits. ins. M. U.
Schoopin keksimä menetelmä päällystää
esineitä metallilla. Erikoisessa pistolissa
kaasuliekki tai sähkövirta sulattaa
metallilankaa (joiskus -jauhetta). Sulat
pisarat sinkoavat paineilman vaikutuksesta
päällystettävän esineen pinnalle, kohdaten
sen n. 60-70° keskilämpöisenä suihkuna
ja muodostaen yhtenäisen metallikerroksen.
Menetelmä on galvanoimista etevämpi siinä,
että metallipäällystys tulee tiiviimpi
ja kovempi ja voidaan sovittaa metallille,
kipsille, puulle, paperille y. m. (esim.
0,03-0,06 mm kuparipäällystys
puukatolle). Tähänastisista käytännöistä
mainittakoon keittoastioiden päällystys
aluminiumilla, aluminiumin kuparoiminen,
kaikenlaisten esineiden sinkillä
päällystäminen, tinaaminen ja kuparoiminen,
taide-esineiden (esim. kipsisten)
päällystäminen ja jäljentäminen,
lentokonepotkurin metallilla päällystäminen,
hyvän kontaktin aikaansaaminen sähköjohdoissa,
kuluneiden turbiininsiipien korjaus.


Metallinruiskutuspistolin
ja sen toiminnan kaavakuva.

Metallinvärjäys tapahtuu joko
kuumentamalla metallin pintaa, jolloin ilman
happi aikaansaa n. s. päästövärin, tai
metallisuolaliuosten ja happojen avulla.
— Galvanokromiassa toimitetaan
värjäys galvaanisen virran avulla.
[Nykänen (1922).]

Metallisaippua, liitua, savea tai
punamultaa sisältävä saippua, jota käytetään
metallien puhdistukseen.

Metalliseos, lejeeraus (ks. t.). —
Metallisoiminen, metallilla
päällystäminen, ks. Galvanoplastiikka,
Metallinruiskutus.

Metallit. Teoll. Metallilejeerauksien,
kuten pronssin, messingin, laakerimetallin, nimitys.
— Kem. Ne alkuaineet, joilla on emäksinen
luonne (muodostavat, hydroksyyliin yhtyessään,
emäksiä ja, korvatessaan happojen vedyn, suoloja).
M:n ionit ovat positiivisesti sähköisiä.
Vastakohta: epä-m., metalloidit.
M:lla on yleensä voimakas (metalli-) kiilto,
ovat ohuina levyinäkin läpikuultamattomia,
johtavat hyvin lämpöä ja sähköä (ensiluokan
johtajia), useimmat taottavia. M. jaetaan kem.
ominaisuuksiensa mukaan ryhmiin, esim. alkali-m.,
maa-alkalit, rautaryhmä, platinaryhmä;
ominaispainon mukaan keveihin (alle 5) ja
raskaisiin m:hin (edellisiä ovat alkali-,
maa-alkali- ja maa-m., esiintyvät
luonnossa suoloina; jälkimmäisiä tavataan
sekä pelkkinä että sulfideina ja
oksideina). Jalo-m:hin luetaan kulta, hopea
ja platina-m., jotka eivät hapetu ilmassa
eivätkä liukene tavallisiin happoihin,
muut ovat epäjaloja. Raja ei kuitenkaan
ole jyrkkä. M. voidaan nimittäin
ryhmittää liukenemispaineen mukaan seur.
jännityssarjaan: K, Na, Mg, Al, Zn, Fe,
Sn, Pb, [H], Sb, Cu, Hg, Ag, Pt, Au,
joista kaliumilla (K) on suurin
liukenemispaine, t. s. se on voimakkaimmin
elektropositiivinen. Aine, joka on
sarjassa vasemmalla, saostaa oikealla olevan
aineen metallisena sen suoloista, itse
liueten suolaksi. Ne m., jotka ovat
vasemmalla vedystä (H), liukenevat happoihin



kehittäen vetyä, ovat vetyäkorvaavia;
oikealla olevat eivät liukene happoihin ilman
jonkin hapettimen läsnäoloa. Päinvastoin kuin
metalloidit, useimmat m. ovat yksiatomisia.
Eivät liukene muihin aineisiin muuttumatta
kemiallisesti, mutta liuottavat sulassa tilassa
toisiaan — lejeeraukset. Sulamisp. vaihtelee
—39,4°:n (elohopea) ja 3,000°:n (volfram)
välillä, ominaisp. 0,534:n (litium) ja
22,5:n (osmium) välillä. — Jyrkkää rajaa
m:n ja epä-m:n välillä ei voi vetää, eräät
m:na pidetyt aineet kun, muodostavat myös happoja
(tina, kromi, aluminium y. m.).

Metalliteollisuus, metallien valmistus,
metallurgia (ks. t.) tai etenkin metalleja
raaka-aineena käyttävä teollisuus, vrt.
Koneteollisuus ja Rautateollisuus.

Metallografia (kreik.), metallien ja
lejeerausten sisäisen rakenteen tutkimus;
kuvalaattojen valmistus metallipinnalle.

Metalloidit, epämetallit, ne
alkuaineet, joilla ei ole metallin luonnetta.
Kaikille m:lle yhteisiä tunnusmerkkejä
ei ole. M., paitsi vety, ovat negatiivisesti
sähköisiä ja muodostavat joko yksin
(kuten halogeenit) tai toisten atomien
(useimmin hapen) kanssa negatiivisia
ioneja, siis happoja. Typpi saattaa tosin
esiintyä myös positiivisessa ionissa,
M:sta ovat jalokaasut ja vety,
typpi, happi, fluori ja kloori
kaasuja, bromi neste, boori, hiili,
pii, fosfori, rikki ja jodi
jähmeitä. vrt. Metallit.

Metallurgia (kreik.), metallien
valmistus malmeistaan; myös m:n menetelmien
esitys. Kuuluu kem. teknologiaan. — Elektro-
ja hydro-m.  ovat m:n haaroja; edellisessä
käytetään sähköä metallien valmistukseen,
jälkimmäisessä käsitellään malmeja kostein keinoin.

Metameerit (kreik.), peräkkäin
toisiaan seuraavat samanlaiset
ruumiinnivelet (segmentit).

Metameria ks. Isomeria.

Metamorfinen (kreik.), muuttunut
(kivilaji). ks. Metamorfismi.

Metamorfismi, metamorfoosi
(kreik.), geol., kivilajien muuttuminen
joko vain rakenteeltaan tai myös samalla
kemialliselta kokoomukseltaan sen
johdosta, että ovat joutuneet olosuhteisiin,
joissa eivät voi semmoisinaan pysyä.
Muuttumista sanotaan kontakti- l.
kosketus-m:ksi, jos sen aiheuttaa
hehkuvansulana purkautuvan magman kuumuus
ja magmasta erkanevat kaasut. Vuorten
poimuttuessa tapahtuvassa missä, n. s.
dynamo-m:ssa l. regionaali-m:ssa
on muuttavana voimana ankara paine, ja
tällöin magmakivilajit ja kerrostuneet
kivilajit muuttuvat kiteisiksi liuskeiksi.
Tämä tapahtuu kahdella tavalla:
mekaanisesti, siten että kivilajin ainekset
ruhjoutuvat ja litistyvät, ja kemiallisesti,
siten että ainekset kemiallisesti
muuttuvat ja kiteytyvät uudelleen.

Metamorfoosi. Geol. ks.
Metamorfismi. — Eläint. ks.
Muodonvaihdos. — Kasvit.
Jonkun kasvinosan sukukehityksen kuluessa
tapahtuva muodolleenmuuttuminen sen mukautuessa
johonkin erikoistehtävään. Esim. lehdykät
muuttuvat karhiksi, lehdet piikeiksi,
eläinten pyydyksiksi j. n. e.

Metapontion (lat. Metapontum),
muin.-kreik. siirtolakaup. Etelä-Italiassa,
Tarentumin lahden itärannikolla.

Metapsykologia (kreik.), se
sielutieteen haara, jonka esineenä ovat
tavallisen psykologisen kokemuksen ulkopuolella
olevat sielunilmiöt, m. m. spiritismin
alaan kuuluvat. Saksassa käytetään oppisanaa
parapsykologia samassa merkityksessä.

Metasentrumi (kreik. ja lat.),
laivanrak., se piste missä, aluksen hiukan
kallistuessa, uppouman l. deplasementin
painopisteen kautta kulkeva pystysuora
viiva leikkaa aluksen keskiviivan.

Metasomatoosi (kreik.), kivilajien,
malmien tai muiden kivennäismasisojen
muodostuminen siten, että ulkoapäin
tulevat, alkujaan jostakin jähmettymässä
olevasta magmamassasta erkaantuneet
kaasut tai liuokset tuovat kiveen uusia
aineksia ja vievät toisia liuenneina
mukanaan. Varsinkin kalkkikivi on altis
täten muuttumaan.

Metastabiili (kreik. ja lat.), sellainen
vakava tasapainoasema, jollaisesta
kohtalaisen pieni sysäys saattaa toiseen,
vielä vakavampaan tasapainoasemaan.
Esim. päällään seisova paalu on m:ssa
asemassa. Sanaa käytetään etupäässä
termodynamiikan ja kemian alalla. Esim.:
yli jäähdytetty vesi, ylikylläinen liuos.

Metastasio [-ā'sio], Pietro
(1698-1782), it. runoilija, hovirunoilijana
Wienissä v:sta 1729. Julk. lyyrillisiä draamoja.

Metateesi (kreik.), takaheitto,
sellainen muutos sanan äänneasussa, että
kaksi äännettä vaihtaa paikkaa, esim.
veneh > venhe.

Metazoa, monisoluiset eläimet;
vastakohta: alkueläimet (Protozoa).




Meteli. 1. Lakit. Rikos, joka tapahtuu,
kun väkijoukko osoittaa aikovansa tehdä
väkivaltaa viranomaista vastaan tai
muuten, häiritä yleistä turvallisuutta ja
järjestystä sekä jättää noudattamatta
sille laissa määrätyssä järjestyksessä
annetun hajaantumiskäskyn (K. L. 16:3-4).
— 2. Muinaist. Merkitykseltään
selittämätön taruperäinen nimi. Sitä
tavataan paikoilla, joissa joko luontaisia
kiviraunioita tai tarkoitukseltaan ja iältään
epämääräisiä kiinteitä muinaisjäännöksiä;
Virolahden, Sysmän, Maaningan ja Lohtajan
kautta kulkevan viivan koillispuolella,
vars. Siikajoen ja Iijoen välisellä alueella.

Metelinkirkot, jättiläiskirkot (ks. t,).

Metellus, roomal. perhe. — 1.
Quintus Cæcilius M. Macedonicus
(k. 115 e. Kr.), kukisti 148 e. Kr.
Makedoniassa puhjenneen kapinan ja voitti
Akaian liiton joukot, — 2. Quintus
M. Numidicus (k. 91 e. Kr.),
konsulina 109 voitti uudistamallaan roomal.
armeijalla Jugurtan. — 3. Quintus
Cæcilius M. Pius Scipio (k. 46 e. Kr.),
Pompeiuksen appi ja hänen puolueensa johtajia
kansalaissodassa Cæsaria vastaan;
ylipäällikkönä Tapauksessa 46 e. Kr.

Meteori (kreik.), sääilmiö, ilmanilmiö.
Nyk. useimmiten sama kuin meteoriitti.

Meteoriitit, avaruudessa liikkuvia
kiviä, jotka jouduttuaan maan ilmakehään
hankauksesta kuumenevat, näkyen „tähdenlentoina",
ja jolleivät pala loppuun, putoavat maahan
ilmakivinä, aeroliitteinä. Koko vaihtelee yl.
hienosta pölystä (kosmillinen tomu) yli 50
tonnin kappaleihin. Nopeus avaruudessa maahan
nähden 20-70 km/sek., mutta vähenee hankauksen
johdosta. M:ja on avaruudessa yksinäisinä sekä
parvina, jotka ovat syntyneet pyrstötähden
pirstoutuessa ja jotka noudattavat edelleen
sen elliptistä rataa. Ne näkyvät siksi aina
samoihin aikoihin vuotta. Kokoomukseltaan
jaetaan m. sideriitteihin l. rauta-m:hin
(rautaa ja nikkeliä), sideroliittehin
(lisäksi silikaattikivennäisiä) ja
asideriitteihin (pääasiassa
silikaatteja). Muoto epäsäännöllinen, usein
pinnalta sulanut. Suomeen pudonneista
m:sta on Bjurbölen m. kuuluisin. Suurin
tunnettu m. sijaitsee Arizonassa Cañon Diablen
luoma n. 400 m:n syvyydessä. Pääosan läpimitta
n. 200 m, paino kenties 1-5 milj. ton.
Ympäristössä kokonainen vyöhyke (itä-länsi
suunnassa) m:ja. — Meteoripöly,
kosmillinen tomu (ks. t. ja Meteoriitit).


„Treysan meteoriitin"
maanpinnalle asti pudonnut
kappale.

Meteorirauta, meteoriittien sisältämä
nikkelinpitoinen rauta; tekn. valmistettu
nikkeliteräs.

Meteorismi (kreik.), puhkuisuus,
suolien pullistuminen sinne kokoontuneiden
kaasujen johdosta.

Meteoriteräs, nikkeliteräs,
ks. Nikkelilejeeraukset.

Meteorografi (kreik.), ilmatieteellinen
koje, joka piirtää yhtaikaa useamman
ilmatieteellisen mittauskojeen
(ilmapuntarin, lämpömittarin, psykrometrin,
hygrometrin, anemometrin, tuuliviirin,
sademittarin) osoitukset.

Meteorologia (kreik.), ilmatiede (ks. t.).

Meteorologinen Keskuslaitos.
Helsingissä aloitti 1844 toimintansa
meteorologismagneettinen observatorio, jossa
aluksi tehtiin suoranaisia havaintoja, mutta
jossa v:-sta 1897 alkaen on käytetty myös
itsemerkitseviä ilmat, kojeita. Observatorio
tuli 1880 Suomen Tiedeseuran valvontaan,
muodostuen M. K:ksi. V. 1919 tehtiin
siitä itsenäinen ilmat, keskusvirasto,
Valtion M. K. Keskuslaitos, joka sijaitsee
Kaisaniemen puiston etelälaidassa,
menetti merkityksensä kaupungin
sähkövirtojen tuottamien häiriöiden takia
magneettisena asemana jo viime vuosisadan
lopulla ja muodostui kaupungin takia
ilmastollisesti poikkeukselliseksi. Sen
vuoksi perustettiin 1910 normaaliasema,
Ilmala, Pasilan etukaupungin lähelle ja
sen yhteyteen rakennettiin maamme
ensim. ylempien ilmakerrosten tutkimusasema,
Aikaisin ryhtyi M. K. ylläpitämään
ilmastollisia havaintoasemia eri osissa
maata ja v:sta 1910 alkaen suorittamaan
magneettisia havaintoja maamme
magneettisia karttoja varten. Tärkeän osan
laitoksen toiminnasta muodostavat
säätiedoitus ja säänennustus, joita
levitetään radion ja sanomalehdistön avulla
käytännöllisen elämän, etupäässä
maanviljelyksen ja merenkulun hyödyksi.
M. K. julkaisee ilmastollisten vuosikirjojensa
lisäksi tieteellisiä tutkielmia ilmatieteen,
maamagnetismin ja geofysiikan alalta.



Meteorologiset asemat ovat paikkoja,
joissa suoritetaan säännöllisesti ja
määrätyn ohjelman mukaan erilaisia
säähavaintoja. Havaintoasemien aineiston
perusteella suoritetaan ilmasto- ja
säätutkimuksia, ja osa näistä asemista
lähettää päivittäin sääsähkösanomia
säänennustustoimintaa varten. M. a.
jaetaan eri luokkiin, havaintojen laadun
ja laajuuden mukaan. Observatoriossa
tehdään monenlaatuisia ilmastollisia ja
geofysikaalisia havaintoja. I luokan asemilla
mitataan useita sääelementtejä itsemerkitsevillä
kojeilla, II luokan asemilla tehdään
havaintoja säännöllisesti kolmasti päivässä
kello 7, 14 ja 21 paikallisajan mukaan ja osa
niistä lähettää sää sähkösanomia keskuslaitokselle,
III luokan asemilla havaitaan yksinkertaisemmilla
kojeilla lämpötila, tuuli, pilvisyys ja
sade. Sitä alemman luokan asemat suorittavat
yksinomaan sademittauksia sekä satunnaisia
huomioita sade-, lumi-, jäätymis-, routa-, ukkos-
ja hallailmiöistä. V. 1925 oli maassamme 2 I
luokan, 38 II luokan, 20 III luokan, 23
majakka-asemaa, 100 sadeasemaa sekä tuhansia
satunnaisten huomioiden tekijöitä. Suomessa 
alettiin jo 1700-luvulla suorittaa yhtäjaksoisia
säähavaintoja, ja eräs niistä, Turun havaintosarja,
on melkein keskeytymättä  jatkunut v:sta 1748
lähtien nykyaikaan saakka. Suomen Talousseura
järjesti 1800-luvun alussa havaintotyön lähes
40:lla asemalla. Ne kuitenkin lakkasivat pian,
ja sen jälkeen alkoi 1840-luvulla toimia uusia
asemia Suomen Tiedeseuran aloitteesta. Näistä on
sitten vähitellen kehittynyt Meteorologisen
Keskuslaitoksien nykyinen havaintoverkko.

Meteorologiset merkit, ilmatieteelliset
merkit (ks. t.). — Meteoroskooppi
(kreik.). 1. Useita ilmatieteellisiä kojeita
sisältävä laite. — 2. Koje tähdenlentojen
näkyväisten ratojen havaitsemiseksi.

Methuen [meþjuən], Paul Sanford
(s. 1845), engl. kenraali, lordi. Otti osaa
buurisotaan joutuen Tweeboschin taistelussa (1901)
vangiksi, ylipäällikkönä Etelä-Afrikasisa 1907-09.

Methuenin sopimus [-þjū'-], kauppasopimus,
jonka Englannin lähettiläs Methuen teki 1703 Lissabonissa
Portugalin kanssa ja joka myönsi Portugalin viineille
tullietuja Englannissa ja Englannin villatavaroille
pääsyn Portugalin markkinoille. M. saattoi Portugalin
kokonaan Englannista riippuvaksi; sopimus
uusittiin 1810 ja kumottiin 1836.

Metodi (kreik.), järjestelmällinen
menettelytapa l, menetelmä määrättyjen
tarkoitusten, saavuttamiseksi. Tieteessä
m. merkitsee ajatusten järjestämistä tai
kokemusten tekemistä jonkun periaatteen
mukaan. Erilaisista m:ista ks.
Deduseerata, Induktsioni.
— Metodiikka, menetelmäoppi.

Metodios ks. Kyrillos 3.

Metodismi, herätysliike Englannin.
kirkossa 1700-luvulla ja siitä muodostunut
protestanttinen kirkkokunta. Se sai alkunsa
pienestä Oxfordin ylioppilaiden piiristä,
jonka jäsenet tahtoivat viettää säännönmukaista
(„metodista") kristillistä elämää, ja 1738
alkaneesta herätysliikkeestä, jonka keskeisiä
henkilöitä olivat tuon piirin jäsenet John
Weisley ja George Whitefield (ks. n.). Heidän
tarkoituksenaan ei alkuisin ollut perustaa
erikoista kirkkokuntaa, mutta valtiokirkon
nurjamielisyys ja olot Amerikassa, jonne m.
myös oli levinnyt, veivät siihen. M:n
opinkäsitys on pääasiassa reformeeratun
kirkon mukainen. Kääntymyksen he
käsittävät ratkaisevaksi; senjälkeen tulee
vakavan pyhityselämän ja maailmankieltämyksen
alkaa, mikä saattaa johtaa kristilliseen
täydellisyyteen. Metodistiseurakunnissa
pidetään yllä ankaraa kuria; ylin johto on
vuosittain kokoontuvalla konferenssilla.
Rakkaudentoimintaa ja pakanalähetystä
harjoitetaan innokkaasti. Eniten on metodisteja
Amerikassa, n. 8 milj., ja Englannissa 1-2 milj.
— Suomeen m. tuli 1866, ensim. seurakunta
perustettiin Vaasaan 1881. Nyk. on Suomen
Piispallisella Metodistikirkolla 41 seurakuntaa
ja 20 saarnapaikkaa, yht. jäsenluku n. 3,000,
pappisseminaari Helsingissä, merimieskirkko Kotkassa.
Äänenkannattajat: Nya Budbäraren (per.
1886) ja Rauhan Sanomia (per. 1893).


Turun metodistikirkko.

Metodologia (kreik.), metodioppi.



Metoikki (kreik.), Kreikassa
muinaisajalla asunut valtion suojeluksen alainen
muukalainen. He olivat vailla valtiollisia
oikeuksia, mutta vero- ja asevelvollisia.

Metoli, metyyliamidokresolisulfaatti,
valokuvauskehite.

Meton, ateenal. matemaatikko, paransi
433 e. Kr. kalenteria keksimällään
kuunjaksolla (19 v. = 235 kk.).

Metonymia (kreik.), kuvaannollinen
lausetapa, jossa varsinaisen käsitteen
tilalle asetetaan toinen sen kanssa
paikallisessa, ajallisessa, loogillisessa tai
muussa yhteydessä oleva, Esim. luen
Ahoa (s. o. Ahon teoksia).

Metoopit (kreik.), doorilaisen tyylin
(ks. t.) friisin trigiyfien väliset pinnat.

Metretes, muinaiskreik. nestemitta,
n. 40 l.

Metri (kreik.), pituusmittojen
perusyksikkö, metrijärjestelmässä.
— Metrigrafi, mittakone (ks. t.).

Metriikka (kreik.), runomittaoppi.

Metrijärjestelmä, yhtenäinen
kymmenpohjainen mittajärjestelmä, nyk.
ainoa tieteellisissä töissä;
jokapäiväisessäkin elämässä, otettu käytäntöön
Euroopan maissa paitsi Englannissa ja Kreikassa
(ja Venäjällä), sallittu Yhdysvalloissa
ja us. muissa ei-euroopp. valtioissa. Perusmitta
pituusmitta metri (m) tarkoitettiin alkujaan
meridiaanin neljänneksen 10,000,000:s osaksi
(uudempien mittausten mukaan 1:10,000,856;
sen arvo voidaan ilmoittaa tarkimmin
valoaaltopituuksissa: 1,553,163,5 kadmiumin
spektrin punaisen viivan aaltopituutta);
sen osamitat desi- (dm), senti- (cm),
millimetri (mm) (1/10, 1/100, 1/1000 m) ja
kerrannaiset deka-, hehto-, kilo- (km),
myriametri l. penikulma (10, 100, 1,000,
10,000 m). Tieteellisissä tarkkuusmittauksissa
käytetään yksikkönä edelleen metrin
miljoonasosaa, mikronia (μ) ja tämän
tuhannesosaa, millimikronia (μμ).
Pintamitat muodostetaan näiden neliöistä;
suhdeluku siis 100, merkintä m2, dm2 ...;
100 m2-aari (a), 10,000 m2 = hehtaari (ha);
tilavuusmitat kuutioista, suhdeluku 1,000,
merkintä m3 j. n. e. Kuutiodesimetriä
sanotaan astiamittana litraksi (l), josta
johdetaan uusia mittoja, suhdelukuna 10:
desi-, senti-, millilitra, deka-, hehtolitra,
Painomittojen (oikeastaan massan mittojen)
perus on 1 vesi-cm3:n paino
4°C:ssa, 1 gramma (g); johdettujen
yksiköiden suhdelukuna 10, edellämainituin
johtotavuin. Näistä, kilogramma eli
kilo (kg =1,000 g) on käytännöllisen
elämän pemsmitta. Mallimitat (arkistometri
ja arkistokilogramma) säilytetään
Kansainvälisessä Mittatoimistossa
Sèvressä, Ranskassa, Järjestelmään
liittyneillä valtioilla on tarkat jäljennökset
näistä. Suomessa otettiin m. käytäntöön 1887-92.

Metrikilogramma, kilogrammametri,
lyhennysmerkki kgm, työn ja energian
tekn. mittayksikkö, = se työ, minkä
kilogrammavoima (1 kg*) suorittaa, kun sen
sovituskohta siirtyy 1 m voiman suuntaan.

Metrillinen (kreik.), runomittaa
koskeva, runomitallinen; metrijärjestelmää
koskeva.

Metrinen kappa, 5 litraa. — Metrinen
leiviskä, 10 kg. — Metrinen sentneri,
sentaali, 100 kg. — Metrinen syli,
halkomitta, joko 4 m3 (metrisiä
halkoja) tai 4 m2 X halon pituus (lyhyitä
halkoja). — Metrinen tonni, 1,000 kg. —
Metrisopimus, v. 1875 tehty kansainvälinen
sopimus mitta- ja painotoimiston perustamisesta.

Metro, lyh. ransk. sanoista chemin de
fer metropolitain, Pariisin maanalaisen
rautatien nimitys.

Metronomi (kreik.), sävelteoksen
aikamitan (tempon) määräämiseen käytetty
erikoinen heiluri. Merkintä MM ♩ = 100
merkitsee, että minuuttiin sisältyy 100
puolinuottia.

Metropoli (kreik.), pääkaupunki,
emäkaupunki.

Metropoliitta (kreik.), alk. Rooman
valtakunnan maakunnan pääkaupungin
piispa; Länsimailla sittemmin vastaava
arvohenkilö arkkipiispa. Kreik.-kat.
kirkossa m. on arkkipiispaa korkeampi,
mutta samanarvoinen kuin eksarkki.

Metropolitan Museum of Art
[metropo'litən mjuzī'əm əv āt],
New Yorkissa, Amerikan suurin taidemuseo.

Metropolitanooppera, suuri 1883
avattu ooppera New Yorkissa.

Metrum (lat.), mitta, runomitta.

Metsanurk, Mait (s. 1879), oik.
Eduard Hubel, vir. kirjailija ja
sanomalehtimies. Teoksia: romaanit
„Vahesaare Viilem", „Orjad", „Ennäe
inimest", kertomukset ,,Jumalata" ja
„Algus" sekä näytelmä ,,Kindrali poeg".

Metsikkö, metsänh., jokainen metsän
osa, joka eroaa ympäröivistä metsänosista joko
vallitsevan puulajin tai puulajisekoituksen,
iän, tiheyden t. m. s. ominaisuuden kautta.

Metšnikov, Ilja Iljitš
(1845-1916), ven. fysiologi, prof. Odessassa
1870-82, Pariisin pasteurlaitoksen
varajohtaja v:sta 1905. Keksi valkoisten
verisolujen kyvyn ottaa itseensä ja
sulattaa bakteereja ja ainehiukkasia, mihin
perusti n. s, fagosyyttiteoriansa, jolla on



ollut suuri merkitys immuniteettiopin
kehittymiselle. Tutki vanhenemisen syitä,
otaksui sen joihtuvan eräiden suolessa
elävien bakteerien aiheuttamasta myrkytyksestä
ja luuli bulgaarialaisella hapanmaidolla
voitavan tuhota nuo bakteerit. Sai 1908
Nobelin lääket. ja fysiol. palkinnon.


I. I. Metšnikov.

Metso (Tetrao urogallus), suurin
maamme kanalinnuista, uros 85-100 cm
pitkä, 4-6 kg:n painoinen, naaras,
koppelo, 60-65 cm pitkä, 2,5-3 kg:n
painoinen. Uros selkäpuolelta ruskeahko, pää
ja kaula siniharmaat, rinta vihreä,
metallihohtoinen; vatsapuolella valkoista,
samoin on mustassa pyrstössä valkoisia
viiruja ja täpliä. Koppelo (naaras) on
kellanruskean, mustan ja valkoisen kirjava.
Elää mieluimmin suurissa vuorisissa
havumetsissä. Syö poikasena hyönteisiä,
sittemmin marjoja, talvella silmuja ja
männynneulasia. Moniavioinen; kuuluisa
keväisistä soidinmenoistaan. Pesä on
matala kuoppa maassa; munia 5-12,
vaaleankeltaisia, ruskeatäpläisiä.
Rauhoitettu: koppelo joulukuun 1 p:stä ja
urosmetso maaliskuun 1 p:stä elokuun 31
päivään, ks. värikuvaliitettä Lintuja.

Metsu [-sȳ], Gabriel (1629-67),
holl. taidemaalari. Pienikokoisissa tauluissaan
kuvannut aikalaistensa seurustelutapoja.


Metsu: Kirje.

Metsys, Quinten ks. Matsys.

Metsä, kasviyhdyskunta, jonka
pääasiallisen kasvillisuuden puut
muodostavat; m:iin laajemmassa merkityksessä
kuuluvat pensastotkin. M. vaatii
menestyäkseen, että maakerroksissa, joihin
puiden enimmät hienot juuret tunkeutuvat,
on vuoden umpeen riittävästi kosteutta.
M:t vaihtelevat sangen paljon
puulajikokoomukseltaan ja ryhmitetään
seuraaviin biologisiin päätyyppeihin. A.
Troopillisissa maissa: 1. Sade-m:t
(troopilliset aarnio-m:t), maapallon
saderikkaimmissa seuduissa. Niille on
ominaista kasvun rehevyys, lajirunsaus,
tiheys, kiertelevät liaanit ja kauniskukkaiset
päällysvieraat. — 2. Monsuuni-m:t,
edellisten molemmin puolin ajoittaisen kuivuuden
vaivaamissa seuduissa, jonkin verran
matalampia, harvempia kuin sade-m:t,
liaaneja ja päällysvieraita vähemmän,
puut vain sateiseen vuodenaikaan
lehtisiä. — 3. Savanni-m:t, vielä
kuivemmissa seuduissa kuin monsuuni-m:t,
ainoastaan sadeaikaan lehtisiä ja
silloinkin lehdet suhteellisesti pieniä ja
nahkeita. M. yleensä lyhyttä, tav. alle 20 m,
harvahkoa, usein mutkarunkoista ja
puiden alla pitkä, kuivanluontoinen
heinäkasvillisuus. — 4. Piikki-m:t,
kaikkein kuivimmissa seuduissa, matalia,
pensasmaisia ja kuivanluontoisia tai hyvin
meheviä kaktus- tai agavemaisia, mutta
aina erittäin piikkisiä. — B. Lauhkeassa
ilmanalassa, paitsi raja-alueilla
subtroopillisissa maissa troopillisiin
m:iin liittyviä m:iä, erotetaan:
1. Nahkealehtiset l. aina vihannoivat
lehti-m:t, lauhkeiden vyöhykkeiden
lämpöisissä seuduissa, joissa jo selvästi
on huomattavissa ero talven ja kesän
välillä ja. joissa sadeaika on pääasiallisesti
talvella. M:t matalanpuoleisia, usein
pensasmaisia lehti-m:iä, puilla
pienenpuoleiset, nahkeat, kesän talven säilyvät
lehdet; myös jonkinverran havupuita
tavataan. — 2. Lehto-m:t,
kesävihannat m:t, pääasiallisesti lehti-m:iä,
kesällä lehdellisiä, talvella lehdettömiä.
Maa on pienien, ohutlehtisten ruohojen tai
lehtien peittämä, multakerros ohut, multa
mietoa. Tärkeimmät puulajit: tammi,
pyökki, kastanja, saksanpähkinä,
vaahtera, saarni, magnolia y. m.; usein
tavataan myös havu-m:iä. — 3. Kangas-m:t,
pääasiallisesti havu-m:iä, maapallon
pohjoisemmissa osissa yhtäjaksoisena,
leveänä vyöhykkeenä, etelässä vain
vuoristojen ylemmissä osissa. Maassa runsas
sammal- ja jäkäläkasvillisuus, multa
enemmän tai vähemmän hapanta



kangasturvetta, vallitsevina puulajeina: mänty,
kuusi, jalokuusi ja lehtikuusi, lehtipuita
(koivuja, haapoja, leppiä y. m.) tavataan
runsaammin asuttujen seutujen läheisyydessä.
— 4. Tunturi-m:t, m:n rajalla
tunturi- ja tundravyöhykettä vastassa,
harvapuisia, sangen matalia, pensasmaisia.
[Cajander, „Metsänhoidon perusteet" I (1916).]

Metsäentomologia, metsähyönteistiede,
selvittelee metsän tuhohyönteisten elämää,
vahingontekoja ja vastustamiskeinoja. [Saalas
(1924), „Metsiemme tärkeimmät tuhohyönteiset ja
niiden torjumisesta" (Oma Maa IV, siv.
879-891, 1923).]

Metsähallinto, se hallinnon haara,
jonka tehtävänä on hoitaa, valvoa ja
edistää maan metsätaloutta. M:n toimintaa
ohjaa ja suunnittelee Maatalousministeriön
alainen Metsähallitus. Metsähallituksen
päällikkönä on ylijohtaja ja häntä
avustaa apulaisylijohtaja. Metsähallitus
jakautuu valtionmetsäin jaostoon
ja yksityismetsäinjaostoon.
Edellisessä on neljä osastoa: arvioimisosasto,
maankäyttöosasto, insinööriosasto ja
liikeosasto, joiden kunkin päällikkönä
on metsäneuvos. Yksityismetsäin jaostossa
on kaksi osastoa: yksityismetsäin
valvontaosasto sekä virkatalo- ja
yhteisömetsäin hoito-osasto, kummankin
päällikkönä ylitarkastaja. Metsähallituksen
alaiset maat on jaettu 4 piirikuntaan:
Perä-Pohjolan, Pohjanmaan, Länsi-Suomen ja
Itä-Suomen piirikuntiin, joissa asioita hoitavat
piirikonttorit. Piirikunnat ovat
edelleen jaetut tarkastuspiireihin ja näihin
kuuluvat valtion maat taas aluehallintoa
varten hoitoalueisiin, joiden taloutta
hoitavat aluemetsänhoitajat (Laki
metsähallinnon viroista ja palvelustoimista
3/6 1921; Asetus metsähallinnosta 3/6 1921,
muutettu 16/5 1924; Asetus metsähallinnosta
annetun asetuksen täytäntöönpanoista 3/6 1921;
Valtioneuvoston päätös, sisältävä metsähallinnon
johtosäännön 24/8 1922; Valtioneuvoston päätös
Metsähallituksen alaisten valtionmaiden
jakamisesta tarkaistuspiireihin ja
hoitoalueisiin 17/8 1922).

Metsähallitus ks. Metsähallinto.

Metsäherra, metsänhoitajan
kansanomainen nimitys.

Metsähiiri ks. Hiiret.

Metsäjasmiini (Philadelphus
coronarius), Saxifragaceæ-heimoon kuuluva
valkokukkainen, hyvätuoksuinen pensas.
Puistoissa ja puutarhoissa koristuskasvina.
Kaukaasian ja Itä-Aasian metsissä
luonnonvaraisena.

Metsäkaava, mittakaava (1:8,000),
jota maanmittausohjesäännön mukaan
(15/5 1848) käytetään laajojen metsä- ja
takamaiden kartallepanossa.

Metsäkana, riekko, (ks. t.).

Metsäkantonit (saks. Waldstätte),
Sveitsin alkukantonit Uri, Schwyz ja
Unterwalden, joihin Luzern liittyi 1332.

Metsäkartta, metsätaloutta varten
tehty kartta. Meillä tavallisin
mittakaava 1:8,000.

Metsäkauris (Capreolus caprea),
Euroopan pienin ja yleisin hirvieläin,
n. 75 cm korkea, sirorakenteinen,
hoikkajalkainen, melkein hännätön.
Uroksella pienet, pystyt, liereät,
korkeintaan 8-10-haaraiset sarvet, naaras
sarveton. M. on kesällä ruosteenpunainen,
talvella ruskeanharmaa, vatsapuoli
vaaleampi; posket valkeat, takapuolessa
kesällä keltainen, talvella valkoinen
läiskä. Elää suurissa varjoisissa metsissä
perhekunnittain: uros, 2-3 naarasta ja
vasikat. Nopea juoksemaan, taitava hyppimään
ja uimaan. Etelä- ja Keski-Euroopassa,
Etelä-Ruotsissa. Liha maukasta.


Metsäkauris.

Metsäkeskus ks. Metsänomistajain
Metsäkeskus o.-y.

Metsäkissa ks. Kissa.

Metsäkorko, jäännös, joka saadaan
vähentämällä metsätalouden tuloista
suoranaiset menot, kun ei oteta huomioon
talouteen, kiinnitettyjen pääomien korkoa.

Metsäkoron kiertoaika on se kiertoaika,
joka antaa normaalitilassa olevalle
metsälle suurimman metsäkoron.

Metsäkoulu ks. Metsäopetus.

Metsäkylä, rautatieasema
Inkeroisten-Haminan radalla, Vehkalahdella,
13 km Haminasta.

Metsäkyyhkynen ks. Kyyhkyset.

Metsälaidun. Metsän käyttäminen
karjanlaitumena tuottaa metsätaloudelliselta
kannalta katsoen enemmän haittaa kuin hyötyä.
[Multamäki, „Metsälaiduntamisesta ja
hakamaiden hoidosta" (1916).]




Metsälait. Metsälaki Suomen
Suuriruhtinaanmaalle 3/9 1886, muutettu
13/5 1919; Julistus siitä, mitä metsälakia
käytettäessä eräissä tapauksissa on
noudatettava 3/9 1886; Asetus toimenpiteistä
metsänhävittämisen estämiseksi 2/11 1917;
Senaatin päätös, joka sisältää tarkempia
määräyksiä viimeksimainitun asetuksen
voimaanpanosta 8/11 1917.

Metsälautakunta ks. Kunnanmetsälautakunta
ja Lääninmetsälautakunta.

Metsämaa, kunta Turun ja Porin
läänissä, Satakunnan eteläosassa; 91,6 km2,
1,839 as. (1926).

Metsämaaperäoppi selvittelee metsien
ja metsätalouden riippuvaisuutta
maaperäsuhteista sekä erilaisten
metsätaloudellisten toimenpiteiden (esim. eri
hakkuutapojen) vaikutusta maaperään.
[Aaltonen, „Metsiemme maaperä ja sen
metsänhoidollinen merkitys" (1926).]

Metsämies, Metsämiesten
Keskusseuran aikakauskirja, ilmestynyt
v:sta 1909 Tampereella.

Metsämyyrät (Hypudæus), myyrän
heimoon kuuluvia jyrsijöitä, joilla häntä
korkeintaan 1 1/2 kertaa päätä pitempi,
kuono lyhyt, pyöreäpäinen; jalat
pitemmät ja ruumis solakampi kuin oja- ja
peltomyyrillä. Selkäpuoli punaruskea,
vatsa valkea tai vaaleanharmaa. —
Pitkähäntäinen m. (H. glareolus)
on yleinen koko Suomessa, asuu
mättäisillä niityillä, aina veden lähistöllä.
Pituus n, 10 cm, häntä 4-4,5 cm. —
Ruskea m. (H. rutilus) ja
harmaakupeinen m. (H. rufocanus)
ovat Lapissa ja Pohjois-Suomessa eläviä
lajeja, lyhythäntäisempiä. Kaikki m. syövät
sekä kasvi- että eläinravintoa, jyrsivät
m. m. heinänjuuria niityillä ja
hävittävät ihmisten ruokavarastoja.

Metsänarvioiminen, metsätaksatsioni,
on metsän puuvaraston suuruuden ja tavallisesti
myöskin sen raha-arvon määrääminen; välistä
saatetaan m:lla laajemmassa merkityksessä
tarkoittaa koko metsätalouden järjestelyä.

Metsäneuvos ks. Metsähallinto.

Metsänhaaskaus, rikos, mikä
tapahtuu, kun joku toisen maalla, ilman
laillista oikeutta tahallansa kaataa
kasvavan puun tahi vahingoittaa sitä tai ottaa
kuivunutta tahi tuulenkaatamaa puuta
tai kasvavasta puuista varpuja, juuria,
tuohia, tervaa, käpyjä tahi pähkinöitä
(Rikoslaki 33:1). vrt, Metsänhävittäminen.

Metsänhoitaja. 1. Kaikkien korkeamman
metsänhoitotutkinnoin suorittaneiden
metsänhoitomiesten yleinen nimitys.
— 2. Valtion metsänhoitoalueella toimiva,
sen metsätaloutta ja hallintoa omintakeisesti
johtavan metsänhoitomiehen virkanimitys.

Metsänhoito, metsätalouden osa, joka
rasittaa metsien perustamisen, kasvattamisen
ja uudistamisen sekä niiden suojelemisen
ulkonaisilta tiuhoilta. Metsiä perustetaan
kylvämällä ja istuttamalla; metsien
kasvatustoimenpiteisiin kuuluvat
taimiston hoito, kasvatus- l.
harvennushakkaukset ja karsiminen;
metsänuudistaminen tapahtuu erilaisilla
uudistus- l. päähakkauksilla, jolloin
turvaudutaan joko luonnonkylvöön tai
metsänviljelykseen. [Cajander, „Metsänhoidoin
perusteet" I-II (1916, 1917); Hannikainen
(1919); Borg (1922); Stenbäck (1925).]

Metsänhoitokonsulentti, korkeamman
metsänhoidollisen sivistyksen saanut,
maanviljelysiseuirojen ja eräiden
metsätaloudellisten yhdistysten
palveluksessa oleva virkailija.

Metsänhoito-oppi, metsätieteen osa,
joka selvittelee, miten metsiä on perustettava,
kasvatettava, uudistettava ja suojeltava.
[Hannikainen (1919); Borg (1922); Stenbäck (1925).]

Metsänhoitoyhdistys ks. Suomen
Metsänhoitoyhdistys ja Tapio.

Metsänhävittäminen. Asetuksessa
toimenpiteistä m:n ehkäisemiseksi 2/11 1917
katsotaan m:ksi, jos metsää siten
hakataan tai maa jätetään hakkauksen
jälkeen sellaiseen tilaan tai sitä siten
käytetään, että metsän luontainen
uudistuminen joutuu vaaraan sekä, jos nuorta
kasvuisaa havumetsää pienemmän
puutavaran valmiiistami seksi niin hakataan,
että hakkaus on ristiriidassa metsän
järkiperäisen harventamisen kanssa.
M:tä laajemmassa merkityksessä on
jokainen toimenpide, jonka seurauksena
metsän tila käy huonommaksi, kuin se
ennen on ollut. vrt. Metsänhaaskaus.

Metsänistutus. M:ssa käytetään
useita eri istutustapoja: 1) kuoppaistutus
paljain juurin, tavallisin istutustapa
3-5-vuotisille kuusen ja lehtikuusen taimille;
2) kuoppaistutus multalohkareen kera,
kallis istutustapa, käytetään erityisen
arkoja taimia istutettaessa; 3) puristamalla
istutus, maahan tehdään reikiä, näihin
istutetaan taimet, reikä täytetään
,,puristamalla", tekemällä puikolla tyhjä
reikä aivan istutusreiän viereen; käytetään



1-vuotisille männyn- ja 2-3-vuotisille
kuusen taimille; 4) istutus täytettyyn
kuoppaan, istutuskuoppa täytetään
hieman kukkuralle ja siihen tehtyihin
reikiin istutetaan 2-4 pientä tainta; käytetään
1-3-vuotiaille kouluttamattomille havupuiden,
taimille; 5) kupuistutus,
istutuskuoppaa ei tehdä, vaan taimi istutetaan
maan päälle tehtyyn multakasaan; käytetään
hyvin märillä mailla. [Borg (1926).]

Metsänkylvö toimitetaan sopivimman
keväällä heti lumen sulamisen jälkeen.
Syyskylvöäkin voidaan käyttää, mutta
se on toimitettava niin myöhään, etteivät
siemenet idä enää samana vuonna. [Borg (1926).]

Metsänomistajain Keskinäinen
Metsäpaloapuyhdistys, virallisesti
Suomen M. K. M., Helsingissä, per.
1916 maatalousammatillisten edistysjärjestöjen,
Suomen Metsänhoitoyhdistys Tapioin, Suomen
Maatalousseurojen Keskusliiton ja
maanviljelysseurojen toimesta. Vakuutuskanta
yli 800 milj. mk. 31/12 1925.

Metsänomistajain Metsäkeskus o.-y.,
Helsingissä, per. 1922, edistää ja ohjaa
metsänomistajain metsätaloutta sekä
heidän metsähyödykkeittensä edullisinta
hyödyksikäyttämistä. Yhtiöön kuuluu n.
8,000 jäsentä, joukossa kuntia, seurakuntia,
osuuskuntia sekä muita yhteisöjä.
Osakepääoma 10 milj. mk.

Metsänrauhoitus. Metsälain mukaan
on lääninmetsälautakunnalla oikeus
väliaikaisesti rauhoittaa osaksi tai kokoinaan
metsä, jota on hävitetty. M. käsittää
hakkaamisen tai metsämaan käyttämisen
taikka kummankin kielloin joko rajoituksilla
tai rajoituksitta. Kotitarvepuidenottoa ja
metsämaan laiduntamista ei kuitenkaan
rauhoituksella saa kieltää, ellei metsän
uudistaminen sitä vaadi (Asetus 2/11 1917).

Metsäntuotteiden lauttaaminen. 23/7
1902 annetun vesioikeuslain II luvussa,
jonka säännöksiä on osaksi muutettu
28/10 1915, on yleisesti säännöstelty m. l.
Useille vesistöille on sen lisäksi
vahvistettu lauttaussäännöt.

Metsänvartija, toimihenkilö, jonka
tehtävänä on määrätyllä alueella,
vartiopiiriissä, suojella metsää vahingoilta,
ensi sijassa valvoa, ettei mitään lainvastaista
toimiteta, sekä katsoa, että piirin
asukkaat noudattavat heitä koskevia
järjestysmääräyksiä. M:t ovat
metsänvartijavalan vannoneita ja esiintyvät
haaskaus- ja rikosjutuissa sekä ilmiantajina
että todistajina. — Metsänvartijakoulu,
metsäkoulu, ks. Metsäopetus.

Metsänviljelys merkitsee metsän
keinollista perustamista ja uudistamista s. o.
metsänkylvöä ja -istutusta. M. tulee
yleensä kalliimmaksi kuin luontainen
metsänuudistus, mutta se tarjoaa
viimemainitun ohella etuja: metsä uudistuu
nopeammin, täydellisemmin ja tasaisemmin.
M. on välttämätön: 1) autiomaita
metsitettäessä, 2) kuntoon laitettaessa
hakkuualoja, joilla propsi- tai muun
pienehkön puutavaran hakkuun jälkeen
ei ole kelvollista nuorta metsää eikä
kelvollisia siemenpuita, 3) uudistettaessa
yli-ikäistä metsää, 4) tahdottaessa uutta
puulajia vallitsevan tilalle, 5)
siemenvuoisien harvinaisuuden vuoksi
metsänrajalla, [Ilvessalo, „Suomen metsät ja
metsänviljelysi" (1924); Borg, „Metsän
kylvö ja istutus" (1926).]

Metsäopetus. Korkein m. annetaan
Helsingin Yliopiston maatalous-metsätieteellisessä
tiedekunnassa. Metsäkouluja 4 kpl.:
Lammilla (Evon), Ätsärissä (Tuomarniemen),
Pieksämäellä (Nikkarilan), Rovaniemellä
(Rovaniemen). Näissä kouluissa, joissa on
2-vuotinen kurssi, valmistetaan metsätyönjohtajia
(Laki ja asetus 17/2 1922, johtosääntö 10/8 1922).
Metsänhoidollisia talvikursseja
toimeenpannaan Tuomainiemen metsäkoululla
(2 kk.) ja Ylävuoksen maamieskoululla (3 kk.).

Metsäpalovakuutus. Suomessa
toimivat m.-laitokset ovat: Keskinäisen
Vakuutuslaitoksen „Sammion" m.-osasto
Turussa (v:sta 1914), Suomien Metsänomistajain
Keskinäinen Metsäpaloapuyhdistys
(v:sta 1916) Helsingissä.

Metsäpehku ks. Karikkeet.

Metsäpirtti, kunta Viipurin läänissä,
Karjalan kannaksella, Laatokan rannalla,
Venäjän rajalla; 187,2 km2,
5,391 as. (1926).

Metsäpolitiikka on se talouspolitiikan
osa, joka käsittelee metsien ja metsätalouden
julkisoikeudellista sekä taloudellista asemaa
valtion- ja kansantaloudessa. Sovellettu l.
käytännöllinen m. käsittää toimenpiteet,
joihin valtiovalta, yhteiskunta tai erinäiset
yhteisöt ryhtyvät tai joihin niiden tulisi
ryhtyä metsätalouden edistämiseksi. [Pekkala,
„Metsäpolitiikka" (Valtiotieteiden Käsikirja
1922); Endres, „Handbuch der Forstpolitik"
(1922); Weber, „Forstwirtschaftspolitik" (1926).]

Metsärevisioni, metsätaloudellinen
tarkastustoimi, jolla määrätyn ajanjakson
kuluttua otetaan selville, onko
metsätaloussuunnitelmassa määrätyt hakkuut
ja metsänhoitotyöt oikein ja



asianmukaisesti suoritettu, kaipaako metsän tila
erityisiä toimenpiteitä ja olisiko saavutetun
kokemuksen perusteella tehtävä muutoksia
metsätaloussuunnitelmaan.

Metsäsika, mäyrä (ks. t.).

Metsästatiikka, metsätasapaino-oppi
(ks. t.).

Metsästys, kalastuksen ohella
vanhimpia elinkeinoja. Sen tuotteina ovat
villit eläimet, pääas. nisäkkäät ja
linnut, ampuma-asein tapetut tai muuten
pyydystetyt. — Ajometsästyksessä
miehet ketjussa ajavat riistan (jänikset,
ketut, kauriit, hirvet, fasaanit, ennen
sudet ja karhut) paikallaan seisovaa
ampujien ketjua vastaan, 1800-luvun
loppupuolelle saakka pitäjittäin
toimeenpannuissa suden- ja karhunajoissa
metsästys verkkoihin. Vastasataneella lumella
käytetään yksinkertaisempaa ajo-m:n
muotoa: yksi ajomies seuraa otuksen
jälkiä, pakottaen eläimen sopivalle paikalle
asettuneen metsästäjän ammuttavaksi.
Sitä ennen otus usein kierretään:
kuljetaan otaksutun makuupaikan ympäri
ja lasketaan sisäänmeno- ja ulostulo
jäljet, jotta voitaisiin todeta, onko eläin
kierroksessa. Lisäksi käytetään n. s.
pitkääsiimaa, liehuvilla, värillisillä
kangastilkuilla varustettua nuoraa, joka
vedetään kierroksen ympärille ja jota
peläten kettu ei poistu saarroksesta, —
Väijyessään odottaa metsästäjä riistan
saapumista. Luolan tai pesän lähistöllä
väijytään mäyriä, kettuja ja petolintuja.
Matkimalla houkutuspilleillä tai ilman
eläinten ääntä houkutellaan riista
(haukat, varikset, metso- ja teeripoikueet,
pyyt j. n. e.) ampumamatkan päähän.
Kirkkaina talviöinä houkutellaan kettuja
rotan tai jäniksen ääntä matkimalla.
Yleinen tapa on ampua talvisin teeriä puihin
asetetuilta ja vesilintuja (sotkia ja
koskeloita) keväällä ja syksyllä lähelle rantaa
ankkuroiduilta kuvilta. Variksia
houkutellaan ammuttaviksi elävällä tai
täytetyllä huuhkajalla, kettuja talvisin
haaskalta siten, että metsästäjä kuutamoisena
yönä asettuu esim. navettaan väijyksiin.
Leijonia ja tiikereitä, susia ja
karhuja väijyessään metsästäjä tav.
piiloutuu puuhun rakennetulle lavalle.
Vesilintuja ja kahlaajia ammutaan kevät- ja
syyslennolta siten, että metsästäjä
piiloutuu niiden ruokailu- tai
soidinpaikoille. — Hiipimällä koettaa
metsästäjä päästä koiran ja ajoväen avutta
lähestymään otusta. Hiipimällä lähestytään
rusakkojäniksen makuupaikkaa ja ammutaan
otus sen lähtiessä liikkeelle. Samalla
tavalla kierretään vastasataneella lumella
tavallinen jänis ja ammutaan joko makuulle
tai liikkeelle lähtiessä. Hiipimällä
lähestytään myös erittäinkin
Pohjoissuomessa talvisin ampumamatkan
päähän puiden latvoissa ruokailevia metsoja
ja teeriparvia tai lähestytään
viimemainittuja avoimesti ratsastaen tai
reellä ajaen. Samaan tapaan päästään
ampumaan saksanhirviä, kauriita j. n. e. —
Koiralla metsästettäessä käytetään
paikallaan haukkuvaa koiraa ammuttaessa
sellaisia eläimiä, jotka joko pysähtyvät
kuten hirvi koiran kohdattuaan tai
pakenevat puuhun kuten ilves, orava, teeri,
metso y. m., jolloin koira haukkuu otusta,
kunnes metsästäjä saapuu. Suomessa
yleinen tapa on metsästää tällälailla
metsoja ja teeriä suom. pystykorvan avulla
(pystykorvametsästys). Seisovaa koiraa
l. kanakoiraa (setterejä, pointteria,
Vorsteher'ia) käytetään metsästettäessä
kanalintuja, sorsia y. m., jotka vaaran
tullessa lymyävät, painautuvat maahan
(kanakoirametsästys). Tällöin koira etsii
luovimalla avoimella kentällä tai
metsässä ja linnut löydettyään seisahtuu,
jolloin metsästäjä lähestyy ja lintujen
turvautuessa supiinsa ampuu. Ajavan
koiran avulla (ajokoirametsästys)
Suomessa yleisesti metsästetään vars.
jäniksiä ja kettuja. Koira etsii riistan
sekä ajaa sitä jälkiä seuraten ja haukkuen,
kunnes metsästäjä pääsee sen
ampumaan. Ajokoirametsästykseen käytetään
myös mäyräkoiraa ja mäyräajokoiraa
(saks. Dachsbracke). Luolakoirien
(foksterrierien ja mäyräkoirien) avulla
metsästetään kettuja, mäyriä ja saukkoja,
joskus kaniineja. Koira ajaa otuksen
luolasta, jolloin metsästäjä sen ampuu,
tai pysyttää se sen luolassa ilmaisten
alituisesti haukkumalla eläimen
olopaikan, jotta metsästäjät kaivamalla
lyhyintä tietä pääsisivät siihen käsiksi.
Vetokoira on saanut nimensä siitä, että se
ikäänkuin vetää ilmasta eläimen hajua
sieraimiinsa ja johtaa kytkettynä
metsästäjän otuksen luo. Näin metsästetään
Ruotsissa hirviä, Suomessa ennen
peuroja. — Uuvutusajossa l.
parforce-m:ssä uuvutetaan riista
hellittämättömällä takaa-ajolla, jonka jälkeen
koirat sen saavuttavat tai se lopetetaan
muulla tavalla, tav. ampuma-aseitta.
Englannista on tunnettu metsästysratsastus,
varsinkin ketunajo koirien avulla ja
ratsain. Vinttikoiria käytetään ajamaan ja
kiinniottamaan jäniksiä, susia y. m.
Suomessa uuvutetaan hiihtämällä susia,
ilveksiä ja ahmoja verraten pehmeän ja
syvän lumen aikana. — Haukalla



METSÄSTYS


1. Metsästysretkellä Keski-Suomessa; suomalaisia ajokoiria ja suomalainen pystykorva.



2. Ilveksen hiihtäjiä saaliineen.



3. Ketunajon päätyttyä.



4. Karhunpesä Raja-Karjalassa; vas. pesästään ajettu kontio kaadettuna.




METSÄSTYS


5. Variksien ampumista huuhkajan avulla. Kummulla seipään päässä kytkettynä huuhkaja,
jota varikset ahdistavat.



6. Hanhenmetsästyksellä Raja-Karjalan saloilla.



7. Peltopyitä metsästämässä kanakoiran avulla.



8. Vesilintujen ampumista kuvilta meren saaristossa.




Metsästys

Takka eli vipu.



Patsassadin.



Jänislanka.



Rita.


pyynti on ikivanha metsästyslaji, joka
Kiinassa ja Japanissa oli jo esihist.
ajalla tunnettu ja jota Euroopassa
tiedetään ainakin kansainvaelluksesta saakka
harjoitetun. Nyk. harrastavat sitä
arabialaiset, kirgiisit ja jotkut
urheilumiehet. — Erilaisista pyydyksistä
käytetään nyk. vielä ansoja ja loukkuja
Lapissa sekä salaa muuallakin Suomessa.
Viritetyillä keihäillä ja asetusjousilla
pyydystettiin ennen karhuja, hirviä,
peuroja y. m. Ruudin tultua keksityksi
alettiin pyssyjä virittää itseampuviksi.
Hautoihin pyydettiin hirviä, peuroja,
susia ja lintujakin. Ansoilla (kaula-,
jalka-, selkoinansat ja takat)
pyydystetään kanalintuja ja jäniksiä, ennen
susia, ilveksiä, mäyriä, oravia, kärppiä,
näätiä, jopa karhujakin. Loukuissa on
yksi tai useampia kansipuita, jotka


Ketun syöttiraudat.

viritetään koholle, ja tav. vastaava määrä
kynnyspuita, joille kansipuut putoavat, kun
eläin koskee virityslaitteeseen. Liskussa
on yksi kansipuu, satimessa useampia,
rita on kolmiseinäinen pyydys, jonka
peräseinän varaan vivulla viritetään
kansi, mikä lauetessaan salpaa eläimen.
Loukuilla pyydystettiin turkiseläimiä,
jäniksiä ja kanalintuja, nyk. etupäässä
kanalintuja, Haukkahäkissä käytetään
elävää kyyhkystä tai täytettyä lintua
syöttinä. Siinä on rautalankaverkolla
erotettu alempi lokero, johon
houkutuslintu suljetaan, ylemmässä on
viritettävä kansi, jonka haukka iskiessään
sulkee. Raudoilla pyydystetään pääasiassa
samoja eläimiä kuin loukuilla, paitsi
kanalintuja. Kettuja pyydystetään sekä
jälki- l. jalkaraudoilla, jotka laukeavat
eläimen niihin astuessa, että syötti- l.
kaularaudoilla, jotka laukeavat eläimen
tarttuessa syöttiin. Karhun-, hylkeen- ja
saukonraudat ovat tav. jalkarautoja. —
Myrkyllä pyynti on tullut verraten
myöhään käytäntöön Suomessa. Se
tapahtuu siten, että syöttiin asetetaan
strykniiniä kettuja ja susia varten,
fosforisosetta variksille. Tärkeimmät m:tä
koskevat lainpaikat: Asetus
metsästyksestä 20/10 1898, muutettu osaksi
23/2 1923; Julistus 20/10 1898 sisältävä
erityisiä määräyksiä metsästyksestä,





muutettu 17/9 1920 ja 18/5 1923, muutettu
20/11 1926. Myöskin luonnonsuojelulaki 23/2
1923 sisältää määräyksiä eräiden eläinten
rauhoituksesta. [Ylänne (1926).]

Metsästys ja Kalastus, urheilumetsästystä
ja -kalastusta käsittelevä aikakauslehti. Ilmestyy
v:sta 1912, uusi sarja v:sta 1921 Helsingissä.

Metsästyskomennuskunta muodostettiin ent.
Suomen asevelvollisissa pataljoonissa vasituisesti
koulutetuista miehistä sodassa suorittamaan erikoisen
vaikeita tehtäviä.

Metsästysleopardi, gepardi (ks. t.).

Metsästysseura, yhdistys, jonka
tarkoituksena on hallittavinaan olevilla
mailla järkiperäisen riistanhoidon avulla
säilyttää ja lisätä riistakantaa
valmistaakseen jäsenilleen tilaisuutta
urheilumetsästyksen harjoittamiseen. Suomen
metsästysseurojen keskuselimenä on
Suomen Yleinen Metsästäjäliitto v:sta 1921.

Metsätaksaattori, metsänarvostelija.
— Metsätaksatsioni, metsänarvioiminen (ks. t.).

Metsätaloudellinen Aikakauskirja,
Suomen Metsänhoitoyhdistyksen julkaisema,
ilmestynyt v:sta 1914, vv. 1879-1913
nimellä Suomen Metsänhoitoyhdistyksen
Julkaisuja — Finska Forstföreningens
Meddelanden.

Metsätalouden järjestelyoppi, se
metsätieteen osa, joka selvittelee, millä
tavoin metsätalous kokonaisuudessaan on
järjestettävä. M. j:n alatieteitä:
metsänarvioiminen, metsänarvonlasku ja
metsän jako.

Metsätaloudentarkastus tapahtuu
valtion metsissä joka 10:s vuosi. Tällöin
otetaan selko metsien tilasta,
uudistuksesta, hakkuiden ja metsätalouden
siihenastisista tuloksista sekä arvioidaan
puuvarasto. Näiden tutkimuksien perusteella
laaditaan seikkaperäinen selitys
metsätalouden kehityksestä edellisenä
10-vuotisikautena sekä metsätaloussuunnitelma
seuraavaksi 10-vuotiskaudeksi,

Metsätalous, ahtaammassa merkityksessä:
metsähyödykkeiden tuottaminen; laajemmassa
merkityksessä siihen luetaan lisäksi näiden,
varsinkin puun, jalostusteollisuus. M. on
työekstensiivinen, mutta pääomaintensiivinen
talousmuoto. Metsäteknilliset toimenpiteet
voidaan määrätä pitkiksi ajoiksi eteenpäin,
tuotteiden myynti on suhteellisesti
yksinkertaista ja helposti johdettavissa
sekä valvottavissa. M. käyttää päiväpalkkalaisia
tai vielä useammin urakkatyötä, joten kutakin
yksityistä työsaavutusta on helppo tarkkailla,
lisäksi m:lle on ominaista kiertoajan pituus,
pääoma joutuu m:ssa sidotuksi pitkäksi
ajaksi, lopullisen hakkaamisen aika on vain
laskelmilla määrättävissä, m:ta on edullisinta
harjoittaa suurilla alueilla, joten etenkin
yhtiöt, kunnat ja ennen kaikkea valtio soveltuvat
m:n harjoittajiksi. [Metsää ja metsätaloutta
käsittelevät artikkelit Valtiotieteiden
Käsikirjassa ja Omassa Maassa; Cajander, „Metsät
ja metsätalous" (Suomi-teos II, 1924); Acta
Forestalia Fennica; Metsätieteellisen Koelaitoksen
Julkaisut; Metsätaloudellinen Aikakauskirja;
Metsätilasto v. 1923 (1925).]


Suomen metsä- ja
paperiteollisuustuotteiden
vienti kolmivuotiskausin
1887—1925, laskettuna
markan nykyiseen
arvoon sekä %:na maan
koko viennistä.

Metsätaloussuunnitelma, suunnitelma, jolla
järjestetään määrätyn metsäalueen käyttö ja
hoito määrätyksi ajaksi eteenpäin. M.
käsittää: yleisen kuvauksen metsäalueen
sijoituksesta, laadusta, metsän tilasta,
puusuhteista, teistä, lauttausväylistä,


Suomen metsä- ja paperiteollisuustuotteiden
viennin  jakautuminen 1924 (milj. markoin).
Paaluja=kaivospölkkyjä ja paaluja.



METSÄTALOUS

1. Metsän kaatoa.



2. Propsitöissä.




METSÄTALOUS


3. Kämppiä Pohjois-Suomen metsätyömailla.



4. Tukin vetoa.



5. Tukkien vastaanottoa.




METSÄTALOUS


6. Tukinuittoa.



7. Tukkilauttoja tehdään.




METSÄTALOUS


8. Hevoskierrolla varustettu »ponttuu».



9. Tukkien lajittelua Kemijoen suussa.




menekistä, vartioimisesta y. m. sekä
hakkausmäärälaskelman, metsänhoito-ohjeet.
ehdotukset metsän hallinnon, vartioimisen,
menekkisuhteiden y. m. parantamiseksi.
Laaditaan valtion hoitoalueilla 10 v:ksi
kerrallaan; yhteis- ja kunnallismetsiäkin
metsälaki määrää asianomaiset hoitamaan
hyväksytyn m:n mukaan.

Metsätasapaino-oppi, metsätalouden
järjestelyopin osa, joka selvittelee
tulojen ja menojen välistä suhdetta
metsätaloudessa eli miten metsätalouden
kannattavaisuus on laskettava.

Metsäteknologia, metsätieteen osa,
joka selvittelee puiden tekn. ominaisuuksia,
kaatoa ja kuljetusta, mekaanista ja
kemiallista jalostamista, metsän
sivutuotteita ja niiden käyttöä. [Helander,
„Metsänkäyttö-oppi" (1922).]

Metsätiede selvittelee, miten
metsätaloutta järkiperäisimmin on
harjoitettava. M:n tärkeimmät alatieteet:
metsänhoitotiede, metsänarvioimistiede,
metsäteknologia ja metsäpolitiikka, johon
tavallaan sisältyy metsähallinto-oppikin.

Metsätieteellinen Koelaitos, per.
asetuksella 24/10 1917 Helsinkiin, toimii
Metsähallituksen alaisena itsenäisenä
laitoksena. Tarkoitus: tutkimuksilla ja
kokeilla selvitellä järkiperäisen
metsätalouden perusteita sekä niitä seikkoja,
joista Suomen metsätalouden tuotta
vaisuus riippuu. M:llä K:lla on 3
professorin-arvonimistä virkamiestä, kullakin
oma tutkimusalansa: metsänhoito,
metsänarvioiminen, metsämaaperäoppi,
lisäksi assistentteja. Erikoiskysymyksien
selvittämistä varten voidaan kutsua
ylimääräisiä tutkijoita. Tutkimukset
julkaistaan ,,Metsätieteellisen Koelaitoksen
Julkaisuja"-nimisenä sarjana.

Metsätieteellinen koetoiminta
selvittelee maassamme, metsätalouden
peruskysymyksiä, oloihimme soveltuvia
metsänhoitotapoija, puulajejamme, vieraiden
metsäpuiden viljelemismahdollisuuksia
Suomessa, metsämaittemme laatua ja
ominaisuuksia, metsävarojemme
suuruutta, metsiemme kasvusuhteita ja
tuotantokykyä y. m. Tällaisten kysymysten
selvittelyä varten on perustettu
Metsätieteellinen Koelaitos (ks. t.). Laitoiksen
koetoiminta tapahtuu pääasiallisesti sille
varatuissa kokeilualueissa, joita nyk. on
16. Vapaan metsätieteellisen tutkimustoiminnan
edistämiseksi toimii Suomen Metsätieteellinen
Seura, [Cajander, „Metsätieteellinen
tutkimustoiminta ulkomailla ja ehdotus sen
järjestämiseksi Suomessa" (1909); Ilvessalo,
„Metsätieteellinen tutkimustoiminta Suomessa" (1926).]

Metsätieteellinen Seura, virallisesti
Suomen M. S., per. 1909
metsätieteellisen tutkimustyön edistämiseksi;
julkaisusarja: Acta Forestalia Fennica.

Metsätilasto jaetaan tarkoituksensa
mukaan kahteen pääryhmään: 1) Työ,
joka metsässä toimitettavilla
säännöllisillä havainnoilla ja mittauksilla
selvittelee metsikköjen, niiden eri tyyppien,
puulajien j. n. e. kasvuoloja sekä muita
metsänhoitoon vaikuttavia metsän ja sen
puiden olosuhteita, joihin voidaan
hankkia matemaattisesti määrättyä aineistoa.
Tällaisten tilastollisten tutkimusten
tuloksia ovat metsätaloudelliset kokemusluku-
ja aputaulukot, kuten massa- ja
kasvutaulut y. m. Näitä tutkimuksia
suorittavat metsätieteelliset koe- ja
tutkimuslaitokset. 2) Varsinainen
taloudellinen m., johon kuuluu tilasto
metsien pinta-alasta, puuvarastosta,
hakkuista y. m. [Suomen Virallinen Tilasto;
Metsätilasto v. 1923 (1925).]

Metsätorppa, kruununmetsätorppa
(ks. t,).

Metsätyyppi. Suomessa on yleisesti
tullut käytäntöön m:eihin perustuva
metsämaiden luokittelutapa. Samaan
metsätyyppiin luetaan kaikki ne metsiköt,
joiden kasvillisuutta, metsän ollessa
hakkuukelpoista tai suunnilleen
hakkuukelpoista, sekä puuston ollessa
normaalisen sulkeutunutta, karakterisoi
enemmän tai vähemmän samanlainen
lajikokoomus sekä samanlainen
ekologis-biologinen luonne, ynnä kaikki ne,
joiden kasvillisuus eroaa näin määritellystä
vain sellaisissa suhteissa, jotka
(esim. riippuen metsikön erilaisesta iästä,
hakkuista y. m.) ovat pidettävät ainoastaan
tilapäisinä tai lyhytaikaisina, ei
pysyvinä. Cajanderin mukaan erotetaan
seuraavat tyyppiryhmät: Lehtometsät:
lihavimmat metsät, sammalta verraten vähän,
varpukasveista voi vähän olla mustikkaa,
ruohoja runsaasti, etenkin ohutlehtisiä
varjoruohoja, saniaisia y. m. Metsää
muodostavina puina: kuusi, koivu, haapa,
harmaa- tai tervaleppä; usein tavataan jaloja
puulajejakin, samaten joukko pensaita. Maa
tyypillistä lauhaa multaa. — Tuoreet
kangasmetsät: maassa enemmän tai
vähemmän täydellinen sammalkasvillisuus
ja runsas mustikkavarvusto. Kaikki
tavalliset puulajit muodostavat metsiä. —
Kuivat kangasmetsät: kasvillisuus
kuivahkonluontoista; sammalten ohella runsaasti
jäkäliä; varvuista huomattavia puolukka,
kanerva ja variksenmarja; pääpuuna enimmäkseen




Metsien puuvarasto Suomen eri osissa
laskettuna keskimäärin jokaista maapinta-alan
hehtaaria kohti.


Metsien puuvaraston jakautuminen koko maassa
ja sen kolmessa pääosassa eri omistajaryhmien
kesken (1 Uudenmaan, Turun-Porin, Hämeen
ja Vaasan läänit ynnä Ahvenanmaa, 2 Viipurin,
Mikkelin ja Kuopion läänit, 3 Oulun lääni).


mänty. — Suometsät, joita on kahta päälaatua:
korpimetsät ja rämemetsät. [Cajander,
„Metsänhoidon perusteet" I (1916),
„Suomen metsät" (Oma Maa II, 1921) ja
„Metsätyyppiteoria" (Acta Forestalia
Fennica 29, 1925).]

Metsätyönjohtaja, valtion
metsänhoitoalueessa toimiva palvelusmies,
lähinnä asianomaisen aluemetsänhoitajan
käskynalainen. M:t valmistuvat metsäkouluissa.

Metsätähti (Trientalis europæa),
esikkoisten heimoon kuuluva valkokukkainen
metsäkasvi, yleinen koko Suomessa,

Metsävarat. Maailman metsäala on
arvioitu seuraavasti:

Euroopan suunnilleen         2,9 milj. km2
Pohjois-Amerikan suunnilleen           5-6  „     „
Etelä-Amerikan suunnilleen           7-8  „     „
Austraalian ja Uuden-Seelannin             0,4  „     „
Ent. Venäjän-Aasian,
Japanin, Intian sekä
Itä-Intian saariston
suunnilleen                 6-7  „     „
Afrikan suunnilleen            3  „     „

Puutavaramarkkinoilla pääkysyntä
kohdistuu havupuihin. Nämä muodostavat
pohjoisen pallonpuoliskon pohjoiseen
osaan pohjoista viileätä ilmastovyöhykettä
kutakuinkin vastaavan maapallon
ympäri ulottuvan havumetsävyöhykkeen,
jossa havumetsät ovat, valkeapääsyisiä
seutuja lukuunottamatta, maailman
puutavarakaupan päähankinta-alueena.
Pohjoisen pallonpuoliskon maista on
Yhdysvalloilla nykyhetkellä arvokkaimmat
metsävarat, n. 190 milj. ha, Kanadan
metsäala on n. 310 milj. ha. Tästä valtavasta
alasta pääoisa sijaitsee seuduilla, joiden
metsillä kuljetusvaikeuksien vuoksi on
vain paikallinen merkitys. Entisen


Euroopan metsämaiden laajuus.





Suomen maa-ala omistajaryhmittäni ja
pääluokittain. I kasvullisia metsämaita,
II huonpkasvuisia metsämaita, III joutomaita,
IV viljelysmaita, niittyjä, tontti- ja tiealueita.
— 1. Yksityismaat (52,1 %, 17,90 milj. ha).
— 2. Valtionmaat (39,7 %, 13,64 milj. ha).
— 3. Yhtiöiden maat (6,4 %, 2,22 milj. ha).
— 4. Kirkollisvirkatalojen ja kuntien maat
(1,8 %, 0,60 milj. ha).

Venäjän-Aasian merkitys puunkysynnän
tyydyttäjänä supistuu sen valtavasta
metsäalasta (347 milj. ha) huolimatta
sangen vähiin. Euroopan Venäjän ja
Kaukaasian metsäala on suunnilleen 150
milj. ha, josta pohjoinen havumetsäalue
muodostaa 3/5. Venäjän jälkeen
Euroopan laajin metsäala on Ruotsilla 24 milj.
ha, sitten seuraa Suomi, jonka metsäala
on 21,4 milj. ha. [Ilvessalo,
„Metsätalous" (Valtiotieteiden Käsikirja, 1922);
Zon & Sparhawk, „Forest Resources of
the World" (1923); „Les Forêts.
Renseignements statistiques concernant
différents pays" (1924).]

Metsävero, maavero, jota tilalta
kannettiin sen perusteella, että tilalle
kuului metsämaata enemmän kuin mikä sille
tynnyrinalaluvun mukaisen veronpanotavan
mukaan olisi oikeastaan ollut tuleva tilan
saamaa manttaalia kohti. M:n kantaminen
lakkautettiin muualla Suomessa paitsi
Ahvenanmaalla 1/1 1925 (Laki 29/11 1924).

Metsäviikunapuu, sykomori (ks. t.).

Metternich [-ih], Klemens von
(1773-1859), itäv. valtiomies, ruhtinas. Lähettiläänä
Pariisissa 1806-09, v:sta 1809 ulkoministerinä ollen
Wienin kongressin ja sitä seuranneen taantumuksellisen
suurvaltapolitiikan johtavia miehiä, valtiokanslerina
1821-48. [von Srbik (saks,, 1925).] — Metternich,
Pauline (1836-1921), o. s. Sándor, M:n
pojan Richard M:n puoliso. Julk. muistelmia.


Kl. von Metternich

Mettlach [-lah], kylä lähellä Trieriä
Länsi-Saksassa. Posliini- ja mosaiikkitehdas,
seinä- ja lattialaattojen valmistusta.

Mettrayn järjestelmä [-rē'n], yhden
perheen asuttaviksi aiottujen työväenasuntojen
nimitys. Se johtuu läh. Toursia Ranskassa
olevasta pahantapaisten poikien kasvatuslaitoksesta,
jossa pojat jaetaan ryhmiin, n. s. perheisiin,
kukin eri rakennuksessa.

Metusialem, Metusala, 1 Moos. 521
ja seur. mukaan ihmiskunnan esi-isiä,
kuuluisa korkeasta iästään.

Metvursti (saks.), tiukkaan puristettu
vahvasti maustettu savustettu makkara.

Metyleenisini, tiatsiiniväriaine, jolla
on suuri merkitys pumpulin värjäyksessä,

Metyyli, orgaanisissa aineissa yleinen
radikaali CH3. — Metyylialdehydi,
formaldehydi (ks. t.). — Metyylialkoholi,
puusprii, CH3OH,
alkoholisarjan ensim. jäsen, syntyy puun
kuivatislauksessa. Puhtaana väritön, helposti
syttyvä, heikosti alkoholinhajuinen neste.
Ominaisp. 0,796, kiehumap. 66°. Sekoaa
veteen kaikissa suhteissa. Hapetettaessa
syntyy perättäin formaldehydiä,
muurahaishappoa ja hiilihappoa. Puhtaana m.
on vähemmän myrkyllistä kuin tav.
alkoholi, mutta sisältänee n. s.
puuspriinä jotakin vaikeasti erotettavaa
sivutuotetta, joka aiheuttaa kovan
juopumuksen, oksentamista, sokeutta, kuoleman.
Tekn. tärkeä liuotin, käytetään lakka- ja
väriteollisuudessa, polttoaineena,
alkoholin denaturoimiseen. — Metyyliamiini,
CH3. NH2, typenpitoisten orgaanisten
aineiden hajiaantumistulos; syntyy myös
puun kuivatislauksessa. Palava, veteen
liukeneva kaasu, jota on runsaasti
silakan suolavedessä, jolle antaa sen
omituisen hajun. — Metyylibentsolit,
yhdistykset, joita syntyy, kun, yksi tai useampi
bentsolin vetyatomi korvataan metyylillä.
Yleisimmät toluoli, ksyloli (ks. n.).
— Metyylikloridi, CH3Cl,
makeanhajuinen kaasu, tiivistyy helposti nesteeksi,
kiehumap, —22°. Käytetään väriteollisuudessa,
jään valmistuksessa, paikalliskuoletuksessa.
— Metyylisini, pumpulin värjäysaine.
— Metyylivihreä, pariisinvihreä,
silkin, pumpulin ja villan värjäysaine.
— Metyylivioletti, pariisinvioletti,
väriaine; käytetään metyylivihreän valmistukseen.

Metz [mets], kaup. Ranskassa
Lothringenissa, Moselin varrella. Goottilainen
tuomiokirkko, keskiaik. kaupunginportti.
Lujasti linnoitettu. Rauta-, kutoma- ja



nahkateoll. 63,000 as. — Kuului
keskiajalla ja 1871-1919 Saksaan,
Ranskaan 1552-1871 ja v:sta 1919.


Metz. Saksalaisportti.

Metzner [-ts-], Franz (1870-1919),
saks. kuvanveistäjä. Laatinut Leipzigin
kansaintaistelumuistomerkin jättiläisveistokset.

Meudon [mödõ'], kaup. Ranskassa
Pariisin ja Versaillesjn välillä;
lentokonetehtaita; tähtitorni. 16,000 as.

Meulen [mö-], Adam Frans van der
(1632-90), flaam. taistelumaalari, Ludvig XIV:n hovimaalari.

Meumann [moi-], Ernst (1862-1915),
saks. psykologi ja pedagogi. Teoksia:
„Die Sprache des Kindes", „Vorlesungen
zur Einführung in die experimentelle
Pädagogik" (pääteos), „Ökonomie und
Technik des Gedächtnisses", ,,System der
Ästhetik".

Meunier [mönjē'], Constantin
(1831-1905), belg. kuvanveistäjä ja taidemaalari.
Esittää työkansaa jykevänrealistisesti tyylitellyissä
teoksissa, joilla on merkkisija uudemmassa
sosiaalisesti orientoidussa taiteessa. Gensel
(saks., 1907).]


Meunier: Lastaaja.

Meurman [mör-], Agathon
(1826-1909), kirjailija ja yhteiskunnallinen
toimihenkilö, „Kangasalan karhu". Omisti
Liuksialan kartanon v:sta 1849. Ahkera
sanomalehtikirjailija, Finland-lehden
päätoimittaja 1885-88. Edustajana
talonpoikais-säädyssä 1872-1900, us.
kirkolliskokouksissa. Julkaisuja:
„Sanakirja yleiseen sivistykseen kuuluvia
tietoja varten" (1883-90, ensim. suomenk.
tietosanakirja), „Nälkävuodet 1860-luvulla",
,,Kuinka suomenkieli pääsi viralliseksi",
sanakirjoja, lentokirjasia y. m. sekä
„Muistelmia" I.


Agathon Meurman.

Meurthe [mört], joki Itä-Ranskassa,
Moselin lisäjoki. 160 km.

Meuse [möz], Maas-joen ransk. nimi.
ks. Maas.

Meyendorff [saks. äänt. maien-],
Alexander (s. 1868), ven. poliitikko,
aik. professori; puolusti Duumassa Suomen oikeuksia.

Meyer [maiər], Eduard (s. 1855),
saks. historioitsija. Pääteos arvokas „Geschichte
des Altertums", muita „Entstehung des Judentums",
„Cæsars Monarchie und das Principat des Pompeius",
„Ursprung und Anfänge des Christentums".
— Meyer, Heinricn August Wilhelm
(1800-73), saks. teologi, J. M:n veli. Julk.
16-osaisen „Kritisch-exegetischer Kommentar
zum Neuen Testament", josta myöh. suuresti
uudistettuja painoksia. Teosta pidetään
parhaana U:n T:n selitysteoksena. — Meyer,
Johann Jakob (s. 1866), saks.-amer.
kielimies. Julk. suom. kirjallisuuden historian
ja käännösvalikoiman nimellä „Vom Land der
tausend Seen" sekä saksantanut Koskenniemen
,,Runoja". — Meyer, Joseph
(1796-1856), saks. kustantaja. Perusti
1826 nyk. Leipzigissä olevan kustannusliikkeen
Bibliographisches Institut, joka on
julkaissut m. m. tietosanakirjoja; parhaillaan
ilmestyy ,,Meyers Lexikon". Hänen toimintaansa
jatkoi hänen poikansa Hermann Julius M.
(1826-1909). — Meyer, Konrad Ferdinand
(1825-98), sveits. kirjailija, Kellerin rinnalla
saks. Sveitsin huomattavin. Kirjoittanut
runoja ja historiallisia novelleja. Suomen.:
,,Pescara", ,,Munkin häät", „Pärttylin yö".
[Frey (saks., 1925).] — Meyer, Lothar
von (1830-95), saks. kemisti, keksi
samaan aikaan kuin Mendelejev (ks. t.)
alkuaineiden ominaisuuksien jaksollisuuden.
— Meyer, Richard (1860-1914),
saks. kirjallisuirshistorioitsija. Teoksia:


„Goethe", „Die deutsche Litteratur des 19.
Jahrhunderts", „Die deutsche Litteratur bis
zum Beginn des 19. Jahrhuriderts".
— Meyer, Victor (1848-97),
saks. kemisti. Tärkeitä töitä orgaanisen
kemian alalta. Keksi molekyylipainon
määräämisen höyrytiheydestä.

Meyerbeer [maiər-], Giacomo
(1791-1864), oik. Jakob Beer, saks.
oopperasäveltäjä, Teoksia: „Hugenotit",
„Robert paholainen", „Profeetta" ja
„Afrikatar". [Kapp (saks., 1920).]

Meyer-Förster [maiər-], Wilhelm
(s. 1862), saks. kirjailija. Teoksia:
ylioppilasromaani ,,Vanha Heidelberg"
(suomen.), myös dramatisoitu.

Meyerhof [maiərhōf], Otto (s. 1884),
saks. fysiologi, Keisari Vilhelmin
Laitosten biologisen osaston esimies. Tutkinut
soluissa tapahtuvia hapettumisprosesseja
ja lihasten energian vaihtoa. Sai 1922
yhdessä A. V. Hillin (ks. t.) kanssa
Nobelin lääket. palkinnon.

Meyer-Lübke [maiər-], Wilhelm
(s. 1861), saks. romanisti. Teoksia:
„Grammatik der romanischen Sprachen",
„Einführung in das Studium der romanischen
Sprachwissenschaft", „Historische
Grammatik der französischen Sprache",
„Romanisches etymologisches Wörterbuch".

Meyrink [mair-], Gustav (s. 1868),
oik. Meyer, itäv. kirjailija. Julk.
kauhuromaaneja, kuten „Der Golem" ja
,,Walpurgnisnacht", okkultisen teoksen
„An der Schwelle des Jenseits" y. m.

Meysenbug [maizənbūh], Malvida
von (1816-1903), saks. kirjailijatar.
Teoksia: „Memoiren einer Idealistin" (os. suomen.).

Meytens, Mijtens, Mytens
[meit-], Martin van, vanh.
(1648-1736), holl. taidemaalari, asui
Tukholmassa, jossa Ehrenstrahlin kera
mahtipontisen barokkityylisen
muotokuvamaalauksen luonteenomaisin edustaja.
Kuvannut m. m. Olof Rudbeckin. — Meytens,
Martin van, nuor. (1695-1770),
muotokuvamaalari, ed. poika, toimi Wienissä
keis. kamarimaalarina ja Taideakatemian johtajana.

Meza [mēsa], Christian Julius de
(1792-1865), tansk. kenraali. Ylipäällikkönä
sodassa 1864 Saksaa vastaan; erotettiin hänen
peräydyttyään Dannevirkeitä.

Mezenj, Mesen (ks. t.).

Mézières [meziä'r], kaup.
Koillis-Ranskassa, Maasin varrella. Vv. 1914-15
oli saksalaisten suuri päämaja M:ssä. 8,000 as.

Mezzanino [medzanī'no] (it.),
rakennust., kahden korkeamman kerroksen
välinen, tavallista matalampi kerros l.
puolikerros.

Mezzo [medzo], fem. mezza
(it., = puoli), mus.: m.-forte,
jotenkin voimakkaasti; m.-sopraano,
naisääni, jonka ääniala on sopraanoa matalampi
ja alttoa korkeampi,

Mezzofanti [medzofa'nti], Giuseppe
(1774-1849), it, kardinaali. Osasi n. 60 kieltä ja
ymmärsi vielä useampia.

Mezzotinto [medzoti'-] (it.), väristä
toiseen, valosta varjoon välittävä puoliväri,
väliväri, myös murrettu väri; eräs kaiverruksen
laatu, jossa hammaslaitaisilla raudoilla
jyväpintaiseksi käsiteltyyn, tumman painoksen
antavaan vaski- tai teräslevyyn valokohtia saadaan
kaapimalla ja kiilloittamalla. Työtavan
yhteydessä tulee usein tavallinen kaiverruskin
käytäntöön.

Mg, magnesiumin (ks. t.) kem. merkki.

Mi, mus. 1. Ranskalaisilla y. m. = e.
— 2. Säveltapailussa käytetty duuriasteikon
3:nnen asteen nimitys.

Miami [maiā'mi], rannikkokaup.
Kaakkois-Floridassa, Yhdysvalloissa.
Nopeasti kasvanut kylpypaikka: 1915
1,500 as., 1926 100,000 as.

Miaotse, Lounais-Kiinassa, etenkin
Kveitšoun maakunnassa asuva puolivilli
alkuasukasheimo, jota pidetään Keski-Kiinan
alkuasukkaina. Kieli muistuttaa
lähinnä tibetinkieltä.

Miaulis, Andreas (1768-1835),
kreik. merisankari. Voitti Kreikan
vapaussodassa turk. laivaston us. kertoja,
Poltti Kreikan laivaston 1831 estääkseen
sen joutumasta venäläisten käsiin.

Michaëlis [mihaē'-], Georg (s. 1857),
preussil. hallitusmies. Heinäk.-marrask. 1917
valtakunnankanslerina, 1918-19 ylipresidenttinä
Pommerissa; Saksan kristillisen ylioppilasliitoin
puheenjohtaja, — Michaelis, Johann
David (1717-91), saks. orientalisti ja teologi,
prof. Göttingenissä. M. on historialliskriitillisen
raamatuntutkimuksen tienraivaajia. — Michaëlis
[mikaē'lis], Karin (s. 1872),
o. s. Bech Bröndum, tansk. kirjailijatar.
Julk. puolittain patologisia kuvauksia naisen
sielunelämästä, m. m. „Vaarallinen ikä" (suomen.).
Puolisot: Sophus M. ja v:sta 1912 prof.
C. Stangeland. — Michaëlis,
Sophus (s, 1865), tansk. kirjailija ja
kriitikko, Tanskan kirjailijayhdistyksen
puheenjohtaja v:sta 1915. Julk. runokokoelmia, hist.
romaanit „Giovanna", ,,Helleenit ja barbaarit"
(suomen:t) ja „1812. Den evige Sövn", näytelmän
„Revolutionsbryllup" y. m. M. on romanttinen
kauneudenpalvoja.



Michel [miše'l], André (1853-1925),
ransk. taidehistorioitsija, suuren
taidehistorian „Histoire de Part" (15 nid.,
1905-25) julkaisija. — Michel, Claude
(1738-1814), liikanimeltä Clodion,
ransk. kuvanveistäjä, sirojen pienoisveistosten tekijä.


Michelangelo: Aatamin luominen.

Michelangelo [mikela'ndželo]
(Michelagniolo Buonarroti) (1475-1564),
it. kuvanveistäjä, taidemaalari, arkkitehti ja
runoilija. Vietti nuoruutensa Firenzessä, asui


Michelangelo.

myöh. Roomassa. Kuvanveistoksia: „Pietà"
Pietarin, kirkossa Roomassa,, Davidin patsas
Firenzessä, keskeneräiseksi jäänyt Julius II:n
hautamuistomerkki, josta valmistui m. m.
„Mooses" (Roomassa) ja 2 orjaa, Lorenzo
(nuor.) ja Giuliano de Medic'n niinikään
puolitekoiseksi jäänyt hautamuistomerkki
(vainajien kuvapatsaat sekä 4 vertauskuvallista
veistosta, „Päivä", „Yö", „Aamunkoitto" ja
„Iltahämärä"); maalauksia: „Pyhä perhe"
(ks. kuvaliitettä Italian taidetta),
Vatikaanin Sikstiiniläisen kappelin Raamatun
ensim. tapahtumia esittävät mahtavat freskot,
joihin liittyy profeettojen ja sibyllojen
kuvia (maalatut 1508-12 paavi Julius II:n
tilauksesta) sekä saman kappelin peräseinällä
oleva valtava „Viimeinen tuomio" (1531-41).
Arkkitehtina M. oli mukana m. m. Pietarinkirkon
rakentamisessa. — M. on kaikkien aikojen
suurimpia taiteilijoita. Hänen
taiteilijaluonteensa on synkkä ja väkivaltainen,
jättiläismäisiä mittasuhteita suosiva. M. oli
varsinaisesti kuvanveistäjä ja sellaisena
alastoman ihmisruumiin kuvaaja. Maalaajanakin
hän käsitti tehtävänsä kuvanveistoksellisesti.
[Rolland (1921).]


Michelangelo: Mooses.

Michelet [mišəlet], Christian
Fredrik (s. 1863), norj. lakimies ja
poliitikko. Ulkoministerinä 1920-21, 1923-24.
— Michelet [mišələ], Jules
(1798-1874), ransk. historioitsija, „joukkojen
historioitsija". Teoksia: „Histoire de France"
(17 nid.), „Histoire de la révolution française".
— Michelet, Karl Ludwig (1801-93),
saks, filosofi, Hegelin oppilas, J. V. Snellmanin
ystävä, — Michelet [mišəlet], Simon
Temstrup (s. 1863), norj. teologi, prof.
Oslossa. Pääteos „Israelin uskonnonhistoria"
(norj.); Norjan kristillisen ylioppilasliikkeen
johtomiehiä.



Michelozzi [mikelo'tsi],
Michelozzo di Bartolommeo
(1396-1472), it. arkkitehti ja, kuvanveistäjä.
Rakensi Cosimo de' Medici'lle Palazzo
Riccardi'n l. Medici'n (n. 1440).

Michels [mihəls], Robert
(s. 1876), saks. taloustieteilijä, prof.
Baselissa. Teoksia: „Soziologie des
Parteiwesens in der modernen Demokratia",
„Probleme der Sozialphilosophie".

Micłielsen [míkke-], Christian
(1857-1925), norj. valtiomies ja laivanvarustaja.
Ministerinä 1903-05, pääministerinä 1905-07,
jolloin vei perille unionin purkamisen ja itsenäisen
Norjan valtion luomisen. Lahjoitti suuren
omaisuutensa korot Bergeniin perustettavalle
„Christian Michelsens Institutille" vapaan
tutkimustyön ja muun yhteiskuntaa hyödyttävän
toiminnan tukemiseksi. — Michelsen,
Hans (1789-1859), norj. kuvanveistäjä.
Valmistanut 12 apostolin marmorikuvat Trondhjemin
tuomiokirkkoon.


Chr. Michelsen.

Michelson [miklsən], Albert
(s. 1852), saks.-amer. fyysikko, suorittanut
kuuluisiksi tulleita, tarkkoja optiilisia
mittauksia: verrannut arkistometrin pituuden
valoaaltoihin ennenkuulumattoman tarkasti (vrt.
Metrijärjestelmä), todennut, että valon
nopeus on kaikkiin suuntiin sama maan liikkeestä
riippumatta (suhteellisuusopin perustotuuksia)
sekä kehittänyt menetelmiä etäisten
taivaankappaleiden ulottuvaisuuksien
mittaukseen, käyttäen näihin tarkoituksiin
omia rakentamiaan interferenssikojeita.
Sai Nobelin fysiikanpalkinnon 1907.


Albert Michelson.

Michelspiltom [mikkel-], asema
Loviisan-Vesijärven radalla, Liljentaalin
kunnassa, 49 km Lahdesta.

Michigan [mišigən], valtio
(v:sta 1837) Yhdysvalloissa, samannimisen
järven itä- ja pohjoispuolella; 150,162 km2,
3,67 milj. as. Kaksi suurta niemimaata:
Ylä-M. on Yläjärven ja M.-järven
välissä, Ala-M. M.- ja Huron-järvien
välissä. M.-järveen pistää etelästä
Kuparisaaren (ks. t.) niemi,
Yhdysvaltain suomalaisasutuksen pääkeskus
(lähes 70,000 suom.). Suomalaisia asuu
runsaasti varsinkin seuraavissa
kaupungeissa: Hancock, Calumet, Ironwood,
Ishpeming, Negaunee, Newberry, Detroit.
Pääelinkeino maanviljelys: maissia,
vehnää, perunaa. Vuorityö tuottaa erittäin
runsaasti rautaa ja kuparia; juuri
rauta- ja kuparikaivoksissa enimmät
suomalaisetkin työskentelevät.
— Pääkaup. Lansing, suurin
kaup. Detroit.


Suomalaisfarmi Michiganissa.

Michigan [mišigən],
Pohjois-Amerikan suuria järviä, kokonaan
Yhdysvaltain alueella, 515 km pitkä, 80-130 km
leveä, n. 60,000 km2. Mackinac-salmi
yhdistää sen Huron-järveen. Etelärannalla
Chicago, länsirannalla Milwaukee.

Mickiewicz [mitskjē'vitš], Adam
(1798-1855), Puolan kansallisrunoilija.
Karkoitettuna Sisä-Venäjälle 1824-29, slaav.


Adam Mickiewicz.



kirjallisuuden prof:na Pariisissa 1840-44.
Julk. balladeja ja romansseja sekä
kertovat runoelmat „Konrad Wallenrod" ja
„Pan Tadeusz" (1834, suomen.), joka M:n
isänmaallinen pääteos kuvaa puolalaista
aateliselämää Liettuassa Napoleonin
Venäjänretken aikana. [Trast (1925).]

Midas, fryygialainen kuningas (eli
600-luvulla e. Kr.), joka kreik.
tarustossa sekautui fryygialaiseen
hedelmällisyysjumaluuteen. Sai Dionysokselta
pyytää mitä halusi ja pyysi silloin, että
kaikki, mihin hän kajoaisi, muuttuisi
kullaksi. Seurauksena oli, että hän oli
kuolla nälkään. Apollon muutti hänen
korvansa aasinkorviksi, koska M. piti
Pania parempana soittajana.

Middelburg [-börh], kaup.
Hollannissa, Seelannin maakunnassa,
Walcherenin saarella. Puuvillateoll. 20,000 as.

Middelfart, kaup. Tanskassa, Fynillä,
Vähän-Beltin kapeimmalla kohdalla. Suuri
mielisairaala, merikylpylöitä. 7,000 as.

Middelthun [-tūn], Julius
(1820-86), norj. kuvanveistäjä. Veistänyt m. m.
rintakuvia, joista us. Oslossa.

Middendorff, Alexander Theodor
(1815-94), ven.-saks. luonnontieteilijä ja
tutkimusmatkailija. Matkoja: Lappiin 1840,
Siperiaan 1843-44 ja 1860, Islantiin ja Novaja
Semljaan 1867. Julk. useita matkakertomuksia.

Middlesbrough. [midlzbrə],
satamakaup. Koillis-Englannissa Tees-joen
suussa, rauta- ja terästeoll. 140,000 as.

Midgard, isl. runoudessa asuttu maa,
ihmisten koti. — Midgardin käärme
asuu isl. taruston mukaan meressä ja
ympäröi koko maan purren häntäänsä;
vastaa Leviatania.

Midhat pašša (1822-84), turk.
valtiomies. Suurvisiirinä 1872 ja 1876-77,
Syyrian ja myöhemmin Smyrnan
kenraalikuvernöörinä; julkaisi 1876
valtiosäännön ja koetti, vaikka turhaan,
saattaa Turkissa voimaan perustuslaillista
hallitusmuotoa.

Midi [-ī'] (ransk.), keskipäivä, etelä
(Etelä-Ranska y. m.).

Midianilaiset, israelilaisten naapurina
asunut pohjoisarab. beduiiniheimo.
Hyökkäsivät n. 1100 e. Kr. muiden
erämaaheimojen kanssa Palestiinaan, mutta
Gideon voitti heidät.

Midinetti (ransk.), pariisilainen
ompelijatar.

Midraš (hepr.), Raamattua koskeva
juut. selitys- ja saarnakirjallisuus.

Midshipman [-šipmən], merikadetti
Englannin tai Amerikan meriväessä:
eräiden maiden alin meriupseerinarvo,
vastaa kansiupseeria.

Miehikkälä, kunta Viipurin läänissä,
Länsi-Karjalassa, Haminasta koilliseen;
391,1 km2, 5,098 as. (1926).
Kalliokosken ikkunalasitehdas. M:n
lahjoitusmaa-alueen valtio lunasti 1877.

Miekkailu, taito käyttää miekkaa tai
miekantapaisia aseita määrättyjen sääntöjen
mukaan. Nyk. käytetään urheilum:ssa florettia,
miekkaa tai sapelia. Floretti ja miekka ovat
pistoaseita, sapeli pääasiallisesti lyömäase.
Floretti ja sapeli ovat suorat ja melkein
yhtä ohutteräiset, sapeli hieman käyrä.
Miekka on vahvempi ja 3-särmäinen.
Miekkailuvarustuksiin kuuluu puku, naamari,
käsineet ja kyynärpääsuojus. — Alkuasennossa
ovat jalat askeleen verran toisistaan ja
jonkun verran notkistettuina, jalkaterät
ovat suorassa kulmassa, oikea vastustajaa
kohti, oikeassa kädessä olevan aseen
kärki on vihollisen silmää kohti
suunnattuna ja vartalo vasemmalle
käännettynä. Hyökkäyksessä ojennetaan
käsivarsi ja viedään etumainen jalka
eteenpäin. Vastustajan ase poistetaan tieltä
lyömällä tai painamalla. Vastustajan ase
torjutaan viemällä oma ase sellaisiin
asentoihin, että se estää hänen hyökkäyksensä
tai johtaa hänen aseensa syrjään. —
Varsinaisina m.-taidon keksijöinä on
pidettävä italialaisia, jotka jo
1500-luvulla loivat erikoisen järjestelmän.
Nyk. ovat parhaat miekkailumaat Italia
ja Ranska, Suomessa perustettiin 1913
erikoinen m.-seura, „Helsingin Miekkailijat".
Armeijassa on oma miekkailunopettaja.


Miekkailu. Hyökkäysasento (vas.),
alkuasento (oik.).

Miekkakala. 1. Pelecus cultratus,
rakkosuisiin kuuluva, 20-30 cm pitkä,
suoraselkäinen, terävävatsainen luukala.
Liha arvotonta. Itämeren etelä- ja
itärannoilla (harvinaisena Suomenlahdessa



ja Laatokassa), Araljärvessä, Mustassameressä,
Kaspianmeressä. — 2. Xiphias gladius,
piikkieväisiin kuuluva, kauniin sininen,
valkovatsainen kala, jonka yläleuka on
miekkamaiseati pidentynyt ja litistynyt.
Vatsaevätön, vanhempana suomuja vailla.
Voi kasvaa 5 m pitkäksi ja 400 kg:n
painoiseksi. Pyytää kaloja, ahdistaapa
miekallaan valaitakin. Liha maukasta.
Lämpöisissä ja lauhkeissa Valtamerissä.
Lähisukuisten Histiophorus-lajien
„miekka" on liereä, ks. värikuvaliitettä
Kaloja.

Miekkatähdistö, Svärdsorden  (ks. t.).

Miekkavalas (Orca gladiator),
pyöriäisen heimoon kuuluva 5-6 m (joskus
9:kin m) pitkä hammasvalas, saanut
nimensä pitkästä, pystystä selkäevästään.
Selkäpuoli tumma, vatsa valkea, kyljillä
valkoisia läiskiä. Syö kaloja, hylkeitä ja
valaita, ahdistaa parvissa saalistaan.
Jäämeressä ja Pohjois-Atlantissa, eksyy
joskus Itämereenkin.


Miekkavalas.

Mielck [milk], Ernst (1877-99),
suom. säveltäjä. Säveltänyt us. pysyvän arvon
omistavia orkesteri- ja kamarimusiikkiteoksia.

Mielenhäiriö, ohimenevä sekavuustila.

Mielikki, Kalevalassa metsän emäntä.

Mielikuva on aistimukseen ja
havaintoon verrattuna toisasteinen
tietopuolinen sieluntoimi. Kun esim.
katselen ja koskettelen edessäni olevaa
pöytää, on minulla tästä esineestä näkö-
ja kosketusaistimuksia, jotka yhtyvät pöydän
havaintokuvaksi; kun sitten siirryn
pöydästä syrjään ja silmät ummessa kuvailen
sitä mielessäni, on minulla pöydän m.

Mielikuvitus, fantasia, on sielun
kyky kokea tai muodostaa mielikuvia.

Mielipuolisuus on sielun sairaus
sanan laajimmassa merkityksessä
käsittäen sekä mielisairauden että
synnynnäisen vähä- ja tylsämielisyyden.

Mielisairaala on huolto- ja
parannuslaitos lähinnä äkillisesti
sairastuneita ja paranevia, ympäristölleen
tai itselleen vaarallisia, häiritseviä,
muuten rasittavia ja huoltoa tarvitsevia
mielisairaita varten. Sairaala on jaettu
eri osastoihin, kukin mieluimmin eri
rakennuksessa. Nykyaikaisessa sairaalassa
on tav. kolme valvontaosastoa: rauhattomien,
puolirauhattomien ja rauhallisten.
Näihin sijoitetaan kaikki sairaat, jotka
tarvitsevat alituista silmälläpitoa,
Rauhattomien valvontaosaston yhteydessä on
kylpyhuone, jossa voidaan antaa
rauhoittavia kylpyjä, Paitsi valvontaosastoja
on eri osastot rauhallisille luotettaville
sairaille, epäluotettaville ja työhön
kykenemättömille sekä työtä tekeville j. n. e.
Edellisten lisäksi on vielä mainittava
n. s. vahva osasto yhteiskunnalle
vaarallisia sairaita varten tavallista
vahvempine varustuksineen ja lukuisine
hoitajavoimineen, sekä puoliavoimet
ja avoimet osastot, joissa sairaat
tottuvat vapaampaan elämään, ennen
sairaalasta pääsyä. — Suomessa valtiolla on
Lapinlahden, Niuvanniemen ja
Pitkäniemen keskuslaitokset, Turun, Viipurin,
Vaasan, Oulun ja Mikkelin vastaanottolaitokset
sekä Kakolan vankimielisairaala. Turun,
Viipurin ja Tampereen kaupungeilla on omat
ajanmukaiset mielisairaalansa, Kuntayhtymillä on
Harjavallan, Kellokosken (Tuusula), Seinäjoen,
Rauhan (Joutseno), Pälksaaren (Pälkjärvi),
Siilinjärven, Lounais-Suomen (Uusikaupunki),
Oulun, Ruotsalaisen Pohjanmaan (Vaasa),
Tyrvään, Halikon, Tammisaaren ja Mikkelin
seudun (Mikkelin maalaisk.) piirimielisairaalat.
Us. pienillä kaupungeilla ja maalaiskunnilla
on lisäksi erityiset mielisairasosastot
kunnalliskotien yhteydessä. Yksityisistä
laitoksista on mainittavin Kammion
sairaala Helsingissä.

Mielisairaanhoito. Viime vuosisadalla
alettiin mielisairaita suojata lainsäädännön
avulla, yhteiskunta alkoi myöntää varoja
hoidon järjestämiseksi, ja mielitautilääkärit
totesivat pakkokeinoista vapaat hoitotavat
käytännössä mahdollisiksi ja tuloksiltaan
edullisiksi. Sairasta aivokudosta suoranaisesti
parantavia lääkkeitä tai toimenpiteitä tunnetaan
toistaiseksi sangen harvassa tautimuodossa.
Kupan aiheuttamissa mielisairauksissa voidaan
menestyksellä käyttää lääkkeenä elohopea-,
jodi- y. m. valmisteita taikka herättää
keinotekoisen kuumeen avulla elimistössä
itsessään tautia vastustavia aineita. Eräissä
kilpirauhasen toiminnan häiriytymisestä
johtuvissa henkisissä vajavuustiloissa
voidaan parantuminen saada aikaan
terveestä kilpirauhasesta valmistetulla
aineella. Toisinaan saadaan terveys



palaamaan estämällä sairas nauttimasta
tautia aiheuttavaa myrkkyä, kuten
alkoholia tai morfiinia. Välistä taas
henkisesti vahingoittavien vaikutelmien
poistamisella, muuttamalla sairas terveeseen
ympäristöön, voidaan palauttaa henkinen
tasapaino. Useimmissa tapauksissa on
kuitenkin tyydyttävä taudin parantamisen
asemesta potilaan hoitamiseen.
Tärkeimpinä tekijöinä tässä ovat lepo ja
rauha, vahva ravinto, sopiva työ ja henkinen
toiminta, rauhoittavat kylvyt, kääreet ja
lääkkeet. Taudin laadun ja asteen mukaan
voidaan mielisairasta hoitaa kotona, yksityisissä
perheissä, järjestetyssä perhehoidossa,
maanviljely siirtoloissa ja mielisairaaloissa.
Kehittyneintä m:oa edustaa mielisairaala
eri osastoineen. Suljetusta sairaalasta
siirretään maanviljelyssiirtolaan
sellaiset potilaat, jotka työkykyisinä voivat
nauttia suurempaa vapautta, kuitenkaan
vielä menestymättä perhehoidossa tai
kotioloissa. — Suomessa on suljettuun
sairaalahoitoon kiinnitetty päähuomio,
perhehoito on alkeellisella asteella,
maanviljelyssiirtoloita ei ole ensinkään.
Virallisen tutkimuksen mukaan arvioitiin
varsinaisten mielisairaitten luku v:n
1906 lopulla maassamme 11,710:ksi, siis
0,41 %:ksi maan koko väestöstä.
Tätä nykyä on valtion mielisairaaloissa
n. 1,500, kaupunkien mielisairaaloissa
n. 1,200, kunnallisissa piirimielisairaaloissa
lähes 2,000 ja kuntien kunnalliskotien
yhteydessä olevissa pienissä
mielisairasosastoissa n. 1,500 paikkaa.
Järjestetty perhehoito on otettu käytäntöön
kolmen kaupunkikunnan, Helsingin,
Turun ja Tampereen, toimesta.

Mielisairaslainsäädäntö. Mielisairaanhoitoa
koskevat yleiset määräykset sisältyvät pääasiassa
28/5 1889 annettuun asetukseen sairasmielisten
hoidosta sekä tarkempia määräyksiä sairasmielisten
hoidosta sisältävään hallinnolliseen julistukseen.
Nämä määräykset ovat paraillaan uudistuksen alaisina.

Mielisairaus on aivotauti, joka
syntyy sairaalloisista muutoksista ja
toimintahäiriöistä keskushermostossa,
ilmeten erilaisina sairausoireyhtyminä
henkisen elämän alalla. Tärkeimmät oireet
ovat harha-aistimukset, harhaluulot,
ajatustoiminta-, mieleenpainamis- ja
muistihäiriöt, tunne-elämän ja tahdontoiminnan
sairaalloiset muutokset. M:n syyt ovat
sekä sisäisiä että ulkonaisia. Sisäisistä
mainittakoon perinnölliset seikat ja
niiden pohjalla syntyvä henkinen
rappeutuminen. Ulkonaisista mainittakoon
ruumiilliset taudit (kuumetaudit, kuppa
y. m.), myrkytykset (alkoholi, morfiini,
kokaiini, häkä y. m.), päätä kohtaavat
vammat, henkiset seikat (mielenliikutukset,
liikarasitus, jatkuva jännitys).
Tavallisesti vaikuttavat useat seikat
yhteisesti m:n syntyyn. Tärkeimmät
nykyisin erotettavat mielisairausryhmäit ovat:
manis-depressiivinen m., paranoia l.
vainoharhaisuus, nuoruudentylsistyminen,
vanhuudentylsistyminen, myrkkyjen
aiheuttamat m:t, paralysia l. kupan
jälkitylsistyminen, psykogeeniset ja
degeneratiiviset m:t, epileptinen l.
kaatumatautinen tylsistyminen.

Mielle. Tätä sanaa käytetään
aistimusten, havaintojen ja mielikuvien,
käsitteiden, s. o. kaikkien tietopuolisten
sieluntoimien yhteisnimityksenä.

Mielleyhtymä, mielleassosiatsioni,
sielut., mielteiden yhdistys, joka vaikuttaa,
että mielteen esiintyminen tajunnassa
itsestään tuottaa toisen mielteen tajuntaan.
Mielteet, jotka yhtaikaa ovat tajunnassa,
liittyvät toisiinsa siten, että vastedes
uudistavat toinen toisensa (nähdessäni ihmisen
muistan ympäristön, missä ennen olen hänet
nähnyt, — „yhdenaikaisuuden m.-laki").
Peräkkäin, keskeytymättömässä jaksoissa
esiintyneet mielteet uudistuvat samassa
järjestyksessä (kun oppii ulkoa runon,
niin sanat ja mielikuvat liittyvät siten
toisiinsa, — ,,sarjan- laki"). Nämä kaksi
lakia voidaan yhdistää „ulkopuolisena"
eli „kosketuksen" (kontiguiteetin) m:nä.
„Sisällyksen" m. ilmenee, kun mielle
muistuttaa toista jossakin kohden
yhtäläistä miellettä (jalopeura tiikeriä tai
sankaria, — „yhtäläisyyden m.-laki") tai
vastakkaista miellettä (talvimaisema
kevättä, — „vastakohtaisuuden m.").

Mieltämisteoria. M:n mukaan on
oikeudenloukkaus tahallinen, jos
tekijällä tekotilaisuudessa on ollut
tietoisuus tekonsa aikaansaamasta
oikeudenloukkauksesta.

Mierasjärvi, n. 8 km pitkä,
luonnonkaunis järvi Lapissa Utsjoen
latvoilla.

Mierevelt [mīrefelt], Michiel
Janszoon van (1567-1641), holl. taidemaalari,
kuuluisa ja tuottelias muotokuvaaja.

Mieris [mīr-], Frans van,
vanh. (1635-81), holl. laatu- ja muotokuvamaalari.

Mieroslawski [-a'vski], Ludwik
(1814-78), puol. vallankumousmies. Otti
osaa vapausliikkeisiin eri maissa; vapaajoukon
päällikkönä Puolan kapinassa 1863.



Mieskvartetti, miesääninen kvartetti.
M. on joko yksinkertainen (4 laulajaa),
kaksinkertainen (8) tai kolminkertainen
(12). M:lla tarkoitetaan joskus myös
mieskuorolaulua.

Mieslahti, kylä Paltamossa Oulujärven
itäpäässä. Kansanopisto. Pysäkki
Kontiomäen-Vaalan rataosalla.

Mieterunous, mietelyriikka.
ks. Lyriikka.

Miethe [mīte], Adolf (s. 1862),
saks. fotokemisti, Charlottenburgin tekn.
korkeakoulun prof. värivalokuvauksen tutkija.

Mietintö, jonkun viraston, komitean,
valiokunnan t. m. s. julkista tarkoitusta
varten ja tavallisesti saamansa
määräyksen johdosta laatima asiakirja, jossa
selvitellään käsiteltävää kysymystä ja
tehdään sen aiheuttama ehdotus.

Mietoinen, kunta Turun ja Porin
läänissä, Varsinais-Suomen rannikolla;
135,8 km2, 1,911 as. (1926).
Karjanhoito-koulu. Lehtisten ja Saaren kartanot.

Mignard [minjā'r], Pierre
(1612-95), ransk. hovimaalari. Teokset
uskonnollisia maalauksia ja muotokuvia.

Migne [minj], Jacques Paul
(1800-75), ransk. kat. jumaluusoppinut.
Julk. jättiläismäisen kirkkoisien
kirjoituskokoelman „Patrologiæ cursus
completus" (2:nen sarja kreik., yht. 378 nid.).

Mignet [-ē'], François Auguste
(1796-1884), ransk. historioitsija. Pääteos:
,,Histoire de la révolution de 1789 à 1814".

Mignon [minjō'] (ransk.), Goethen
romaanin „Wilhelm Meisters Lehrjahre"
päähenkilöltä, suloinen neitonen. —
Tekniikassa = pienikokoinen, normaalikokoa
pienempi standardikoko.

Migratsioniteoria, Moritz Wagnerin
laatima teoria, jonka mukaan uusia
eläin- ja kasvilajeja syntyy siten, että jotkut
yksilöt siirtyvät asumasijoiltaan ja
joutuvat uusiin olosuhteisiin, jolloin
muuntelun kautta, syntyneet uudet muodot
eivät pääse risteytymään entisten
muotojen kanssa ja siten häviämään
alkuperäisten joukkoon. Näin voisi m.
selittää maant. rotujen synnyn sekä saarien
erikoislaatuisen eläimistön ja kasviston,
mutta koko elollisen luonnon
monilajisuutta se ei riitä selittämään.

Migreeni (ransk.), kohtauksittain
tapaava, tav. toispuolinen päänkivistys,
jonka ohella usein näköhäiriöitä,
pahoinvointia, oksennuksia. Se johtuu
tavallisesti peritystä ruumiinrakenteesta,
mutta myös henkisestä liikarasituksesta,
sukupuolielämän liiallisuuksista y. m. s.
— Migreenipuikko, mentolista tehty,
käytetään otsan hivelemiseen migreenissä.
— Migreniini, seos antipyriiniä,
koifeiinia ja sitruunahappoa, nautitaan
migreenin lievitykseksi.

Miguel [mige'l], Maria Evaristo
(„Dom Miguel") (1802-66), Portugalin
kruununanastaja, kuningas Juhana VI:n
kolmas poika. Hallituksen hoitajaksi
asetettuna 1828 huudatti itsensä
itsevaltiaaksi kuninkaaksi; pakotettiin
luopumaan vallasta 1834.

Mihail, Mikael (ks. t.).

Mihailovskij-Danilevskij [-lo'- -le'-],
Aleksandr Ivanovitš (1790-1848),
ven. kenraali ja sotahistorioitsija. Julk.
m. m. kuvauksen Suomen sodasta 1808-09.

Mihrâb (arab.), moskeijan Mekkaan
päin oleva rukouskomero.

Miika, Mika (ks. t.).

Miikkula, Meri-Miikkula,
kreikanuskoisten karjalaisten palvoma
merimiesten suojeluspyhimys, sama kuin
Pyhä Nikolaus.

Miilu, laite, jossa puita kiiltämällä
valmistetaan sysiä. Ladottaessa puut pystyyn
muodostuu pysty- eli kormu-m.,
pitkälleen asetettaessa lama-m.
M:n-polttoon käytetään havu- ja lehtipuiden
runkoja, sahausjätteitä, rimoja y. m. s.
Kormu-m. varustetaan m:n keskelle
pystyyn sovitetulla sytytysonkalolla,
kormulla. M. peitetään sammalilla,
turpeilla, kuusen havuilla tai sahajauhoilla
ja päällystetään multa- tahi
hiilimurskakerroksella. M. sytytetään ja tulen
päästyä hyvään vauhtiin suljetaan kormukin
havuilla ja peittomullalla. Avaamalla ja
sulkemalla ilma- ja savureikiä
peittomultaan kierretään tulta m:ssa, kunnes
puut ovat kauttaaltaan hiiltyneet. M.
sammutetaan sulkemalla kaikki reiät, ja
hiilet otetaan jonkin ajan kuluttua pois.
[Helander, „Metsänkäyttö-oppi" (1922).]


Miilu.

Miimillinen (kreik.), mimiikkiä
koskeva, sisältävä.



Miimos (kreik.), rahvaanomaisista
matkintakujeista kehittynyt monivivahteinen,
osaksi miimillisesti esitettäväksi,
osaksi lausuttavaksi tarkoitettu kreik. ja
roomal. kirjallisuuslaji.

Miina. 1. Muinaiskreik. raha = 1/60
talenttia. — 2. Nyk. Kreikan painomitta
= 1,5 kg.

Miina, voimakas räjähdyspanos, joka
maalla sovitetaan maahan, muuraukseen j. n. e.
(maa-m.), merellä teräslevykuorukseen
(meri-m.). Maamiinoilla rikotaan vars.
liikennerakenteita esim. siltoja tai räjäytetään
niitä asemasodassa vihollisen tukipisteiden alla.
Sytytys sähköllä tai tulilangalla. — Merimiinoissa
erotetaan 1) uivat m:t, jotka tav.
ankkuroidaan määräsyvyydelle, mutta myös päästetään
ajelehtimaan (ajo-m.). Ne räjähtävät tav.
aluksen kosketuksesta; 2) pohja- l. linnoitus-m:t,
jotka upotetaan pohjaan ja sytytetään rannalla
olevista tähystysasemista sähkökipinällä. Käytetään
matalahkossa vedessä ja tav. linnoitusten yhteydessä.
Myös käytetään nopeasti vajoavia uppom:oja
sukellusveneitä vastaan. — Nykyaikaisen m:n
räjähdyspanos painaa 100-300 kg, meri-m:n
valmistushinta nousee n. 20,000-30,000 mk:aan.
— M:ksi sanotaan myös miinanheittäjän
granaatintapaista ammusta.


Sähkömekaaninen miina
(halkileikkaus). B
latausläppä, C pohjaläppä, D
laukaisutappi, jossa lasiputki
a, jossa on kaliumkloraattia
lyijyputkessa b; tätä
suojelee messinkihattu c, joka
miinaa laskettaessa otetaan
pois; e messinkiputki, jonka
toisen pään sulkee
puuhylsy d, jossa on johtoihin x
ja z yhdistetty sähköpatteri,
f kuparisilinteri, joka
sisältää sytytyspanoksen g,
h laukaisija, joka on
yhdistetty 2:een eristettyyn
johtolankaan w ja w1;
edellinen näistä langoista z on
yhdistetty viiteen
sähköpariin, toinen
varmuuskojeeseen s, johon myös lanka
w1 päättyy, ollen toisesta
päästään yhdistetty
patteri-johtoihin x ja z.

Miinalaiva on miinain kuljetuksessa
ja niiden laskemisessa toimiva laiva.

Miinanheittäjä on pienehkö kone,
jolla ammutaan miinoja vihollisen
asemiin. Niitä on kolmea eri ryhmää:
raskaita, keskikokoisia ja kevyitä. Niiden
painot vaihtelevat 100-600 kg ja
ampumanopeus 15-1,000 laukaukseen tunnissa.
Ammukset, joiden paino vaihtelee muutamasta
kg:sta aina 100 kg:aan saakka, sisältävät
sekä räjähtävän granaatin että ampumapanoksen.
Räjähdysvoima on erittäin suuri.


Miinanheittäjä. 1 pyörät,
2 aisat, 3 jalusta,
4 tarvelaatikko, 5 perälevy,
6 putki.

Miinoa, kylä Rukajärvellä Itä-Karjalassa.

Miinoankivi, rajakivi Kuhmoniemellä
Vienan-Karjalan rajalla.

Miiri, tähtit. observatorion läheisyydessä
oleva merkki (kivipatsas ynnä ristikko), jota käytetään
meridiaanin merkkinä ja kaukoputkien
kollimatsionivirheen määräämiseen.

Mijas [-a's], joki Uralin vuoristossa,
Venäjällä; Tobolin lisä joen Issetin syrjäjoki.
Yläjuoksun varrella runsaita kultalöytöjä.

Mika. 1. Juut. profeetta, Moreshetin
kylästä, ennusti Jerusalemin häviötä
Hiskijan aikana. Lienee kirjoittanut vain
luvut 1-3 Mikan kirjasta. — 2.
Israelilainen profeetta (M. ben Jimla),
vaikutti Samariassa Ahabin aikana.

Mikado (jap. = „korkea portti"),
Japanin hallituksen nimitys, jota Euroopassa
us. käytetään Japanin keisarin (jap.
tenno) arvonimenä.

Mikael (hepr.), juutalaisuudessa ylin
seitsemästä pääenkelistä. M:n kunniaksi
vietetään us. juhlia, vrt. Mikkelinpäivä.

Mikael (ven. Mihail), ven.
ruhtinaita. — 1. M. Fedorovitš
(1596-1645), Venäjän tsaari, ensim. Romanovin
sukua, hallitsi 1613-45. Hallituksen vars.
johtajana oli kuolemaansa saakka (1633)
M:n isä patriarkka Filaret.
— 2. M. Nikolajevitš (1832-1909),
suuriruhtinas, Nikolai I:n poika. M. oli
puheenjohtajana salaisessa konferenssissa,
joka valmisti Suomen oikeuksia loukkaavan
helmikuunmanifestin 1899. — 3. M.
Aleksandrovitš (1878-1918),
suuriruhtinas, Aleksanteri III:n poika,
vanhemman veljensä Yrjön 1899 kuoltua
perintöruhtinaana, kunnes Nikolai II:lle
1904 syntyi poika. Kun Nikolai II
luopui 1917 kruunustaan M:n hyväksi, ei
tämä suostunut sitä vastaanottamaan,



ennenkuin perustava kansalliskokous
olisi päättänyt maan hallitusmuodosta.
Bolševikkien murhaama.

Mikael Kerularios, Konstantinopolin
patriarkka 1043-58; aiheutti jyrkällä
esiintymisellään itä- ja länsimaisen
kirkon eron 1054.

Mikael Obrenovic [-ē'novitš]
(1823-68), Serbian ruhtinas 1839-42, 1860-68;
murhattu.

Mikael VIII Palaiologos (1224-82),
Nikaian ja v:sta 1261 uudistamansa
Itä-Rooman keisari.

Mikael Wišniowiecki [-tski]
(1638-73), Puolan kuningas 1669-73.

Mikal, Saulin tytär, Davidin puoliso.

Mikander, Hjalmar (s. 1862),
Pohjois-Savon kansanopiston johtaja 1895-1918
ja v:sta 1922; kouluneuvos 1918-22.

Mikaniitti, kiillesuomuista, sopivaa
sideainetta käyttäen valmistettu
sähkötekn. eristysaine.

Mikkeli, Mikkelin läänin pääkaup.,
Saimaan yhteydessä olevan Savilahden
rannalla. Kaupungin keskustassa
Naisvuori (43 m yli Saimaan pinnan), jonka
laella 29,4 m korkea vesitorni.
Tiilikirkko (valm. 1897); n. s. kivisakaristo,
hakkaamattomasta kivestä tehty
nelikulmainen rakennus, todennäköisesti
„Savilahden seurakunnan" ensim. kirkko, rak.
1300-luvun alussa, Lyseo, 8-luokk.
yhteiskoulu, valtion tyttökoulu ja sen
yksityiset jatkoluokat, kuuromykkäinkoulu,
saha- ja myllyteoll. 4,985 as. (1926). — Sai
kaupunginoikeudet 1838.


Mikkeli.

Mikkelin lääni käsittää suurimman
osan Etelä-Savoa ja pienen osan Itä-Hämettä.
Maamme järvirikkain lääni: 28,6 %
alueesta on järvien, jokien ja purojen
peitossa. Pääkaup. Mikkeli. Lääni
jakautuu Heinolan, Mikkelin, Juvan ja
Rantasalmen kihlakuntiin; 16,638 km2
(ilman vesiä), 209,251 as. (1926). vrt. myös
Kyminkartanon lääni.

Mikkelin Läänin Maanviljelysseura,
per. 1861.

Mikkelin maalaiskunta (aiemmin
Savilahti l. Suur-Savo), 1,008,7 km2,
15,766 as. (1926). Otavan kansanopisto,
Nuoriso-opisto, Otavan maanviljelys- ja
karjanhoitokoulu, Etelä-Savon
Kasvinviljelyskoeasema, Mikkelin seudun
piirimielisairaala; sahoja. Porrassalmen
taistelupaikka, johon 1923 pystytettiin
muistokivi. Annilan (K. A. Tavaststjernan
syntymäpaikka), Kyyhkylän, Sairilan,
Sokkalan y. m. kartanot.

Mikkelinpäivä, kristillisen kirkon
pienempiä juhlapäiviä. Sitä vietetään kat.
kirkossa ylienkeli Mikaelin kunniaksi.
Kat. kirkossa syysk. 29 p. vietetty juhla
on lut. kirkossa seur. sunnuntaina.

Mikkelsen, Ejnar (s. 1880), tansk.
pohjoisnavan seutujen tutkija, mukana
useilla arktisilla retkillä, m. m. 1909-12
Koillis-Grönlannissa etsimässä tietymättömiin
joutuneen Mylius-Erichsenin retkikunnan
jätteitä; löysi sen havaintopäiväkirjat.

Mikkola, Antti (1869-1918), lakit.
kand., turkulainen asianajaja. V:n 1917
Eduskunnassa M. ajoi innokkaasti
maanpuolustuksen ja lujan järjestysvallan



asiaa; siitä syystä kapinallisten
vihoihin joutuneena murhattiin. — Mikkola,
Jaakko (s. 1886), Suomen
olympialaisvalmentaja Antverpenin ja Pariisin
kisojen edellä. Julk.: „Rata- ja kenttäurheilun
käsikirja". — Mikkola, Jooseppi
Julius (s. 1866), kielentutkija,
slaavilaisen filologian prof. v:sta 1921,
ylim, v:sta 1900. Teoksia: ,,Berührungen
zwischen den westfinnisehen und slavischen
Sprachen", „Urslavische Grammatik I".
— Mikkola, Maila, ed:n
puoliso, ks. Talvio, Maila.

Miklagardr, ,,suuri kaupunki",
Konstantinopolin mskand. nimi.

Miklosich [-šitš], Franz von
(1813-91), sloveenilainen kielimies, slaav.
kielitieteen perustajia, prof. Wienissä.
Teoksia: „Vergleichende Grammatik der
slavischen Sprachen", „Etymologisches
Wörterbuch der slavischen Sprachen".

Mikorey, Franz (s. 1873), saks.
kapellimestari, toiminut Bayreuthissa.
Münchenissä, Praagissa, Wienissä,
Dessaussa, 1919-24 Helsingin Suomalaisessa
Oopperassa, nyk. Braunschweigissä.
Säveltänyt 3 oopperaa, kuorosinfonian y. m.

Mikro- (kreik.). 1. = pieni. — 2.
Metrijärjestelmässä etuliite = 1 miljoonasosa:
m.-faradi = miljoonasosa faradia, m.-voltti
= miljoonasosa volttia, mikrohmi =
miljoonasosa ohmia; m.-millimetri (oik.
m.-metri) = mikroni = tuhannesosa mm.

Mikrobarometri (kreik.), ilmapuntari,
jonka osoituksen vaihtelut ovat huomattavasti
suuremmat kuin elohopeabarometrin. Tätä
varten joko barometrin nesteenä on elohopeaa
kevyempää ainetta (esim. glyseriiniä) tai
elohopeapinnan muutokset suurennetaan vipulaitteella.

Mikrobit (kreik.), alkujaan
bakteereista, nyk. yleensä pikkueliöistä l.
mikro-organismeista käytetty nimitys.

Mikrofoni (kreik.), puhelimen
lähettäjäkoje. Alkuperäisessä, Hughesin 1878
keksimässä m:ssa on teroitettu hiilisauva
(C) kahden tuen (A ja B) välissä. Levyä
K kohtaavat ääniaallot saattavat
hiilisauvan värähtelemään, jolloin
elementistä E tulevan virran
vastus (ja siis myös sen voimakkuus)
vaihtelee. Nämä vaihtelut muuntuvat
jälleen ääneksi telefonissa T.
Nykyjään korvaa hiilipuikon
hiilijyväsillä täytetty rasia. Kuvaan
piirretyn telefonin sijalla on
transformaattori, joka muuntaa elementin
matalajännitysvirran korkeajännityksiseksi
vaihtovirraksi. Korkeajännitysvirta
johdetaan pitkiä matkoja vastaanottajatelefoniin,
joka sen muuntaa ääneksi.


Hughesin mikrofoni.

Mikrofotografia (kreik.),
mikrovalokuvaus (ks. t.).

Mikrokefalia (kreik.), pienipäisyys,
pään suhteeton pienuus.

Mikrokemialliset analyysit,
kvalitatiivisia ja kvantitatiivisia kem.
tutkimusmenetelmiä, joissa tyydytään aivan
pieniin eriin tutkittavaa ainetta. Käytetään
orgaanisten aineiden elementaarianalyysiin,
veren ja solujen aineosia tutkittaessa.
Perustuvat kiteisten sakkojen mikroskooppiseen
tarkasteluun, värireaktsioneihin sekä n. s.
mikrovaa'an käyttöön. Näitä menetelmiä on
kehittänyt etenkin F. Pregl (s, 1869).

Mikrokiteinen, mikroskooppisen
pienistä kiteistä muodostunut.

Mikrokliini ks. Maasälpä.

Mikrokokki (kreik.), pieni
pallomainen bakteeri.

Mikrometri (kreik.), m.-ruuvilla
varustettu mittauskoje, jokoi välitöntä
mittausta (ks. Mittausvälineet) tai
mikroskoopissa näkyvän esineen
suuruuden arvioimista varten. Viimemainitussa
m.-ruuvilla edennetään tai lähennetään
objektiivia esineestä, jolloin tämän eri
osat perättäin joutuvat kuvapisteeseen.
— Mikrometriavain, mikrometriympyrä,
hienoihin mittauksiin tarvittava mittakaavaa
suurentava laite. — Mikrometriruuvi,
loivakierteinen (nousu tavallisesti 1 mm)
ruuvi, joka on varustettu asteikkoon
jaetulla päällä.

Mikroneesia (,,pienet saaret"),
Austraalian saariston saariryhmä,
Melaneesian pohjois- ja koillispuolella.
M:aan luetaan Mariaanit, Karoliinit, Palau-,
Volcano-, Marshall- ja Gilbertinsaaret.
Yhteinen pinta-ala 3,423 km2.
Osaksi tuliperäisiä, osaksi korallisaaria.
Asukkaat, mikroneesialaiset,
polyneesialaisten, melaneesialaisten ja
malaijien sekakansaa; hyviä merenkulkijoita.
Kookospalmun viljelystä. Koko asukasmäärä
n, 90,000, valkoihoisia n. 300.
Useimmat saaret Japanin hallittavina, ks.
lähemmin Austraalia (I os., p. 263)
ja eri saaristojen nimien kohdalta.

Mikroni (kreik.), lyh. μ, (myy),
1/1000 mm, ja milli-m. lyh. μμ (myymyy),
miljoonasoisa mm, hienoissa fysikaalisissa
ja mikroskooppisissa mittauksissa
käytettyjä mittoja.

Mikro-organismit (kreik.), pikkueliöt,
paljain silmin näkymättömät kasvit ja eläimet.



Mikroskooppi (kreik,), valo-opillinen
koje, jolla pieniä esineitä voi nähdä
vahvasti suurennettuina. Yksinkertainen m.
= luppi (ks. t,). Varsinaisen l. yhdistetyn
m:n muodostaa kaksi linssiä tai linssiryhmää,


Mikroskooppi (kaavakuva).

objektiivi (S1), joka muodostaa
tarkastettavasta esineestä (lq) jonkinverran
suurennetun todellisen kuvan (l'q') Ja
okulaari (S2), jolla tätä
kuvaa tarkastetaan. Syntyy hyvin suurennettu
valekuva (l"q"). Jo pienissäkin suurennuksissa
m. on luppia etevämpi, koska sen muodostama
kuva on selvempi eikä osoita yksinkertaisen
linssin optillisia virheitä. M:lla saadaan
aikaan jopa 1000-2000-kertainen viivallinen
suurennus. Valon ominaisuuksien vuoksi ei
voida selvästi erottaa toisistaan kahta
esinettä, joiden etäisyys on alle
0,2-0,1 μ, mikä muodostaa
m:n kelpoisuusrajan. Ultra-m:lla
voidaan todeta vielä pienempien hiukkasten
olemassaolo niiden heijastaman valon avulla,
voimatta nähdä lainkaan niiden yksityiskohtia
ja voimatta myöskään erottaa toisistaan kahta
esinettä, joiden väli on alle mainitun rajan.
— Täydelliseen m:iin kuuluu tehokas laite
(peilejä, kondensorilinssejä) tarkastettavan
esineen valaisemiseksi, aseteltava pöytä
esineen asettamiseksi sopivaan asemaan,
asetteluruuvit kuvan tarkkuuden aikaansaamiseksi,
y. m. — M:n keksi holl. Zach. Jansen 1590.


Mikroskooppi (yleiskuva).
c okulaari, t okulaariputki,
z säätöratas, r pääputki,
m mikrometriruuvi, d
pylväs, ooo objektiivit, p
esinelaatta, h peili, k
kondensorilinssi, g patsas, f jalusta.

Mikrospori (kreik.), pikkuitiö. ks.
Isoitiö.

Mikrostruktuuri (kreik. ja lat.), vain
mikroskoopilla havaittavissa oleva
kappaleen rakenne.

Mikrotasimetri (kreik.), Edisonin
keksimä keino pienten paine-erotusten
mittaamiseksi; perustuu hiilen ja
metallin kosketuskohdan sähkönjohtokyvyn
vaihteluihin.

Mikrotelefoni (kreik.), puhelimen
puhetorvi (mikrofoni) ja kuulotorvi
(telefoni) yhdistettyinä samaksi kojeeksi.

Mikrotomi (kreik.), koje, jolla
mikroskooppisesti tutkittavasta esineestä
voidaan leikata hyvin ohuita, läpinäkyviä
levyjä. Ennen leikkausta on esine
kovetettava sopivalla aineella (parafiinillä,
selloidiinilla) tai jäädyttämällä.

Mikrovalokuvaus, mikroskooppisen
pienten esineiden valokuvaaminen
mikroskoopin välityksellä.

Miksolyydialainen sävellaji
(„puolilyydialainen sävellaji"). 1. Muinaiskreik.
musiikissa: mollisävellaji, jossa dominantti
ja sen kvintti ovat pääsävelinä
melodiamuodostuksessa. — 2. Kirkkosävellajina
m. s. on sama kuin dominantille päättyvä duuri.

Mikstuura (lat.). Lääket. Sisällisenä
lääkkeenä käytettävä, usean eri lääkeaineen
seos. — Mus. Urkuäänikerta, jossa
jokaista säveltä vastaa useita pillejä
(3-6). Kukin puuryhmä (l. „kuoro") on
siten viritetty, että 1 pilli edustaa itse
säveltä ja toiset pillit sen lähimpiä
yläsäveliä.

Mikszáth [miksāt], Kálmán
(1849-1910), unk. kirjailija. Teoksia suomen.:
,,Pyhän Pietarin sateenvarjo", „Tarinoita",
„Kerjäläisteinit", „Besztercen valloitus",
„Vanha heittiö" y. m.

Milan I (1854-1901), Serbian kuningas,
hallitsi 1868-89.

Milano [it. ääntämys milā'no]
(saks. Mailand), kaup. Pohjois-Italiassa
Addan ja Ticinon välisellä tasangolla.
Kaupungilla on uudenaikainen leima huolimatta
us. hist. muistomerkeistä. Näistä
arvokkain on goottilaiseen tyyliin valkeasta
marmorista rakennettu tuomiokirkko,
aloitettu 1386, vihitty 1577, valmistunut
1805; muita kirkkoja Sant' Ambrogio,
Santa Maria delle Grazie, jossa Leonardo
da Vinci'n „Ehtoollinen", linna
1400-luvulta, palatseja. Us. taidekokoelmia,
Biblioteca Ambrosiana, filos. tiedekunta,
taideakatemia, tiedeakatemia, maailmankuulu
Scala-ooppera. — M. on Italian
huomattavin kauppa- ja teollisuuskaup.
(kone-, kutoma- y. m. teoll.). 720,000 as.





— M. (lat. Mediolanum) oli jo
roomalaisaikana huomattava kaupunki,
1100-luvulla vapaa kaupunkitasavalta ja
Lombardian kaupunkiliiton johtaja
taistelussa Hohenstaufeja vastaan, 1300-1447
Visconti- ja 1450-1535 Sforza-suvun
hallitsema (v:sta 1395 herttuakunta), sitten
Habsburgien vasallivaltio; seur. kohtalot
yhteiset muun Lombardian (ks. t.) kanssa.


Milanon tuomiokirkko.

Milazzo ks. Mylæ.

Mile [mail], englanninpenikulma,
maili, 1,609 m.

Miletos, muin. kaup. Vähän-Aasian
länsirannikolla lähellä Maiandros-joen
suuta, vanhemman joonialaisen sivistyksen
keskus. M. oli kukoistava kauppakaupunki,
perusti siirtoloita varsinkin Mustanmeren
rannikoille, valmisti hienoja villakankaita.
M. johti joonialaisten kapinaa, hävitettiin
494 e. Kr. eikä saavuttanut enää entistä
kukoistustaan.

Miliaarituberkuloosi, „nelistävä
tuberkuloosi", tuberkuloosimuoto, jossa
tuberkuloosibasillit jostakin hajonneesta
pesäkkeestä lähtien lyhyen ajan kuluessa
leviävät useimpiin ruumiin elimiin
muodostaen näihin nystyröitä, tuberkkeleja.
Taudinoireet moninaiset ja tauti usein
aluksi vaikea todeta. Päättyy tav.
muutamassa viikossa kuolemaan.

Milieu, miljöö (ks. t.).

Miliisi (lat.), yleiseen kansan
asestautumisvelvollisuuteen perustuva
puolustuslaitos, jossa asevelvolliset
vuosittaisten lyhyiden harjoitusten
avulla totutetaan aseiden käyttöön.
Koko vuoden aseissa on vain pieni
kantajoukko. — M:eiksi sanottiin myös
Venäjällä ja Suomessa vv:n 1917-18
vallankumousliikkeen aikana
työväen asettamia poliisimiehiä.

Militarismi (ransk.), sotilaallisen
valmeuden ylenmääräinen kehittäminen;
myös sotilaallisten näkökohtien liiallinen
tehostaminen ja sotilassäädyn suosiminen.

Militääri (ransk.), sotilas, sotavoima,
yhdistyksissä sotilaallinen, sotilas-.

Miljardi (lat.), tuhat miljoonaa.

Miljonääri (ransk.), miljoonanomistaja.
— Miljoona (it.), tuhat tuhatta, 1,000,000.

Miljukov [-o'f], Pavel Nikolajevitš
(s. 1859), ven. historioitsija ja poliitikko,
prof. M. oli kadettipuolueen johtaja; puolusti
Duumassa Suomen oikeuksia, ulkoministerinä
maalisk.-toukok. 1917, myöh. maanpaossa.

Miljutin [-ū'-], Dmitrij
Aleksejevitš (1816-1912), ven. kenraali,
kreivi. Sotaministerinä 1861-81 toimeenpani
yleisen asevelvollisuuden (1874). —
Miljutin, Nikolaj Aleksejevitš
(1818-72), ven. poliitikko, D. A. M:n veli.
Johtavana miehenä talonpoikaisvapautuksen
toimeenpanossa; sai myöh. Puolassakin
toteutetuksi talonpoikien vapauttamisen.

Miljöö (ransk.), piiri, ympäristö
(luonto tai yhteiskunnalliset olot);
biljardin pituus vallin keskellä oleva aukko.

Milkki (engl.), kondensoitu maito.

Mill, James (1773-1836), engl.
historioitsija, taloustieteilijä ja filosofi,
julk. m. m. „History of British India"
ja huomattavan sielut. tutkimuksen
„Analysis of the phenomena of the humau
mind". — Mill, John Stuart
(1806-73), edellisen poika, filosofi ja
taloustieteilijä. Filosofina M. oli
utilitarismin ja positivismin kannattaja;
teoksia: „Logic", „Vapaudesta" (suomen.),
„Utilitarianism", „Naisen asema" (suomen.),
joissa hän vaatii naiselle täyttä tasa-arvoa
miehen kanssa. Taloustieteilijänä M. liittyi
Adam Smithiin ja Ricardoon hyväksyen valtion
sekaantumisen taloudelliseen elämään eräiden
edellytysten vallitessa. Teokseensa
„Principleis of political economy" hän on
koonnut siihenastisen engl. tutkimuksen
tulokset. [Bain (engl., 1882); Taine (ransk.,
1864); Grotenfelt (Valvoja 1890).]


J. St. Mill.

Millais [mile'i], Sir John
(1829-96), engl. taidemaalari. Nuoruudessaan
prerafaeliitti. „Veljeskunnan" lahjakkain
väritaiteilija ja monipuolisin maalaaja
(laatukuvia, muotokuvia).


Millais: Jeesus vanhempainsa kodissa.




Mille (lat.), tuhat. — Pro mille
(0/00), tuhannelta, tuhatta kohti.

Millefiorilasit ks. Lasitaide.

Millennium (lat.), tuhannen vuoden aikakausi;
tuhatvuotisjuhla, tuhatvuotinen valtakunta.

Miller, J. R. (1840-1912), amer.
uskonnollinen kirjailija, teol. toht. Teoksia
suomen.: ,,Korkeinta tavoittamassa",
„Avartunutta elämää", „Luonnetta
rakentamassa", „Hyvä koti" y. m.

Millerand [milərā'], Alexandre
(s. 1859), ransk. poliitikko. Kauppaministerinä
1899-1902, yleisten töiden ministerinä 1909-10,
sotaministerinä 1912-13, 1914-15,
Elsass-Lothringenin hallintomiehenä 1919-20,
pääministerinä 1920, presidenttinä 1920-24. M.
oli alk. radikaali ja sosialisti, mutta
siirtyi myöh. oikeistoon.


A. Millerand.

Milleriitti, nikkelikiisu,
pronssinkeltamen, hiuksenhienoina kiteinä
kiteytyvä kivennäinen, kem. kokoomukseltaan
nikkelisulfidi (NiS).

Milles, Carl (s. 1875), ruots.
kuvanveistäjä. Töitä: Sten Sturen
muistomerkki läh. Upsalaa, Franzénin
muistomerkki Härnösandissa, Scheelen
kuvapatsas Köpingissä, Kustaa Vaasa
(värjättyä tammea, Tukholmassa),
Rudbeckiuksen patsas Västeråsissa y. m.
monumentaalitöitä, eläinveistoksia,
rintakuvia, kuten O. Levertinin,
tanssijatar-veistoksia y. m. M. osoittaa
töissään harvinaista mielikuvitusrikkautta,
valpasta kokeilunhalua ja varmaa tyyliaistia.


C. Milles: Sten Sturen muistomerkki.

Millet [milē'], Jean François
(1814-75), ransk. taidemaalari. M:n ansio on
ruumiillisen työn kuvauksen tuominen taiteeseen.
Nimenomaan talonpoikain elämää hän on kuvannut
hartaasti ja aito monumentaalisella tavalla.
Töitä: „Tähkäpäiden poimijat", „Angelus", y. m
ks. kuvaliitettä Ranskan taidetta,
[Muther (saks., 1910).]


J. F. Millet.

Milli- (lat.), metrijärjestelmässä
perusmitan tuhannesosan etuliite: m.-gramma
1/1000 g, m.-metri 1/1000 m.

Millikan [milikən], Robert
Andrews (s. 1868), amer. fyysikko, prof.
Chicagossa v:sta 1910. Mitannut sähköerkaleen,
mistä sai Nobelin palkinnon 1923. Kokeellisesti
todistanut Einsteinin foto-elektrisen lain ja
määrännyt Planckin vakion (vrt. Planckin
erkaleoppi). Tutkinut spektrin äärimmäisiä
ultraviolettiosia, pienentäen huomattavasti
tutkimatonta alaa näiden ja röntgensäteiden välillä.


R. A. Millikan.

Millonin reagenssi, valkuaisaineen
toteamiseen (virtsassa) käytetty
merkurinitraatin ja typpihapoin seos, joka
saostaa valkuaisaineen punaisena maksoittumana.



Millöeker, Karl (1842-99), itäv.
operetinisäveltäjä. Teoksia: „Kerjäläisylioppilas".

Milne [miln], John (1850-1913),
engl. maanjäristystutkija, Japanin
maanjäristyshavaintoverkon (1,000 asemaa)
perustaja.

Milner [milnə], Alfred (1854-1925),
engl. poliitikko (vanhoillinen), viscount.
Kuvernöörinä Etelä-Afrikassa 1897-1905,
ministeriksi 1916, sotaministerinä 1918-19,
siirtomaaministerinä 1919-21.

Milo, Melos (ks. t.).

Miloš Obrenovic [-rē'novitš],
(1780-1860), Serbian ruhtinas 1813-39, 1858-60.
Hänen poikiaan oli Mikael O. (ks. t.).

Milreis, = 1,000 reisiä, Portugalin ent.
ja Brasilian nyk. rahayksikön nimi.

Miltiades (k. n. 489 e. Kr.),
ateenalainen sotapäällikkö. Voitti persialaiset
Maratonin taistelussa. Kuoli velkavankeudessa,
kun ei jaksanut maksaa Paros-saaren valloituksen
epäonnistumisesta määrättyä sakkoa.

Miltitz, Karl von (n. 1490-1521),
saks. aatelismies, paavin kamariherra.
Neuvotteli 1519 Lutherin kanssa.

Milton [-tən], John (1608-74),
engl. runoilija. Cromwellin aikana
valtioneuvoston sihteeri, innokas puritaani,
sokea v:sta 1652. Puolusti Kaarle I:n
mestaamista kolmessa julkaisussa. Pääteokset:
eepokset ,,Paradise lost" („Kadotettu paratiisi",
1667), joka kuuluu maailmankirjallisuuden
suurimpiin runoluomiin ja ,,Paradise regained"
(,,Jälleenvoitettu paratiisi", 1671) sekä
murhenäytelmä ,,Samson Agonistes'. [Lindelöf (1918).]


John Milton.

Miltopæus [-pē'-], Martti (1631-79),
suom. kaunopuheisuuden professori 1660-79.

Milwaukee [miluō'ki], kaup.
Yhdysvalloissa Michigan-järven länsirannalla,
Wisconsinin valtioin suurin kaup.; suurta
rauta-, teräs- ja koneteoll., Marquetten
yliopisto. 460,000 as., niistä enemmän
kuin puolet saksalaisia.

Mimbar, minbar, moskeijan
saarnastuolin arab. nimitys.

Mimeografia (kreik.), eräs jäljennös-
ja monistusmenetelmä: kirjoitus, kuvat
y. m. piirretään vahatulle paperille
kovalla puikolla, alustana viilauurteinen
teräslevy. Piirrot muodostuvat pienistä
rei'istä. Kun sitten puhdas paperi
pannaan alle ja väritelaa työnnetään
vahapaperin yli, tunkeutuu väri reikien
lävitse ja paperille syntyy jäljennös.
Teksti voidaan kirjoittaa myös
kirjoituskoneella. Monistus tapahtuu joko
kehyksen ja käsitelan tai erikoisen
rotatsionikoneen avulla,

Mimer [mī-], isl. runoudessa viisas
jättiläinen, joka vartioi viisauden
lähdettä (M:n kaivoa). M:n katkaistu pää
antoi Odinille neuvoja.

Mimicry (engl.), naamioituminen,
semmoinen suojeleva yhdennäköisyys, että eläin
on muotonsa tai värinsä puolesta jonkun toisen,
paremmin suojatun lajin näköinen tai pettävästi
muistuttaa esim. jotakin kasvinosaa. Varsinkin
hyönteisissä voi todeta useita m.-tapauksia,

Mimiikki (kreik.), taito eleillä ja
kasvojenilmeillä esittää erilaisia sieluntiloja.

Mimos, miimos (ks. t.).

Mimosa, palkokasvien heimoon
kuuluva kasvisuku, n. 350 lajia troopillisista
maissa, etupäässä Amerikassa. Useimmat
puita tai pensaita. Etelä-amer. tuntokasvi,
M. pudica, jota kylmissä maissa hoidetaan
kasvihuoneissa, on kuuluisa kosketusherkyydestään:
jos koskettaa yhtä sen lehdykkää, siirtyy ärsytys
lehden muihinkin lehdykköihin, jotka kaikki
kääntyvät vastakkain, minkä jälkeen itse
lehtiruoti painuu alaspäin. — Kukkakaupoissa
myytävinä olevat keltakukkaiset ,,mimoosat"
ovat Acacia-lajeja.


Tuntokasvi, a lehdykät
levällään, b lehdykät
vastakkain kääntyneinä.

Mimosankuori, wattlekuori,
parkitukseen käytettävä, enimmäkseen
Austraaliasta saatava Acacia-lajien kuori.

Mimulus, apinankukka,
naamakukkaisten heimoon kuuluva kasvisuku.
Useita lajeja viljellään isojen, tav.
keltaisten, huulimaisten kukkiensa vuoksi
koristuskasveina. Meillä yleisimmin
viljelty M. luteus.

Minalaiset, eteläarabialainen kansa,
joka jo toisella vuosituhannella e. Kr.
oli perustanut mahtavan kauppavaltion,
jonka valtapiiri ulottui Jemenistä Gazaan
asti ja joka m. m. välitti Intian ja
Välimerenmaiden välistä kauppaa, M:n
valtakunnan kukistivat sabalaiset.



Minareetti (arab.), moskeijan torni,
jonka parvekkeelta viidesti päivässä
huudetaan uskovaisia rukoukseen. Kuvia ks.
Kairo ja Konstantinopoli.

Minas Geraes [mīnas žera'is],
sisämaavaltio Kaakkois-Brasiliassa; 580,000
km2, 6 milj. as. Ennen suuria
timanttilöytöjä, maapallon todennäköisesti
suurimmat rautamalmikentät (1910 arvioitu
6 miljardiksi tonniksi). Tinaa
huuhdotaan virroista, kultaa, platinaa,
palladiumia, kaoliinia, marmoria, salpietaria,
timantteja, safiireja ja topaaseja saadaan
myös. Pääkaup. Bello Horizonte.

Mincio [mintšo], Pon lisäjoki,
Pohjois-Italiassa, lähteet Tirolissa, juoksee
Garda-järven läpi. 192 km.

Mindanao [-nā'o], Filippiinien
toiseksi suurin saari; 96,000 km2, 0,5 milj. as.

Minden, kaup. Westfalenissa, Preussissa,
Weserin varrella. Keskiaik. tuomiokirkko,
raatihuone 1200-luvulta. 28,000 as.

Mindoro [-ō'-], Filippiineihin kuuluva
saari Luzonin eteläpuolella.

Mineraali (ransk.), kivennäinen,
yhdyssanoissa kivennäis-. — Mineraalihapot,
epäorgaaniset hapot. Tärkeimmät: rikkihappo,
typpihappo, suolahappo, fosforihappo,
hiilihappo, piihappo. — Mineraalivaha,
maapihka (ks. t.). — Mineraalivärit,
luonnossa tavattavat kivennäisvärit, liitu,
sinoberi, okra, bolus, sienamaa, kuparilasuuri,
umbra y. m., sekä keinotekoiset epäorgaaniset
väriaineet, lyijy-, sinkki- ja titaani
valkoinen, mönjä, kromipuna, kromivihreä,
kadmiumkelta, ultramariini, berliininsini,
smalte, schweinfurtinvihreä y. m. Kestäviä
maaliväreinä.

Mineralisoituminen, kasvi- ja
eläinjätteiden hapettuminen ilman hapen
vaikutuksesta mikrobien myötävaikutuksella,
jolloin hiili muuttuu hiilidioksidiksi,
typpi, rikki y. m. alkuaineet „mineraali"-
(s. o. epäorgaanisiksi) yhdistyksiksi
(nitraateiksi, sulfaateiksi j. n. e.).

Mineralogia (ransk. ja kreik.),
kivennäistiede (ks. t.).

Minerva, it. teollisuuden ja taiteen
jumalatar, myöh. samastettu kreik.
Atene-jumalattaren kanssa.

Minerva [-ne'-], Jahrbuch der
gelehrten Welt, v:sta 1892 Saksassa
ilmestyvä vuosikirja, jossa on tietoja eri
maiden yliopistoista, tieteellisistä
laitoksista ja niiden henkilökunnasta.

Minetti. 1. Tumma, hienorakeinen
juonikivilaji. — 2. Lothringenissa ja
Luksemburgissa esiintyvä rautamalmi.

Minghetti [-ge'tti], Marco
(1818-86), it. valtiomies. Pääministerinä
1863-64, 1873-76.

Mingrelia, hedelmällinen vuoristomaakunta
(ent. ruhtinaskunta) Georgiassa, Mustanmeren
rannalla. N. 150,000 as., suurin osa
kaukaasialaisia mingreelejä.

Minho, Miño [minjo], joki
Pyreneitten niemimaan luoteisosassa, alajuoksu
Espanjan ja Portugalin rajana; 275 km.

Miniatyyri (ransk.) merkitsee paitsi
m.-maalausta myös sellaista, mikä on
tehty pienoiskokoon ja us. samalla sirosti.

Miniatyyrimaalaus (ransk.)
tarkoittaa alkujaan mönjä- (minium-) värillä


Keskiaikainen miniatyyrikuva (talonpoikaiselämää).


tehtyjä käsinkirjoitettujen kirjojen
alkukirjaimia (joiskus sivujen tai lukujen
ensim. rivejä tai koko sivuja ympäröiviä
reunakoristuksia), myöhemmin millä
tarkoitetaan monivärisiäkin, kullalla ja
hopealla kirjailtuja käsikirjoitusten
ornamentteja ja kuvituksia, — M:ta tavataan
Kreikassa ja Roomassa, Se kehittyy
korkeimmilleen bysant, taiteessa (etenkin
900-luvulla). M:n kukoistusaika on
keskiaika, jolloin sitä harjoitetaan etupäässä
luostareissa, ensin Irlannissa, sitten
Saksassa sekä vars. Alankomaissa ja
Ranskassa. Romaanisella ajalla on kuvilla
enimmäkseen koristeellinen leima;
gotiikan aikana, realistinen kuvitustaide
saavuttaa entistä suuremman jalansijan.
— Keskiaikaisilla m:illa on melkoinen
kulttuurihist. mielenkiintonsa,
sillä ne tarjoavat usein tärkeitä lisiä



keskiajan elämän tuntemiseen.
Renessanssiajalla on m:n päämaana Italia.
Kun kirjapainotaito voittaa alaa,
menettää m. vähitellen merkityksensä. —
M., sellaisena kuin se kukoisti etenkin
1700-luvulla, tarkoittaa pieniä, enimmäkseen
gouachevärillä norsunluulevyille, pergamentille,
kartongeille y. m. maalattuja kuvia,
useimmiten muotokuvia, jotka ovat sovitetut
medaljonkeihin, rasioihin, koteloihin y. m. s.
Nykyjään ei m:ta enää erikoisemmin harjoiteta.

Minich ks. Münnich.

Minimaalinen (mlat.), hyvin pieni,
häviävän pieni.

Minimi (lat.), pienin määrä, alin aste.
Matem. Funktsionin suhteellisesti tai
absoluuttisesti alin arvo, maksimin (ks. t.)
vastakohta. — Ilmat. Ilmanpaineen m.

Minimilaki, vähimmän määrän laki,
J. v. Liebigin ensimmäiseksi määrittelemänä:
sadon suuruus riippuu siitä kasvinravintoaineesta,
jota on vähimmin kasvien käytettävänä. M:n
on sittemmin huomattu käsittävän kaikki
tuotantotekijät, siis myös lämmön, valon,
kosteuden, ilman y. m. M. esitetään v.
Dobenekin m.-saavilla, jossa eri pitkät
kimmet edustavat eri tuotantotekijöitä.


Minimisaavi.

Minimipalkka, vähin sallittu
aikapalkka. vrt. Työpalkka.

Minin, Kuzjma Suhorukij
(k. n. 1616), ven. isänmaanystävä,
teurastaja. Sai 1611 kansan omilla
varoillaan palkkaamaan sotaväkeä, joka pakotti
puolalaiset Moskovassa antautumaan.

Ministeri, virkamies, joka suorastaan
valtionpäämiehen alaisena toimien ottaa
osaa valtion hallituksen ja ylimmän
hallinnon johtoon. Kun 27/11 1918 annetulla
asetuksella Senaatin ja sen toimituskuntain
nimet muutettiin Valtioneuvostoksi
ja ministeriöiksi, säädettiin, että
Valtioneuvoston jäseniä oli riimitettävä m:eiksi.
Erikoislähettiläs ja täysivaltainen m.
(envoyé extraordinaire et ministre
plénipotentiaire) on 2:sen arvoluokan
diplomaattinen edustaja.

Ministeriaalit, keskiajalla hallitsijoiden
huonepalvelijat ja seuralaiset; saivat palkaksi
tav. läänityksiä. Heistä muodostui myöh. aatelisto.

Ministerihallitus, hallitustapa, jonka
mukaan tosiasiallinen valtiollinen vaikutusvalta
ja hallituksen johto ei kuulu valtionpäämiehelle
vaan vastuunalaisille ministereille.

Ministerihotelli, lähetystötalo.

Ministerineuvosto, ministeristö.

Ministeripresidentti, pääministeri,
ministeristön puheenjohtaja.

Ministeripula, olotila, joika syntyy,
kun ministeristö tai ainakin suurin osa
siitä eroaa ja uusi ministeristö tulee
muodostettavaksi.

Ministeriresidentti (ministre
résident), 3:nnen arvoluokan diplomaattinen
edustaja.

Ministerisalkku. Ministeriä, jolla on
joku hallinnonhaara hoidettavanaan,
sanotaan salkulliseksi ministeriksi; ellei
hänellä ole mitään „salkkua", sanotaan
häntä salkuttomaksi ministeriksi.

Ministeristö, ministerien muodostama
neuvosto, vrt. Valtioneuvosto.

Ministerivaltiosihteeri, virkamies,
joka Suomen ollessa Venäjän yhteydessä
esitteli keisarille Suomea koskevat asiat.
M:n-virasto lakkautettiin asetuksella
28/6 1918.

Ministerivastuunalaisuus,
oikeussäännöstö, jonka mukaan ministerit tai
virkatehtäviinsä nähden ministereitä
vastaavat virkamiehet ovat vastuunalaiset
kansaneduskunnalle. Oikeudellinen
l. valtio-oikeudellinen l. 
rikosoikeudellinen m. käsittää sen
oikeusperiaatteen, että kansaneduskunnalla
on valta asettaa hallituksen jäsen, joka
virkatoimessaan on menetellyt lainvastaisesti,
syytteeseen. Poliittinen m. käsittää sen,
että ministerit vastaavat kansaneduskunnalle
virkatointensa tarkoituksenmukaisuudesta (V. J.
20/7 1906, 32 §, muutettu 31/12 1917, sekä
33 §; Laki 17/6 1913; H. M. 17/7 1919, 43 §).
[Puhakka (1923).]

Ministeriö, ministerin johtama
ministeristön osasto. vrt. Valtioneuvosto.

Ministrales (kesk.lat.),
alttaritoimituksessa avustavista laulajista
aikoinaan käytetty nimitys.

Ministrantti (lat.), kirkonpalvelija.

Ministre plénipotentiaire ks. Ministeri.

Minkiö, rautatieasema
Humppilan-Forssan yksityisradalla Jokioisten
kunnassa, 8 km Humppilasta.

Minkowski [-ko'-], Hermann
(1864-1909), ven.-saks. matemaatikko,
geometrisen lukuteorian perustaja,
suhteellisuusopin ja neliulotteisen avaruuden
teorian etevä kehittäjä.

Minna von Barnhelm, Lessingin
(ks. t.) näytelmä.



Minne (muinaisyläsaks.), muisto,
muisteleminen, myöh. intohimoinen
kiintyminen, rakkaus, naisen ihailu myös
personifioituna.

Minne [min], George (s. 1867),
belg. kuvanveistäjä. Kuvittanut Verhaerenin ja
Maeterlinckin teoksia. M. on uudenaikaisen
kuvanveiston tyylittelevän suunnan päämestareita.

Minneapolis [miniä'polis],
Yhdysvaltain Minnesotan valtion suurin kaup.,
Mississippien varrella. Maapallon
suurimmat viljamarkkinat, suuria myllyjä ja
sahoja. Yliopisto. 400,000 as., niistä
suomalaisia n. 2,500, ruotsalaisia n. 26,000.
— Vieressä olevan St. Paulin kanssa M.
muodostaa ison kaksoiskaupungin.


Minneapolis. Vas. myllyjä, oik. St. Anthonyn putous.


Minnelaulajat, 1100- ja 1200-luvun
n. s. minnerunoutta viljelevät saks.
lyyrilliset runoilijat. Se on etupäässä
hentomielistä, naista ihailevaa
lemmenlyriikkaa. Kuuluisimmat m. olivat
Walther von der Vogelweide ja
Wolfram von Eschenbach (ks. n.).

Minnesota [miniso'utə], valtio
(v:sta 1858) Yhdysvalloissa, keskisiä
pohjoisvaltioita, Yläjärven länsipuolella;
219,300 km2, 2,4 milj. as. Suomalaisasutuksen
pääkeskuksia (vrt. Amerikan suomalaiset).
— M. om Yhdysvaltain tärkeimpiä maanviljelysvaltioita
ja tuottaa paljon maissia, kauraa ja vehnää;
karjanhoito myös tärkeä. Rautamalmia
louhitaan koillisosissa. Myllyteollisuus
Yhdysvaltain suurin. Pääkaup. St. Paul,
muita suurkaupunkeja Minneapolis
ja Duluth.

Miño, Minho (ks. t.).

Mino da Fiesole [mī- -sō'-] (1431-84),
it. kuvanveistäjä, varhaisrenessanssin
huomattavimpia marmorin käyttäjiä. Työt
hautamuistomerkkejä ja luontehikkaita
rintakuvia.

Minor (lat.), pienempi, nuorempi. —
Fratres minores, oik. nuoremmat
veljet; fransiskaanit.

Minor [mī-], Jacob (1855-1912),
itäv. kirjallisuushistorioitsija. Teoksia:
„Die Schicksalstragödie in ihren Hauptvertretern",
,,Schiller", „Goethes Faust", „Grillparzer".

Minore [-ō'-], mus. (it., = pienempi),
mollisävellaji. Nimitys tavataan sävellysosan
otsikkona tarkoittaen sävellajin vaihtumista
duurista molliin.

Minoriitit, fransiskaanit (ks. t.).

Minoriteetti (lat.), vähemmistö.

Minos, kreik. tarustossa Kreetan
kuningas; perusti laajan merivallan ja
sääsi viisaita lakeja. Kuoltuaan M:sta
tuli vainajien tuomari.

Minotauros, kreik. tarustossa
sekaolento, mies, jolla oli härän pää.
Minos (ks. t.) ruokki sitä Labyrintissä
nuorukaisilla ja neitosilla, jotka Ateenan
oli vuosittain lähetettävä hänelle verona,
kunnes Teseus Ariadnen avulla tappoi hirviön.

Minsk, autonomisen Valko-Venäjän
neuvostotasavallan pääkaup. Kauppa- ja
tehdaskaup. 120,000 as.

Minatreelit (ransk.), Englannissa
myöhemmällä keskiajalla käytetty vaeltavien
laulajien nimitys.

Minttu (Menta), huulikukkaisten
heimoon kuuluva kasvisuku; aromaattisia,
monivuotisia ruohoja. Meillä yleisin
ojissa y. m. kosteilla paikoilla kasvava
pelto-m. (M. arvensis). Useista
maustekasveina viljellyistä lajeista on tärkein
pipar-m. (M. piperita), jonka
varsista ja lehdistä tislataan piparminttuöljyä
(ks. t.).

Minucius Felix, roomal. asianajaja,
ensim, lat. apologeetta. Kirjoitti n. v.
180 kristinuskoa puolustavan teoksen
,,Octavius".



Minus (lat.), matem., tarkoittaa
vähennystä. M.-merkki (—) on vähennyslaskun
merkki; vähennettävän ja vähentäjän välissä.
— Myös negatiivisen luvun etumerkki.

Minusinsk [-i'nsk], kaup. Siperiassa,
Jenisein varrella, Arvokas muinaist. museo. 17,000 as.

Minuskeli (lat.) ks. Majuskeli.

Minuutti (lat.), asteen (kulma- ja
kaarimitoissa) tai tunnin (aikamitoissa)
60:s osa. Edellisen lyhennysmerkki on ',
jälkimmäisen m (mittaluvun
yläkulmassa), mn tai min.

Minuuttikauppa, vähittäiskauppa.

Minyit, esikreik. kansanheimo
Boiotiassa.

Minä tarkoittaa filosofisena
oppisanana osittain ihmisen koko
persoonallisuutta ruumiillisten ja henkisten
ominaisuuksien kokonaisuutena, osittain, ja
useammin, sen henkistä eli sielullista puolta.

Minäromaani, romaani, jossa tekijä
antaa päähenkilön itse kertoa
elämäntarinansa, Esim. Ahon „Muistatko —?"

Miohippus, lampaan kokoinen,
3-varpainen, oligoseenikauden lopulla
Amerikassa elänyt hevoseläin.

Mioseeni, se tertiäärisysteemin osasto,
joka seuraa oligoiseenia ja jonka päällä
on plioseeni.

Mir (ven.), ven. talonpoikien
kyläyhteiskunta ja sen yhteinen
maanomistus. Syntyi 1600-luvulla, hävisi
1900-luvulla. — Tähtit. Miiri (ks. t.).

Miraakkeli (ransk.), ihme,
ihmetapahtuma. — Miraakkelinäytelmä,
keskiaik. näytelmä, jonka aiheena on joku
pyhimykseen liittyvä ihme. vrt.
Mysteerinäytelmät.

Mirabeau [-bō'], Gabriel Honoré
de Riquetti de (1749-91), ransk.
poliitikko, markiisi, V. M:n poika. M. oli
v:n 1789 kansalliskokouksen johtomiehiä
kuuluen kolmanteen säätyyn, M:n ihanteena
oli sekä laaja valtiollinen vapaus että luja
kuningasvalta. Valittiin 1791 kansalliskokouksen
presidentiksi. [Mézièrets (ruots., 1918).]
— Mirabeau, Victor de Riquetti de
(1715-89), ransk. fysiokraattinen taloustieteilijä,
markiisi. Teoksia: ,,L'ami des hommes" (1756).


G. H. de Mirabeau.

Mirabile dictu (lat.), „ihmeellistä
sanoa". — Mirabile visu, „ihmeellistä
nähdä".

Mirabilis, ihmekukka, Amerikasta
kotoisin olevia koristuskasveja. M. Jalapasta
on sekä puna- että valkokukkaisia muotoja.

Mira Ceti (lat.), tähti Valaskalan
tähtikuviossa, ensimmäiseksi (1596)
havaittu valovoimaltaan vaihtuva tähti.
Jakso keskimäärin 332 vuorokautta,
voimakkuus vaihtelee 2:sen ja 9:nnen
suuruusluokan välillä. M. C. ei ole
kaksoistähti, vaan vaihtelujen syy on
tuntematon.

Miramar [-a'r], ent. itäv. keis.
huvilinna lähellä Triestiä, nyt Italian valtion
omistama.

Miranda [-ra'-], Francesco de
(1752-1816), eteläamer. vapaussankari.
Toimi Etelä-Amerikan siirtokuntien
vapauttamiseksi; teki kapinayrityksiä ja
kuoli espanjalaisten vankina.

Mirat, Meerut [mirət], vilkas
kauppakaup. Etu-Intiassa, Jumnan ja
Gangesin välillä. 125,000 as.

Mirbach(-Harff) [-bah], Wilhelm
von (1871-1918), saks. diplomaatti,
kreivi. Lähettiläänä Ateenassa 1915-16,
Moskovassa 1918; murhattu.

Mirbanessenssi, mirbanöljy,
nitrobentsoli (ks. t,).

Mirbeau [-bō'], Octave
(1848-1917), ransk. kirjailija ja arvostelija,
Teoksia: romaani „Les mémoires d'une femme de
chambre", huvinäytelmä „Les affaires
sont les affaires".

Mirhami, myrha (ks, t.).

Mirjam, Mooseksen ja Aaronin vanhempi sisar.

Mirza, pers. prinssien arvonimi (nimen
jälkeen), herra (nimen edellä).

Mirzapur [engl. äänt. mirzapū'ə],
vilkas kauppakaup. Etu-Intiassa, Gangesin
varrella, Benaresista länteen. 55,000 as.

Misantrooppi (kreik.), ihmisvihaaja.

Miscellanea (lat.), sekalaista,
sekalaisia aiheita käsittelevä teos tai osasto.

Mischmasch (saks.), sekasotku.

Miseno [-ē'-], Capo M.,
kallioniemeke Italiassa Napolinlahden suussa.
Siitä itään muinaisen Misenumin
kaupungin rauniot.

Miseraabeli (lat.), surkuteltava,
viheliäinen.

Misère [mizä'r], misääri (ks. t,).

Miserere (lat., = armahda!), 51:sen
psalmin nimitys (ja alkusana). M. kuuluu
room.-kat. kärsimysviikon liturgiaan.

Miserieordia (lat.), armahtavaisuus,
laupeus.



Misericordias Domini (lat.: „Herran
laupeudentöitä"), toinen sunnuntai pääsiäisestä.

Mišic [mišitš], Zivojin
(1855-1921), serb. sotamarsalkka. Puolusti 1914
Serbiaa itävaltalaisia vastaan, taisteli 1917
Salonikin rintamalla, oli 1918
yleisesikunnanpäällikkönä kukistamassa
Bulgaariaa.

Misiones [-ō'-], territorio.
Koillis-Argentiinassa, Brasilin ja Paraguayn
rajalla. Suom. uudisasukkaita.

Miskolc [miškolts], kaup.
Pohjois-Unkarissa, Tiszan lisäjoen Sajón
laaksossa. 57,000 as.

Mišna, osa Talmudia (ks. t.), sisältää
oikeuspäätöksiä.

Misogyyni (kreik.), naisten vihaaja.

Mispeli, ruusukasvien heimoon
kuuluvia, orapihlajan lähisukuisia pensaita ja
matalia puita. Saksan m:iä
(Mespilus germanica) viljellään Etelä- ja
Keski-Euroopassa koristekasvina ja syötävien
hedelmiensä vuoksi. Maukkaammat hedelmät on
japanilaisella m:llä (Eriobotrya japonica).

Miss (engl.), neiti, naimaton nainen.
vrt. Lady.

Missa (lat.), messu. — M. solemnis,
juhlamessu.

Missale (lat.), messukirja.

Misse, Aa-joen lisäjoki oikealta,
Latviassa. Sen varrella 1916 suoritettuihin
taisteluihin suom. jääkäripataljoona otti
osaa.

Missiivi (lat.), lähetekirjelmä,
kirkollishallinnon virkamääräys.

Mississippi (intiaaninkiel. = suuri
vesi), Pohjois-Amerikan suurin ja lisäjokensa
Missourien kera maapallon pisin
joki: M:n pituus n. 4,000 km, Missourin
lähteiden ja M:n suun etäisyys n.
6,800 km. Jokialue, 3,250,000 km2.
Amazonin ja Kongon jokialueiden jälkeen
suurin. M:n lähteet ovat Minnesotan
valtiossa, Minneapoliin kohdalla se
muodostaa Anthonyn putouksen, on
purjehduskelpoinen St. Paulista alkaen
(3,100 km). New Orleansin kohdalla M.
jakautuu useihin suuhaaroihin, päähaara
muodostaa omituisen suistomaan
(,,hanhenjalka"). Suurimmat lisäjoet:
Missouri, Ohio, Arkansas, Red River. M.
on erittäin tärkeä liikenneväylä, joskin
laivakulkua melkoisesti vaikeuttavat
suvantopaikoille muodostuvat särkät ja
joka vuosi toistuvien tulvien irtirepimät
puut, jopa uivat saaretkin.


Uiskenteleva saari Mississippi'ssä.


Mississippi, Yhdysvaltain
etelävaltioita (valtio v:sta 1817) Meksikonlahden
rannalla, M.-joen itäpuolella. 121,376 km2,
1,8 milj. as., yli puolet neekereitä.
Alankoa; pääelinkeino maanviljelys:
puuvillaa, maissia. Pääkaup. Jackson.

Missolonghi, kaup. Kreikassa, Patrain
lahden rannalla. 8,500 as. — Kreikan
vapaussodan aikana M. puolustautui
sankarillisesti. Byron kuoli M:ssa, jossa on
myös hänen hautansa.

Missouri [mizū'ri], Mississippi'n
(ks, t.) suurin lisäjoki, 4,700 km.
Lähteet Montanan valtiossa, yläjuoksussa
suuria putouksia; merkitys liikenteelle
vähäinen, Laskee Mississippiin St. Louisin
lähellä (siitä 2,100 km Mississippi'n suuhun).

Missouri [mizū'ri], Yhdysvaltain
pohjoisia keskivaltioita, Mississippi-joen
länsipuolella; 179,791 km2, 3,4 milj. as.,
niistä 180,000 neekeriä. Pääelinkeino
maanviljelys: maissia, vehnää, kauraa,
hedelmiä, puuvillaa. Karjanhoitoa:
sikoja ja lampaita. Vuorityö tuottaa hiiltä,
lyijyä, sinkkiä, kobolttia, nikkeliä.
Teollisuus huomattava. Pääkaup. Jefferson
City, suurin kaup. St. Louis.

Misteli (Viscum album),
Loranthaceæ-heimoon kuuluva matala
pensas, joka Keski-Euroopassa sekä
Etelä-Skandinaaviassa (varsinkin Mälarin
laaksossa) asvaa puoliloisena useiden lehtipuiden


Mistelin oksa.



oksilla. Lehdet ainavihannat, kapeat,
vastakkaiset; kukat vihreät,
yksineuvoiset; hedelmä valkea marja.
Siemenet leviävät lintujen välityksellä;
siemenen itäessä kasvaa siitä imujuuri
isäntäkasvin jälkeen. — Englantilaisten
joulukoriste, jonka alla tapa sallii
suutelemisen.

Misteli, Franz (1841-1903), sveits.
kielentutkija; tutkinut myös suomea ja
unkaria. Pääteos: „Charakteristik der
hauptsächlichsten Typen des Sprachbaues".

Mister [mistə] (engl.), herra (lyh.
Mr.), arvonimi, jota käytetään kaikista
miehistä, joilla ei ole korkeampaa arvonimeä (lord, sir).

Misti, tulivuori Perussa, 16 km
Arequipasta koilliseen; 6,100 m.

Mistraali, Etelä-Ranskan
Välimerenrannikolla usein puhaltava voimakas,
toisinaan hyvin kylmä luodetuuli.

Mistral [-a'l], Frederi
(1830-1914), uusprovencelainen runoilija. Koetti
herättää uudelleen eloon provencenkielen
ja perusti sitä varten „Lou Felibrige"
seuran. Pääteos idylli „Mireio". Sai 1904
Echegarayn kera Nobelin kirjallisuuspalkinnon.

Mistress (engl.), (perheen-) emäntä
[äänn. mistrəs], rouva [äänn. misis], lyh.
Mrs. Mrs. asetetaan sukunimen tai
miehen kokonimen eteen tai lesken nimessä
leskivaimon kokonimen eteen.

Misääri (ransk.), kurjuus, surkeus;
eräissä korttipeleissä peli, jonka voittaa,
kun välttyy tekemästä yhtään tikkiä.

Mitali (it.), muistoraha, palkintoraha.
vrt. Jääkäriliike (kuva).

Mitani, heettiläiseen kansanryhmään
kuuluneen kansan viimeistään 1600 e. Kr.
Eufratin yläjuoksun varrelle perustama
valtakunta.

Mitau [mī-] (latv. Jelgava),
kaup. Latviassa, Riiasta lounaaseen; ent.
Kuurinmaan pääkaup. 29,000 as.

Mitoosi, karyokineesi (kreik.),
välillinen solunjakautuminen, on
semmoinen solunjakautuminen, jossa tuman
kromatiini moninaisten ryhmitysten ja
jakautumisten jälkeen jakautuu mahdollisimman
tarkoin tytär- l. vesasolujen kesken.

Mitra (kreik. ja lat.), muin.-kreik.
naisten päähine (myssy), aasialaisilla
myös miesten päähineenä; piispan
päähine kat. kirkoissa.

Mitra, muinaispers., alk. int. jumaluus.
M. oli alk. ehkä auringon jumala,
myöhemmin hänet käisitettin myös valan ja
uskollisuuden jumalaksi, totuuden ja
oikeuden suojelijaksi. Ensim. vuosisatoina
j. Kr. M:n palvonta salaseuraisuudeksi
muuttuen levisi kautta Rooman valtakunnan
saaden vars. sotilaspiireissä kannatusta.

Mitraljöösi (ransk.), kuularuisku
(ks. t.).

Mitridates VI (132-63 e. Kr.),
Pontoksen kuningas 120-63 e. Kr. V:sta 111
M. laajensi valtakuntaansa Mustanmeren
itä- ja pohjoisrannoilla, valloitti sitten
suuren osan Vähää-Aasiaa ja 89 myös
sen roomal. osan sekä murhautti
sikäläiset roomalaiset. Sullan voittamana hänen
oli 85 luovuttava valloituksistaan
Vähässä-Aasiassa, Toisen sodan jälkeen 83-81
puhkesi 74 kolmas, jossa Lucullusi voitti sekä
hänet että hänen liittolaisensa
Armeenian kuninkaan Tigraneen. M. valloitti
kuitenkin takaisin Pontoksen, mutta sen
valloitti Pompeius 66-63, ja M. teki itsemurhan,

Mitropa, lyh. sanoista
Mitteleuropäische Schlafwagen- und
Speisewagen Aktien-Gesellschaft,
saks. osakeyhtiö, per. 1916; harjoittaa
kansainvälistä makuuvaunu-, ravintolavaunu-
ja loistojunaliikennettä.

Mitscherlich [-šerlih], Alexander
(1836-1918), saks. kemisti, E. M:n poika,
sulfiittiselluloosamenetelmän perustajia.
— Mitscherlich, Eilhard (1794-1863),
saks. kemisti, tutkinut pääasiassa fys.-kem.
seikkoja, erityisesti eri kasvutekijöiden
vaikutusta satoon; keksinyt isomorfian.

Mitta, tietty suure, jota käytetään
yksikkönä samanlaatuisten suureiden
suuruutta määrättäessä (niitä
mitattaessa). Alkukantaiset m:t olivat otetut
ruumiinosista ja tavanomaisista esineistä
(jalka, kyynärä, kannu, tynnyri), ja
olivat joko riippumattomat toisistaan tai
epämääräisessä riippuvaisuussuhteessa
(tynnyrinala = tynnyrin kylvön ala, auranala
= päivän kyntöala). Kun m:jen riippuvaisuus
perustuu määrättyihin fys. lakeihin, niin
syntyy m.-järjestelmä. Näistä
huomattavimmat ovat absoluuttinen
m.-järjestelmä l. C. G. S.-järjestelmä,
jonka mitat ovat johdetut perusmitoista cm, g
(massa) ja .sek., teknillinen m,-järjestelmä,
perusmitat m. kg* (paino) ja sek. sekä
käytännöllinen sähköopillinen
m.-järjestelmä, perusmitat amperi ja ohmi,
— vrt. Metrijärjestelmä. — Laillisista
m:ista on säädetty 31/12 1921 annetussa
laissa, osaksi muutettu 28/5 1926 lailla, ja
29/4 1922 annetuissa asetuksissa,





Metrijärjestelmään kuulumattomia mittoja.
 
Mitan nimitys           Suomenvanhat  Englannin  Amerikan  Venäjän    Mihin mittaanverrattuna.
Pituuden mittoja:
1 tuuma, vershokki . . . 2,47            2,54001         4,44          cm
1 jalka . . . 29,7            30,48             —            cm
1 kyynärä, ven. arsina . . . 59,4               —            71,12          cm
1 yard . . . —              91,44             —            cm
1 syli, ven. sazhenj . . . 1,781             —             2,133          m
1 virsta, engl. penikulma (maili) . . . 1,0668          1,60935         1,0668        km
1 meripenikulma . . . (kansainväliset) 1,852                         km
1 maant. penikulma . . . 7,422                         km
Pinta-alan mittoja:
1 neliötuuma . . . 6,4517                        cm2
1 neliöjalka . . . 9,2908                        dm2
1 neliökyynärä . . . 0,853                                          m2
1 tynnyrinala, acre . . . 0,494           0,4047                        ha
1 desjatina . . . 1,09          ha
1 neliömaili . . . 2,5900                        km2

Tilavuuden mittoja:
1 kannu . . . 2,617                                          l
1 kappa . . . 5,496                                          l
1 tynnyri, nesteitä . . . 1,256                                         hl
1 tynnyri , kuivaa . . . 1,649                                         hl
1 kuutiotuuma . . . 16,387                         cm3
1 kuutiojalka . . . 28,317                         dm3
1 kuutioyard . . . 0,7645                         m3
1 quart, nesteitä . . . 0,946                          l
1 quart, kuivaa . . . 1,333           1,101                  l
1 gallon, nesteitä . . . 3,785                          l
1 gallon, kuivaa . . . 4,546           4,405                  l
1 peck . . . 9,087           8,810                  l
1 bushel . . . 36,35           35,24                   l
1 tshetvert . . . 209,9          l
1 vedro . . . 12,30         l
1 rekisteritonni . . . (kansainvälinen) 2,8316                         m3

Painon mittoja:           Avoirdupois                Troy
1 luoti, unssi . . . 13,28  28,35            31,10     12,8          g
1 naula . . . 425    453,6            373,2     409,51         g
1 leiviskä, puuta . . . 8,5                              16,38        kg
1 berkovets . . . 163,804       kg
long             short
1 tonni . . . 1016,05           907,18                  kg


osaksi muutetut 27/10 1926, sekä 28/5 1926
annetussa asetuksessa, 4/4 1924 annetussa
asetuksessa englanninmitoista ja niihin
jaetuista mittausvälineistä, varsiharpeista
ja mittakaulaimista, pintamittareista
ynnä mittauspumpuista, osaksi muutettu
asetuksella 28/5 1926, sekä 9/1 1925
annetussa asetuksessa heilurilaitteella
varustetuista tasavartisista vaajoista, osaksi
muutettu asetuksella 28/5 1926, ja
28/5 1926 annetussa asetuksessa
matkatavaraan ja pakettien painon
määräämiseen käytettävistä vieterivaa'oista.

Mitta-analyysi, titreeraus (ks. t.).

Mittag-Leffler, Magnus Gustaf
(s. 1846), ruots. matemaatikko, prof.
Helsingissä 1877-81, Tukholmassa 1881-1911.
Käsitellyt funktsioniteoriaa, toimittanut
Acta mathematica-julkaisua v:sta 1882.


M. G. Mittag-Leffler.

Mittakaava, pienennyssuhde, missä
luonnosta mitatut pituudet piirretään
kartalle tai piirustukseen.

Mittakirja, merenk., todistus, jonka
asianomainen virasto laivanmittarin
toimittaman mittauksen perusteella antaa
aluksen kooista.





Mittakone, pituuden tai tilavuuden
mittaukseen käytettävä ja mittaluvun
ilmaiseva kone. Kutomoissa ja köysi- ja
lankatehtaissa käytetyissä pyörämittauskoneissa
(kuva) on määrämittainen pyörä (A), jonka
kierrosluvun lukijalaite (BC) merkitsee.


Mittakone.

Mittaluku l. lukuarvo, luku, joka
osoittaa, montako kertaa käytetty mitta
l. yksikkö sisältyy mitattuun suureeseen.

Mittapyörä, mitta-asteikolla varustettu
pyörä, jota työntämällä esim. rautapeltiä
mitataan.

Mittariperhoset (Geometrinæ),
perhosten alalahko. Ruumis hoikka, siivet
ohuet ja leveät, lepoasennossa tav.
levällään. Tuntosarvet rihmamaiset,
koiraksilla joskus kampamaiset. Toukilla 3 paria
rinta- ja 2 paria vatsajalkoja. Liikkuvat
alustaansa „mittaamalla": vatsajalat
vedetään aivan rintajalkojen taakse,
jolloin ruumis- kohoaa luokin tavoin.
Lukuisia lajeja, m. m. lumimittari,
karviaismittari, mäntymittari (ks. n.).

Mittasakset, työase puun paksuuden
mittaamiseksi.

Mittausmuuntaja, muuntaja, jota
käytetään vaihtovirtaa mitattaessa,
milloin virran jännitys on mittauskojeelle
sopimaton.

Mittausoppi, geometrian (ks. t.) suom.
nimitys.

Mittausvälineet, käsin käytettävät
pituus- ja kulmanmittauskojeet.
Suoranaisia m:tä ovat sellaiset, joiden
mitta-asteikko asetetaan suorastaan mitattavan
esineen viereen, muut välillisiä.

Mittayksikkö, sama kuin mitta
(ks. t.). vrt. Sähköopilliset
mittayksiköt.

Mitteli ks. Kirjasin.

Mittellandkanava, Saksassa, yhdistää
Reinin (Duisburgin kohdalta Münsterin
kautta) Emsjokeen, Weseriin (Minden)
ja (Hannoverin ja Braunschweigin
kautta) Elbeen (Magdeburg).

Mittumaari (ruots.), juhannus.

Mitätön oikeustoimi ks. Pätemätön
oikeustoimi.

Mixtum compositum (lat.), sekoitus,
kaikenlaista.

Mizar [mīzar], Otavan ,,sarven"
keskimmäinen tähti, kaukoputkella katsoen
kaksoistähti, jonka kumpikin komponentti
spektroskoopissa jälleen osoittautuu
kaksoistähdeksi. Myös lähellä M:ia paljaalla
silmälläkin siitä erottuva pieni tähti on
spektroskooppinen kaksoistähti.

Mjölby [-ö-], kaup. Ruotsissa Vetterin
itäpuolella. 6,200 as.

Mjölö [-ölö], saaria Helsingin
ulkopuolella, n. 3 km Suomenlinnasta etelään.

Mjösen [-ö-], Norjan suurin järvi,
maan eteläosassa, 100 km pitkä, 360 km2.
Siihen laskee Gudbrandslaagen, ja M. laskee
Vormenia myöten Glommeniin. Patolaitteilla
voidaan M:iin kerätä vesivarasto Glommenin
varrella olevia teollisuuslaitoksia varten
matalanveden ajaksi.

mm, millimetrin kansainvälinen
lyhennysmerkki. — mm2 = neliömillimetri.
— mm3 = kuutiomillimetri.

MM (ransk.), lyh. sanasta Messieurs,
herrat.

M. M. („Sällskapet M(untra) M(usikanter"),
mieskuoro Helsingissä; varatuomari Gösta Sohlströmin
perustama 1878. M. M:n monista ulkomaisista konserttimatkoista
mainittakoon v:n 1889 matka Pariisin maailmannäyttelyyn.

Mme, ransk. Madame (ks. t.) sanan
lyhennys.

mn, minuutin Suomessa laillinen lyhennysmerkki.

Mn, mangaanin (ks. t.) kem. merkki.

Mnemoniikka (kreik.), muistitaito.

Mnemosyne, „Muisti", kreik. tarustossa
naistitaani, joka Zeukselle synnytti muusat;
Turussa 1819-23 ilmestynyt J. G. Linsénin ja
F. Bergbomin toimittama kirjallinen lehti.

Mnemotekniikka (kreik.), muistitaito.

Mo, molybdeenin kem. merkki.

Moa, Dinornis (ks. t.).

Moabilaiset, Moab, seemiläinen
kansa, joka asui Kuolleenmeren kaakkoisrannalla
olevalla Moabin ylängöllä. David laski heidät
valtansa alle, mutta 800-luvulla e. Kr. he
Mesan johtamina pääsivät jälleen itsenäisiksi;
sulautuivat lopuksi arabialaisheimoihin.

Moabit [-īt], kaupunginosa Luoteis-Berliinissä.

Moaree (ransk.), läikekangas,
silkki- tai villakangas, johon on puristamalla
aikaansaatu aaltomaisia kimaltavia kuvioita.
— Kahden ristikon interferenssistä aiheutuva
verkkomainen häiriö painokuvassa (ks.
kuvaliitettä Afrikka 1, I osa).



Mittausvälineitä


1. Mittaharppi.


2. Työntötulkki.


3. Mikrometrejä.


4. Syvyystulkki.


5. Haarukka- ja
reikätulkki.


6. Rajatulkki.


7. Rakotulkki.


8. Ruuvitulkki.


9. Mutteritulkki.


10. Kierteenlukija.


11. Tappi-
ja reikätulkki.


12. Mittakiila.


13. Levy- ja lankatulkki.


14. Yleis-(universaali-)
kulmamitta,


15. Tarkkuuskääntökulma asteikkoineen.



Moberg [mūbärj], Adolf (1813-95),
fysiikan professori Helsingissä. Julkaisuista
huomattavin yhteenveto Suomen ilmastollisista
havainnoista M:n ajalla.

Mobiili (lat,), liikkuva, siirrettävä;
sotajalalla oleva. — Mobiiliat, irtaimisto.

Mobile [-bī'l], kaup, Alabamassa,
Yhdysvalloissa, Meksikonlahden rannalla,
M.-joen suussa. Puuvillakauppaa,
koneteoll. 60,000 as.

Mobilisatsioni (lat.), sotajoukon
liikekannallepano. — Mobiliseerata, panna
liikekannalle, saattaa liikkeelle.

Modaliteetti (lat.), se tapa, miten
jokin asia on tai tapahtuu tai ajatellaan.
— Log. Arvostelmat jaetaan m:nsa l.
varmuusasteensa puolesta problemaattisiin,
assertorisiin ja apodiktisiin (ks. n.).

Modée [mudē'], Reinhold Gustaf
(1698-1752), ruots. lainoppinut, asessorina
Turun hovioikeudessa 1746-50. Julk. laajan
lakikokoelman „Utdrag utur alla sedan 1718
utkomna publique Handlingar ..." sekä kaksi
huvinäytelmää.

Modeen [-dē'n], Alexander
Edvard (1817-99), Viipurin lukion lehtori,
julk. koulumaantieteen oppikirjoja.

Modelleerata (it.), muovailla.
— Modelli, malli.

Modena [mō-], samannimisen
provinssin pääkaup. Pohjois-Italiassa Bolognasta
luoteeseen. Tuomiokirkko 1100-luvulta,
herttuan palatsi 1600-luvulta, nyk.
sotakouluna ja tähtitornina. Yliopisto.
85,000 as. — M. tuli 1100-luvulla vapaaksi
kaupunkitasavallaksi, 1288-1797 Ferraran
Este- ja 1814-59 Itävallan Este-suvun
hallitsema, yhtyi Sardiniaan 1859.

Moderaatti (lat.), maltillinen,
kohtuullinen. — Moderato [-ā'-]
(it.), mus., kohtuullisessa tempossa.
— Moderatsioni (lat.), maltillisuus,
kohtuullisuus, hillintä. — Modereerata,
sovitella, lieventää, hillitä.

Moderni (ransk.), uudenaikainen,
uusmuotinen.

Modernismi (ransk.), uutuusintoilu.
— Taidehist. Niiden suuntien
yhteisnimitys, jotka ovat esiintyneet
impressionismin jälkeen ja sitä vastustavat,
lähinnä ekspressionismi, futurismi ja kubismi.
— Kirkkohist. Kat. vapaus- ja
uudistusliike, joka pyrkii suurempaan vapauteen
opillisessa, toisinaan myös kirkon
järjestystä ja hallintoa koskevissa asioissa.
M. sai paavin tuomion  1907, v:sta 1910
on jokaisen kat. papin vuosittain tehtävä
vala, jossa sitoutuu pysymään erillään
m:sta. Modernisteista mainittakoon ransk.
A. Loisy, engl. G. Tyrrell ja it. R, Murri.

Modica [mō-], kaup.
Kaakkois-Sisiliassa. 55,000 as.

Modifikatsioni (lat.), muodostelu,
muuttelu, sovittelu, supistelu, vrt. myös
Mutatsioniteoria. — Modifioida,
sovitella, muodostella, muovailla, muutella,

Modisti (ransk.), naisten
muotitavarain (vars. hattujen) valmistaja
ja myyjä,

Modius, roomal. mittayksikkö jyviä
y. m. varten, = 8 3/4 l.

Modlin (ent. Novogeorgievsk),
linnoitus Puolassa, Bugin ja Veikselin
yhtymäkohdassa. Saksalaisten valloittama
elok. 1915.

Modulatsioni l. vaihdos, mus.,
on välittävä sävelryhmä, jonka avulla sävellaji
vaihtuu kesken sävellystä. M:ia, jota heti seuraa
toinen m., sanotaan poikkeamaksi.

Modus (lat.). 1. Kielit. M. l.
moodi, tapamuoto. M:t ovat verbin
finiittimuodossa erotettavia muotoryhmiä,
jotka eroavat toisistaan siihen tapaan nähden,
miten puhuja suhtautuu puhutussa
lauseessa olevaan subjektiin ja tämän
suorittamaan tekoon l. subjektista
lausuttuun predikaattiin. Suomen m:t ovat
indikatiivi, potentsiaali, konditsionaali
ja imperatiivi. — 2. Lakit.
Testamenttimääräys, että määrätty omaisuus on
käytettävä määrättyyn tarkoitukseen,
kenenkään kuitenkaan saamatta sen
kautta mitään oikeutta.

Modus vivendi (lat,), vaikeiden ja
sekavien olojen väliaikainen järjestely,
jolloin kumpainenkaan asianosainen ei
vielä ole luopunut vaatimuksistaan.

Moduuli. Matem. 1. Kompleksiluvun
(ks. t.) m. on sama kuin sen itseisarvo.
— 2. Logaritmijärjestelmän m. on se kertoin,
jolla luonnollisen logaritmijärjestelmän
logaritmit ovat kerrottavat, jotta saataisiin
vastaavat kyseellisen järjestelmän logaritmit.
— 3. ks. Kongruentti. — Fys.
Yleensä kertoimen toisintonimi. — vrt.
Kimmoisuus, Hammaspyörä.

Moe [mū], Jörgen (1813-82), norj.
pappi, myöh. piispa, Julk. Asbjörnsenin
kera kansansatukokoelman „Norske folkeeventyr"
(1842-44). — Moe, Louis
(1859-1917), norj. taiteilija; kuvittanut
satuja. — Moe, Moltke (1859-1913),
norj. kansanrunojentutkija, J. M:n poika.

Moero, Meru (ks. t.).

Mœsia, roomal. provinssi (v:sta 6
j. Kr., valloitettu 29 e. Kr.) alisen
Tonavan, Mustanmeren, Balkanin ja Drinan
välillä.



Mofetti (it.), kaasulähde, josta virtaa
etupäässä hiilidioksidia. Tunnetuimmat
m:t ovat Napoli'n Koiranluola ja
Jaavalla oleva Kuolemanlaakso.

Moffat [mofət], Robert (1795-1883),
skotl. lähetyssaarnaaja, toimi Afrikassa
betšuaanien keskuudessa 1817-70
onnistuen muuttamaan verenhimoisen
villiheimon sivistyneeksi kansaksi.

Mogadišu, Italian Somalimaan
pääkaup. 21,000 as.

Mogador (arab. Sueïra, berb. Tasurt),
kaup. Marokon länsirannikolla. 20,000 as.

Mogholit, mongolilaiset paimentolaiset
(arviolta n, 80,000) Afganistanin sisäosissa;
muhamettilaisia.

Mogilas [-ī'-] (vähäven. Mohyla),
Petr (1596-1647), Kiovan metropoliitta,
per. 1631 etevän koulun, josta tuli
teologisten opintojen keskus Venäjälle.

Mogulit (Suur-Mogul), turk.
kansa, joka Afganistanista oli tullut
Intiaan ja valloitti 1500-luvun alussa
suurimman osan Etu-Intiaa. M:n
valtakunnassa elpyi kauppa ja teollisuus,
uskonvapaus vallitsi ja uljaita
rakennuksia pystytettiin. Pääkaupunkina oli
Delhi. Huomattavimmat hallitsijat
olivat Akbar ja Aurangzeb. M:n
ajoilta on Intiaan jäänyt muhamettilaisuus
ja turk.-pers. kulttuurivaikutus. Heidän
valtansa englantilaiset lopettivat 1803 ja
muodollisestikin 1857.

Mohács [mohātš], kauppala Unkarissa
Tonavan oikealla rannalla läh. Etelä-Slaavian
rajaa. M:ssa sulttaani Soliman II voitti 1526
Unkarin kuninkaan Ludvig II:n, ja itävaltalaiset
1687 turkkilaiset.

Mohair, angoravuohen villa; myös
angoravuohen villasta kudottu kangas,
jota käytetään leninki- ja päällystakkikankaana.

Mohave-erämaa [mouhā've-],
Etelä-Kaliforniassa, Colorado-joen
länsipuolella.

Mohawk [mouhōk]. 1. Joki
Yhdysvalloissa, Hudsonjoen lisäjoki; saanut
nimensä samannimisestä irokeesiheimosta.
— 2. Pieni kaup. Yhdysvalloissa, Michiganissa;
suomalaisasutusta.

Mohikaanit, algonkinintiaaneihin
kuuluva heimo, asuivat alkujaan Hudsonjoen
varsilla, nyk. sukupuuttoon kuolleet.
M. ovat tulleet tunnetuiksi Cooperin
kertomuksista.

Mohilev (ven. Mogilev), kaup.
Venäjällä, Dneprin varrella. 40,000 as.

Mohl [mōl], Hugo von (1805-72),
saks. kasvitieteilijä, prof. Tübingenissä,
kasvianatomian uranuurtajia, tutki erikoisesti
solun rakennetta, — Mohl, Robert von
(1799-1875), saks. oikeusoppinut. Teoksia:
„Greschichte und Literatur der Staatswissenschaften".

Mohn [mōn], Henrik (1835-1916),
norj. meteorologi, Kristiaanian (Oslon)
meteorologisen laitoksen johtaja. Julk.
tutkielmia Norjan klimatologiasta,
yleistajuisia kirjoitelmia. Pidetään Norjan
sääopillisen tutkimuksen perustajana.

Mohren suola [mōren],
ammoniumferrosulfaatti, FeSO4 . (NH4)2SO4 . 6H2O,
kaksoissuola, jota kem. tekniikassa (m. m.
valokuvauksessa) käytetään rautavihtrillin
asemesta, koska se ei rapaudu eikä
hapetu yhtä helposti kuin viimemainittu.

Mohs [mōs], Friedrich
(1773-1839), saks. mineralogi, kivennäisten
kovuusasteikon luoja. vrt. Kovuus.

Moira (kreik., roomal. Parcæ), kohtalo,
olennoltuna kohtalotar. M:t olivat Kloto
(kehrääjä), Lakesis (arvonta).
Atropos (torjumaton).

Moiré (ransk.), moaree (ks. t.).

Moiris, muinainen järvi Egyptissä
Fajumin keitaassa, Se sai vetensä Niilin
tulvasta, kunnes faarao Amenemhet III
1800-luvulla e. Kr. eristi järven Niilin
yhteydestä 40 km pitkällä padolla,
jolloin vesi laski ja n. 11,000 km2 maata
voitiin ottaa viljeltäväksi.

Moissan [muasā'], Henri
(1852-1907), ransk. kemisti, jonka onnistui
valmistaa fluoria puhtaana. Rakensi
sähköuunin, jossa voi saada 3,500°
lämpötilan; tässä valmisti karbideja ja
silisideja sekä grafiitista timantteja.
Sai 1906 Nobelin kemianpalkinnon.

Moissi, Alexander (s. 1880),
it.-saks. näyttelijä, toiminut kauan
Reinhardtin (ks. t.) näyttämöillä.

Moitekanne, moite,
oikeudenkäynnissä sellainen kanne, jonka
määrätyn esineen omistaja esittää esineen
haltijaa vastaan saadakseen sen tältä
takaisia. Testamentin m:ksi sanotaan
perillisien testamentinsaajaa vastaan ajamaa
kannetta testamentin mitättömäksi julistamisesta,

Moitteenalainen oikeustoimi ks.
Pätemätön oikeustoimi.

Moivre [muā'vr], Abraham de
(1667-1754). ransk. matemaatikko, tutkinut
algebrallisia kysymyksiä, n. s. M:n
väittämän keksijä.

Moivren väittämä [muā'vr-] kuuluu
(cos x + i sin x] n = cos nx + i sin nx. Se
on ollut tärkeä imaginaarilukujen
teorian kehitykselle; johti Eulerin
huomaamaan trigonometristen ja
eksponentti-funktsionien
yhteenkuuluvaisuuden.



Moji [-dži], satamakaup. Japanissa
Kiušiun pohjoispäässä, Šimonoseki'n
salmen rannalla. 70,000 as.

Moketti (ransk.), kirjavakuvioinen
plyyssimatto.

Mokka, kaup. Arabiassa, Jemenissä,
Punaisenmeren rannalla. 1600- ja
1700-luvulla tärkeä kahvin (m.-kahvin)
vientisatama; 5,000 as.

Mokkakivi, harmaa ja valkoinen
kalsedonin muunnos, jonka sisässä pensaan
tai sammalen muotoisia ruskeita ja
vihreitä kuvioita.

Mokkanahka, tavallisesti värjätty
vasikannahka, lihapuoli käyttöpuolena,
pinta hiekkapaperilla hangattu
samettimaiseksi.

Mokkasiini, pohjoisamer. intiaanien
käyttämä, yhdestä ainoasta nahanpalasesta
tehty kenkä.

Mola (lat.), „kuuvasikka", semmoinen
sikiön epämuodostuma, että suonikalvon
lisäkkeet kasvavat emän seinän läpi, paisuvat
rakkomaisiksi, eivätkä voi välittää emon ja
sikiön välistä aineenvaihtoa, minkä johdosta
sikiö kuolee.

Molander [-a'-], Harald
(1858-1900), ruots. kirjailija ja
teatterinjohtaja; Nya Teaternin johtajana
Helsingissä 1886-93. — Molander, Klas
Herman (1817-97), suom. virkamies,
vapaaherra. Hämeenläänin maaherra 1865-69,
senaattori v:sta 1869, v:sta 1871
Valtiovaraintoimituskunnan päällikkö.

Molaarit (lat.), isot poskihampaat,
ihmisellä 3 kussakin leukapielessä.

Molay [-lē'], Jacques de
(k. 1314), temppeliherrojen viimeinen suurmestari,
Filip IV:n roviolla polttama.

Molbech [-ek], Christian
(1783-1857), tansk. kirjallisuudentutkija ja
-arvostelija. — Molbech, Christian
Knud Frederik (1821-88), tansk. kirjailija,
C. M:n poika. Teoksia: näytelmä „Ambrosius".

Moldau. 1. Elben lisäjoki, juoksee
Böömin halki, n. 400 km pitkä. —
2. Romaanian maakunta (rom. Moldova)
Karpaattien ja Pruth-joen välissä.
Pääkaup. Jassy.

Moldavia, autonominen neuvostotasavalta
Ukrainassa, Bessarabian rajalla, per. 1924.
N. 10,000 km2, 0,5 milj. as.
Pääkaup. Balta.

Molde, pieni kaup. Norjassa,
Romsdalin vuonon pohjoisrannalla,
Trondhjemista lounaaseen, Kauniin
asemansa vuoksi suosittu matkailupaikka.
Sillinvientiä. 3,000 as.

Moldova, Moldau (ks. t.).

Mole l. grammamolekyyli,
painoyksikkö, joka tarkoittaa niin monta
grammaa kyseellistä ainetta, kuin sen
molekyylipaino osoittaa. Esim. 1 mole
HCl = 36,5 g suolahappoa (H = 1 g vetyä,
Cl = 35,5 g klooria). — M. jaettuna
valenssilla on grammaekvivalentti.

Molé [-ē'], Louis Mathieu
(1781-1855), ransk. valtiomies, kreivi.
Ministerinä Napoleonin ja Ludvig XVIII:n
aikana, ulkoministerinä 1830 ja
pääministerinä 1836-39.

Molekylaari-ilmapumppu, erikoisesti
hehkulamppu- ja ioniputkiteollisuudessa
käytetty äärimmäisen tyhjiön aikaansaava
elohopea-keskipakoisilmapumppu.

Molekyyli (lat.), kemiallisesti
homogeenisen aineen pienin osanen, joihin se
voidaan jakaa, aineen kem. ominaisuuksien
muuttumatta. Kemiallisesti homogeenisen
aineen m:t ovat kaikki täysin samanlaisia,
eri aineiden erilaisia. M:t puolestaan
muodostuvat atomeista, yleensä vähintään
kahdesta samanlaisesta (alkuaine) tai
erilaisesta (kem. yhdistys) atomista.
Poikkeuksena ovat eräät aineet, kuten
jalokaasut ja metallit, joiden m:t
muodostuvat kukin vain yhdestä atomista
(atomi = m.). Useat kiteet niinikään
muodostuvat m:iksi ryhmittymättömistä
atomeista, ovat siis tavallaan jättiläis-m:ja.
— Kaasujen m:t liikkuvat vapaasti,
lyhyitä yhteentörmäyksiä lukuunottamatta
(vrt. Kaasu ja Kineettinen
kaasuteoria), nesteissä ne vaikuttavat
koko ajan toisiinsa, niin että syntyy
pintajännitys ja nesteosan erottaminen
nesteestä vaatii työtä, kiinteissä aineissa
m:t värähtelevät määrättyjen
tasapainoasemien ympärillä. — Se määrä
molekyylejä, mikä 0° lämmössä ja 1 ilmakehän
paineessa sisältyy cm3:iin kaasua, on
2,7 . 1019 (Loschmidtin luku), yhteen
moleen 6,06 . 1023 (Avogadron luku),
riippumatta siitä, mistä kaasusta on
kysymys. M:ien keskinopeus on suodaan
verrannollinen lämpötilan neliöjuureen ja
kääntäen verrannollinen m.-painon
neliöjuureen (0°:n ilmassa 484, vetykaasussa
1,837 m/sek.). Se keskivälimatka, minkä
m:t liikkuvat kahden yhteentörmäyksen
välillä on voitu määrätä diffusioni- ja
lämmönjohtoilmiöiden nojalla, ja on
0-asteisessa 1 ilmakehän paineisessa ilmassa
60, vedyssä 110 μμ (millimikronia). —
van't Hoff on osoittanut, että m:eistä ja
niiden liikkeestä johtuvat lait pätevät
myös laimeiksi liuotetuille aineille (vrt.
Osmoosi). Nesteissä ja jähmeissä
aineissa vallitsevat sensijaan hyvin
monimutkaiset suhteet.



Molekyylikaava, kem. kaava, joka
ilmaisee aineen molekyylin kokoomuksen.
Vastakohta: empiirinen l. prosenttinen
kaava, kem. kaava, joka ilmoittaa vain
aineen prosenttisen kokoomuksen, mutta ei
molekyylin suuruutta. —
Molekyylikonfiguratsioni (lat.), samaan
molekyyliin kuuluvien atomien asema
avaruudessa toisiinsa nähden; ilmaistaan
struktuuri- l. stereokem.
kaavalla. Erilaisuus m:ssa aiheuttaa
isomeriaa. — Molekyyliliike,
aineen molekyylien liike. Sanaa käytetään
myös molekyylien liikkeen aiheuttamasta
molekyyliä suurempien, ultramikroskooppisten
hiukkasten liikkeestä, n. s. Brownin
liikkeestä, ks. Brown, Robert. —
Molekyylilämpö, se lämpömäärä, mikä
tarvitaan yhden molen kyseellistä ainetta
lämmittämiseksi 1° verran. Tämä on
yksiatomisilla kaasuilla 5 kaloria, jos
paine pysyy muuttumattomana, ja 3
kaloria, jos tilavuus pysyy muuttumattomana.
Useampiatomisilla kaasuilla
mainittujen m:jen suhde on pienempi kuin
5:3. Kyseellinen suhde määrää äänen
etenemisnopeuden kaasussa, joten
mittaamalla main. nopeuden voidaan saada
selville, ovatko kaasun molekyylit yksi- vai
useampiatomisia. — Molekyylimagneetit,
alkeismagneetit, ks. Magnetismi.
— Molekyylinen johtokyky, liuoksen
sähkönjohtokyvyn ja yhteen litraan
liuotetun mole-luvun osamäärä, joka kasvaa
konsentratsionin vähetessä erästä
raja-arvoa kohti. — Molekyylipaino,
aineen molekyylin muodostavien atomien
atomipainojen summa. Kun analyysi ilmoittaa
ainoastaan, missä suhteissa yhdistys on
muodostunut alkuaineista, niin on
joillakin keinoilla määrättävä atomien
lukumäärä molekyylissä, toisin sanoen m.
M:n määräämiseen käytettävät keinot
perustuvat aineen kaasutiheyteen,
osmoottiseen paineeseen, jäätymäpisteen
alenemiseen ja kiehumapisteen nousuun,
molekyylilämpöön. — Molekyylitilavuus,
molekyylivolyymi, se tilavuus,
minkä yksi mole kyseellistä ainetta
vaatii, = aineen molekyylipainon ja sen
ominaispainon suhde. M. riippuu
atomivolyymista, mutta ei ole yksinkertaisessa
suhteessa siihen. — Molekyylivirrat, ne
sähkövirrat, joita Ampère oletti, magnetismin
(ks. t.) selittämiseksi, kiertävän
rautakappaleen molekyylejä. Nykyisen
käsityksen mukaan m. ovat samaa kuin
elektronien pyörimisliike molekyylin
ympärillä. — Molekyylivoimat,
kappaleen molekyylien ja elektronien välillä
vaikuttavat veto- ja poistovoimat. M.
ilmenevät m. m. kohesionina, adhesionina
ja pintajännityksenä. — Molekyyliyhdistys,
kahden tai useamman molekyylin yhdistys. Eroaa
atomiyhdistyksistä siinä, että yhtyneiden
molekyylien ominaisuudet säilyvät ja yhteys on
heikompi. Esim.: metalliamoniakkiyhdistykset
ja kidevedenpitoiset suolat.

Molemmat oikeudet, roomalainen ja
kanoninen oikeus.

Molempain Sisiliain kuningaskunta
ks. Napoli'n kuningaskunta.

Molempien oikeuksien kandidaatti,
tohtori, lakitiedettenkandidaatti, -tohtori,
aikaisemmin yliopiston lainopillisen
tiedekunnan antamia oppiarvoja; nykyisin
oppiarvoina lakitieteenkandidaatti,
-tohtori.

Moleskin (engl.), molski, nahki,
nankki, englanninnahka, tiheäkuteinen
puuvillakangas, jonka sidos on 8-vartinen
lujitettu pomsi.

Moletti (ransk.), pyällyskehrä (ks. t.).

Molfetta [-e'-], kaup. Italiassa,
Apuliassa, Adrianmeren rannalla. 43,000 as.

Molière [-iä'r], Jean Baptiste
(1622-73), oik. Poquelin, Ranskan
suurin klassillinen huvinäytelmien kirjoittaja.
M. liittyi 1643 erääseen teatteriseurueeseen,
jolle kirjoitti näytelmiä, ja jonka johtajana
saavutti kuninkaan suosion. Kirjoittanut
37 näytelmää, joista parhaat satiirisia tapa- ja
luonnekomedioja. Teoksia suomen.: „Oppineita
naisia" (1672), „Lääkäri vastoin tahtoaan",
„Tartuffe" (1664), „Saituri" (1668), „Scapinin
kujeet", sitäpaitsi esitetty m. m. „Porvari
aatelismiehenä", ,,Luulosairas" ja „Sievistelevät
hupsut". Suomentamatta on eräs M:n pääteoksia
„Le Misanthrope" (1666, „Ihmisvihaaja").
[Küntzel (saks., 1923).]


J. B. Molière.

Molin [-ī'n], Johan Peter
(1814-73), ruots. kuvanveistäjä, Töitä:
„Vyöpainijat", Kaarle XII:n kuvapatsas ja
suihkukaivo, kaikki Tukholmassa. —
Molin, Pelle (1864-96), ruots.
kirjailija. Kuvannut Norlannin luontoa
teoksessaan „Ådalens poesi" (1897).

Molina, Tirso de ks. Tellez, G.

Molinos [-ī-], Miguel de (1640-96),
esp. mystikko. Pakotettiin luopumaan kvietistisistä
opeistaan. Teos: „Guida spirituale".



Molla l. mulla (arab.),
pappishenkilöiden arvonimitys turkkilaisilla
ja Keski-Aasian muhamettilaisilla.

Molli (lat. mollis = pehmeä), mus.
1. M.-asteikossa on koko- ja
1/2-askelten järjestys aivan sama kuin
duuriasteikossa, jos asteikko aletaan sävellajin
dominantista ja sen askelet lasketaan
siitä alaspäin. Mutta alkaen perussävelestä
ja laskettuna ylöspäin, kuten
duuriasteikkokin, muodostuu m.-asteikko
sävelaskeltensa puolesta aivan erilaiseksi.
— 2. M.-sointu on duurisoinnun
peilikuva. Siinä on „puhdas" kvintti
ja „suuri" terssi, kuten duurisoinnussa,
mutta laskien dominantista alaspäin. Jos
taas intervallit lasketaan perussävelestä
ylöspäin, on m.-soinnun terssi „pieni".
— 3. M.-sävellajissa ovat pääsoinnut
milloin m.-sointuja, milloin duurisointuja.
Tästä johtuu m.-sävellajin ristiriitainen
ja jännittävä yleissävy (vrt. Duuri 3).

Molluskit, nilviäiset.

Molnár [molnār], Ferenc
(s. 1878), unk. kirjailija, Teoksia suomen.:
„Koulupoikia", „Parooni"; eräitä näytelmiä
esitetty Suomessa.

Molo [mō-] (it.), aallonmurtaja,

Molo [mō-], Walter von
(s. 1880), saks. kirjailija. Teoksia: 4-osainen
Schiller-romaani ja trilogia „Ein Volk wacht auf".

Mologa, joki Venäjällä, Volgan
lisäjoki vasemmalta, laskee samannimisen
pienen kaupungin kohdalla Volgaan
vähän Šeksnan yläpuolella.

Molok, Moolok (ks. t.).

Molokaanit, ven. uskonlahko,
syntynyt 1700-luvulla. M. hylkäävät
kirkonmenot, pyhimystenpalvonnan,
valanteen ja sotapalveluksen.

Moloskovitsa l. Valkeakirkko,
suom. seurakunta Länsi-Inkerissä.
Kivikirkko 1600-luvulta.

Moltesen, Laust Jevsen (s. 1865),
tansk. kirkkohistorioitsija ja poliitikko,
ulkoministeri v:sta 1926. Puoliso: suom.
Eva M. (s. 1871), o. s. Hällström,
joka on julkaissut yleistajuisen teoksen
Tanskasta sekä „Kalevalan tarinat".

Moltke, Carl (s. 1869), tansk.
diplomaatti, kreivi. Ollut lähettiläänä
Roomassa, Washingtonissa ja Berliinissä
(1912-24), ulkoministerinä Stauningin
hallituksessa v:sta 1924, vaikka ei olekkaan
sosialisti. — Moltke, Helmuth von,
vanh. (1800-91), saks. sotamarsalkka,
kreivi. M., joka on sotahistorian
suurimpia strategeja, oli 1857-88 Preussin
armeijan yleisesikunnan päällikkönä ja
Bismarckin pääapulaisia Saksan valtakuntaa
luotaessa. Laati suunnitelmat Tanskan (1864),
Itävallan (1866) ja Ranskan (1870-71) sotiin
sekä johti niiden täytäntöönpanoa. Julk.
gotatieteellisiä teoksia. — Moltke,
Helmuth von, nuor. (1848-1916), saks.
kenraalieversti, ed:n veljenpoika. M. oli
1906-14 Saksan yleisesikunnan päällikkönä ja
sodan alussa sotatoimien vars. johtaja,
mutta oli pakotettu luopumaan asemastaan jo
syysk. 1914 Marnen taistelun jälkeen.


H. v. Moltke (vanh.).

Molto (it.), mus., esim.
allegro m., erittäin nopeasti,
m. adagio, erittäin hitaasti.

Molukit („Maustesaaret"),
Itä-Intian saariston itäisin, Alankomaille
kuuluva saariryhmä. 53,000 km2. Ceramin
meri erottaa pohjoisen ryhmän, johon
kuuluvat m. m. Halmahera, Morotai,
Ternate, Batjan ja Tidore, eteläisestä,
jossa ovat m. m. Buru, Amboina, Ceram
ja Bandasaaret. M. ovat metsäisiä ja
tulivuorisia, runsassateisia. Asukkaat,
300,000, alfuureja, malaijeja ja vähän
papualaisia. Maatalous tuottaa saagoa,
arekapähkinöitä, muskottia, riisiä, kahvia,
kaakaota, indigoa, tupakkaa,
ryytineilikoita y. m. M. muodostavat yhdessä
Alankomaiden Uuden-Guinean kanssa
provinssin Alankomaiden Intiassa.
Pääkaup. Ambon (l. Amboina). —
Portugalilaiset löysivät M. 1512,
hollantilaisten haltuun ne joutuivat 1605.

Molukkirapu, tikaripyrstö
(Limulus), selkärangaton eläin, jonka
asema systeemissä on epäselvä, mutta liitetään
nyk. tav. hämähäkkieläimiin. Ruumiissa suuri
puolikuunmuotoinen eturuumis, kapeampi
piikkinen takaruumis ja terävä pyrstöpiikki.
Kidukset raajoissa takaruumiin vatsapuolella.
M. elää Intianmeressä hiekkapohjalla,
kasvaa 1 m:n pituiseksi, syötävä.


Molukkirapu, vas. päältä,
oik. alta.



Molva (Lota molva), Pohjois-Jäämeressä
ja Pohjois-Atlantissa elävä madelaji, joka voi
tulla n. 2 m:n pituiseksi ja 25 kg:n painoiseksi.

Molybdeeni, metallinen alkuaine, kem.
merkki Mo, at.-p. 96,8, om.-p. 9,01.
Esiintyy luonnossa m.-hohteena MoS2 ja
keltaisena lyijymalmina PbMoO. Edellistä, joka
muistuttaa grafiittia, jättäen jäljen paperiin,
käytetään yksin m:n valmistukseen, nyk.
sulattamalla kalkin ja fluorisälvän kanssa
sähköuunissa. Puhdas m. saadaan teräksenharmaana
jauheena, joka sulaa 2,550°:ssa
tinanvalkeaksi, metallikiiltoiseksi. Käytetään
teräksen lejeeraukseen. M.-hohdetta
pasutettaessa saadaan m.-trioksidia
MoO3, joka liukenee sekä happoihin että
emäksiin, viimemainittuihin muodostaen
molybdaatteja, jotka voidaan johtaa
m.-haposta H2MoO4. Muista m:n
moninaisista yhdistyksistä mainittakoon
ammoniumfosforimolybdaatti, missä
muodossa fosforihappo todetaan analyysissa.

Molza [moltsa], Francesco
Maria (1489-1544), it. runoilija ja
novellisti. [Söderhjelm (ruotsi., 1911).]

Mombasa [-bā'-], kaup. Keniassa, britt.
Itä-Afrikassa, sijaitsee korallisaarella.
Paras satama koko rannikolla. Vuotain,
kopran, kautsun, norsunluun vientiä.
Rautatie Viktoriajärven rannalle. 32,000
as., niistä n. 650 valkoihoista.

Momentaaninen (lat.),
silmänräpäyksellinen, hetkellinen.

Momentti (lat.), hetki, ajankohta,
käännekohta. — Fys. 1. Voiman
m. akseliin verraten on voiman akselia
vastaan kohtisuoralla tasolla olevan
projektsionin ja tämän kohtisuoran
etäisyyden mittalukujen tulo.
— 2. Voimaparin m. on pariin
kuuluvan voiman ja niiden kohtisuoran välin
mittalukujen tulo. — 3. Hitaus-m. =
jatkavaisuustäsmä (ks. t.). — 4. Magneettinen m.
ks. Magnetismi, II os., palsta 1344.

Mommila, laiturivaihde
Riihimäen-Lahden rataosalla,
Hausjärven pitäjässä.

Mommila-Hietoinen, kartano
Lammilla, suuri maanviljelystila,
teollisuuslaitoksia. 3,500 ha. Omistajista
mainittakoon Alfred Kordelin (ks. t.).
Päärakennus Engelin piirustusten mukaan
rakennettu; oma kirkko.

Mommola, maatila Kiskossa,
päärakennus maaherra O. Wibeliuksen
teettämä.

Mommsen, Theodor (1817-1903),
saks. oikeusoppinut ja historioitsija, prof.
Berliinissä v:sta 1858. Sai Nobelin
kirjallisuuspalkinnon 1902. Pääteokset:
,,Römisches Staatsrecht" ja ,,Römische
Geschichte". [Hartmann (saks., 1908).]


Monaco.

Monaco [ko]. 1. Ranskan suojeluksen
alainen ruhtinaskunta Välimeren
rannalla, läh. Ranskan ja Italian rajaa;




Vaakuna.

1,5 km2. M:n muodostaa 3 kaupunki,
kuntaa: Monaco, La Condamine ja Monte
Carlo; viimeksimainitun pelipankki ja suuri
matkailijatulva valtion parhaat
tulolähteet. Asukkaat (24,000), n. s.
monegaskit, ranskalaisia ja italialaisia,
— Hallitusta hoitaa ruhtinas valtioneuvoston
avulla. Lainsäädäntövalta on ruhtinaalla
ja 21-henkisellä kansallisneuvostolla.
Uskonto room.-kat. Ei veroja, ei
asevelvollisuutta. — M. on ollut
1300-luvulta itsenäinen. — 2. M:n
ruhtinaskunnan pääkaup., kallioniemellä.
Kansainvälinen hydrografinen toimisto.
2,500 as,

Monaco [-nā'ko], Don Lorenzo
(n. 1370-1422), it. taidemaalari, munkki.
Maalasi Firenzessä freskoja ja alttaritauluja,
m. m. ,,Marian kruunauksen".

Monadelphia (kreik.), luokka Linnén
kasvi järjestelmässä: kukat 2-neuvoisia,
yhdisheteisiä, heteet palhoillaan yhtyneet
yhdeksi kimpuksi.

Monadi (kreik.), yksinkertainen,
jakamaton ja häviämätön alkuosanen, joista
Leibniz oletti olevaisen kokoonpannuksi,
mutta jotka hän erotukseksi atomeista
ajatteli sielullisiksi, vrt. Leibniz.

Monadit, pieniä, värittömiä
siimaeläimiä.

Monadologia, monadioppi, Leibnizin
(ks. t.) filosofinen maailmankatsomus.

Mona Lisa [-ō- -ī-] l. La Gioconda
[džo-], Leonardo da Vinci'n maalaama
maailmankuulu muotokuva, nyk. Louvressa
Pariisissa; Schillingsin ooppera.


Mona Lisa.

Monandria (kreik.), luokka Linnén
kasvijärjestelmässä: kukat 2-neuvoisia,
eriheteisiä, 1-heteisiä.

Monarkia (kreik.), Valtiomuoto, jonka
mukaan valtion ylin johto l. korkein
valta kuuluu yhdelle henkilölle, monarkille,
jolla on tämä asema elinikänsä ja joka ei ole
oikeudellisesti vastuunalainen teoistaan; valtio,
jossa tällainen valtiomuoto on voimassa.

Monarkianismi (kreik.), vanhassa
kirkossa esiintyneet krist. käsitystavat,
jotka siinä määrin teroittivat Jumalan
ykseyttä, että kolminaisuus tuli kielletyksi.

Monarkisti, monarkian kannattaja.

Monasteri (kreik.), luostari,
luostarikirkko.

Monastir (serb. Bitolia), kaup.
Etelä-Slaaviassa, Makedoniassa. 28,000 as.

Monatsiitti ks. Cerium.

Mon cher (ami) [mō šä'r amī']
(ransk.), ,,rakas (ystäväni)".

Mond, Sir Alfred (s. 1868), engl.
finanssi- ja teollisuusmies, vanhoillinen
(aiemmin vapaamielinen) poliitikko.

Mon dieu [mō djö'] (ransk.),
Jumalani!

Mondkaasu, dowsonkaasun tapainen
lämmitys- ja voimakaasu (ks. t.).
Voidaan valmistaa polttoturpeesta.

Moneerit, Haeckelin käyttämä nimitys
eräistä alhaisista alkueläimistä, joissa
hän ei voinut todeta tumaa. Kaikissa
m:ssa on kumminkin, mikroskooppisen
tekniikan edistyttyä, todettu tuma.

Monegaskit, Monacon asukkaat.

Monelmetalli ks. Nikkelilejeeraukset.

Monessan, kaup. Yhdysvalloissa,
Pennsylvaniassa; suomalaisasutusta.

Monet [-nē'], Claude (1840-1926),
ransk. taidemaalari, impressioinistisen
maalaustavan vars. luoja. Maalannut
etenkin maisemia, joissa valon- ja
ilmankuvaus on pääasiana. Töitä:
,,Argenteuil'n silta", ,,S:t Lazaren asema",
„Rouenin katedraali".


Monet: Aamiainen.

Moneta [-nē'-], Ernesto Teodoro
(1833-1918), it. rauhanystävä. Sai 1907
L. Renaulfin kanssa Nobelin rauhanpalkinnon.




Monferrato (ransk. Montferrat),
aikaisemmin itsenäinen markkreivikunta
Pohjois-Italiassa, yhdistetty 1536 Mantovaan,
1574 herttuakunnaksi, liitettiin 1703 Savoijiin.

Monge [mõž], Gaspard (1746-1818),
ransk. matemaatikko, deskriptiivisen geometrian
luoja; tutki differentsiaalilaskentoa ja
differentsiaaliyhtälöiden teoriaa.

Mongolia, maa Sisä-Aasiassa, Kiinan
ja Itä-Turkestanin pohjoispuolella.
Kiinan rajaa vastaan oleva eteläosa, n. s.
Sisä-M., kuuluu Kiinaan; pohjoisosa,
Ulko-M. (2,5 milj. km2, väkilukua
koskevat arvioinnit vaihtelevat 0,6-2,6 milj.)
nimellisesti itsehallintaoikeutta nauttiva,
Kiinan yliherruutta tunnustava,
todellisuudessa Neuvosto-Venäjästä riippuva
neuvostovaltio. Pohjoisessa havumetsiä
kasvavaa vuoristoa, suurin osa maata
erämaata ja aroa. Väestö, etupäässä
mongoleja, myös kirgiisejä ja kalmukkeja,
elää paimentolaisina (lampaita, vuohia,
kameeleja, hevosia); siellä täällä
kiinalaisia, maanviljelijöinä ja kauppiaina.
Pääkaup. Urga (v:sta 1924 sen nimenä
Ulan-Butor-Hoto = punaisen ritarin
kaup.). — Historia. M. on
kansainvaelluksillaan Aasiaa ja Eurooppaa
hämmentäneiden mongolien (ks. t.) kotimaa.
Se on vuosisatoja kuulunut Kiinaan,
kunnes Kiinan vallankumouksessa 1911
Ulko-M. siitä vapautui ja sen ylin
hengellinen viranomainen n. s. elävä
Buddha l. Hutuktu julistettiin
valtionhoitajaksi; M. jäi kuitenkin Kiinan
suojelukseen. Venäjän vallankumouksen
jälkeen Ulko-M. oli jonkun aikaa jälleen
Kiinan alainen, mutta paroni v.
Ungern-Sternbergin johtama „valkoinen" armeija
voitti kiinalaiset 1921 ja julisti
Ulko-M:n riippumattomaksi ja Hutuktun
uudelleen valtionhoitajaksi.
Neuvostojoukkojen 1921 voitettua ja ammuttua
v. Ungern-Sternbergin tuli M:sta
tasavalta, joka teki liiton Neuvosto-Venäjän
kanssa, sekä 1924 Hutuktun kuoltua
neuvostotasavalta, joka tunnustaa Kiinan
yliherruutta. [Pälsi, „Mongolian
matkalta" (1911); Ossendowski, „Eläimiä,
ihmisiä ja jumalia" (1924); Hedin, „Från
Peking till Moskva" (1924).]

Mongolilainen rotu („keltainen
rotu"), ihmisrotu, johon kuuluu suuri
joukko toisistaan enemmän tai vähemmän
eroavia kansoja. M:n r:n yhteisiä
tunnusmerkkejä: litteä naama, ulkonevat
poskipäät, leveä, matala nenänorsi,
mustanruskeat, n. s. mongolipoimun
johdosta vinoilta näyttävät silmät, kellervä
ihonväri, karkea tumma tukka, heikko
parrankasvu. M:n r:n kansojen varsin,
asuma-alue on Pohjois-, Keski- ja
Itä-Aasia. Seuraavat alarodut voidaan
erottaa: keskimongolilainen (m. m.
mongolit, kalmukit, kirgiisit),
pohjoiskiinalainen, eteläkiinalainen,
takaintialainen, tibettiläinen,
länsisiperialainen (m. m. samojedit,
Jenisein ostjakit, tunguusit),
itäsiperialainen (m. m. Obin ostjakit,
kamtšadaalit, korjakit), tšuktšilainen,
eskimolainen; m:n r:n piirteet ovat
myös lappalaisissa vallitsevia.

Mongolin kieli ja kirjallisuus. Kieli
on lähinnä sukua turkin kielelle ja
kuuluu sen ja tunguusin kielen kanssa n. s.
altailaiseen kieliryhmään. Kirjallisuus
on uskonnollista, filosofista, lääke- ja
tähtitieteellistä käännöskirjallisuutta
sekä omakielistä hist. kirjallisuutta.

Mongolipoimu, mongol. rodun
kansoilla eräänlaisen rotutunnusmerkin
muodostava, silmän yläluomen ihopoimu,
joka silmän sisäkulmasta lähtien kulkee
ylös ja vinosti ulospäin ja jonka johdosta
silmät näyttävät vinoilta.

Mongolismi, lääket.,
tylsämielisyysmuoto lapsissa, ilmenee
„mongolimaisina" kasvonpiirteinä: silmät
vinot ja pienet, niissä vilkkuluomipoimu,
nenä pieni ja litteä, kieli paksu ja
uurteinen, pää pieni, samoin ruumiinkoko.
Sydänvika yleinen, henkiset kyvyt heikot.



Mongolit,  Keski-Aasiassa asuva
kansanryhmä, johon kuuluu vars. mongolit,


Mongoleja.

burjaatit, kalmukit ja mogholit. Vars. m.
ovat paimentolaisia, jotka asuvat
huopateltoissa; pienempi osa elää
maanviljelijöinä (hirssiä, riisiä). He kuuluvat
erääseen laamalaisuuden lahkoon, jolla on
viilaamansa (elävä Buddha) Urgassa. —
Historia. M:n hajanaiset heimot yhdisti
1200-luvun alussa Tšingis-kaani l.
Temudžin (ks. t.), joka teki suuria
valloituksia Kiinassa ja lännempänä. Hänen
kuoltuaan 1227 jaettiin valtakunta,
jolloin Ögedei (1227-40) sai suurkaanina
valtakunnan yliherruuden. Hän valloitti
keskiosan Kiinaa, Turkestanin ja Iranin;
hänen veljenpoikansa Batu (ks. t.)
valloitti Venäjän ja Unkarin ja tunkeutui
gleesiaan, missä hänet 1241 voitettiin.
Hänen veljensä Kublai-kaani (ks, t.)
(1263-94) teki Pekingin pääkaupungikseen.
M. sulautuivat voittamiinsa kansoihin, ja
heidän valtakuntansa jakautui neljään
pääosaan: kiinalaiseen, keski-aasialaiseen
(Tšagatai), venäläiseen (Kultainen orda,
ks. t.) ja persialaiseen. Tšagatai oli
vähiten altis vieraille vaikutuksille.
Sieltä lähti 1300-luvan lopulla
Timur Lenk l. Tamerlan (ks. t.),
joka yhdisti suuren osan entistä
valtakuntaa. Hänen poikansa kuoltua 1446
valtakunta uudelleen hajosi. Tšagataissa
hallitsi Tamerlanin jälkeläisiä v:een
1500, jolloin silloinen hallitsija Baber
(ks. t.) karkoitettiin; hän hyökkäsi
silloin Intiaan ja tuli suurmogulivallan
perustajaksi.

Mongoloidinen, mongolimainen;
nimitystä käytetään kansoista, joissa voi
havaita mongol. rodun tunnusmerkkejä,
mutta joita ei silti voi lukea mongol.
rotuun kuuluviksi (esim. lappalaiset).

Moniavioisuus l. polygamia.
M:ta tavataan us.luonnonkansoilla
monivaimoisuutena (polygynia),
harvemmin monimiehisyytenä (polyandria)
tai joskus n. s. ryhmäavioliittona
(jolloin us. aviomiehet tai aviovaimot pitävät
puolisojaan yhteisinä); myös muhamettilaisilla
m. on luvallinen, joskaan ei niin yleinen
kuin luullaan, vrt. Kaksinnaiminen.

Monijumalaisuus, polyteismi (ks. t.).

Monika (332-388), kirkkoisä
Augustinuksen äiti, pyhimys.

Monikkala, säteritila Janakkalassa.

Monikulmio l. monisivukas,
umpinaisen murtoviivan rajoittama
tasokuvio. Murtoviivan kärkiä sanotaan
m:nkin kärjiksi, näiden
yhdistysjano ja sen sivuiksi, koko
murtoviivaa m:n piiriksi. Kahden kärjen
yhdistys jana, joka ei yhdy sivuun, on m:n
lävistäjä. M. on kupera, jos sen
piiri on kupera murtoviiva, muuten
ei-kupera. Jos kuperan m:n kaikki
sivut ja kaikki kulmat ovat keskenään
yhtäsuuret, niin m. on säännöllinen;
sen sisään ja ympäri voi piirtää
ympyrän. Näiden ympyröiden yhteinen
keskipiste on m:n keskus, edellisen
säde m:n pikkusäde l. apoteema,
jälkimmäisen säde m:n isompi säde.
Isommat säteet jakavat m:n yhteneväisiin
keskuskolmioihin. M:ta sanotaan
sivujen luvun mukaan kolmioksi, nelikulmioksi
j. n. e. n-kulmion kulmain summa on n
— 2 oikokulmaa. — Tähti-m. syntyy, kun
säännöllisen m:n sivuja jatketaan, kunnes
kukin niistä leikkaa viereisen sivun takaisen
sivun jatketta, esim. viisikanta.
— Pallo-m., isoympyränkaarien
rajoittama m:n kaltainen kuvio pallopinnalla.

Monikäsitteinen, matem., on sellainen
funktsioni, jolla on useita arvoja samalla
muuttujan arvolla, esim. arcsin 1
(= se kulma, jonka sini on = 1) on
90° +— n . 360° (n = mielivaltainen
kokonaisluku).

Moninkertaissähkötys,
multiplekssähkötys,
useiden, sähkösanomien lähetys
samalla aikaa pitkin yhtä
johtoa, vrt. Sähkölennätin.

Monisirkkaiset (Polycotyledoneæ),
siemenkasvit, jotka itävät useammalla kuin
kahdella sirkkalehdellä. Tavallisesti
m:iin luetaan kaikki paljassiemeniset,
vaikka eräillä näistä on vain 2 sirkkalehteä.

Monismi (kreik.), yhtyysoppi,
käsitystapa, joka nojautuu yhteen ainoaan
alkuperusteeseen. Tavallisesti m:lla
tarkoitetaan määrättyä metafyysillistä kantaa,
s. o. joko sitä käsitystä, että kaikki
olevainen on yhtä ainoata tosioliota
(substanssia) tai laajemmassa merkityksessä



sitä mielipidettä, että kaikki olevainen
on samanlaatuista. Sen vastakohtia ovat
silloin pluralismi ja dualismi
(ks. n.). M:ia tämän sanan laajassa
merkityksessä ovat materialismi l.
aineellisuusoppi, energetiikka ja spiritualismi
l. henkisyysoppi. Kolmantena m:n
erikoismuotona on se käsitys, että olevainen,
joka on yhdenluontoista, ilmenee ihmiselle
kahdessa muodossa, aineellisena ja
sielullisena, joista ei kumpikaan ilmaise
täydellisesti sen olemusta (paralleelioppi,
identiteettioppi). — Viime vuosikymmeninä on
m:n nimen erityisesti omaksunut
luonnontieteisiin nojautuva oppisuunta,
joka väittää, ettei ole mitään
näkyväisen ja aineellisen maailman takana
tai yläpuolella, ei siis esim. mitään
persoonallista jumalaa, vaan että kaikki
olevainen on yhtenäinen kokonaisuus, jossa
vallitsevat järkähtämättömät, mekaaniset
luonnonlait. Tällä pohjalla per. 1906
saks. monistiliitto, jonka pääjohtajia oli
E. Haeckel.

Monitahokas, polyedri, tasojen
(monikulmioiden) rajoittama kappale.
Rajoittavia monikulmioita sanotaan m:n
tahkoiksi, niiden sivuja sen särmiksi,
näiden leikkauspisteitä m:n kärjiksi,
monikulmioiden kulmien rajoittamia soppia
m:n sopiksi. M:n lävistäjä
on kärkien yhdistysjana, joka ei kuulu minkään
tahkon tasoon. Jos kaikki m:n tahkot
käännetään samaan tasoon, niin saadaan m:n
verkko. Tärkeimmät m:t ovat pyramidi,
särmiö l. prisma sekä säännölliset m:t,
tetraedri (a), oktaedri (b),
ikosaedri (c) (joita rajoittavat
tasasivuiset kolmiot), heksaedri l.
kuutio (d) (jota rajoittavat neliöt) sekä
dodekaedri (e) (jota rajoittavat
säännölliset viisikulmiot). Säännöllisen m:n
sisään ja ympäri voi piirtää pallon.


abcde

Moniteur [-tö'r], ransk. sanomalehti
(1789-1901), per. nimellä Gazette
Nationale, Moniteur Universel-nimisenä
1811-68, hallituksen virallinen
äänenkannattaja 1800-68.

Monitori (lat.), pienehkö panssarialus,
jollaiset 1860- ja 1870-luvuilla tulivat
käytäntöön. Tykit kierrettävissä
panssaritorneissa. Keksijä John Ericsson.

Moniääninen musiikki on yksiäänisen
vastakohta. Yksiäänisessä kaikki laulajat
(tai soittajat) esittävät yhtaikaa
samoja sävelkulkuja tai niiden
oktaavikertauksia, M:ssä m:ssa esittäjät
ryhmittyvät eri ääniin, joiden sävelkulut
pääasiallisesti ovat toisiinsa nähden
itsenäisiä. Riippuen äänien keskinäisen
itsenäisyyden asteesta on m. m. laadultaan
joko homofoninen tahi polyfoninen (ks. n.).

Monk [maŋk], George (1608-70),
Albemarlen herttua, engl. sotapäällikkö.
Ylipäällikkönä Skotlannissa v:sta 1654,
palautti 1660 Stuartit valtaistuimelle ja
sai eliniäkseen armeijan ylipäällikkyyden.

Monmouth [monmaþ], James
Scott (1649-85), M:n herttua, Kaarle
II:n äpäräpoika. Koetti 1685 väkivalloin
anastaa Englannin kruunun; mestattu.

Monni, säkiä (ks. t.).

Monnier [monjē'], Henri
(1799-1877), ransk. pilapiirtäjä. Tullut
tunnetuksi vars. Joseph Prudhomme-nimisen
typerän itserakkaan porvarityypin esittäjänä.

Monnoinen, ratsuvelvollinen säteri
Lemussa.

Mono . . . (mon, . . .) (kreik.), useiden
sanojen alussa, merkitsee yksi.

Monocotyledoneæ (kreik.),
yksisirkkaiset (kasvit).

Monod [-nō'], Adolphe (1802-56),
ransk. ev. jumaluusoppinut. Per. vapaakirkon
(église évangélique). — Monod,
Gabriel (1844-1912), ransk.
historiantutkija. Julk. m. m. kriitillisiä
tutkimuksia merovinkien ja karolinkien historian
lähteistä; per. 1875 aikakauskirjan ,,Revue
historique". — Monod, Wilfred
(s. 1867), ransk. ev. jumaluusoppinut. Ch.
Wagnerin kera koettanut yhdistää Ranskan
protestantteja.

Monodia (kreik.). 1. Yksiääninen
laulu, säestyksetön tai yksiäänisellä
säestyksellä varustettu (senmukaisesti
nimitetään koko vanhaa-aikaa ja keskiajan
alkupuolta m:n aikakaudeksi). — 2.
Soittimien säestämä soololaulu (n. 1300 ja
sitten uudelleen 1600).

Monœcia (kreik.), luokka Linnén
kasvijärjestelmässä: n. s. yksikotiset
kasvit, joilla kukat yksineuvoisia, hede- ja
emikukkia samassa kasviyksilössä.

Monofyleettinen (kreik.), yksirunkoinen,
on niiden eläinten (eläinryhmien) tai kasvien
(kasviryhmien) sukupuu, jotka polveutuvat yhteisestä
kantamuodosta. Vastakohta: polyfyleettinen.



Monofysiitit (kreik.), vanhan kirkon
aikainen Konstantinopolin arkkimandriitin
Eutykeen alkuunpanema suunta, jonka
opin mukaan Kristuksella oli ainoastaan
yksi, nim. jumalallinen luonto. Monoiysitismi
tuomittiin Kalkedonin kirkolliskokouksessa 451,
mutta koptit, Abessiinian ja Armeenian kirkot
sen omaksuivat; sitäpaitsi on m:n jälkeläisiä
Syyriassa ja Mesopotamiassa, jossa
heitä sanotaan jakobiiteiksi.

Monogamia (kreik.), yksiavioisuus.

Monografia (kreik.), erikoistutkimus.

Monogramma (kreik.), alk. yhden
ainoan kirjaimen muodostama puumerkki,
myöh. useammasta, uudempina aikoina tav.
etuja sukunimen yhteenkietoutuneista
kirjaimista sommiteltu taiteellinen
nimimerkki, vrt. Kristusmonogramma.


Monogrammoja.

Monogynia (kreik.), yksiemiset,
useiden Linnén luokkien lahkon nimi.

Monohybridi (kreik.), sekamuoto,
jonka vanhemmat eroavat toisistaan
yhteen periytyvään ominaisuuteen nähden.
Dihybridi: vanhemmat eroavat
toisistaan kahteen ominaisuuteen nähden.
Polyhybridi: vanhemmat eroavat
toisistaan useampaan ominaisuuteen nähden.

Monokkeli (ransk.), yhden silmän
silmälasi.

Monokliininen ks. Kide.

Mono-koje ks. Kaasuanalyysi.

Monokordi (kreik.), ikivanha,
nykyisen virsikantelen tapainen soitin;
ääniopillinen koeväline, jolla osoitetaan
sävelen riippuvaisuus kielen pituudesta
ja jännityksestä.

Monokotyledoni (kreik.), yksisirkkainen kasvi.

Monokromaattinen (kreik.) on säteily,
joka sisältää säteitä ainoastaan yhtä
määrättyä aaltopituutta, vrt. Säteily.

Monokrominen (kreik.), yksivärinen.

Monolatria (kreik.), uskontomuoto,
jossa vain yhtä jumalaa palvellaan,
vaikka toisten olemassaoloa ei kielletä.

Monoliitti (kreik.), veistos tai
rakennuksenosa, joka on tehty yhdestä ainoasta
kivimöhkäleestä.

Monologi (kreik.), yksinpuhelu.

Monomania (kreik.), intohimoisen
yksipuolinen ajattelutapa tai harrastus
johonkin; vanhemmassa psykiatriassa
semmoisen mielisairauden nimitys, jossa
sairaalloisten häiriöiden ohella
arvostelukyky kumminkin on säilynyt.

Monometallismi, yksimetallikanta.

Monomi (kreik.), matemaattinen
lauseke, joka sisältää ainoastaan merkittyjä
kerto- ja jakolaskuja, potenssiin
koroittamisia ja juurenottoja, mutta ei
yhteen- ja vähennyslaskuja. Vastakohtia:
binomi, trinomi, polynomi.

Monoplaani (kreik.), yksitaso. ks.
Lentokone, II osa, p. 1050.

Monopoli (kreik.), yksinoikeus jonkun
taloudellisen toiminnan harjoittamiseen.
Suomen Pankilla esim. on yksinoikeus
painattaa seteleitä sekä valtiolla
alkoholinpitoisten juomien valmistamiseen
ja maahan tuottamiseen.

Monosyllabiset kielet, yksitavuiset
kielet, esim. kiina. — Monosyllabum
(kreik.), yksitavuinen sana.

Monoteismi (kreik.), yksijumalaisuus.
Monoteistiset pääuskonnot ovat juutalaisuus,
kristinusko ja muhamettilaisuus.

Monoteleetit (kreik.), vanhan kirkon
aikainen puolue, jonka opin mukaan
Kristuksella oli kaksi luontoa, mutta
yksi tahto.

Monotoninen (kreik.), yksitoikkoinen;
ikävä. — Matem. M. on funktsioni,
joka argumentin kasvaessa joko ei
koskaan vähene tai ei koskaan kasva.

Monotremata, nokkaeläimet.

Monotyyppi, monotype. ks.
Latomakone ja kuvaliitettä
Kirjanvalmistus.

Monrad, Ditlev Gothard
(1811-87), tansk. teologi ja poliitikko,
Lolland-Falsterin piispa 1849-54 ja 1871-87.
Kirkollisministerinä 1848, 1859 ja
1860-63, pääministerinä 1863-64, jolloin koetti
turhaan estää sotaa syttymästä.

Monreale [-ā'-], kaup. Sisiliassa.
Palermosta lounaaseen; upea tuomiokirkko
1100-luvulta, vieressä luostari, jonka
ristikäytävä kuuluisa kauniista koristeistaan.
20,000 as.

Monrepos [mōrəpō'], maatila läh.
Viipuria, vapaaherrallisen Nicolay-suvun
sääntöperintötila, kaunis suuri puisto,
jossa J. Takasen „Väinämöinen".


Monrepos. Päärakennus.



Monroe [manrou], James
(1758-1831), Yhdysvaltojen presidentti 1817-25.
— Monroen oppi l. -doktriini, presidentti
J. Monroen 1823 esittämä Amerikassa laajaa
kannatusta saanut valtiollinen ohjelma,
joka vastustaa Euroopan valtojen sekautumista
Amerikan oloihin.

Monrovia, Liberian neekeritasavallan
pääkaup., per. 1822; saanut nimensä
Yhdysvaltain silloisesta presidentistä
Monroesta. 6,000 as.

Mons (lat.), vuori.

Mons [mōs] (flaam. Bergen),
kaup. Etelä-Belgiassa, läh. Ranskan rajaa.
Vuorityöalueen keskus; metalli- ja
kutomateoll. 28,000 as.

Monseigneur [mōsenjö'r] (ransk.),
armollinen herra, keskiajalla käytetty
arvonimi; käytetään nyk. vain piispoista,

Monserrat [-ā't], vuori Espanjassa,
Barcelonan provinssissa, rinteellä M:n
benediktiläisluostari.

Monsieur [məsjö'], (ransk.), herra,
lyh. M., mon. MM.

Monsignore [-injō're] (it.), Italiassa
kat. piispojen, eräiden apottien, Vatikaanin
ylempien virkamiesten arvonimi.

Monsigny [mõsinjī'], Pierre
Alexandre (1729-1817), ransk.
oopperasäveltäjä, ransk. koomillisen
oopperatyylin perustajia.

Monstera ks. Filodendron.

Monstranssi (lat.), ehtoollisleipäastia
kat. kirkoissa.

Monstrositeetti (lat.), epämuodostuma.

Monstrum (lat,), ihme, ennemerkki,
eriskummalsuus, hirviö, epäsikiö.

Monsuuni (arab. < engl.),
vuodenaikatuuli, puhaltaa suurten mannerten
troopillisilla rannoilla ja niiden edustalla
olevilla merillä, esim. Etelä-Aasiassa, eri
vuodenaikoina eri suunnilta: kesällä,
jolloin manteret lämpiävät enemmän kuin
meret ja jolloin mannerten yläpuolella
vallitsee ilmanpaineminimi, puhaltaa
kesä-m. mereltä maalle; talvi-m. taas
puhaltaa talvisten ilmanpainesuhteiden
johdosta maalta merelle.

Mont [mõ] (ransk.), vuori.

Montaaniteollisuus (saks.), kaivos- ja
siihen liittyvän metalliteollisuuden yhteisnimi.

Montagu [-təgjū], Edwin
(1879-1924), juut.-engl. poliitikko.
Ampumatarveministerinä 1916, Intian asioiden
ministerinä 1917-22, jolloin uudisti
sikäläisen hallinnon.

Montaigne [mõte'nj], Michel de
(1533-92), ransk. kirjailija, epäilijäfilosofi.
Pääteos: „Mietelmiä" („Essais", 1580-88, suomen.).
M. vastusti perinnäistä keskiaikaista oppineisuutta,
puolusti kouluopetuksen uusimista ja uskonnollista
suvaitsevaisuutta.

Montana [-tā'nə], Yhdysvaltain
luoteisvaltioita, Missouri'n yläjuoksun
ympärillä, per. 1889; 378,500 km2,
550,000 as., suomalaisia n. 11,000.
Länsiosan täyttävät Kalliovuoret, muu alue
kumpuista preeriaa. Maanviljelys vaatii
keinokastelua, karjanhoito on tuottavaa,
Vuorityö pääelinkeino (varsinkin kuparia).
Pääkaup. Helena.

Montañes [-tanje's], Juan
Martinez (k. 1649), esp. kuvanveistäjä ja
arkkitehti. Päätuotteet värillisiä
puuveistoksia (alttarikuvia).

Montanismi, fryygialaisen
Montanuksen n. 150 alkuunpanema krist.
ajatussuunta, joka m. m. saarnasi Herran
pikaista tulemista sekä korosti profetian
ja kielilläpuhumisen merkitystä. M:n
kannattajista on Tertullianus (ks. t.)
kuuluisin.

Montauban [mõtobã'], kaup.
Etelä-Ranskassa, Toulousesta pohjoiseen.
Kutomateoll. 26,000 as.

Mont Blanc [mõblã'], vuori
Länsi-Alpeissa Ranskan ja Italian rajalla,
40 km pitkä, 14 km leveä; ahtaammassa
merkityksessä tämän vuoren ja samalla
koko Euroopan korkein huippu, 4,810 m.
Joka puolella jäätiköitä, suurin Mer de
Glace, joka laskee Chamonix'n laaksoon.
Ilmat. asema, 4,360 m yli merenp.

Mont Cenis [mõsənī'], alppisola
Länsi-Alpeissa, Ranskan ja Italian rajalla,
2,098 m yli merenp. Vv. 1857-70 rakennettiin
12,5 km pitkä M. C:n tunneli.

Montdidier [mõdidiē'], pieni kaup.
Pohjois-Ranskassa 34 km Amiens'ista
kaakkoon; maailmansodan aikana miltei
kokonaan tuhottu. 4,000 as.

Mont Dore [mõdō'r], monihuippuinen
vuori Keski-Ranskassa, Auvergnessa.
Eräässä sen laaksossa samanniminen
kylpypaikka, jossa lämpimiä lähteitä.

Monte (it.), vuori.

Monte Carlo, kaup. Monacon
suuriruhtinaskunnassa, yhteenkasvanut ransk.
Beausoleil'n kaupungin kanssa. M. C:n
kasino, Euroopan tunnetuin pelipankki,
avattiin 1858. Sen omistava yhtiö
toimii hallituksen valvonnan alaisena.
10,000 as. vrt. Monaco.


Monte Carlon pelipankista.

Monte Cassino [-ī'-], Benedictus
Nursialaisen Cassinon kaupungin lähelle
Etelä-Italiaan 529 perustama luostari;
lakkautettu 1867.



Montecchi ja Capuletti [-e'kki -e'tti],
Shakespearen „Romeossa ja Juliassa"
kaksi vihamielistä perhettä, siitä
yleensäkin kaksi toisiaan vihaavaa puoluetta.

Monte Cristo, pieni kalliosaari
Tyrrhenannieressä Elbasta etelään, kuuluu
Italiaan. Tunnettu A. Dumas'n
romaanista ,,M. C:n kreivi".

Montecuccoli [-u'-], Raimondo
(1609-80), itäv. sotamarsalkka, kreivi.
Oli mukana 30-vuotisessa sodassa, auttoi
1657 Puolaa ja 1658 Tanskaa ruotsalaisia
vastaan, voitti turkkilaiset 1664,
taisteli v:sta 1672 Reinin seuduilla
ranskalaisia vastaan.

Monteeraaminen, asentaminen,
valmiiden kojeiden, kone-osien, sähköjohtojen
ja -laitteiden paikoilleenpano.

Montefiore [-ō're], Sir Moses
(1784-1885), juut. pankkiiri Lontoossa.
Toimi innokkaasti uskolaistensa aseman
parantamiseksi Palestiinassa, Venäjällä y. m.

Montejus [mōtžy'], säiliö, josta neste
painetaan paineilmalla tai höyryllä
putkijohtoa pitkin käyttöpaikkaan.

Montelius [-ē'-], Oscar
(1843-1921), ruots. muinaistutkija, prof. 1888,
valtionantikvaari 1907-13. Tutkinut us.
Euroopan maiden ja Pohjois-Afrikan esihistoriaa,
vars. pronssi, kautta. M. oli aikansa etevin
Euroopan esihistorian kronologian tuntija
ja n. s. typologisen tutkimusmenetelmän nerokkain
käyttäjä. Teoksia: ,,La civilisation primitive
en Italie", ,,Die Chronologie der ältesten
Bronzezeit in Nord-Deutschland und Skandinavien",
„Die vorklassische Chronologie Italiens",
„Minnen från vår forntid", ,,Die älteren
Kulturperioden im Orient und in Europa".


Oscar Montelius.

Montello [-e'-], ylänköseutu
Koillis-Italiassa Venetsiassa.

Montemayor [-ajō'r], Jorge de
(n. 1520-61), port. runoilija. Teoksia:
ensim. paimenromaani „Diana".

Montenegro (serb. Crnagora), ennen
maailmansotaa itsenäinen kuningaskunta,
nyk. Etelä-Slaavian maakunta; 9,700 km2,
200,000 as. Alppimaata, suureksi osaksi
hedelmätöntä karstialuetta. Pääelinkeino
karjanhoito. Asukkaat serbialaisille
lähisukuisia, niistä 14,000 muham., 13,000
room.-kat., muut kreik.-kat, Pääkaup.
Cetinje. — Historia. V:een 1389
Serbiasta riippuvainen, sitten itsenäinen ja
us. sodissa Turkkia vastaan. Vv. 1516-1852
teokraattinen, piispan (vladika)
hallitsema vaalivaltakunta. Ruhtinas
Nikitan (1841-1921) hallitessa
(v:sta 1860) M:n alue 1878 laajeni, 1905
se sai perustuslain ja tuli 1910
kuningaskunnaksi. M. otti osaa 1912-13 Balkanin
sotiin ja Serbian liittolaisena
maailmansotaan, mutta valloitettiin 1916.
Liitettiin Etelä-Slaaviaan 1919.

Monterey [-e'i], teoll.-kaup.
Koillis-Meksikossa. 80,000 as.

Monte Rosa [rō-], Alppien toiseksi
korkein vuori, Länsi-Alpeissa, Sveitsin ja
Italian rajalla; korkein huippu Dufour
4,638 m yli merenp.


Monte Rosa.

Montespan [mõtəspã'], Françoise
Athenaïs de Rochechouart (1641-1707),
markiisitar, Ludvig XIV:n jalkavaimo 1667-79.

Montesquieu [mõtəskiö'], Charles
de Secondat, baron de la Brède et de M.
(1689-1755), ransk. valistusfilosofi. Teoksia:
„Persialaisia kirjeitä" („Lettres persanes",
1721, suomen., esipuhe), jossa purevasti
arvostelee aikansa yhteiskunnallisia epäkohtia,



„Considérations sur les causes de la grandeur
des Romains et de leur décadence" ja
,,L'esprit des lois" („Lakien henki",1748),
jossa hän osoittaa, että kunkin kansan
yhteiskunnalliset laitokset johtuvat
luonnollisista syistä, sekä kannattaa
valtiovallan kolmijakoa.


Ch. Montesquieu.

Montessorijärjestelmä, it. lääkärin
Maria Montessorin (s. 1870), perustama lasten
kasvatus- ja opetusjärjestelmä, joka suo
lapsille tilaisuuden toimia mahdollisimman
vapaasti. Heidän valittavikseen annetaan
runsaasti opetusvälineitä, joita he saavat
käyttää vapaasti oman mielensä mukaan.
Opettajan tehtävänä on vain ohjata tätä
toimintaa lapsille edulliseen suuntaan.

Monteverde [-ve'-], Claudio
(1567-1643), it. säveltäjä. 1600-luvun
oopperatyylin omintakeisin edustaja. Sävelsi
lukuisia madrigaaleja ja us. oopperoita,
kuten „Orfeo".

Montevideo [-dē'-], eteläamer.
Uruguayn tasavallan pääkaup., La Platan
suun pohjoisrannalla; vilkas kauppakaup.,
hyvä satama, yliopisto. 410,000 as.

Monte Viso [vī-], vuori Kottisissa
alpeisisa, Italiassa, Ranskan rajalla,
3,843 m yli merenp., Po-joen lähteet.

Montez [-ē'þ], Lola
(1820-61), kreivitär Landsfeld, tanssijatar,
engl.-kreolilaista sukuperää, 1846-48 Münchenissä
kuningas Ludvig I:n rakastajattarena.

Montezuma [-eþū'-] (n. 1480-1520),
Meksikon hallitsija 1502-20.

Montfaucon [mõfokõ'], Bernard
de (1655-1741), ransk. muinaistutkija,
munkki. Julk. tärkeitä paleografisia teoksia.

Montferrat [mõferā'], Monferrato
(ks. t.).

Montfort [mõfō'r], Simon de
(k. 1218), ransk. soturi, kreivi. Johti
v:sta 1209 ristiretkeä albigensseja vastaan.
— Montfort [-fōt], Simon de
(k. 1265), Leicesterin jaarli, ransk.-engl.
valtioimies, ed:n poika. Pakotti lankonsa
kuningas Henrik III:n tekemään 1258
myönnytyksiä kotimaisille ylimyksille (n. s.
Oxfordin provisionit). Sisällissodassa
voitti ja vangitsi kuninkaan 1264. Kutsui
hallituksen hoitajana 1265 koolle valtiopäivät,
joilla kaupungit olivat ensi kertaa edustettuina.

Montgelas [mōžəlā'], Maximilian
von (s. 1860), saks. kenraali. Ollut
mukana julkaisemassa maailmansodan
syttymistä koskevia saks. asiakirjoja;
omia teoksia: „Leitfaden zur Kriegsschuldfrage".

Mont Genèvre [mõ žənē'vr], sola
Kottisissa alpeissa, Ranskassa, Italian
rajalla; 1,860 m yli merenp. Roomalaisten
sotajoukkojen käyttämä tie Alppien poikki.

Montgolfier [mōgolfiē'], Joseph
Michel (1740-1810) ja Jaques Étienne
(1745-1799), ransk. keksijäveljekset. Saaneet
suurimman maineensa kuumailmapallon
(„montgolfierin") rakentajina (1783)
ja vesioinaan (ks. Pumppu) keksijöinä.

Montgomery [məntga'məri], kaup.
Yhdysvalloissa, Alabaman valtiossa.
Suuret puuvillamarkkinat. 43,000 as.

Montgomery, Arthur (s. 1889),
ruots. taloustieteilijä, Turun ruots.
yliopiston prof. v:sta 1924. —
Montgomery, Gustaf Adolf (1790-1861),
suom, eversti. Otti osaa vv:n 1808-09
sotaan. Teoksia: ,,Historia öfver kriget
emellan Sverige och Ryssland 1808 och
1809". — Montgomery, Robert
(1737-98), suom. eversti. Mukana Anjalan
liitossa. — Montgomery, Robert
August (1834-98), suom. lakimies, prof.
1870-82, prokuraattorina 1882-86, Vaasan
hovioikeuden presidenttinä 1886-87 ja
1888-90 Suomen asioiden Pietarin komitean
jäsenenä, oikeusosaston varapuheenjohtajana
1896-98. Pääteos: „Handbok i Finlands
allmänna privaträtt".

Montholon [mõtolõ'], Charles
Tristan de (1782-1853), ransk. kenraali,
kreivi. Seurasi Napoleonia S:t Helenan saarelle
ja julkaisi hänen muistelmansa.

Monti, Vincenzo (1754-1828), it.
runoilija. Teoksia: ,,Bassvilliana".

Monticelli [mõtiselī'], Adolphe
(1824-86), ransk. taidemaalari. Maalannut
pienikokoisia väriloisteisia tauluja.

Montluçon [mölysõ'], teollisuuskaup.
Ranskassa, Cher-joen varrella. 36,000 as.

Montmartre [mõma'rtr], kumpu ja
sille rakennettu kaupunginosa Pariisin
pohjoisosassa, vars. aikaisemmin taiteilijaelämän
keskuksia. Sacré-Coeurin kirkko.

Montmorency [mõmorāsī'], Anne
(1492-1567), M:n herttua, ransk. marsalkka ja
konnetaabeli. Kunnostautui Frans I:n sodissa
Kaarle V:tä vastaan ja hugenottisodissa; kiihkokatolinen.

Montparnasse [mõparna's],
kaupunginosa Etelä-Pariisissa, tunnettu
taiteilija- ja kahvilaelämästään.



Mont Pelé [mõ pəlē']
ks. Martinique.

Montpelier [montpī'ljə], Vermontin
valtion (Koillis-Yhdysvalloissa) pääkaup.; 7,000 as.

Montpellier [mõpeljē'], kaup.
Etelä-Ranskassa läh. Välimerta. Tuomiokirkko
1300-luvulta, kasvit. puutarha (per. 1593),
yliopisto (per. 1100-luvulla). Vilkasta
kauppaa ja teollisuutta, 80,000 as.

Mont Perdu [mõ perdy'],
vuorenhuippu Keski-Pyreneissä, Espanjassa;
3,352 m yli merenp.

Montreal [-treo'l], Kanadan suurin
kaup., Quebecin maakunnassa, Ottawa-joen ja
St. Lawrencen yhtymäkohdassa. Erittäin vilkas
kauppa; rautateiden ja kanavien risteyskohta.
Engl. ja ransk. yliopisto. 800,000 as.,
joista yli puolet ransk. alkuperää.


Montreal.

Montreuil [mõtrö'i], ransk.
kaupunkeja, joista suurin M.-Sous-Bois,
Pariisin itäpuolella. Teollisuutta ja
puutarhaviljelystä. 50,000 as.

Montreux [mõtrö'], parantola- ja
matkailijaseutu Sveitsissä Genève-järven
itäpäässä. 11,000 as. Lähistöllä on
Chillonin linna.

Montrose [-ro'uz], James Graham
(1612-50), skotl. sotapäällikkö, M:n
markiisi. M. otti osaa 30-vuotiseen sotaan
protestanttien puolella. Kotiin palattuaan
liittyi kuningas Kaarle I:n vastustajiin,
mutta siirtyi myöhemmin kuninkaan puolelle
ja koetti 1644-46 saattaa Skotlannin kuninkaan
valtaan; joutui vihollistensa käsiin ja hirtettiin.

Mont Saint Michel [mõ sä miše'l],
kauppala Pohjois-Ranskassa, korkealla
kalliosaarella, joka pakoveden aikana on
mantereen yhteydessä. 230 as.
Benediktiiniluostari, per. 966.

Montserrat, Monserrat (ks. t.).

Monttu, kuoppa. — Kutomateollisuudessa
värillisten loimien luomisessa käytetyn
osatukin puupohja.

Monttööri (ransk.), asentaja,
työmies, joka suorittaa monteeraustöitä.

Monumentaalimaalaus ks. Maalaustaide.

Monumentaalinen (lat.),
muistomerkillinen, suurenmoinen.

Monumenta Germaniæ historica,
suuri Saksan historian lähdekokoelma,
jota on julkaistu v:sta 1819 lähtien.

Monumentti (lat.), muistomerkki,
muistopatsas.

Monumentum ære perennius (lat.),
,,vaskea vankempi muistomerkki",
Horatiuksen lausunto runoistaan.

Monza [montsa], kaup. Italiassa,
Lombardiassa. Tuomiokirkko (per. 590,
uudistettu 1300-luvulla). 55,000 as.

Moodi, modus (ks. t.).

Moody [mūdi], Dwight Lyman
(1837-99), amer. herätyssaarnaaja
(maallikko). Toimi myös Englannissa. Us.
kirjasia suomen. [Moody (1901).]

Mooli, mole (ks. t.).



Moolok, kananealainen jumala, jota
israelilaiset ajoittain palvelivat; hänelle
uhrattiin lapsia.

Moon, Muhu (ks. t.).

Moor, Antonis ks. Mor, A.

Moore [mūə], George (s. 1853), irl.
kirjailija. Kuvannut muistelmanluontoisessa
romaanisarjassa ,,Hail and farewell" („Ave",
„Salve", „Vale") Irlannin nyk. henkistä nousua.
— Moore, Thomas (1779-1852), Irlannin
kansallisrunoilija. Teoksia: runokokoelma ,,Irish
melodies" (1807-34) ja eepillinen runoelma
,,Laila Rookh". M. on kuvannut runoissaan
Irlannin luontoa ja historiaa ja saavuttanut
suurimman kuuluisuutensa vapauslauluillaan ja
sointuvilla rakkausrunoillaan.

Moorevalo, sähkövalaistus järjestelmä,
joka käyttää Geisslerin putkea valolähteenä.

Moorian vuori, Jerusalemissa oleva
kukkula, jolle Salomo rakensi temppelin.
Juut. perintätiedon mukaan Moorian
maassa oleva vuori, jossa Abrahamin oli
uhrattava Iisak, oli juuri tämä; samarialaiset
väittivät sillä tarkoitetun Garitsimia.

Mooseksen kirjat l. Pentateukki,
Vanhan Testamentin 5 ensim. kirjaa
(Genesis, Exodus, Leviticus, Numeri,
Deuteronomium), sisältävät esityksen
maailman luomisesta Mooseksen kuolemaan.
Tekijä ei ole Mooses, vaan on käytetty us.
lähteitä. Vanhin on n. s. Jahvisti n.
900-850 e. Kr., Elohisti on
viimeistään 700-luvulta, 5 Moos.
on lakikirja, peräisin ajalta ennen 621 e.
Kr. ja nuorin Pappiskirja, n.
550-500 e. Kr. Lähteiden sulattaminen
lienee tapahtunut n. 400 e. Kr.

Mooseksenuskolainen, juutalainen,
joka tunnustaa isiensä uskontoa l. juutalaisuutta.

Mooses, Israelin vapauttaja Egyptin
orjuudesta ja johtaja korpivaelluksen
aikana sekä Israelin uskonnon perustaja,
eli 1400-1300 e. Kr.

Moottori (lat.), voimakone; meillä
us. = polttomoottori tai sähkömoottori tai
tällaisen käyttämä kulkuneuvo (m.-pyörä,
m.-vene).

Moottoriajoneuvo. M:lla tarkoitetaan
laissa maata myöten kulkevaa, ihmisten
tai tavarain kuljetukseen aiottua,
voimakoineella käypää ajoneuvoa, joka ei kulje
kiskoilla. M. on ennen sen käyttöä
liikenteeseen asianmukaisessa
katsastuksessa hyväksyttävä, määräajassa
rekisteröitävä ja tunnusmerkillä varustettava.
M:n kuljettamiseen on hankittava
poliisiviranomaiselta lupa, n. s.
ajokortti. Ammattimaisen
moottoriajoneuvoliikenteen harjoittamiseen
on lupa haettava maalla maaherralta,
kaupungissa poliisiviranomaisilta ja eräissä
tapauksissa maistraatilta. M:n
kuljettamisen ammattimaiseen opetukseen antaa
luvan maaherra (Laki 21/5 1926; Asetus
21/5 1926). M:jen lukumäärä 1/1 1927 oli
n. 22,300. [Kahra (1926).]

Moottorigeneraattori ks. Muuttajakone.

Moottorijyrsijä, peltojyrsijä (ks. t.).

Moottorilaiva, moottorin, etenkin
dieselmoottorin kuljettama alus. Pienemmissä
aluksissa käytetään myös kuulasytytysmoottoreita
(aina 500 hevosvoimaan). M. vaatii pienemmän
polttoainetilan kuin hiilillä lämmitettävä
höyrylaiva (vastaavasti suurempi lastitila),
polttoaineen lastaus käy mukavammin.
Ensin valmistettiin pääasiassa rahtilaivoja,
viimeaikoina rakennettu myös matkustajalaivoja.


Moottorilaiva „Gripsholm", Helsingissä,
vieressä „Runeberg".

Moottoripyörä, 2-pyöräinen moottoriajoneuvo.
Tavallista käytäntöä varten rakennetaan etupäässä
1- ja 2-silinterisiä, kilpailuja varten jopa
4-silinterisiä moottoreita. Silinterin suurin
tilavuus n. 1,300 cm3, kone kehittää
jopa 15-16 hevosv., suurin tuntinopeus
maantieliikenteessä 160 km, kilpailupyörillä yli
200 km. — M.-urheilusta huolehtii kansainvälinen
liitto (F. I. C. M.), johon myös Suomen
Moottoripyöräklubi (M. K.) kuuluu. [Vesa (1924).]


Moottoripyörä, 1 silinteri, tilavuus 500 cm3.



Moottoripyörän silinterin läpileikkaus. 1
silinterin kansi, 2 jäähdytysrivat, 3 männänrenkaat,
4 mäntä, 5 männäntappi, 6 kiertokanki, 7
kiertokangen kiinnitys vauhtipyörään, 8 rullalaakerit,
9 moottorin vetoakseli, 10 koholaitos,
iskunvaimentaja, 11 vauhtipyörä, 12 läppätankojen
nostaja, 13 läppätangot, 14 öljypumppu, 15 läpät,
16 läppävieterit, 17 kampikammio, 18
sytytystulpan paikka, 19 silinterin vaippa.





Moottorireki, polttomoottorilla
kulkeva reki. Piikkipyörät tai ketjut
tarttuvat lumeen tai jäähän, tai rekeä
kuljettaa ilmapotkuri kuten lentokonetta.

Moottorivaunu. 1. = automobiili. —
2. Polttomoottorin kuljettama rautatievaunu.
Näissä on käytetty m. m., samantapaista
koneistoa ja voimansiirtoa kuin autoissa,
mutta myös dieselmoottoreita. Sopivat erittäin
rataosille, missä on pieni matkustajaliikenne.
Suomessa käytetään m:ja Raahen radalla.

Moottorivene, polttomoottorin
kuljettama pienehkö alus. Näitä rakennetaan
kalastusta ja huvi- sekä kilpa-ajoa varten.


Keskikajuuttavene.

Alus useimmiten puuta, joko tavallisen
soutuveneen kaltainen, jolloin moottori
kiinnitetään perälautaan (ulkolaitamoottori),
tai varsinaisesti tarkoitukseen rakennettu,
kone veneen keski- tai kokkaosassa, Moottori
käy bentsiinilla, petrolilla tai raakaöljyllä,
useimmiten nelitahtinen, sähkösytytys, joskus
(raakaöljy-m:ssä) kuulasytytys. Potkurin
siivet (2 tai 3) pienissä m:eissä käännettävät.


Kaksikajuuttavene.

Kilpa-ajo-m:eissä on kehitetty erikoinen tyyppi,
n. s. raaseri, joka täydessä vauhdissa kohoaa
suurimmaksi osaksi vedestä; vastustuksen vähyyden
vuoksi saavutetaan sillä suuri nopeus (parikymmentä
solmua). Vielä suurempia nopeuksia saadaan
ilmapotkurin (lentokonemoottorin) kuljettamilla
lauttamaisilla m:illä. vrt. Nopeakulkuinen
moottorialus. [Walli (1923).]

Moottoriveturi, polttomoottorin
(dieselmoottorin) kuljettama rautatieveturi.
Saadaan käyntivalmiiksi lyhyemmässä
ajassa kuin höyryveturi, hyötysuhde
parempi (25 % höyryveturin 6-8 %
vastaan), mutta raskaampi ja öljyn
kalleuden vuoksi kalliimpi käytännössä.
Rakenteen suurin vaikeus johtuu
räjähdysmoottorin heikosta voimasta
käyntiinpanohetkellä.

Mopla, todennäköisesti arabialaisista
polveutuva kiihkomuhamettilainen lahkokunta
Madrasin piirikunnassa Etu-Intiassa, n.
1,100,000 henkeä. Alituisia kahnauksia
hindujen kanssa, usein kahakoita
englantilaistenkin kanssa.

Mopsi, bulldoggin näköinen
sylikoirarotu.

Mor l. Moor, Antonis (Antonio
Moro) (n. 1519-78), alankom. taidemaalari.
Toimi us. hoveissa muotokuvamaalarina,
jona aikansa etevimpiä.

Mora (lat.) l. myöhästys,
sitoumuksen täyttämisen viivästyminen yli
sovitun suoritusajan. M. solvendi l.
velallisen m. on olemassa, kun
velallinen ei ole oikeaan aikaan täyttänyt
sitoumusta; m. accipiendi l. velkojan
m. on olemassa, kun erääntynyttä ja
asianmukaista suoritusta ei vastaanoteta,
joko sitten velkoja kieltäytyy sitä
vastaanottamasta tai on laiminlyönyt
toimia niin, että suoritus olisi voinut
aikanaan tapahtua.



Mora [mūra], pitäjä Ruotsissa
Itä-Taalainmaassa Siljan-järven
pohjoispäässä. M:ssa Kustaa Vaasa kehoitti
taalalaisia nousemaan tanskalaisten
sortoa vastaan. Aikaisemmin kuulujen
M:n kellojen valmistusta, Zornin talo,
nyk. museona. 10,000 as.

Moraali (lat.), siveys, siveysoppi.

Moradabad, kaup. Etu-Intiassa, erään
Gangesin lisäjoen varrella. 85,000 as.

Morales [-rā'-], Luis de (k. 1586),
esp. taidemaalari. Maalannut syvää ja palavaa
uskonnollista tunnetta kuvastavia teoksia,
m. m. kuuluisan „Pietà"-kuvan. — Morales,
Olallo (s. 1874), espanjalaissynt.
ruots. säveltäjä. Toimi kapellimestarina
Gööteporissa 1905-09, siirtyi sitten
Tukholmaan arvostelijaksi ja konservatorion
opettajaksi (1911). Säveltänyt sinfonian y. m.
orkesteriteoksia.

Moral insanity [morəl insä'niti]
(engl. = moraalinen mielisairaus), ne
synnynnäisen heikkomielisyyden muodot,
joissa vajavuudet pääasiallisesti
esiintyvät tunne-elämän alalla, Sellaisilta
henkilöiltä puuttuvat kokonaan tai osittain
häikäilemätöntä itsekkyyttä kurissa
pitävät siveelliset tunteet. He ovat
valheellisia, uppiniskaisia, työtäkammoavia,
turhamaisia, seikkailunhaluisia,
nautinnonhimoisia ja päätyvät tavallisimmin
rikosten teille.

Moralismi (lat.), se käsitys, että
siveellisyys on ihmisen ainoa olennainen
tehtävä ja maailman varsinainen tarkoitus.
M:n vastakohta: immoralismi,
se käsitys, että hyvän ja pahan erottaminen
on epäolennainen tai epätäydellinen
katsomustapa,

Moralisti, siveellisen katsantotavan
harrastaja, siveyden saarnaaja; tapojen kuvaaja.

Moraliteetti (lat.). 1. Kantin
siveysopissa sisäisen tahdon sopusointuisuus
siveyslain kanssa erotukseksi legaliteetista,
jolla tarkoitetaan teon ulkonaista lainmukaisuutta.
— 2. Eräs laji keskiaikaisia allegorisia
mysteerinäytelmiä.

Moran kivet [mū-], keskiaik.
kuninkaanvaalipaikka Ruotsissa, Upsalasta
1 penik. kaakkoon. Kivistä yksi oli suuri,
laakea, muut kehässä sen ympärillä.
Keskuskivelle kohotettiin valittu
kuningas vannomaan valansa. Kivistä
on joku vielä jäljellä.

Moratorium, moratori,
maksuajan pitennys. M. generale,
kun lainsäädäntötoimin myönnetään maksuajan
pidennystä kokonaiselle velallisten ryhmälle,
m. speciale, kun yksityinen
velkoja myöntää velalliselleen maksuajan
pidennyksen.

Morava [-ā'va], Tonavan lisäjoki
Etelä-Slaaviassa, 145 km pitkä. Lähteet:
Serbian M. ja Bulgaarian M.

Moray [marei] l. Murray, James
Stuart (1531-70), M:n kreivi,
Skotlannin Jaakko: V:n avioton poika.
Hallituksen hoitaja Maria Stuartin
valtaistuimelta erottamisen jälkeen.

Moray Firth [marei fəþ],
suppilonmuotoinen lahti Skotlannin
itärannikolla, Kaledonian kanavan
koillispäässä.

Morbiditeetti l. morbiliteetti
(lat.), tautisuus, taudintapausten
prosenttimäärä; keskiarvolaskuihin
perustuva sairastumismahdollisuus eri
ikäluokissa, ammateissa j. n. e.

Morbilli (lat.), tuhkarokko.

Morbus (lat.), tauti.

Mordente [-e'-] (it.), mus.,
nopea korusävelryhmä, johon kuuluu nuotilla
merkityn runkosävelen ohessa sen alapuolinen
sivusävel ynnä runkosävelen kertaus.

Mordvalaiset (ven. mordva'),
suom.-ugr. kansa, jakautunut kahteen myös


Mordvalaisperhe.

kielellisesti melkoisesti eroavaan heimoon:
ersäläisiin (erza) ja
mokšalaisiin (mokša), joilla
ei ole omakielistä yhteisnimeä. M. asuvat
venäläisten ja osittain tataarien naapureina,
pirstoutuneina laajalle alalle pääasiassa
Keski- ja Itä-Venäjällä Volgan mutkan
eteläpuolella, Tambovin, Nižnij-Novgorodin,
Penzan, Simbirskin, Saratovin, Kasaanin,
Samaran, Ufan ja Orenburgin
kuvernementeissa, Mokšalaiset asuvat etupäässä
Volgan länsipuolella. M:n lukumäärä on
v:n 1897 tilaston mukaan 1,023,841 ja
v:n 1920 tietojen mukaan 1,107,832.
Melkoista venäläistymistä on tapahtunut. —



Pääelinkeinona on maanviljelys; karjanhoito
on vähäpätöistä, tärkeänä sivuelinkeinona
on mehiläishoito. Viime aikoihin saakka
naiset ovat säilyttäneet kansallispukunsa.
Mordvalaistytöt ovat taitavia ompelijoita.
Ensim. varma tieto m:sta on
Jordaneksen (n. 551 j. Kr.) antama. Sen
mukaan itägoottien kuningas Ermanarik
300-luvun keskivaiheilla laski heidät
valtansa alle. Myöhemmin m. joutuivat
eriheimoisten turkinsukuisten kansain
(kasaarien, bolgaarien, tataarien)
naapuruuteen ja osaksi vallanalaisuuteenkin. —
1000-luvulta alkaen venäläiset koettivat
saada jalansijaa m:n asuma-alueilla,
mutta tataarien hyökkäykset lopettivat
nämä vihollisuudet, ja vasta kun tataarit,
joiden alaisina m:kin ovat olleet, olivat
karkoitetut, pääsivät venäläiset heitä
jälleen ahdistamaan, Kasaanin kukistuttua
1552 myös ersäläiset joutuivat Venäjän
vallan alaisiksi. Verot, kiskomiset,
sotapalvelus ja väkivaltainen kristinoppiin
kääntäminen oli siitä seurauksena.
[J. N. Smirnov, „Mordva" (ven., 1895);
„Suomen suku" (v:sta 1926).]

Mordvan kieli ja kirjallisuus.
Mordvan kielen lähimmät sukulaiset ovat
toiselta puolen itämerensuomalaiset
kielet, toisaalta tšeremissi. Se jakautuu
kahteen päämurteeseen, ersän ja
mokšan murteeseen, jotka eroavat
toisistaan niin suuresti, että niitä puhuvat
eivät ymmärrä toisiaan. Mordvan kielen
lainasanoista kiinnittävät erikoisesti
iraanilais-, turkkilais- ja monilukuiset
venäläisperäiset sanat huomiota.
[Sanakirjoja: v. d. Gabelentz (1839),
Ahlqvist (1861), Wiedemann (1865), Budenz
(1866), Paasonen (1909); kielioppeja:
Ahlqvist (1861), Wiedemann (1865),
Budenz (1876), Šahmatov (1910).]

Mordvalainen kirjallisuus on viime
aikoihin asti etupäässä ollut hengellistä
ja alkeisopetuskirjallisuutta. Ensim.
mordvalainen kirja lienee 1806 ilmestynyt
katkismus. Hyvin huomattavia ovat kuitenkin
myös kansanrunousjulkaisut, joista tärkeimmät
ovat „Oikeauskoisen lähetysseuran" (1882, 1883),
H. Paasosen (1891, 1894) ja A. A. Šahmatovin
(1910) julkaisemat. Maailmansodan
jälkeen on mordvan kielellä ilmestynyt
kaikenlajista „valistuskirjallisuutta".

More [mōə], Sir Thomas (lat.
Thomas Morus) (1478-1535), engl.
valtiomies ja kirjailija. Lordikansleri
1529-32; mestattu Henrik VIII:n kirkollisten
suunnitelmien vastustajana. Pääteos; „Utopia"
(1516), jossa kuvaa kommunistista ihannevaltiota
samalla ajaen uskonnollisen suvaitsevaisuuden
asiaa ja ruoskien Englannin kirkollisia ja
yhteiskunnallisia oloja.


Thomas More.

Morea, 1200-luvulta Peloponnesoksen nimi.

Moreau [-rō'], Gustave
(1826-98), ransk. taidemaalari. Kuvannut
Raamatusta tai klassillisesta mytologiasta
saamiaan aiheita tauluissa, joissa väritys
hehkuva. Töitä: „Orfeus", „Salome". —
Moreau, Jean Victor (1763-1813),
ransk. kenraali, V. 1796 Reinin-Moselin
armeijan päällikkönä tunkeutui Reinin
yli, mutta pakotettiin peräytymään.
Vehkeili Napoleonia vastaan, kunnes tämä
1804 sai aikaan M:n karkoituksen.
Taisteli myöhemmin Napoleonia vastaan ja
sai kuolinhaavan Dresdenin taistelussa.

Moreeni, kivistä, sorasta, hiekasta ja
savesta muodostunut irtonainen maalaji,
jonka nykyiset tai muinaiset jäätiköt
ovat kuljettaneet mukanaan ja jossa eri
ainekset ovat sekaisin, järjestyksettä. Sen
mukaan, miten m. kulkeutuu, erotetaan
pinta-, sisä- ja pohja-m.
Pinta-m. syntyy siten, että laaksojäätikön
ympärillä olevilta kallioseiniltä vyöryy
rapautumissoraa ja kiviä jäätikön pinnalle,
tuuli kuljettaa rapautumistuloksia ja itse
jääkin irroittaa niitä rinteestä; tavallisesti
on pinta-m:ia vain jäätikön sivuilla, jolloin
sitä sanotaan sivu-m:ksi. Milloin 2
jäätikköä yhtyy, yhtyvät niiden sisäpuoleiset
sivu-m:t keski-m:ksi. Sisä-m. syntyy
pinta-m:n kivien ja soran peittyessä lumella.
Pohja-m. syntyy siten, että jäätikkö
alustastaan irroittaa kiviä ja hienompia
aineksia, jotka kulkeutuvat jään alla;
tällöin kivet pyöristyvät ja naarmuttuvat.
Jäätikön alapäähän kasautuu pääte-m.,
jossa on sekaisin pohja-, sisä- ja
pintamoreeniaineksia, Reuna-m:t
ovat syntyneet muinaisten jäätikköjen
reunojen ääreen jäänreunan ollessa
pitkän aikaa samassa paikassa; semmoisia
ovat Suomen Salpausselät. — Jäätikön
ennen peittämillä seuduilla on m. väliin
yhtenäisenä kallioperustaa verhoavana
m.-peitteenä, väliin taas kummuiksi
ja m.-selänteiksi (drumlineiksi)
kasautuneina.



Morel [morrel], Edmund
(1873-1924), engl: kirjailija. Arvosteli
ankarasti suurvaltojen siirtomaapolitiikkaa
esiintyen alkuasukasten suojelijana ja
onnistui m. m. Kongossa saamaan aikaan
uudistuksia. Teoksia: ,,King Leopold's
rule in Africa", „Morocco in diplomacy",
„The black man's burden".

Morelia, kaup. Meksikossa, Meksikon
kaupungista länteen. Puuvilla- ja
tupakkateoll. 40,000 as.

Morelli, eräs kirsikkalaatu.

Morelli [-e'-], Giovanni
(1816-91), it. taiteentutkija, salanimi Ivan
Lerinolieff. Teoksia: „Kunstkritische
Studien über italienische Malerei".

Morendo [-e'-] (it.), mus.,
haihtuen, sammuen.

Mores (lat.), (hyvät) tavat.

Moreski (ransk.), arab.-maurilainen
ornamentti.

Moresnet [-renē'], alue Itä-Belgiassa,
Preussin rajalla. Sinkkikaivoksia. M. oli ennen
maailmansotaa jaettuna Belgian, Preussin ja
neutraaliseen alueeseen. Versailles'n rauhassa
se liitettiin kokonaan Belgiaan.

Moreto y Cabaña [-e'- i kava'nja],
Augustin (1618-69), esp.
näytelmänkirjoittaja. Teoksia: huvinäytelmä
„El desdén con el desdén" ja murhenäytelmä
,,El valiente justiciero".

Moretto da Brescia [-e'- brešja]
(1498-1555), oik. Alessandro Bonvicino,
it. taidemaalari; renessanssiajan parhaita
muotokuvaajia, myös alttaritauluja.

Morfeema (kreik.) l. kielen „muoto"
on jokainen foneema (ks. t.), joka
ilmituo jonkin merkityksen, siis sanat,
sanayhtymät, johto- ja taivutuspäätteet,
etu- ja jälkiliitteet.

Morfeus, kreik.-roomal. tarustossa
unennäön jumala, Hypnoksen poika.

Morfiini (kreik.), oopiumin tärkein
alkaloidi (C17H19NO3). Kiteinen,
katkeranmakuinen, liukenee helposti
alkoholiin, vaikeasti veteen. Vaikuttaa
keskushermostoa lamaannuttavasti; jo vähäisin
annoksin (1 cg) nautittuna se alentaa
tuskantunnetta, aiheuttaa miellyttävän
väsymyksen ja tuo unen. Lääkkeenä m:ia
käytetään joko ihon alle ruiskutettuna
(tuskien lieventämiseksi, ja siten unen
antajaksi) tai sisällisesti (ähkyssä y. m.).
— Morfinismi, morfiininhimo ja siitä
johtuva pitkällinen morfiinimyrkytys.
Morfiininkäyttäjä tottuu morfiiniin niin,
että voi päivittäin ottaa 1-3 g:n annoksia,
kun taas 0,2-0,4 g:n annokset
ovat morfiiniin tottumattomalle kuolettavat.
M:n oireita ovat erilaiset tunne-elämän
häiriöt, vaikeat vatsa- ja suolikatarrit.
kuiva ja hauras iho, hikoilukohtaukset,
laihtuminen, verenvähyys. Äkillinen
morfiininkäytön lopettaminen aiheuttaa
unettomuutta, pahoinvointia, psyykillisiä
häiriötiloja. Morfiininkäytöstä
vieroittautuminen vaatii huolellista sairaalahoitoa.
— Morfinisti, morfiininhimon orja.

Morfologia (kreik.), muoto-oppi.

Morfotropia (kreik.), kidemuodon
muuttuminen, kun aineen molekyyliin
liittyy uusia atomeja.

Morgagni [-ga'nji], Giovanni
Battista (1682-1771), it. lääkäri,
patologisen anatomian perustajana pidetty.

Morgamoaivi, Morgamo, Inarin
Lapin korkein tunturi: Viipustuntureilla,
Morgamojärven itärannalla, 607 m yli
merenp. Morgamojärven luoteisrannalla
on toinen, matalampi M.-niminen tunturi.

Morgan [mōgən], John Pierpont,
vanh. (1837-1913), amer. rahamies, Yhdysvaltojen
tärkeimpiä pankki- ja vakuutuslaitoksia olevan
J. P. Morgan & Co:n johtaja, terästrustin
perustajia 1901; lahjoitti suuria summia
erilaisiin tarkoituksiin; keräsi suunnattomia
kirja-, käsikirjoitus-ja taidekokoelmia. —
Morgan, John Pierpont, nuor.
(s. 1867), amer. rahamies, J. P. M:n poika.
Esitti tärkeää osaa maailmansodan rahoittamisessa
sekä vahingonkorvauspulman selvittelyissä;
jatkanut isänsä keräilytoimintaa. — Morgan,
Lewis Henry (1818-81), amer. kansatieteilijä.
Tutkinut intiaanien elämää. Teoksia: ,,Ancient
Society". — Morgan, Thomas Hunt
(s. 1866), amer. eläintieteilijä ja
perinnöllisyystutkija, prof. Columbian yliopistossa
New Yorkissa. Uraauurtavia tutkimuksia kromosomien
merkityksestä periytymisen välittäjinä; kokeillut
etupäässä banaanikärpäsellä (Drosophila),
joka nykyisin on periytyväisyysilmiöihin nähden
eniten tutkittu ja parhaiten tunnettu eläinlaji.


J. P. Morgan, vanh.

Morganaattinen avioliitto,
säädynvastainen avioliitto, kun hallitsevaan
huoneeseen kuuluva tai sen veroisen suvun
miespuolinen jäsen nai alempisäätyisen naisen.



Morgarten, vuorenrinne Sveitsissä,
Egeri-järven rannalla Zugin kantonissa.
Siellä Schwyzin, Uri'n ja Unterwaldenin
nosto väki 1315 voitti ylivoimaiset
itävaltalaiset.

Morgen, saks. pintamitta, 25,5-36
aaria.

Morgenbladet [-ā-], norj. vanhoillinen
sanomalehti, per. 1819.

Morgenstern [-št-], Lina
(1830-1909), saks. naisliikkeen tienraivaajia, per.
m. m. laistensuojeluyhdistyksen ja akatemian
naisten tieteellistä kasvatusta varten 1869.

Morgenstierne [-šä'-], Bredo von
Munthe af (s. 1851), norj. oikeusoppinut ja
taloustieteilijä, prof. Oslossa 1889-1919,
yliopiston rehtorina 1912-18. Teoksia:
„Lærebog i den norske statsforfatningsret"
ja Oslon yliopiston historia. M. on myös
etevä numismaatikko.

Morgonbladet [-ā-], Helsingissä
1872-84 ilmestynyt ruotsink. suomenmielinen
sanomalehti. Sen päätoimittajana oli
melkein koko ajan A. Hagman (ks. t.).

Morgue [morg] (ransk.), rakennus,
jossa tuntemattomien vainajien ruumiit
ovat nähtävinä.

Morian vuori, Moorian vuori (ks. t.).

Moriini, keltapuun (ks. t.) sisältämä
väriaine.

Moring [mūriŋ], Karl Johan
(1832-68), suom. musiikinopettaja, kuoronjohtaja
ja -säveltäjä. Säveltänyt m. m. „Blommande
sköna dalar" ja virren „Taivaat julki julistavat".
— Moring, Klas Anders (s. 1874),
suom. oikeusoppinut, talousoikeuden prof.
Helsingissä v:sta 1909. Teoksia: ,,Om vattenverk"
I-II, „Maalainsäädäntö, vesioikeus sekä
maanviljelystä ja sen sivutoimia koskeva
lainsäädäntö", ,,Suomen elinkeino-oikeus
pääpiirteittäin", „Suomen työväenlainsäädäntö
pääpiirteittäin", „Finlands skiftesrätt".

Moriskot, kristinuskoon kääntyneet
Espanjan muhamettilaiset, karkoitetut 1609.

Morits (holl. Maurits) (1567-1625),
Oranian prinssi, Vilhelm Oranialaisen
poika, us. Alankomaiden maakuntien
maaherra. Johti 1585-1609 menestyksellä
Alankomaiden vapaustaistelua; kukisti
1619 Oldenbarneveldtin (ks. t.) johtaman
tasavaltaisen ja arminiolaisen puolueen
saaden melkein rajattoman vallan.

Morits (1521-53), Saksin herttua
1541-47, vaaliruhtinas 1547-53. Uskonasioissa
välinpitämättömänä yhtyi Kaarle V:een
taistelemaan Schmalkaldenin liittoa
vastaan ja sai Mühlbergin taistelun jälkeen
sukulaisensa Juhana Fredrikin
vaaliruhtinasarvon ja perintöinään, mutta
sopi sitten protestanttisten uskonveljiensä
kanssa ja karkoitti keisarin Saksasta, minkä
jälkeen tehtiin Passaun sovinto 1552.

Morits (1696-1750), Saksin kreivi,
tunnettu nimellä Saksin marsalkka,
Puolan kuninkaan August II Väkevän
ja Aurora v. Königsmarckin poika. Oli
Ranskan palveluksessa v:sta 1720.
Saavutti loistavia voittoja Itävallan
perintösodassa.

Morituri te salutant ks. Ave j. n. e.

Moritz [mōrits], Karl Philipp
(1756-93), saks. kirjailija, ,,Sturm und
Drang"-kauden miehiä. Teoksia: omaelämäkerrallinen
romaani ,,Anton Reiser". [Hirn, ,,Vanhat
postivaunut" (1926).]

Morland [mōland], George
(1763-1804), engl. taidemaalari, kuvasi
maalaiselämää 1600-luvun holl. taiteilijoiden
tapaan.

Morley [mōli], John, viscount
M. of Blackburn (1838-1923), engl.
vapaamielinen poliitikko. Irlannin
ministerinä 1886 ja 1892-95, Intian
ministerinä 1905-10, lordipresidenttinä (Privy
Council'in puheenjohtaja) 1910-14. Julk.
laajan Gladstonen elämäkerran,

Mormonit, pohjoisamer. uskonnollisen
yhdyskunnan jäsenet, jotka sanovat


Mormonien temppeli (oik.) ja tabernaakkeli (vas.).


itseään „Viimeisten päivien pyhien
Jeesuksen Kristuksen kirkoksi". Sen
perustaja Joseph Smith oli sivistymätön
haaveellinen mies, joka julkaisi
Mormonin kirjan (1830). Se on Raamatun, vars.
V:n T:n profeetallisten kirjojen vapaa
mukailu. Smith väitti sen kääntäneensä
salaperäisestä tekstistä. Tämän hän muka
oli tavannut löytämistään kultatauluista,
jotka olivat Amerikan alkuasukasten,
vanhojen israelilaisten laatimia, tekstin
hän tulkitsi samalla kertaa löytämiensä
läpinäkyvien kivien avulla. V. 1830 Smith
perusti järjestönsä, jonka johtaja ja



profeetta hän jatkuvin „ilmestyksin" oli.
Hän sai kannatusta Ohiossa ja Missouri'ssa.
Vainojen ahdistamina m. siirtyivät
Illinoisiin sekä Smithin eräässä metelissä
1844 saatua surmansa Brigham Youngin
johtamina 1846-48 Utahiin. He rakensivat
Ison-Suolajärven rannalle Salt Lake City-nimisen
kaupungin ja alkoivat viljellä maata.
Käännytystyö toi maahan vuosittain tuhansia
siirtolaisia. Moniavioisuus julistettiin
luvalliseksi 1852. Yhdysvaltain hallitus
vastusti tätä ankarasti, ja 1890 se
kiellettiin; 1896 Utah liitettiin valtiona
Yhdysvaltoihin. M:n hallinto on jyrkästi
hierarkkinen. Heidän lukumääränsä on n.
600,000, joista 500,000 Yhdysvalloissa.
[Meyer (saks., 1912; ruots., 1914).]

Mornay [-nē'], Charles de
(k. 1574), ransk. aatelismies, Ruotsin
palveluksessa v:sta 1557. M. oli Eerik XIV:n
suosiossa; yritti pelastaa tämän
vankeudesta ja syöstä Juhana III:n
valtaistuimelta; mestattu.

Morning Post [mōniŋ poust],
vanhoillinen, imperialistinen ja
ranskalaisystävällinen lontoolainen sanomalehti,
ylimystön äänenkannattaja; per. 1772.

Morny [-nī], Charles de
(1811-65), ransk. poliitikko, herttua, Hollannin
kuningattaren Hortense de Beauharnaisin
ja kreivi de Flahault'in avioton poika.
Auttoi velipuoltaan Ludvig Napoleonia.
v:n 1851 valtiokaappauksessa,
lainsäätäjäkunnan puhemiehenä v:sta 1854.

Moro, Antonio ks.
Mor, Antonis.

Moroni [-rō'-], Giovanni
Battista (n. 1520-78), it. taidemaalari.
Hänen muotokuvistansa on kuuluisin „Räätäli".


Moroni: Räätäli.

Morosini [-sī'-], Francesco
(1618-94), Venetsian doge 1688-94; puolusti
urhoollisesti Kreettaa turkkilaisia vastaan,
valloitti Ateenan ja melkein koko Morean.

Morris, William (1834-96), engl.
runoilija ja taideteollisuuden harjoittaja,
sosialisti, läh. prerafaeliitteja. Runoteoksia:
„The life and death of Jason", ,,The
earthly paradise", utopistinen romaani
„Ihannemaa" (suomen.), muita: „Art
and socialism". M:ta pidetään nykyaikaisen
taideteollisuuden luojana. Hän koetti m. m.
kirjoja kuvittaessaan luoda uuden
koristeellisen tyylin, joka pohjautui
lähinnä gotiikkaan.

Morrison [morisən], George
Ernest (1862-1920), engl. sanomalehtimies,
v:sta 1896 Timesin kirjeenvaihtajana Kiinassa,
v:sta 1912 presidentti Juanšikain valtiollisena
neuvonantajana. — Morrison, Robert
(1782-1834), engl. lähetyssaarnaaja, ensim.
protestanttinen Kiinassa. Julk. kiinan
kieliopin ja sanakirjan ja kiinansi Raamatun.

Mors, suuri saari Limvuonossa,
Pohjois-Tanskassa. 368 km2, 26,000 as,

Morse [mōs], Samuel (1791-1872),
amer. keksijä, morselennättimen ja M:n
aakkosten keksijä, vrt. Sähkölennätin.
— Morsen aakkoset, Morsen keksimät,
sananlennätyksessä ja merkinannossa käytetyt
aakkoset, jotka perustuvat lyhyiden ja pitkien
merkkien (pisteiden ja viivojen; lyhyiden ja
pitkien vihellysten, valomerkkien) käyttöön.
Viiva = 3 pistettä, merkin osien välinen
väliaika = piste, kahden merkin väliaika
= 3 pistettä, kahden sanan väliaika
= 5 pistettä.

a  • —
b  — • • •
c  — • — •
ch — — — —
d  — • •
e  •
f  • • — •
g  — — •
h  • • • •
i  • •
j  • — — —
k  — • —
l  • — • •
m  — —
n  — •
o  — — —
p  • — — •
q  — — • —
r  • — •
s  • • •
t  —
u  • • —
ü  • • — —
v  • • • — 
w  • — —
x  — • • —
y  — • — —
z  — — • •
å  • — — • —
ä  • — • —
ö  — — — •
1  • — — — —
2  • • — — —
3  • • • — —
4  • • • • —
5  • • • • •
6  — • • • •
7  — — • • •
8  — — — • •
9  — — — — •
0  — — — — —
.  •• •• ••
,  • — • — • —
;  — • — • — •
:  — — — • • •
?  • • — — • •
!  — — • • — —
'  • — — — — •
—  — • • • • —
/  — • • — •
() — • — — • —
„  • — • • — •
alleviivaus • • — — • —
=  — • • • —
virhe • • • • • • • •



Morsen avain, sähkölennättimessä
käytetty virrankatkaisija, jolla on
mukava lähettää morsemerkkejä.

Mort [mōr] (ransk.), kuolema;
kuollut.

Mortaliteetti (lat.), kuolleisuus.

Mortensen, Johan (s. 1864), ruots.
kirjallisuudentutkija. Teoksia:
,,Från Aftonbladet till Röda rummet",
,,Från Röda rummet till sekelskiftet".

Mort Homme [mōr o'm], Le M.,
kukkula Ranskassa, 12 km luoteeseen
Verdunista. Sen omistamisesta taisteltiin
kiivaasti 1916 ja 1917.

Mortier [-ē'], Édouard Adolphe
(1768-1835), Trevison herttua, ransk. marsalkka.
Kunnostautui Napoleonin sotaretkillä, 1834-35
pää- ja sotaministerinä.

Mortifikatsioni (lat.), kuolettaminen.

Mortteli (ruots.), huhmar.

Morula (lat.), blastulan (ks. t.)
esiaste: munasolun vakoutuessa syntyvä
pallomainen solujoukkio, jonka keskessä
ei vielä ole suljettua onteloa. M.-aste on
mulperipuun (Morus) hedelmän näköinen;
siitä nimi.

Morus, Thomas ks, More.

Mosabacka, Tapanila (ks. t.).

Mosaiikki (ransk.) on laajemmassa
merkityksessä vierekkäin asetetuista
erivärisistä, vasituisella sideaineella, kitillä
tai sementillä, toisiinsa ja alustaansa
kiinnitetyistä pienoiskappaleista
muodostettua kuosi- tai kuvapintaa, joten siis
myöskin kaikenlaista inkrustatsionia,
intarsiaa ja marketeriaa on pidettävä
m:na. Suppeammassa merkityksessä
m:lla ymmärretään sitä (pienempien
koruesineiden) seinäin ja holvien pintain
koristamistapaa, jossa kappaleet ovat
joko kuosin mukaan leikattuja
(florentiininen m.) tai kolmio- ja neliömäisiä,
monikulmaisia ja epäsäännöllisiä,
suunnilleen samankokoisia kivi-, lasi- ja
terrakottanastoja; vaikutuksen
lisäämiseksi käytetään usein emaljia ja
kultaa (bysanttilainen, roomalainen,
venetsialainen m.). — Itämailla alkunsa
saaneena työtapana m. aleksandrialaisella ja
roomal. ajalla kehittyy itsenäiseksi
taiteen haaraksi (Pompeji'n
Aleksanterintaistelu, ks. t.) ja kohoaa
muinaiskrist. ajalla sekä seuraavilla
vuosisadoilla Rooman, Ravennan, Konstantinopolin.
Etelä-Italian ja Sisilian kirkoissa
monumentaalisen seinämaalauksen arvoon.
Myöhemmin m:n syrjäyttää esityksissään
vapaampi öljymaalaus, kunnes Italiasta
lähtenyt herätys (vrt. Salviati)
uudella-ajalla on antanut tällekin
vanhalle tekniikalle uutta virkeyttä. M.-työlle
on luonteenomaista harmonisen loistokas,
mutta yksinkertainen väriasteikko,
monumentaalisen rauhalliset, yleiset,
sovinnaiset muodot ja leveät tasot. —
Rakennustöissä nimitetään miksi hiottua
marmorisirujen sekaista sementtivalosta.


Bysanttilainen mosaiikki.

Mosaiikkikulta, krysoriini (ks. t.).

Mosaiikkitauti, tupakassa, perunassa,
juurikkaissa ja eräissä muissa kasvilajeissa
esiintyvä tauti; ilmenee lehdillä
näkyvinä vaaleina ja tummina täplinä ja
vaikuttaa haitallisesti taimien kasvuun.
Tauti on tarttuvaa, mutta tartunta-ainetta
ei tunneta.

Mosambik. 1. Portugalin Itä-Afrikka.
— 2. Kaup. Portugalin Itä-Afrikassa,
Mosambikin salmen rannalla, pienellä
korallisaarella. 5,000 as. — Mosambikin
salmi, Madagaskarin ja Portugalin
Itä-Afrikan välissä, 400-900 km leveä,
1,700 km pitkä, Sen kautta kulkee
Mosambikin virta etelään.

Mosander [-a'n-], Karl Gustav
(1797-1858), ruots. kemisti. Tutkinut
harvinaisia maametalleja, joista erottanut
didyymin ja lantaanin y. m.

Mosasauriat (Thalattosauria),
sukupuuttoon kuolleita, 1/2-14 m pitkiä,
mesotsooisen maailmankauden meriliskoja.

Moscicki [mōštsi'tski], Ignacy
(s. 1857), Puolan presidentti v:sta 1926,
aikaisemmin Lembergin polytekn. opiston professori.

Mosel [mōzəl], Reinin lisäjoki
vasemmalta, lähteet Vogeeseilla, laskee Reiniin
Koblenzin kohdalla; 514 km pitkä.
Tärkeimmät sivujoet Meurthe ja Saar. M:n
laakso on kuuluisaa viininviljelysseutua.



MOSKOVA


1. Moskova-joki; vas. Kremlj.



2. Punainen tori, oik. Leninin mausolee (+).



3. Kremlj kaakosta päin.





PIETARI


1. Nikolainsilta, vas. Iisakinkirkko.



2. Nevskiä, vas. Gostinnyi Dvor ja kaupunginduuman rakennus torneineen.




Moseley [mōzli], Henry Gwyn
Jeffreys (1887-1915), engl. fyysikko,
suorittanut perusteellisia tutkimuksia
alkuaineitten ominaisista
röntgensädespektreistä ja osoittanut, että
ominaisten röntgenvärähtelyjen taajuus on
suoraan verrannollinen atomin järjestysnumeron
neliöjuureen, mutta ei missään yksinkertaisessa
suhteessa atomipainoon (M:n laki). [Svedberg,
„Materia" (1926).]

Moser [mōzer], Andreas (s. 1859),
saks. viulunsoittaja ja musiikkihistorioitsija.
Teoksia: ,,Geschichte des Violinspiels", J. Joachimin
elämäkerta. — Moser, Gustav von
(1825-1903), saks. huvinäytelmänkirjoittaja. Teoksia:
„Yhdistysjuhla" (suomen.), sitäpaitsi meillä esitetty
„Uusi kirjastonhoitaja", ,,Sota rauhan aikana" y. m.

Mosheim [mōshaim], Johann
Lorentz von (1694-1755), saks. lut.
teologi, nykyaik. kirkkohist. tutkimuksen isä.

Moskeija (arab.), muham.
rukoushuone. Jokaisessa m:ssa on Mekkaan
päin olevassa seinässä komero (mihrâb),
joka vastaa pääalttaria. Sen vieressä on
saarnastuoli (mimbar). Sisempänä on
koroke saarnaajan avustajaa varten ja
toinen koroke, mistä läsnäolijat
kutsutaan rukoukseen, Jokaisessa m:ssa on
minareetteja. Kuva ks. Delhi.

Moskenesö [-nēsö], saari Norjan
länsirannikolla, Lofootein saaristossa;
sen eteläpuolella raju merivirta
Moskenströmmen.

Moskiitit, troopillisia vertaimeviä
sääskiä.

Moskiittorannikko, Mosquitorannikko
(ks. t.).

Moskova (ven. Moskva, äänt. maskvā'),
Venäjän (Sosialististen Neuvostotasavaltojen
Liitoin) pääkaup., Okan lisäjoen Moskvan kahden
puolen. M:n vanhat keskukset ovat nimeltään
Kremlj ja Kitaj-gorod, joista
kadut lähtevät säteittäin. Kremljissä ovat
tärkeimmät M:n yli 500 kirkosta: Ilmestyksen
kirkko (Blagoveštšenskij sobor, rak. 1482-89),
Arkkienkelin kirkko (Arhangeljskij sobor, rak.
1505-08) sekä Marian taivaaseenastumisen kirkko
(Uspenskij sobor, rak. 1475-79), jossa tsaarit
on kruunattu, mahtava kellotorni Ivan Velikij
(rak. n. 1600), jonka vieressä suuri maahan
pudonnut kirkonkello Tsarkolokol (200 ton.),
edelleen Iso-Kremljin palatsi, rak. 1838-49
tsaarien ent. palatsiin paikalle (jäljellä
viimeksimainitusta on Fasetti-palatsi,
neuvostohallituksen nyk. virastorakennus).
Kitaj-gorod on liike-elämän keskus;
siellä on Pyhän Basiliuksen tuomiokirkko
(rak. 1554-1679), Leninin mausolee, suuret
kauppahallit ja hist. museo,. Kitaj-gorodia
ja Kremljiä ympäröi Valkoinen kaupunki
(Belyj gorod), jossa m. m. Lunastajan kirkko
(rak. 1837-83), Venäjän vallankumouksen kunniaksi
pystytetty vapauden muistomerkki, Rumjantsevin
museo, jossa kirjasto (1 milj. nid.), maalaus-
ja kansallispukukokoelmia, yliopisto (per. 1755)
kirjastoineen, Iso Teatteri ja Taiteellinen
Teatteri. Valkoista kaupunkia ympäröi
Maakaupunki (Zemljanoj gorod), jossa
Tretjakovin galleria ven. taidetta. Sen
ulkopuolella joukko nuorempia etukaupunkeja.
— Keskeisen asemansa takia M. on Venäjän tärkein
kauppa- ja teollisuuskaupunki (kutoma-, kone-,
paperi-, nahka-, kumi- y. m. teoll.) sekä
valtakunnan rautateiden risteyspaikka. Lähes
2 milj. as. — Pääkaupunkina 1328-1712
ja v:sta 1918. V. 1812 ranskalaisten
valloitettua kaupungin syttyi M:ssa tulipalo,
joka hävitti siitä suurimman osan. ks.
kuvaliitettä.

Moskoviitta, ennen Länsimailla
venäläisten yleisnimitys.

Moskovskija Vedomosti [masko'v-vjē-],
aik. Moskovassa v:sta 1756 ilmestynyt vanhoillinen,
kiihkokansallinen sanomalehti, joka m. m. ahdisti
Suomea.

Moskva [maskvā'], joki
Keski-Venäjällä, Okan lisäjoki vasemmalta;
456 km; jäässä 5 kk.

Mosquitorannikko [-ki'to-],
epäterveellinen rämerannikko Nicaraguan
itärannikolla Keski-Amerikassa. Saanut
nimensä mosquito-kansasta, tummaihoisista
intiaaneista.

Moss, kaup. Etelä-Norjassa Oslon
vuonon itärannalla, Mossejoen suussa;
sahoja, selluloosatehtaita. 9,000 as.

Mossamedes [mosəmē'deš],
satamakaup. Portugalin Länsi-Afrikan
(Angolan) rannikolla. Rautatie sisämaahan.
5,000 as.

Mosse, Rudolf, berliiniläinen
ilmoitustoimisto ja sanomalehtikustannusliike
(m. m. Berliner Tageblatt), R. M:n
(1843-1920) 1867 perustama.

Mosso (it.), mus., più m.,
nopeammin, meno m., hitaammin.

Most, Johann (1846-1906), saks.
anarkistinen sanomalehtimies. Karkoitettuna
toimi Englannissa ja Amerikassa.

Mositaganem [-tagā'-], kaup.
Luoteis-Algeriassa, Välimeren rannalla. 27,000
as., niistä puolet eurooppalaisia.

Mostar, kaup. Etelä-Slaaviassa,
Hertsegovinassa, Narenta-joen varrella.
Ase- ja nahkateoll. 18.000 as.



Mosul, kaup. Pohjois-Irakissa,
Tigris-joen varrella. Lähistöllä Niniven
rauniot ja runsaita öljylähteitä. — M. oli
900-1200-luvuilla tärkeä kauppa- ja
teollisuus-kaup.; muslimi on siitä saanut
nimensä. — Engl. joukot miehittivät M:n 1918,
myöh. se liitettiin Irakiin. Turkin
kieltäydyttyä luovuttamasta M:n aluetta
jätettiin asian ratkaiseminen Kansainliitolle.
Sen neuvosto päätti 1925, että M:n alue
(yli 80,000 km2 ja n. 800,000 as.)
oli liitettävä Irakiin ehdolla, että tämä
korkeintaan 25 v:ksi jäisi Englannin
mandaattialueeksi.

Moszkovski [-oško'-], Moritz
(s. 1854), puol. pianisti ja säveltäjä.
Säveltänyt etenkin piano- ja orkesteriteoksia.

Motala [mū-], kaup. Ruotsissa,
Vetterin itärannalla, M:n virran ja Göötan
kanavan lähtökohdassa, 5,800 as. — M:n lähellä
on suuri konepaja ja valtion voima-asema.

Motalan virta [mū-], joki
Etelä-Ruotsissa, laskee Vetteristä Itämereen
Norrköpingin kautta. Ei kulkukelpoinen,
kulkuväylänä Göötan kanava (ks. t.).
Lukuisia koskia, joiden partailla
teollisuuslaitoksia.

Motetti (it.), mus., polyfoninen
hengellinen (kirkollinen) kuorolaulu, enimmiten
säestyksetön. M:eja sävellettiin jo 1200-luvulla.
Näissä oli eri äänillä eri sanat ja eri nuottiarvot.
Kukoistukseensa m.-sävellys pääsi 1400-luvun
loppupuoliskolla. Tekstinä oli lauselma psalttarista
tai muualta Raamatusta. Myöhemmin on m:eja
sävelletty monentyylisiä ja erimuotoisia,
Kuuluisia ovat Bachin m:t.

Motettikuoro, mus., hengellinen
taidekuoro, joka pääasiallisesti esittää
a-cappella-sävellyksiä.

Motherwell [maδəuel], kaup.
Lounais-Skotlannissa läh, Glasgowia. Rauta- ja
terästeoll., kivihiilikaivoksia. 70,000 as.

Motiivi (ransk.), vaikutin; peruste,
syy; aihe.

Motley [-li], John Lothrop
(1814-77), amer. historioitsija ja diplomaatti;
julk. m. m. Alankomaiden vapaussodan aikoja
esittäviä teoksia.

Motorinen hermo, liikuntohermo,
johtaa ärsytyksen keskushermostosta
lihakseen, minkä seurauksena on liike.

Motsioni (lat.), ruumiinliikunto,
liikkeily; eduskuntaesitys, -aloite.

Mott, John R. (s, 1865), amer.
lähetysmies, fil. toht. Amerikan N. M. K. Y:n
Liiton pääsihteeri v:sta 1915, N. M. K. Y:n
Maailmanliiton Maailmankomitean puheenjohtaja
v:sta 1926. Ylioppilaitten Kristillisen
Maailmanliiton sihteeri 1895-1920, jonka
jälkeen puheenjohtajana. V:sta 1921
Kansainvälisen Lähetysneuvoston puheenjohtaja.
Puheita suomen. [Fries (ruots., 1915).]


J. R. Mott.

Motta, Giuseppe (s. 1871), sveits.
lakimies ja poliitikko. Valaliiton presidenttinä
1915, 1920, 1927. Liittoneuvoston jäsen v:sta
1911; hoiti 1920-26 ulkopolitiikkaa. Sveitsin
valtuutettu Kansainliitossa.

Motte Fouqué, De la ks. Fouqué.

Mottl, Felix (1856-1911), itäv.
kapellimestari ja säveltäjä. Toimi orkesterinjohtajana
Karlsruhessa ja Münchenissä, myös konservatorion ja
hovioopperan johtajana, Säveltänyt oopperoita,
jousikvartetin y. m.

Motto (it.), tunnuslause; nimimerkki
(esim. palkintokilpailussa, jossa
osanottajan nimi on suljetussa kuoressa).

Mouche [muš] (ransk. = kärpänen),
naisten kasvoissaan kaunistuskeinona
käyttämä pieni musta (laastari-)pyörylä.
— Mouches volantes [volā't],
„lentävät kärpäset", tummien, liikkuvien
esineiden harhanäkyjä.

Mouhijärvi, kunta Turun ja Porin
läänissä, Satakunnan keskiosassa
Kuloveden luoteispuolella; 267,5 km2,
4,502 as (1926).

Mouhu, pysäkki Kouvolan-Mikkelin
rataosalla, Mäntyharjussa. Kiivaita
taisteluita helmik.-maalisk. 1918.

Moulin Rouge [mulä' rūž], „punainen
mylly", huvittelupaikka Pariisissa, Montmartrella.

Moulins [mulä'], kaup.
Keski-Ranskassa, Allier-joen rannalla,
goottilaistyylinen tuomiokirkko (rak.
1400-luvulla). 23,000 as,

Moulmein, Maulmain [maulma'in],
kaup. britt. Taka-Intiassa, Burmassa, lähellä
Saluenin suuta. Teakpuun, riisin ja puuvillan
vientiä. Useita lähetysasemia. 60,000 as.

Mounet-Sully [munē'-sylī'], Jean
(1841-1916), ransk. näyttelijä, mainehikas
traagillisten sankariosien esittäjä.

Mount [maunt], Mountain
[mauntin] (engl.), vuori.

Mountain Ash. [mauntin äš], kaup.
Englannissa, Etelä-Walesissa;
kivihiilikaivosten keskus. 42,000 as.

Mountbatten ks. Battenberg.



Mount Cook [maunt kuk],
Uuden-Seelannin korkein vuori, eteläsaarella;
3,764 m.

Mount Elgon [maunt elgən], suuri
sammunut tulivuori britt. Itä-Afrikassa
Ugandan ja Keniamaan rajalla. N. 4,300 m
yli merenp., kraatterin halkileikkaus
10-12 km. Ruotsalaisten perustama biol.
asema.

Mount Elias [maunt ila'iəs], vuori
Länsi-Kanadassa, Alaskan rajalla, 5,500 m
yli merenp.

Mount Everest [maunt evərest],
maapallon korkein vuorenhuippu, Himalajalla,
Itä-Nepalissa; 8,880 m. V. 1924 nousi
engl. retkikunta 8,500 m:n korkeudelle.

Mount Iron [maunt aiən], kaivosseutu
Minnesotassa Yhdysvalloissa, Suomalaisasutusta.

Mount Logan [maunt lougən],
Kanadan korkein vuori, lähellä Alaskan rajaa;
5,960 m yli merenp.

Mount Mac Kinley [maunt məki'nli],
Pohjois-Amerikan korkein vuori,
Etelä-Alaskassa; 6,200 m yli merenp.

Mount Morgan [maunt mō'gən], vuori
Queenslandissa Austraaliassa. Sen rinteeltä
1882 löydetty kultakaivos, joka vuosikausia
oli maapallon rikkain, on nyt melkein arvoton.

Mount Vernon [maunt və'nən].
1. Useiden Yhdysvaltain kaupunkien
nimi; suurin (43,000 as.) on New Yorkin
etukaup. — 2. Maatila Virginiassa,
Yhdysvalloissa; George Washingtonin hauta.

Mount Whitney [maunt uitni], vuori
Yhdysvalloissa, Kaliforniassa, Sierra
Nevadassa; 4,540 m yli merenp.

Mowinckel [mūvinkel], Johan
Ludvig (s. 1870), norj. laivanvarustaja ja
vasemmistopoliitikko. M. oli 1924-26
pää- ja ulkoministerinä.

Mozart [-ōts-], Wolfgang
Amadeus (1756-91), itäv. säveltäjä,
soitinmusiikin kehittäjänä Beethovenin edeltäjä.
Oopperan alalla M. oli itsenäinen, yli
aikansa kohoava uudistaja, Hänen sävellystensä
yleisenä tuntomerkkinä on tasasuhtaisuus ja
päivänpaisteisuus. M:n taiteellinen kehitys
alkoi it. sävellystyylistä, mutta kuten Gluck
sai aikaan käänteen „vakavan" sankarioopperan
(opera serian) alalla, samoin M. kohotti
leikillisen sävelnäytelmän (opera buffan)
ihanteellisuuden tasolle, johon elämän täysi
vakavuuskin pääsee kuvastumaan. — M:n
varhaisemman oopperatuotannon huomattavin
teos oli „Idomeneo" (1781). Sam. v. valmistunut
„Ryöstö Seraljista" on huumorissaan
erinomainen saksalaissävyinen laulunäytelmä.
,,Figaron häät" (1786) on koomillisen oopperan
säkenöivä ja hienoimmaksi hiottu huippu.
„Don Juan" (1787) tuo esille itsekkään
elämännautinnon ja oikeamielisesti kostavan
kohtalon vastakohtaisuuden. M:n viimeinen
ooppera „Taikahuilu" (1791) on „vapaamuurarien"
edustaman ihmisyysaatteen läpitunkema. Tämän
jälkeen puhkesi ihanaan ilmaukseen M:n
uskonnollisuus hänen ylevässä hautausmessussaan
(„Requiem"). — M:n muista teoksista
herättävät erityistä mielenkiintoa sinfonia
„Jupiter" sekä g-mollikvintetti ja
g-mollisinfonia. [Hillman (ruots., 1917).]


W. A. Mozart.

m. p., lyh. lat. sanoista manu propria
= omakätisesti.

M. P., lyh. engl. sanoista member of
parliament, parlamentin jäsen; lat.
piirtokirjoituksissa = monumentum posuit,
muistopatsaan pystytti.

Mr., lyh. engl. sanasta mister (ks. t.).
— Mrs., lyh. engl. sanasta mistress
(ks. t.).

M/S, lyh. engl. sanoista motor ship,
moottorialus.

Mu'allakât ks. Arabian kieli ja
kirjallisuus.

Muansa l. Muanza, kauppapaikka
ent. Saksan Itä-Afrikassa, Viktoriajärven
etelärannalla.

Muâwija ks. Kalifi.

Mucha [mūha l. myšā'], Alphonse
(s. 1860), tšek. taiteilija, asuu Pariisissa.
Saavuttanut mainetta koristetaiteilijana,
esim. afiššien piirtäjänä ja kuvittajana.

Mucius Scævola, roomal. sankari, joka
tarun mukaan tahtoi vapauttaa Rooman
murhaamalla sitä piirittävän etruskien
kuninkaan Porsennan. Vangiksi joutuneena
hän osoitti rohkeuttaan antamalla
oikean kätensä palaa, mistä sai
kunnianimen Scævola (= vasenkätinen).

Muck, Karl (s. 1859), saks.
orkesterin johtaja, aikamme huomattavimpia.
Toiminut kapellimestarina Berliinissä,
Bayreuthissa, Bostonissa ja v:sta 1922
Hampurissa.

Mudania [-dā'-], kaup. Marmarameren
rannalla Turkissa. Siellä Turkki ja
ympärysvallat tekivät lokak. 1922
aselevon, joka johti Lausannen rauhaan.



Muddusjärvi, järvi Inarin Lapissa,
n. 7 km, Inarin kirkolta luoteeseen;
23 km pitkä, suurin lev. 3 km. Laskee
Keptujokea, Lusmajokea ja Jokienjokea
myöten Inarinjärveen.

Mudéjartyyli [-ē'har-], kristillisen
taiteen värittämä maurilainen tyyli Espanjassa.

Mudros, paikkakunta Lemnos-saarella.
M. sekä M:n lahti olivat
maailmansodan aikana ransk.-engl. laivaston
tukikohtana taisteltaessa Dardanelleilla ja
Gallipoli'ssa. M:ssa Turkki ja ympärysvallat
tekivät aselevon lokak. 1918.

Muessin (arab.), kuuluttaja, joka
moskeijan minareetista kutsuu uskovaisia
rukoukseen.

Muffat, Georg (n. 1645-1704), saks.
orkesterisäveltäjä. Sävelsi orkesterisarjoja,
sonaatteja soitinyhtymille y. m.

Muffeliuuni, muhveliuuni (ks. t.).

Mufloni ks. Lammas.

Mufti (arab.), muhamettilaisilla
lainoppinut, joka yleisölle antaa lausuntoja
oikeusasioissa.

Muhametti, Muhammed (ks. t.).

Muhamettilainen taide ks. Arabialainen
taide. vrt. myös Moskeija.

Muhamettilaiset, islamin tunnustajat.
Suomessa ovat m. perustaneet uskonnonvapauslain
nojalla „Suomen muhamettilaisen seurakunnan"
(Valtioneuvoston päätös 24/4 1925, muutettu
5/6 1926).

Muhammed (570-632), islamin
perustaja. M. syntyi Mekassa kureiš-heimon
jäsenenä; nai kauppiaanlesken Khadidžan,
jonka palveluksessa hän oli. Rupesi
40-vuotiaana näkyjä nähtyään
julistamaan uutta uskontoa. Vainoa
kohdattuaan M. pakeni 622 Mekasta Medinaan,
mitä tapausta (hedžra = pako)
muhamettilaiset pitävät ajanlaskunsa alkuna.
Medinasta käsin M. alkoi levittää oppiaan
ase kädessä ja valloitti Mekan 630, minkä
jälkeen hänen oppinsa tuli Arabiassa
vallitsevaksi. M. kuoli Medinassa, jonne
hänet myös on haudattu. M:n ilmestykset
on koottu Koraaniin; hänen opistaan ks.
Islami. [Holma (1917).]

Muhammed, kuuden Turkin sulttaanin nimi.
— 1. M. I (1387-1421), hallitsi 1402-21, v:sta
1413 kaikkien osmanien hallitsija. — 2. M. II
(1430-81), hallitsi 1451-81; valloitti 1453
Konstantinopolin, piiritti 1456 Belgradia,
valloitti m. m. Serbian suureksi osaksi, Kreikan,
Bosnian ja Albaanian, mutta kärsi tappioita
Unkarissa ja Rodoksella, pakotti Krimin
tataarikaanin tunnustamaan yliherruutensa,
— 3. M. V (1844-1918), hallitsi 1909-18.
— 4. M. VI (s. 1861), hallitsi 1918-22,
Angoran kansalliskokouksen erottama.

Muhammed Ahmed ks. Mahdi.

Muhammed Ali, Mehemed Ali (ks. t.).

Muhos. 1. Kunta Oulun läänissä,
Oulujoen varrella; 1,016,6 km2,
5,174 as. (1926). Karjanhoitokoulu. M:n alueella
on Pyhäkoski. — 2. Rautatieasema Oulun-Vaalan
rataosalla, M:n kunnassa, 36 km Oulusta.

Muhu (saks, Moon), saari Viron
mantereen ja Saarenmaan välissä. M:n ja
mantereen välissä n. 5 km leveä
M:n-salmi, M:n ja Saarenmaan välissä vielä
kapeampi Pieni-salmi, jonka poikki
johtaa ajovalli.

Muhuniemi (ruots. Wredeby), maatila
Anjalassa, Wredeillä.

Muhveliuuni, kuumennusuuni, jossa
tulenkestävästä savesta tai takkiraudasta
tehty astia, muhveli (m),
mihin kuumennettava kappale pannaan, joten
se ei tule polttoaineen eikä liekin
yhteyteen. Käytetään moniteräisten teräkalujen
karkaisuun, rautalankatehtaissa lankojen
myöntämiseen y. m.


Muhveliuuni.

Muhvi (ruots.), n. läpimittansa pituinen
putkijohdoissa käytetty ulkopuolinen
liitoskappale; takorautaputki-m:eissa on
kierteet, valurautaisissa uurteet, joihin
valettu tai lyöty tiivistelyijy painuu;
myös = puuhka.

Muikku (Coregonus albula), maamme
suurten sisäjärvien tärkein ravintokala;
kuuluu lohikalojen heimoon ja siian
sukuun, eroaa siiasta m. m. siinä, että
alaleuka on yläleukaa pitempi. Kasvaa
tav. 12-20 cm pitkäksi, jää us. järvissä
pienemmäksikin, kun taas esim. Laatokassa
kasvaa 40 cm:n pituiseksi ja 1/2 kg:n
painoiseksi. Syö etupäässä pikkuäyriäisiä.
Kutee meillä loka-marraskuussa, poikaset
kuoriutuvat vasta keväällä. Liha valkoista,
maukasta, kovaa; mäti isojyväistä, herkullista.
— Paitsi järvissä on m:ua myös Pohjanlahden ja
Suomenlahden vähäsuolaisissa rannikkovesissä,
ks. värikuvaliitettä Kaloja,

Muinaisenglanti ks. Englannin
kieli ja kirjallisuus.

Muinaisjäännökset, jätteitä edellisten
ihmispolvien töistä. Jaetaan irtonaisiin
(esim. työaseet) ja kiinteisiin
(esim. hautakummut, kiviröykkiöt, linnat,
kalliopiirrokset) m:iin. M. ovat lain
suojeluksen alaisia, eikä niitä saa
muuttaa, liikuttaa tai hävittää muutoin kuin
laissa määrätyillä ehdoilla (Asetus 2/4
1883; R. L. 35:2). — Muinaislinnat,
esihist., puolustustarkoituksessa



luonnonkivistä kasatuilla valleilla varustettuja
paikkoja. Suomen m. ovat vaikeapääsyisillä
kalliovuorilla; niitä tunnetaan vain
Etelä-Suomesta. [Appelgren (1891).]

Muinaismuistoyhdistys, Suomen
M., Helsingissä, per. 1870 J. R. Aspelinin
aloitteesta edistämään Suomen muinaisuutta
valaisevia muinaistieteellisiä, etnologisia
sekä taide- ja sivistyshistoriallisia
tutkimuksia. M. on järjestelmällisesti koonnut
tietoja maamme ja Itä-Karjalan muinaisjäännöksistä
kihlakunnittain ja julkaissut 24 tällaista
kihlakuntakertomusta. Se on lähettänyt
8 taidehist. retkikuntaa (1871-1902)
keräämään ja kuvaamaan kirkkojen ja
kartanoiden muinaismuistoja sekä
stipendiaattiensa ja asiamiestensä
välityksellä kerännyt Kansallismuseoon
runsaasti muinaisesineitä. Lähettänyt
1887-89 Siperiaan kolme retkikuntaa.
Aikaisemmin kuuluivat m. m. paikannimi- ja
sukututkimus („Sukukirja") yhdistyksen
ohjelmaan. Julk, „Suomen
Muinaismuistoyhdistyksen Aikakauskirjaa" 36
osaa, v:sta 1894 aikakauskirjoja
„Suomen Museo" ja ,,Finskt Museum", v:sta
1926 aikakauskirjaa „Eurasia
septentrionalis antiqua" y. m. M:n
puheenjohtajana toimi J. R. Aspelin 1885-1915.
Yhdistyksen arkistot säilytetään
Kansallismuseossa Helsingissä.

Muinaissaksa, saksankielen vanhin
hist. kehityskausi, 700-luvulta n. v:een 1100.

Muinaisslaavilainen kirkkokieli on
vanhin muoto sekä itäisten ja
kaakkoisten slaav. kansain kirkollisena kielenä
käyttämää että yleensä slaav. kirjakieltä.
Sen kehittivät 800-luvulla Kyrillos ja
Metodios sekä heidän oppilaansa
käännettyään kristinuskoon Määrin ja
Pannonian slaavilaiset. Sieltä se on
kristinuskon mukana levinnyt Balkanin
niemimaalle ja Venäjälle. M:n k:n
esiintyminen on merkittävä ilmiö, kun latina ja
kreikka yleensä olivat ainoina
jumalanpalveluksen kielinä. Slaav.
kirkkokieleksi („kirkkoslaaviksi') sanotaan
sitä m:n k:n muuttunutta muotoa, mikä
vieläkin on kreikanuskoisten slaavilaisten
jumalanpalveluksen kielenä.

Muinaistiede l. arkeologia
laajimmassa mielessä tutkii ihmissuvun
muinaisia vaiheita perustuen säilyneisiin
ihmiskäsin aikaansaatuihin esineellisiin
muistoihin, ahtaammassa merkityksessä se
rajoittuu tutkimaan vain esihist.
ainehistoa. Suomen m:n varsin, ensim.
tieteellinen edustaja oli J. R. Aspelin. [Tallgren,
„Museomiehen työpöydältä" (1924).]

Muinaistieteellinen Toimikunta,
ennen myös Arkeologinen Komissioni,
asetettu 1884. Sen tehtävänä on
yleinen huolenpito maan muinaismuistoista,
Suomen Kansallismuseosta ja Seurasaaren
Ulkomuseosta, M. T. jakautuu esihistorialliseen,
historialliseen ja kansatieteelliseen osastoon.
Sen muodostavat valtionarkeologi puheenjohtajana
ja Kansallismuseon esimiehenä, osastojen
johtajat ja lainoppinut asessori jäseninä,
joiden lisäksi lisätyssä toimikunnassa on
kaksi Valtioneuvoston 3 v:ksi kerrallaan
virkamiehistön ulkopuolelta määräämää
jäsentä. Virkamiehiä edellämainittujen
lisäksi on neljä intendenttiä, arkkitehti,
neljä amanuenssia, konservaattori y. m.
Viraston keskuspaikkana on Kansallismuseo
Helsingissä.

Muinaisturkkilaiset kivikirjoitukset,
tav. hautojen viereen pystytettyihin
kivipatsaisiin hakatut, skand. riimujen
näköiset kirjoitukset Keski-Aasiassa.
Näitten kirjoitusten valokuvaaminen ja
julkaiseminen on suoritettu suureksi
osaksi suom. seurojen ja tutkijoiden
toimesta. N. s. Jenisein kirjoituksia
kävi J. R. Aspelin kokoamassa 1888 ja 1889
sekä n. s. Orkhonin kirjoitukset
(nimet löytöpaikkojen mukaan) valokuvaamassa
A. O. Heikel 1890. Kirjoitukset tulkitsi
1893 Vilh. Thomsen ja osoitti jälkimmäisten
olevan n. 700-1100-luvulta. M. k. ovat antaneet
odottamattoman paljon uutta valaistusta
Keski-Aasian historian tuntemiseen.
[„Inscriptions de l'Ienisséi" (1889),
„Inscriptions de l'Orkhon" (1892), V. Thomsen,
„Inscriptions de l'Orkhon, déchiffrées par — —"
(1894-96).]

Muir [mjuə], Ramsay (s. 1872),
engl. historioitsija, uusliberaalinen
poliitikko. Teoksia: „Nationalism and
internationalism", ,,Liberalism and Industry"
(ruotsin:t).

Muisti on laajemmassa merkityksessä
sama kuin uudistava mielikuvitus l. se
sieluntaipumus l. -kyky, että sellaiset
mielikuvat, jotka ovat olennaisesti ennen
sielussa esiintyneiden havaintokuvien tai
edellisten mielikuvien kaltaisia, voivat
mielessä säilyä ja uudestaan päästä
tietoisuuteen. M. ahtaammassa
merkityksessä on kykymme tahdon mukaan
todellisesti palauttaa mieleemme entistä
sielunsisällystä. M. hajaantuu oikeastaan
moneen erikoiskykyyn: sana-m:iin,
historialliseen m:iin, laskuopilliseen m:iin
j. n, e. Toinen muistaa paremmin
vuosilukuja, toinen henkilöitä, kolmas
sävelmiä j. n. e. Erilaisia m.-tyyppejä johtuu



siitä, että mielikuvat voivat eri yksilöillä
liittyä pääasiallisesti näkö-, kuulo- tai
liikuntoaistimuksiin. Näin ollen on
tapana puhua näkö-, kuulo- ja liikunto-
l. visuaalisesta, auditiivisesta ja
motorisesta m.-tyypistä. — M:n kehityksestä
ja sen voimakkuudesta eri ikäasteilla on
esitetty eriäviä mielipiteitä. Tätä kysymystä
arvosteltaessa on otettava huomioon, että
millä ymmärretään toisinaan oppimisen
l. tiedon hankkimisen kykyä, toisinaan
taas mielessäsäilytyskykyä. Välitön
tiedonhankkimiskyky näyttää olevan
vahvimmillaan n. 25 v:n iässä, joten siis
25-vuotiaalle on helpointa esim. oppia
lauseita siten, että hän ne voi esittää
ulkoa samassa tilaisuudessa, jossa hän on
ne oppinut. Muistissasäilytyskyky
näyttää taas olevan lapsuudessa vahvin ja
heikkenee sen jälkeen vähitellen.

Muistutusjuttu, Yleisessä
Revisionioikeudessa käsiteltävä asia
Revisionikonttorin tekemän muistutuksen
johdosta julkisen viranomaisen tai
laitoksen tilejä vastaan.

Muja, Nevan lisäjoki etelästä.

Mukausoikeus, ylemmille oikeuksille
annettu oikeus määrätyissä tapauksissa
lieventää rangaistuksia ja ehdottaa
rangaistusten koventamista. Suomessa
hovioikeuksille ja Senaatin oikeusosastolle
kuulunut m. kumottiin 19/12 1889
annetulla asetuksella rikoslain
voimaanpanemisesta (48 §). Rangaistusten
lieventäminen on nyk. armon varassa,
vrt. Armahdusoikeus.

Mukautuminen l. akkommodatsioni.
1. Eliöiden elinten ja elontoiminnan kyky
muuttua ulkonaisten olosuhteiden ja erikoisten
elinehtojen mukaan näihin olosuhteisiin sopiviksi.
— 2. Silmälinssin kyky muuttaa kuperuuttaan,
niin että eri etäisyyksillä olevat esineet
näkyvät terävinä.

Mukden (kiin. Föng-tien-fu),
Mantšurian pääkaup., Kiinan mantšukeisarien
hautatemppelit. Vilkasta kauppaa;
rautatiesolmu. M:n taistelussa japanilaiset
voittivat 1905 venäläiset. 250,000 as.

Mukkula, maatila Hollolassa; von
Hauseneilla. Tiilitehdas.

Mulahacen, Mulhacen (ks. t.).

Mulatti (esp. tai port.), neekerin ja
valkoihoisen sekarotuinen jälkeläinen.

Muletwist [mjūltuist] (engl.),
muulikoneella kehrättyä kovemmin kierrettyä
pumpuliloimilankaa.

Mulhacen [-laþē'n], Pyreneitten
niemimaan korkein vuorenhuippu, Etelä-Espanjassa,
Sierra Nevadassa; 3,481 m yli merenp.

Mulhouse [mylū'z], Mülhausen (ks. t.).

Mulier taceat in ecclesia (lat.),
„nainen vaietkoon seurakunnassa (1. Kor. 1434).

Muljeerattu konsonantti ääntyy niin,
että sen pää-ääntämiseen liittyy
lisä-ääntäminen, jolloin kielenselän etuosa
kohoaa likipitäen i- tai j-asentoon.

Mull [mal], Hebridien sisäryhmään
kuuluva saari Skotlannin länsirannalla; 5,000 as.

Mulla ks. Molla.

Mullasaineet, humusaineet (ks. t.). —
Mullasmaa, humusmaa (ks. t.).

Mullitus, maan nostaminen kasvavien
taimien tyvelle. Sen tarkoituksena on
edistää lisäjuurien ja perunassa lisäksi
rönsyjen kehitystä mullan sisään
joutuneista varren alaosissa olevista
lehtihangoista.

Mullonen, mullo, nuoresta
järvilohesta käytetty nimitys.

Mulperipuu, silkkiäispuu
(Morus), Moracecæ-heimoon kuuluva,
pohjoisen lauhkean vyöhykkeen lämpimissä
osissa kasvava kasvisuku; puita ja pensaita,
joiden kukat norkkomaisissa tähkissä
ja hedelmät vatukan näköisiä epähedelmiä.
Tärkeimmät lajit valkea m.
(M. alita) ja musta m.
(M. nigra); ed. kotoisin Kiinasta,
jälk. Persiasta. Molempia, mutta etenkin
valkoista m:ta, viljellään lehtiensä
vuoksi, jotka ovat silkkiperhosen toukan
parasta ravintoa. Mustaa m:ta viljellään
maukasten, tummanpunaisten hedelmiensä
vuoksi, jotka kypsyvät vielä
Etelä-Skandinaaviassa. Valkoisen m:n vaaleat
hedelmät ovat mauttomia.


Valkea mulperipuu. A
hedekukkia kantava oksa,
B emikukinto, C
hedelmistö.

Multahappo, humushappo.
ks. Humusaineet.

Multamaa, mullasmaa, humusmaa
(ks. t.).

Multan, Mooltan [mūltā'n],
kaup. Etu-Intiassa, Punjabissa. 85,000 as.

Multapohdin, maanmuokkauskone, jota
käytetään mullan kuljettamiseksi  m. m.
moppiin ja hylättyihin ojiin. M:n
muodostaa rautainen tai puinen raudoitettu
aatikko, jonka etureuna on terävä. Laatikko
saadaan pyörähtämään ympäri ja tyhjentymään
haluttuun paikkaan. Vetovoimana 1-2 hevosta.



Multasienet (Tuberaceæ),
kotelorakkoisia sieniä, maanalaisia, elävät
mädänsyöjinä tai loisivat puiden juurilla,
itiöemät mukulamaiset. Tunnetuimmat m.
ovat tryffelit, joihin itiöemät ovat
mustia, nystyräpintaisia, hyvätuoksuisia
ja erittäin herkullisia ja joita sen
vuoksi innokkaasti kerätään Keski-Euroopassa;
m. m. Ranskasta (n. s. perigordtryffeliä,
Tuber melanosporum) viedään
niitä ulkomaille monen miljoonan frangin
edestä. — Suomessa kasvaa syötäväksi
kelpaamaton Elaphomyces granulatus
männyn juurilla; sen itiöemät sormenpään
kokoisia.


Multasieni (halkaistu).

Multatuli ks. Dekker.

Multaus, mullitus (ks. t.).

Multausaura, vakoaura (ks. t,).

Multia, kunta Vaasan läänissä,
Satakunnan koilliskolkassa,
Haapamäen-Jyväskylän radan pohjoispuolella;
776,8 km2, 4,228 as. (1926).

Multiplikaattori (lat.), kertoja; eräs
laji galvanometriä (ks. t.).

Multiplikatsioni (lat.), kertolasku
(ks. t.).

Multippeli (ransk.), kerrannainen,
kokonaiskerrannainen, luku, joka
saadaan, kun kyseellinen luku kerrotaan
kokonaisluvulla.

Multitubulaarikattila, tuliputkikattila.
ks. Höyrykattila.

Multum (lat.), paljon, leikillisessä
puheessa: raha, varallisuus. — Multum,
non multa, „paljon, mutta ei
monenlaista”; syvyyttä, ei laajuutta.

Mumma (saks.), alk. väkevä saks.
olutlaji, nyk. portterista, vaaleasta oluesta ja
sokerista, joskus myös šerrystä
valmistettu juoma.

Mummius, Lucius, Rooman konsuli
146 e. Kr. Kukisti Akaian liiton (siitä
kunnianimi Achaieus) ja hävitti
Korintin.

Muna, monisoluisten eläinten
munasolu (ks. t.) ympäröivine verhoineen.
Nisäkkäiden ja useiden selkärangattomien
m:t ovat 2:n kalvon verhoamat:
sisemmän munakelmun, jonka itse
munasolu on erittänyt ympärilleen ja
ulomman, munasarjojen pienistä soluista
muodostuneen ulkokerroksen.
Kaloilla ja sammakkoeläimillä m.-tiehyt
erittää edellämainittujen kalvojen
ympärille hyytelökerroksen, matelijoilla ja
linnuilla erittyy m.-tiehyessä
munanvalkuaiskerroksia ja näiden ympärille
vielä nahka- tai kalkkikuori. Linnun-m:n
sisin valkuaiskerros on hyvin kiinteätä,
siitä lähtee munan kumpaankin päähän 2
kierteistä valkuaisnuoraa.
Valkuaista ympäröi 2 ohutta n. s.
kuorikalvoa. Kalkkikuori on
huokoinen, joten ilmaa voi tunkeutua m:aan.
Linnun-m:n tylpässä päässä on
kuorikalvojen välissä erikoinen ilmakammio.
Varsinainen m.-solu linnunmunassa on
ruskuainen, tässä oleva vaaleampi
„iturakko” vastaa muiden solujen tumaa,


Muna. rsk ruskuainen,
ik ilmakammio, k kuori,
vn valkuaisnuora, v
valkuainen, ir „iturakko”.

Munahammas, lintujen ja eräiden
matelijain sekä nokkasiilin poikasten
yläleuassa oleva, myöhemmin häviävä
sarveislisäke, jolla ne särkevät munan
kuoren.

Munajohdin, munatiehyt,
yhteinen nimitys niille erilaisille tiehyille,
joita myöten munasolut poistuvat
munasarjoista, ks. lähemmin
Sukupuolielimet.

Munamägi, Suur-Munamägi,
Kaakkois-Virossa, Viron korkein kohta,
325 m yli merenp.

Munanmyyntiosuuskunta, jäsentensä
kananmunien myyntiä ja
kanataloustarvikkeiden ostoa harjoittava
osuuskunta. Suomessa oli v:n 1925 lopussa
122 m:aa. M:illa on oma keskusliike
Vientikunta Muna r. l., kotipaikka
Helsinki, sen myynti oli 1925 4,3 milj. mk.
M:ien myynti lienee 12 milj. mk.
[„Munanmyyntiosuuskunnan käsikirja”
(1922).]

Munanvalkuaisaineet, valkuaisaineet
(ks. t.).

Munaoppi, oologia, käsittelee
linnunmunien rakennetta, vars. kuoren
muotoa, väriä ja muita ominaisuuksia.

Munapesäke, arkegoni,
munasiittoisten kasvien (koppisiemenisiä
lukuunottamatta) naaraselin, jonka sisässä
munasolu kehittyy.

Munasarjat, ovaariot,
naaraspuoliset sukupuolirauhaset, joissa
munasolut syntyvät.

Munasolu. Eläint. Naaraspuolisissa
sukurauhasissa (harvoin muualla
ruumiissa) syntynyt solu, jolla on kyky



kehittyä uudeksi yksilöksi yhdyttyään
siittiön kanssa, eräissä tapauksissa ilmankin
tällaista yhtymistä: partenogenesis. M:n
koko hyvin vaihteleva eläinkunnan eri
ryhmissä: eräiden pieninten matojen 0,04
mm, ihmisen 0,2 mm, suurten lintujen
(ruskuainen) monta cm. M:ssa voi erottaa
alkuliman, tämän keskellä olevan tuman
(n. s. iturakon) ja tässä tumajyväsen (n. s.
itutäplän), sekä, varsinkin isommissa
m:issa, sikiön ravintoaineen, ruskuaisen;
jälkimmäistä on sitä runsaammin, mitä
kauemmin munan täytyy olla ilman ulkoapäin
saatavaa ravintoa. Hedelmöittämisen
jälkeen m. alkaa jakautua; tällöin eri
solut ovat vakomaisten uurteiden
erottamat toisistaan, minkä vuoksi m:n
jakautumista sanotaan vakoutumiseksi.
Ruskuaisköyhät m:t jakautuvat kauttaaltaan,
ruskuaisrikkaat vain osittaisesti: joko
rajoittuu vakoutuminen m:n toisen navan
ympärille vastakkaisen (ruskuaista
sisältävän) puolen jäädessä vakoutumatta,
tai vakoutuu vain m:n pintakerros,
keskellä olevan ruskuaisen jäädessä
vakoutumatta. Vakoutumisen tuloksena
on blastula (ks. t.). — Kasvit. Kasvien
munapesäkkeessä (ks. t.) tai
(koppisiemenisillä) siemenaiheen sydämessä
sijaitsevassa alkiorakossa oleva naaraspuolinen
sukusolu, mikroskooppisen pieni alkulimajoukkio,
jonka keskellä tuma; hedelmöityksen,
jälkeen (joskus ilman hedelmöitystäkin:
partenogenesis) siitä kehittyy uusi
kasviyksilö, eri kasviryhmissä eri tavalla.


Suikulaisen munan vakoutuminen (A, B, C, D)
sekä blastula- (E) ja gastrula- (F) aste;
viimeksimainitut halkaistuina.

Munatiehyt, munajohdin (ks. t.).

Munatorvi ks. Sukupuolielimet.

Munaöljy, munanruskuaisen rasva.
Saadaan puristamalla tai uuttamalla,
Käytetään ihonhoitoon ja hienojen
nahkalajien rasvaamiseen.

Munch [murŋk], Edvard
(s. 1863), norj. taidemaalari ja graafikko.
Maalasi aluksi verraten realistisia, mutta
tunneherkkiä kuvia, sitten levein,
maalauksellisin ottein melkein patologisia
aiheita,


Edvard Munch: Lumenluojia.


sairaalloisia tunnelmia, ilmeikkäitä
muotokuvia ja maisemia. M. on
ekspressionistisen suunnan pääedustaja
Pohjoismaissa, Pääteokset Oslon museossa. —
Munch, Peter (s. 1870), tansk.
historioitsija ja poliitikko (radikaali).
Teoksia suomen.: „Euroopan valtiollinen
kehitys v:sta 1814", „Yhteiskuntaoppi"
(M.-Ståhlberg). Rahaministerinä 1909-10,
puolustusministerinä 1913-20. — Munch,
Peter Andreas (1810-63), norj.
historiantutkija, prof. v:sta 1841,
valtionarkistonhoitaja 1861-63. Pääteos:
„Det norske Folks Historie" (v:een 1397).

Munch-Petersen [muŋk-], Hans
Vilhelm (s. 1869), tansk. oikeusoppinut.
Teoksia: „Den danske Civilproces", „Den danske
Retspleje".

Munck, Adolf Fredrik (1749-1831),
Kustaa III:n suosikki, kreivi, synt. Suomessa.
Myöhemmin teki itsensä syypääksi väärän rahan
tekoon ja pakotettiin lähtemään maanpakoon.
Nähtävästi perätön huhu väitti häntä Kustaa
IV Aadolfin isäksi. — Munck, Ebba
(s. 1858) ks. Bernadotte, Oskar. —
Munck, Johan Reinhold (1795-1865),
suom. kenraali, Suomen Kadettikoulun johtaja
1843-55, Helsingin Yliopiston sijaiskansleri 1855-65.

Munda, muinaisaik. roomal. kaup.
Espanjassa, Siellä Cn. Scipio voitti
kartagolaiset 216 e. Kr. ja Cæsar
Pompeiuksen pojat 45 e. Kr.

Mundium, vanha germ. nimitys
suojelusvallalle, joka jossakin määrin vastasi
nyk. oikeuden holhousta. Myöhemmin m.
tuli käsittämään perheen ulkopuolellakin
olevia henkilöitä, jotka nauttivat toisen




HJALMAR MUNSTERHJELM: Marraskuun ilta.






suojaa. Niinpä esim. sanottiin vasallien
olevan kuninkaan m:ssa.

Mundjärvi, kunta Aunuksessa
Äänisjärven länsipuolella, Suomen rajalla,

Mundus (lat.), maailma. — Mundus
vult decipi, ergo decipiatur, „maailma
tahtoo tulla petetyksi, niinpä tulkoon petetyksi".

Mungo (Herpestes l. Mungo griseus),
sivettikissojen heimoon kuuluva solakkaruumiinen
petoimettäväinen. Koko vaihtelee kärpästä kissaan,
Käärmeiden, rottien ja hiirien hävittäjä kotimaassaan
Etu-Intiassa, mistä se on kuljetettu m. m.
Länsi-Intian saarille.


Mungoja.

Mungo, lumppuja revittäessä saadut
lyhyet kuidut, joita ei voi kehrätä
sekoittamatta niitä pitempiin.

Municipium (lat.), Rooman
valtakunnassa kaupunki, joka maksoi veroa
Roomalle, mutta nautti itsehallintoa.

Munisipaali (lat.), kaupunkikuntaa
koskeva, kaupungin hallintoon kuuluva.

Munk, Kirstine (1598-1658),
Tanskan kuninkaan Kristian IV:n
morganaattinen aviopuoliso.

Munkács´ [muŋkātš], kaup.
Tšekko-Slovakiassa (ennen v:ta 1919 Unkarissa),
Tiszan lisäjoen Latorczan varrella. 21,000 as.

Munkácsi [muŋkātši], Bernát
(s. 1860), unk. kielentutkija, Julk. suuren
joukon kieli- ja kansat. tutkimuksia,
m. m. moniosaisen voguulilaisen
kansanrunouskokoelman selityksineen (v:sta
1892, keskeneräinen) ja votjakin kielen
sanakirjan (1890-96).

Munkácsy [muŋkātši], Mihály
(1846-1900), alk. Michael Lieb, unk.
taidemaalari. Maalannut ulkonaisesti
häikäiseviä hist. ja raamatullisia kuvia,
kuten ,,Kristus Pilatuksen edessä" ja
„Kristus ristillä".

Munkki, hillotäytteinen, rasvassa
keitetty vehnäleivos.

Munkki (kreik.), luostari veli,
munkkikunnan jäsen. vrt. Luostarilaitos.
— Munkkikirjoitus, 1200-1400-lukujen
käsikirjoituksissa esiintyvän goottilaisen
kirjoituksen nimitys. — Munkkilatina
ks. Kyökkilatina.

Munkkilikööri l. benediktiinilikööri,
likööri, jota alk. valmistettiin Fécampissa
(ks. t.) sijaitsevassa benediktiiniluostarissa
ja nyk. sanotussa kaupungissa.

Munkkilupaus, juhlallinen lupaus,
jonka luostariin astuva henkilö tekee
koetusajan jälkeen. M:een sisältyy
köyhyyden, puhtauden ja kuuliaisuuden
sitoumus.

Munkkiniemi (ruots. Munksnäs), alk.
säteritila, nyk. Huopalahden kuntaan kuuluva
taajaväkinen yhdyskunta Helsingin luoteisreunassa
Pienen-Huopalahden rannalla. Kadettikoulu;
raitiotie. [Eliel Saarinen, ,,Munkkiniemi-Haga
ja Suur-Helsinki" (1915).]

Munsala, ruotsink. kunta Vaasan
läänissä, Uudenkaarlepyyn eteläpuolella;
260,4 km2, 4,885 as. (1926).

Munster [manstə], Irlannin lounainen
maakunta.

Munsterhjelm [-rjelm], Alarik
(s. 1873), suom. taidemaalari. Maalannut
vars. Turun-aiheisia kuvia. — Munsterhjelm,
Hjalmar (1840-1905), suom. maisemamaalari.
Opiskeli etupäässä Düsseldorfissa. Maalannut
tuhatkunnan taulua, enimmäkseen Hämeestä,
rauhallisia idyllejä ja haaveellisia kuu.
tamotunnelmia. ks. värikuvaliitettä.
— Munsterhjelm, John (1879-1925),
suom. kuvanveistäjä, Hj. M:n poika. Työt
marmori- ja pronssikuvia (m. m. J. Sibeliuksesta),
hautamuistomerkkejä, mitaleja.


Hj. Munsterhjelm.

Munteerinki (ruots.), sotilaan
puvusto, varustus.

Munthe [-tte], Arnold
(1856-1926), ruots. merisotahistorioitsija,
komentajakapteeni. Teoksia: „Svenska sjöhjältar"
(14 nid.), ,,Sjömaktens inflytande på
Sveriges historia", ,,Karl XII och den
ryska sjömakten". — Munthe, Gerhard
(s, 1849), norj. taidemaalari; Norjan naturalistisen
ulkoilmamaalauksen johtajia. Kuvannut Österlandetin
(Itä-Norjan) maisemia. Antautui myöhemmin
taideteollisuuden palvelukseen (kudosten,
lasimaalausten, puunveistosten malleja,
sisustustöitä) käyttäen tyyliteltyjä



muinaisnorjalaisia aiheita. Kuvittanut
Snorre Sturlasonin kuningassadut.
— Munthe, Holm (1848-98), norj.
arkkitehti, muinaisnorj. talonpoikaistyylisen
puuarkkitehtuurin käyttäjänä kansallisen
arkkitehtuurin edeltäjä. — Munthe,
Ludvig (1841-96), norj. maisemamaalari;
asui Düsseldorfissa.


G. Munthe: Kevät Mjösenin rannalla.


Muntjakki (Cervulus muntjac),
lyhytsarvinen, n. 1,2 m pitkä ja 0,5 m
korkea hirvieläin Taka-Intiassa, Sumatrassa,
Borneossa, Jaavassa.

Munuaiset, selkärankaisten (toisinaan
selkärangattomiinkin sovellettu nimitys)
virtsan erityselimet. — Ihmisen; m. ovat
selkärangan molemmin puolin, pallean alla;
n. 10 cm pitkät, 5-7 cm leveät, 4 cm paksut,
120-170 g:n painoiset, tummanpunaiset,
pavunmuotoiset, sisäreunassa syvennys,
n. s. munuaisportti. Halkaistussa
munuaisessa voi erottaa jyväsekkään
kuorikerroksen, juovikkaan
ydinkerroksen, jossa n. 12
munuaispyramidia, ja sisinnä litteän,
kolmikulmaisen ontelon, munuaissuppilon.


Munuaisen halkileikkaus.
Y ydinkerros,
K kuorikerros, L
laskimo, F valtimo, Vj
virtsajohdin.

Kuorikerroksessa on mikroskooppisen
pieniä munuaiskoteloita, joista
munuaistiehyet alkavat. Nämä
kulkevat kuorikerroksessa useissa
kiemuroissa, ydinkerroksen pyramideissa
taas yhdensuuntaisesti; useat tiehyet
yhtyvät yhä suuremmiksi putkiksi, jotka
laskevat munuaispyramidien kärkeen ja
nämä taas munuaissuppiloon, josta
virtsajohdin alkaa. M:iin haaroittuvat
aortasta vahvat munuaisvaltimot; nämä
haaroittuvat yhä hienommiksi suoniksi
muodostaen vihdoin kussakin munuaiskotelossa
pallomaisen hiussuoniverkon, munuaiskeräsen.
Kustakin keräsestä lähtee verisuoni, joka
vuorostaan haarautuu uudeksi hiussuoniverkoksi;
näistä alkavat munuaislaskimot. Virtsan eritys
tapahtuu munuaiskoteloissa.


Munuaisen tiehyet. A: 1
munuaiskotelo, 2—4
munuaistiehyet, 5 yhteistiehyt,
B munuaiskotelo suurennettuna.

Munuaiskivet, tavallisesti
virtsasuolojen sakkautumasta munuaisiin
muodostuneet, sieltä toisinaan virtsarakkoon
joutuneet „kivet", joiden koko vaihtelee
hiekkajyväsen suuruisista pähkinän
kokoisiin. Pääoireet: kivut (useimmiten
kohtauksittain esiintyvät) ja verinen
virtsa. Tauti voi vaatia kirurgistakin
käsittelyä.

Munuaispuu (Anacardium occidentale),
kuumissa maissa viljelty puu,
kotoisin troopillisesta Amerikasta,
Turpeat lehtiruodit syötäviä, siemenet
öljynpitoisia (acajouöljy), munuamaisten
hedelmien kuorissa jumoavaa hartsia
(acajouhartsi). Punertavasta puusta, josta
tehdään huonekaluja, vuotaa kumia.

Munuaistauti, munuaistulehdus
(nephritis), munuaisessa oleva
tulehdusperäinen tauti, jolle on ominaista
virtsan valkuaisenpitoisuus ja virtsassa
esiintyvät mikroskooppisen pienet
virtsalieriöt, s. o. munuaistiehyissä syntyneet
hyytelömäisen perusaineen muodostamat
lieriöt. Äkillinen m. syntyy eri
tarttuvien tautien jälkitautina, voi
sitäpaitsi vilustumisen tai eräiden
myrkkyjen vaikutuksesta alkaa itsenäisestikin.
Se alkaa tav. yleistilan häiriöillä ja



kuumeella, johon usein liittyy kasvoissa
ja jaloissa havaittava vesipöhö. Virtsa
on tummaa, joskus verenpitoistakin,
virtsaneritys alentunut. Erittymisen
aleneminen voi jatkua täydelliseksi
virtsaummeksi ja aiheuttaa kuolettavan
myrkyttymisen. Lievissä tapauksissa m:n
oireet vodvat hävitä muutamissa
viikoissa. Hiipivä m. on äkillisen
kaltainen, mutta oireet heikommat ja
kehitysaika pitempi. Useimmiten se, hitaasti
kehittyen, aiheuttaa kuoleman, joskus
sen seurauksena on munuaisen kutistuminen,
harvemmin se paranee täydelleen.

Muodollinen periaate, protestanttisen
dogmatiikan väite, että Raamattu on
ainoa ohje, jonka mukaan krist.
seurakunnan usko ja oppi on arvosteltava.

Muodolliset asteet, herbart-zilleriläisessä
kasvatusopissa käytetty opetuksen jäsentelyn
nimitys. M. a. ovat havainnollisuuden,
käsitteellisyyden ja harjoituksen asteet tai
valmistus, esitys, vertailu, yhdistely ja
sovellutus eli harjoitus. [Soininen,
,,Opetusoppi" (1923).]

Muodonvaihdos, metamorfoosi,
eläint., semmoinen eläinten ontogeneettinen
kehityskulku, jossa munasta kehittyy erikoinen
nuoruusaste, toukka. Tämä eroaa
täysimuotoisesta eläimestä kahdessa suhteessa:
1) sillä on erikoisia toukkaelimiä, joita
täysimuotoisilla ei ole ja 2) eräät
täysimuotoisilla esiintyvät elimet puuttuvat
tai ovat vallan kehittymättöminä aiheina,
Toukka-asteen ja täysimuotoisen välillä on
usein erikoinen lepoaste, kotelo,
jossa tapahtuvat ne perinpohjaiset muutokset,
jotka toukan kehittyminen taysimuotoiseksi
vaatii, vrt. Hyönteiset. — Taantuva
l. regressiivinen on m. eläimillä,
joiden toukassa ilmenee korkeampi
elimistymisaste kuin täysimuotoisessa, kun
esim. valtoimena uiva toukka kehittyy
raajattomaksi, alustaansa kiinnittyneeksi
eläimeksi.

Muodostumistila, se tila jossa alkuaine
on vapautuessaan yhdistyksistään. M:ssa
(in statu nascendi) aineilla on suurempi
reaktsionikyky kuin vapaina, koska atomit
silloin eivät ole liittyneet molekyyleiksi.

Muojärvi, järvi Kuusamossa, 15 km
pitkä, 5 km leveä, Muosalmen ja pienen
Välijärven kautta Kuusamojärven
yhteydessä. Laskee Joukamojärven kautta
Pistojoen vesistöön, mutta on myös
Paanajärven vesistön yhteydessä.

Muolaa, kunta Viipurin läänissä,
Karjalan kannaksella; 717,9 km2, 18,283 as.
(1926, Kyyrölä mukaanluettuna). Pölläkkälän,
Suursaaren ja Savikon sahat, tiilitehdas.
Keski-Vuoksen (Pölläkkälän) yhteiskoulu.

Muona-annos. Sotilaan päivittäinen
muona-annos käsittää meillä kuivan
muonan ja lämpimän ruoan. Se lasketaan
n. s. perusmuona-annoksen mukaan
erikoisen vaihtotaulukon avulla.
Perusmuona-annokseen kuuluu erilaisia
jauhoja ja ryynejä 711,5 g, herneitä ja
papuja 65,5 g, perunoita 1,000 g,
lanttuja ja porkkanoita 15 g, lihaa 150 g,
sianlihaa 45 g, ihraa (lard) 10,5 g,
silakoita 77 g, margariinia 20 g, maitoa
270 g, sokeria 20 g ja kahvia (3 g
kahvia, 8 g ruista, 1 g sikuria) 12 g.
Vaihtotaulukon mukaan voidaan edellä
olevat eri ruokatarpeet vaihtaa
sekahedelmiin, lihasäilykkeisiin, juustoon,
makkaraan, vihanneksiin, teehen tai
toisiinsa, jotta saadaan vaihtelua ruokaan.
Kenttämuona-annoksessa on
perunamäärä vähennetty puoleen ja
lisätty muita, etupäässä lihamäärää, sekä
margariini vaihdettu voiksi. Muonittaja
jakaa miehille kuivan muonan.

Muonakuormasto, kuormasto, jossa
joukkojen elintarpeet kuljetetaan sodassa.
Päivää ja miestä kohti pitää olla elintarpeita
2 kg, hevosta ja päivää kohti 10 kg.

Muonamies, muonarenki, jyvämies,
omassa ruoassaan oleva, osan
palkastaan viljana, maitona y. m. s. saava
maataloustyöntekijä, joka asuu omassa
tai maanomistajalle kuuluvassa rakennuksessa
ja tekee sovitun määrän työpäiviä viikossa.

Muonaraha, rahamäärä, minkä
sotamies komennukselle lähtiessään saa
korvaukseksi joko koko ruoasta tai
ainoastaan lämpimästä ruoasta, jos hänet
evästetään kuivalla muonalla, Suomessa
sotamiehen m. tätä nykyä on Smk. 7:16.

Muonio, kunta Oulun läänissä,
Ruotsin rajalla; 1,792,3 km2,
1,629 as. (1926).

Muonionalusta, Pajalaan kuuluva
kappeliseurakunta Ruotsissa Suomen
rajalla. 790 as. (1919), suomalaisia.

Muonionjoki l. Muoniojoki,
Tornionjoen suurin lisäjoki, alkaa Ruotsin,
Norjan ja Suomen rajakulmauksessa
olevasta Kolttajärvestä, juoksee Rajajoen
nimisenä Kilpisjärveen, siitä Könkämäenon
nimisenä siihen saakka, missä siihen
vasemmalta yhtyy Lätäseno. 330 km pitkä.

Muonitusvahvuus, sot., lukumäärä,
josta käy selville, kuinka monelle
miehelle jaetaan joukko-osastossa ruokaa.



Muoti (ransk,), tilapäisesti
vallallaoleva elämäntapaa, pukeutumista,
mielipiteitä, kirjallisuutta, taidetta y. m.
koskeva makusuunta. Pukumuotien vaihtelusta
ks. Puku. — Muotinukke, alk.
viimeisen muodin mukaan puettu mannekiini,
nyk. nainen, joka kohdistaa päähuomionsa
vaatteisiin.

Muotkatunturit, laaja tunturialue
Suomen Lapissa Inarinjoen ja Kaamasjoen
välissä. Korkein huippu Kuarvekods (593 m).

Muotokasvi, jollekin määrätylle
seudulle erikoisesti ominainen,
ulkomuodoltaan muiden maapallon alueiden
kasveista enemmän tai vähemmän poikkeava
kasvi. Kun m. esiintyy maisemalle leimaa
antavana, on se samalla leimakasvi.

Muotokoeffisientti, metsänh., puusta
otetun kahden läpimitan keskinäinen
suhde. Tavallisimmin käytetty on puun
1/2 korkeudelta mitatun läpimitan ja
rinnankorkeusläpimitan (1,3 m maasta)
välinen suhdeluku. Kuutioimistauluissa
puut ryhmitetään m:n mukaan n. s. muotoluokkiin.

Muotokorkeus, metsänh., muotoluvun
ja puun pituuden tulo.

Muotoluku, metsänh., luku, joka
osoittaa puun ja erään vertauskappaleen,
jonka poikkileikkauspinta-ala ja pituus
ovat samat kuin puun, kuutiosisällysten
suhdetta. M:ja sanotaan lieriö- tai
kartio-m:iksi sen mukaan, valitaanko
lieriö vai kartio vertauskappaleeksi.
Nykyjään käytetään miltei yksinomaan
edellisiä. — M:ua käytetään apuna
puumääriä kuutioitaessa.

Muotoluokka. 1. Kieliopissa ryhmä
kieliopillisesti samankaltaisia muotoja.
M:ia ovat esim. tapaluokat, modukset.
— 2. Metsänh. ks. Muotokoeffisientti.

Muoto-oppi, kieliopin osa, joka
käsittelee sanojen taivutusta ja syntyä.

Muotorauta, kuviorauta (ks. t.). —
Muototerä, höylän, sorvin, jyrsimen
y. m. terä, jonka leikkaava reuna
muodostaa kuvion, esim. listahöylän terä.

Muototiilet, ovi- ja ikkuna-aukkojen
kehystykseen, seinälistoitukseen y. m.
käytettäviä


Muototiiliä.

Muotti, valumuotti l. valin,
valettavan kappaleen muotoinen kaava,
johon sula metalli, vaha, steariini, kipsi,
sementti t. m. s. valetaan. M. tehdään
metallinvalua varten kaavaushiekasta tai
-savesta (häviävä m.) tai metallista
(kestävä m. l. kokilli, valin), myös kipsistä,
kivestä y. m. vrt. Kaavaus, Valaminen.

Muovelin, savenvalajan työase, jolla
hän muodostaa pyörivällä muovauspöydällä
olevan astian rajapiirteet ja jonka
reuna on näiden mukaan muodostettu.

Mur, Dravan lisäjoki vasemmalta, sen
alajuoksu Etelä-Slaavian rajana
Itävaltaa ja Unkaria vastaan. 440 km.

Murad, viisi Turkin sulttaania,
— 1. M. I (1319-89), hallitsi 1359-89.
Valloitti Turkille ensim. euroopp. alueet,
niin. Adrianopolin ja koko Traakian sekä
suuren osan Vähää-Aasiaa, Teki serbialaiset
ja bulgaarialaiset veronalaisiksi; voitti
ensinmainitut, jotka olivat nousseet
kapinaan, Kosovo poljessa 1389.
— 2. M. II (1401-51), hallitsi 1421-51.
Jatkoi Balkanin niemimaan valloitusta,
voitti Puolan ja Unkarin kuninkaan
Vladislavin Varnan taistelussa 1444.

Murano [-ā'-], kaup. samannimisellä
saarella Italiassa, läh. Venetsiaa.
Lasiteoll. 6,000 as.

Murat [myrā'], Joachim
(1767-1815), ransk. marsalkka, Napoli'n
kuningas 1808-15. Taisteli vallankumousarmeijassa,
Napoleonin apulaisia v:n 1799 vallankaappauksessa
ja nai tämän sisaren Karoliinan. Kunnostautui
Italiassa 1800 ja ylennettiin marsalkaksi 1804.
Ylipäällikkönä Espanjassa 1808, Venäjän retkellä
1812 ratsuväenpäällikkönä ja armeijan jäännösten
komentajana. Taisteli urhoollisesti Leipzigissä
1813, mutta luopui sitten Napoleonista.
Napoleonin palattua tarttui aseisiin
tämän puolesta, mutta voitettiin. Yritti
valloittaa takaisin Napoli'n, jolloin
joutui vangiksi ja ammuttiin.


J. Murat.

Muratori'n kaanon, U:n T:n kirjojen
lat. luettelo, jonka it. oppinut L. A.
Muratori (1672-1750) löysi Milanosta.
Teksti on 700-luvulta, alk. kirjoitettu
kreikaksi ehkä 200-luvulla,

Muratti (Hedera helix), Araliaceæ-heimoon
kuuluva ainavihanta
kiipeilevä pensaskasvi; lehdet kiiltävät,
tummanvihreät, nahkeat, kukattomissa oksissa
3-5-liuskaiset, kukallisissa ehytlaitaiset,
puikeansoikeat; kukat pienet, vihertävät,
sarjoissa; marjat mustansiniset,
myrkylliset. — M. kasvaa luonnonvaraisena,



puidenrunkoja ja kallionseinämiä myöten
kiipeillen, Etelä- ja Keski-Euroopassa,
Etelä-Ruotsissa, Öölannissa ja Gotlannissa.
Usein sitä pidetään koristuskasvina
rakennusten seinillä. Meillä huonekasvina.


Muratti, 1 kiipeilevä, 2 kukkiva oksa.


Muravjev [-jo'f], Mihail
Nikolajevitš (1795-1866), ven. kreivi.
Domeeniministerinä 1857-62, Vilnon
kenraalikuvernöörinä 1863-65 („Vilnon
pyöveli"). — Muravjev, Nikolaj
Nikolajevitš (1809-81), ven. kreivi,
Itä-Siperian kenraalikuvernööri 1847-62,
jolloin valloitti Amurin alueen ja sai
kunnianimen M.-Amurskij.

Murbeck [-ū-], Peter (1708-66),
ruots. pietistinen saarnamies. Per. Tukholmaan
,,M:n laitoksen köyhiä tyttöjä varten" (nyk. nimi
„Murbeckska stiftelsen"). — Murbeck,
Svante (s. 1859), ruots. kasvitieteilijä,
systemaatikko ja anatomi, prof. Lundissa 1902-24,
tehnyt us. tutkimusmatkoja, m. m. kolme
Pohjois-Afrikkaan.

Murcia [murþia], samannimisen
maakunnan pääkaup. Kaakkois-Espanjassa
lähellä Välimerta. Goottilainen
tuomiokirkko, yliopisto; silkki- ja
salpietariteoll. 150,000 as.

Murena (Muræna Helena),
ankeriaiden heimoon kuuluva kalalaji, kasvaa
n. 1,5 m pitkäksi. Liha hyvää. Välimeressä,
Atlantissa, Intianmeressä. Muinaiset
roomalaiset viljelivät m:oja kalalammikoissa.

Murgab, joki Länsi-Turkestanissa.
Häviää Karakumin erämaahan lähelle
Merviä. N. 600 km pitkä.

Murger [myršē'], Henri (1822-61),
ransk. kirjailija. Pääteos Pariisin
taiteilijaelämää kuvaava romaani
„Boheemielämää" (1848, suomen.).

Murha, surmaamisen aikomuksessa,
vakain tuumin tapahtunut hengen
ottaminen toiselta henkilöltä. Rangaistus on
(R. L. 21:1) kuolemanrangaistus tai
elinkautinen kuritushuonerangaistus,
minkä ohessa kansalaisluottamus on
tuomittava menetetyksi, vrt. Tappo.

Murhapoltto. Sytytetystä esineestä
riippuen rangaistus on erilainen. Jos
ensinmainittu on talo, rakennus tai muu,
joka on ihmisten asuttava tai jossa
rikoksen tapahtuessa ihmisiä oleskelee,
on rangaistus kuritushuonetta kahdesta
kymmeneen vuoteen, ynnä kansalaisluottamuksen
menettäminen (R. L. 34:1-4).

Muriaattinen, suolahaponpitoisen
vanhentunut nimitys.

Murillo [-i'ljo], Bartolomé
Estéban (1617-82), esp. taidemaalari.
Maalannut ylimaallista hurmausta osoittavia
hempeitä madonnan- ja pyhäinkuvia sekä
laatukuvia kotikaupunkinsa Sevillan
katupoikien elämästä. [Knackfuss (saks.,
1904).] ks. kuvaliitettä Espanjan taidetta.

Muris, Joannes de (Normannus),
engl. musiikkiteoreetikko. Hänen pääteoksensa,
„Speculum musicæ" (n. 1340-50), on
perusteellisin koko keskiaikaisesta
musiikkikirjallisuudesta, Varhaisempi,
,,Summa magistri J. de M" (n. 1321), on
mitä tärkein 1100-luvun moniäänistä tyyliä
selvittelevä teos. — Muris,
Joannes de (de Francia), ransk.
musiikkiteoreetikko, Pariisin Sorbonnen
yliopiston rehtori 1350, edellisen vastustaja,
uudistusmielisen säveltäjän Philippe de
Vitryn kannattaja. Teoksia: „Musica
practica", „Musica speculativa".

Murman [-ū-], Johan Vilhelm
(1830-92), suom, pappi Inkerinmaalla,
monipuolinen kirjailija.

Murmansk [-ma'-], samannimisen
kuvernementin pääkaup. (v:een 1917
Romanovsk) Muurmannin rannikolla
Tulomajoen suussa. Muurmannin radan
päätekohta. Jäätymätön satama;
vientikauppaa. 6,000 as.

Murmelit (Marmota l. Arctomys),
oravien heimoon kuuluva jyrsijäsuku.
Vartalo kömpelö, paksu, häntä lyhyt ja
tuuhea. — Alppi-m. (M. marmotta)
on selkäpuolelta harmaan, alta punaisen ruskea,
ruumiinpituus 51 cm, hännän 11 cm. Elää
Alpeilla sekä Pyreneillä ja Karpaateilla,
tavallisesti puurajan yläpuolella, maahan
kaivamissaan koloissa. Syö kasviruokaa. —
Edellistä pienempi on aro-m. l. bobakki
(ks. t.).


Alppimurmeli.



Muroleen kanava Tampereen-Ruoveden
väylällä, Paloveden ja Vankoveden välillä,
syvyys 1,8 m; rak. 1,1 m korkean ja 120 m
pitkän Muroleenkosken ohitse 1850-54.

Muroma l. muromalaiset,
nähtävästi suom.-ugr. kansa, asunut Venäjällä,
Okan ja Volgan yhtymäkohdassa.

Muronitsev [-o'mtsef], Sergej
Andrejevitš (1850-1910), ven.
oikeusoppinut ja kadettipoliitikko. Roomal.
oikeuden prof. Moskovassa 1877-84;
ensim. Duuman puheenjohtaja 1906.

Murray [mari], Austraalian suurin
joki, lähteet Austraalian alpeilla, laskee
etelärannikolle matalaan laguuniin; 1,700 km
pitkä. Lisäjoet: Murrumbidgee ja Darling.

Murray [mari], Gilbert (s. 1866),
engl. kreikan kielen tutkija; innokas
Kansainliiton kannattaja. — Murray,
James (1837-1915), skotl. kielimies.
Alkoi 1884 julkaista laajaa englannin
sanakirjaa „New (l. Oxford) English
Dictionary". — Murray, James
Stuart ks. Moray, J. St.

Murray, John, lontoolainen
kustannusliike, per. 1768.

Murre, kielimuoto, joka äänteellisen
asunsa, taivutuksensa, sanastonsa ja
lauseopillisten ominaisuuksiensa puolesta
huomattavasti eroaa n. s. kirjakielestä
tai yleiskielestä tai yleensä saman
kielen muista esiintymismuodoista jonakin
määrättynä aikana.

Murrin l. murtotaltta, pienehkö
litteäpäinen teräskanki, jolla väännetään
koneenosia y. m. irti toisistaan.

Murrosikä, puberteetti, se aika,
jolloin sukupuoli kypsyys saavutetaan,
tytöillä tav. 13-15, pojilla 15-18
ikävuosien välillä.

Murrumbidgee [marəinbidži],
Murrayn (ks. t.) lisäjoki oikealta, n.
2,100 km pitkä.

Mursu (Trichechus rosmarus),
Pohjois-Jäämeressä elävä hylje-eläin; voi
kasvaa yli 5 m pitkäksi ja 1,000-1,500 kg:n
painoiseksi. Yläleuan kulmahampaat
jopa 60-80 cm pitkät, 4 kg painavat. Syö
äyriäisiä, nilviäisiä, kaloja. Elää usein
parvissa. Pyydystetään nahan, lihan,
rasvan ja torahampaiden vuoksi.


Mursuja.

Mursuk, Fessanin (ks. t.) pääkaup.
6,500 as,

Mursunsydän ks. Hakaristi (kuva).

Murteiden taistelun aika, suom.
kirjallisuuden historiassa ajanjakso 1809-35
(tai 1844). Tällöin kiisteltiin siitä,
kummatko murteet, itäiset vai läntiset, oli
pantava uudistettavan kirjakielen pohjaksi.
Kirjakielemme vakiinnuttajista ja
uudistajista olivat Lönnrot ja G. Renvall
huomattavimmat.

Murten (ransk. Morat), pikkukaup.
Sveitsissä, M.-järven itärannalla, 27 km
Bernistä länteen. Siellä sveitsiläiset
1476 voittivat Kaarle Rohkean,

Murto, rikos, jonka tekee se, joka,
aikoen varastaa väkivoimalla murtautuu
kartanoon, taloon, alukseen tahi
suljettuun säilytyspaikkaan, tai tiirikalla,
väärällä avaimella tai muuten viekkautta
käyttäen sinne laittaa itselleen pääsyn
tahi aukon, tai myöskin väkivoimalla
tahi viekkaudella aukaisee lukolla,
sinetillä y. m. suljetun kaapin, arkun, tahi
muun säilytyskapineen, viemättä sitä
pois, varkauden tai varkauden yrityksen
kuitenkaan tapahtumatta (R. L. 28:3).
vrt. Murtovarkaus.

Murto, Johan Anders (s. 1884),
suom. lääkäri, bakteriologi, valtion
seerumlaboratorion johtaja v:sta 1916. Julk.
us. serologisia tutkimuksia.

Murtokanki, erikoinen vipu, jolla
rautatievaunua tai -veturia voidaan
työntää eteenpäin.

Murtokivisora, moreenisora,
karkean soran ja särmikästen kivien
muodostama moreeni (ks. t.).

Murtokuormitus, suurin kuormitus l.
voima, minkä ketju, köysi t. m. s.
kuormitettava valmiste kestää. —
Murtolujuus, suurin voima, minkä
rakenneaine kestää laskettuna poikkipinnan
cm2:ia kohti.

Murtoluku, yksikön yhtäsuurien
tasaosien summa. Esim. kolmen ykkösen
3
viidesosan summa merkitään 3/5 tai —,
5
luetaan kolme viidesosaa. Osien suuruuden
määrää nimittäjä (5), niiden
lukumäärän osoittaja (3). Ykköstä
pienempi m. on varsinainen m.,
ykköstä suurempi (tai ykkösen



suuruinen) m. on epä-m. Kokonaisluvun
ja m:n summaa sanotaan sekaluvuksi;
33
merkitään ilman + merkkiä (esim. 6 + — = 6 —,
55
kuusi ja kolme viidesosaa). M:ua voi pitää
osoittajan ja nimittäjän osamääränä. M:ua voi
laventaa ja supistaa, kuten
osamäärää, sen arvon muuttumatta, — Jos m:n
nimittäjänä on joku 10:n kokonaispotenssi,
niin se voidaan merkitä kymmen-m:ksi l.
desimaaliluvuksi positsionijärjestelmän
mukaan. Kun m., jonka nimittäjään sisältyy
tekijänä muita jaottomia lukuja kuin 2 ja 5,
muutetaan kymmen-m:ksi, niin saadaan
päättymätön jaksollinen kymmen-m,
missä samat kymmenykset (jakso)
uusiintuvat samassa järjestyksessä.

Murtopituus, katkeamispituus,
luku, joka ilmoittaa, kuinka pitkä tasapaksu
köysi, ketju, paperi t. m. s. katkeaa
omasta painostaan. Saadaan jakamalla
murtokuormitus pituusmetrin painolla,
vrt. Lujuus.

Murtovakuutus on vakuutus sitä
omaisuuden menetystä ja vahingoittumista
vastaan, mikä voi johtua murtovarkaudesta.
Suomessa m:ia myöntävät useimmat
palovakuutusyhtiöt. Niiden yhteinen
m.-kanta on n. 300 milj. mk.

Murtovarkaus, törkeä varkaus, joka
tapahtuu sisäänmurtautuen (R. L. 28:2, kohta 5).

Murtovarkaus, Minna Canthin (ks. t.)
kansannäytelmä.

Murtoviiva, viiva, joka ei ole suora,
mutta muodostuu vain suoraviivaisista
osista, m:n sivuista. Sivujen päätepisteitä
sanotaan m:n kärjiksi. M. on kupera, jos
se kokonaisuudessaan on samalla puolella mitä
molemmin päin pidennettyä sivuansa tahansa.
Jos m:n ensimmäisen sivun alkupiste ja
viimeisen loppupiste yhtyvät, niin m. on
umpinainen. Jos kuperan m:n kaikki
sivut ovat yhtäpitkät ja viereisten sivujen
muodostamat kulmat ovat yhtäsuuret, niin m.
on säännöllinen; säännöllisellä m:lla
on keskus l. keskipiste, yhtä etäällä
kaikista kärjistä ja kaikista sivuista;
edellinen etäisyys on m:n isompi säde,
jälkimmäinen sen pikkusäde l. apoteema.
Isommat säteet erottavat m:n tasosta sen
keskuskolmiot, joihin kuuluvat
kulmat, kärki keskuksessa, ovat m:n
keskuskulmia.


Säännöllinen murtoviiva.
O keskus, A—F kärjet,
AB, BC ... sivut,
OA isompi säde,
ON apoteema,
AOB keskuskulma.

Murtunut sydän (Dicentra l. Dielytra),
unikkojen  heimoon kuuluva yleinen koristuskasvi;
toikat punaiset, sydämenmuotoiset.


Murtunut sydän.

Musenalmanach. [mūzenalmanah]
(saks.), runokalenteri. Schiller julkaisi
1796-1801 erästä M:ia.

Museo (kreik.), antiikin aikana
runottarille (muusoille) pyhitetty paikka,
sitten myös musiikin sekä yleensä taiteiden
ja tieteidenkin harjoitukselle omistettu
paikka. Nyk. m. merkitsee järjestelmällisesti
kerättyä ja näytteillepantua taide-,
sivistyshistoriallisten, luonnonhistoriallisten
y. m. esineiden kokoelmaa t. m. s. vrt.
Taidemuseo. — Suomen huomattavimmat
museot ovat Helsingissä ja Turussa, ks.
kuvaliitettä Kansallismuseo,
vrt. Paikallismuseot.

Museovarkaus, varkaus julkisesta
museosta (R. L. 28:2, kohta 3).

Musette [myze't] (ransk.), mus.
1. Säkkipilli (ks. t.). — 2. Ransk.
maalaistanssi. — 3. Gavotin, menuetin tai
muun tanssin keskisikermä (trio).

Musiikki (kreik.) oli alk. runous-,
sävel- ja tanssitaiteitten yhteinen
nimitys. Alistuen yhteisten rytmilakien
hallittaviksi nämä kolme taiteenhaaraa
yhtyivät muin.-kreik. kuorolyriikassa ja
säveldraamassa. Myöhemmin nimitys jäi
yksinomaan säveltaidetta tarkoittamaan.
— M:n aineksena on sävel. Sävelten
erilaisen voiman, aikamäärän, sävelkorkeuden
ja sointivärin moninaisista soinnutuksista
johtuvat m:n ilmaisukeinot: rytmi, melodia,
harmonia, polyfonia, instrumentatsioni,
dynamiikka, agogiikka. — Säveltuotteiden
merkitsemiseen käytettiin muinoin
kirjainkirjoitusta ja sittemmin sävelkorkeuden
nousua ja laskua havainnollisesti ilmaisevia
merkkejä (ks. Neumit), joista nyk.
nuottikirjoitus on kehittynyt. Pääpiirteissään
m:n kehitys on ollut seuraavanlainen:

Vanhat sivistyskansat. Egyptin,
Kiinan, Intian, Babylonian, Israelin,
Kreikan (ja Rooman) m:ia valaisevia
muistomerkkejä on säilynyt kuvissa,
runoudessa, teoreettisissa teoksissa sekä
harvoissa, nuottiesimerkeissä; muinaisen
m:n jätteitä on periytynyt nykyiseen
käytäntöön itä- ja etelä-aas.




sivistyskansojen sekä luonnonkansojen m:ssa.
Moniäänisyyden ja nuottikirjoituksen
alkeita oli käytännössä Kiinassa,
Intiassa ja Kreikassa (myös
Babyloniassa, josta äskettäinen löytö on
todisteena). — Keskiaika. Krist.
kirkkolaulu kehittyi juutalaisilta
periytyneestä psalmodiasta (vrt.
Kirkkomusiikki). Syntyi uusia,
havainnollisuuteen perustuvia nuottikirjoitus
järjestelmiä (neumit). Länsimailla kehiteltiin
moniäänisyyden alkeita; tämä aiheutui
arvattavasti urkujen leviämisestä ja
kehittymisestä. Sillävälin olivat
muinaisen lyyrillisen m:n jätteet säilyneet
kiertävien jonglöörien tanssilauluissa ja
soitinimprovisatsioneissa. Heidän
kauttaan tulivat myös jousisoittimet
käytäntöön muiden soittimien rinnalle. Uuteen
kukoistukseen puhkesi lyyrillinen laulu
trubaduurien ja minnelaulajien
sävelmissä, joiden vaikutus sittemmin on
mestarilaulajien ja evankelisen virsilaulun
välityksellä ulottunut uuteen aikaan
asti ja tuntuu vielä nytkin enimpien
Euroopan kansojen kansansävelmissä. —
Renessanssin aikakausi (1300-1600).
Trubaduurilaulujen improvisoitu säestys
kehittyi kiinteisiin taiteellisiin
muotoihin (ars nova). Italiasta tämä
taidelaji levisi Espanjaan ja Ranskaan.
Alankomaissa ja Englannissa sama tyyli siirtyi
kirkkosävellyksiin. Aikakauden lopulla
(v:n 1460 jälkeen) eristäytyi
vokaalisävellys säestyksettömäksi polyfoniseksi
kuorotyyliksi. Samalla ajalla soitin-m.
pääsi huomattavampaan asemaan. Jousisoittimien
merkitys kasvoi soittotekniikan edistyessä,
ja kosketinsoittimet (urut, piano) pääsivät
etualalle soolosoittimina. Nuottienpainatus
keksittiin 1500. — Kenraalibasson aikakausi
(1600-1750). Italiassa pyrittiin polyfonisen
m:n vaikeatajuisuudesta takaisin
homofoniseen yksinkertaisuuteen. Tästä
syntyi oopperatyyli, joka perustui n. s.
kenraalibasson säestämään soololauluun.
Kamari-m. ja orkesteri-m. vakiintuivat
itsenäisiin sävellysmuotoihin.
Jousisoittimet, joiden rakenne kehittyi
täydellisyyteensä, saavuttivat keskeisen aseman
orkesterimusiikissa, ja niiden tekniikka
määräsi soitin-m:n yleisen tyylin.
Vihdoin laulutyylikin muuttui soitintyylin
kaltaiseksi. Soololaulajat ja virtuoosit
tulivat musiikkielämän keskukseksi. Sen
huippuna oli it. ooppera. Tämän
vastakohtana oli draamallisuutta vaativa
ransk. ooppera (Lully, Rameau). Myös
ent. polyfoninen tyyli säilyi pohj.-saks.
urku- ja piano-m:ssa saavuttaen täydellisyytensä
Bachin preludeissa ja fuugissa. Oopperan ohella
kehittyi samantyylinen kirkollinen säveleepos
(passio, oratorio); suurten saks. mestarien
(Bach, Händel) käsissä yhtyivät tällä alalla
molemmat taistelevat tyylit valtavaan
yhteisvaikutukseen. — Uusi aika (v:sta
1750). „Palautuminen luontoon" tuli
tunnussanaksi myös m:ssa. Gluckin
oopperareformi raivasi tietä, samoin saks.
laulunäytelmä ja it. koomillinen ooppera.
Mozartin teoksissa säveldraama kohosi
klassilliseen kukoistukseensa. Vastaava
kehitys soitin-m:n alalla saavutti
pysyvät tuloksensa Haydnin ja Beethovenin
sävellyksissä. 1800-luku toi mukanaan
laululyriikan täyden elävöitymisen
(Schubert, Schumann), täydellisen
uudistuksen säveldraaman alalla (Wagner),
aavistamattoman kehityksen
orkesterisoitinnuksessa (Berlioz, Wagner, Strauss)
ja pianotekniikassa (Chopin, Liszt) sekä
siitä johtuvan sävelmaalailun. Lähtien
yhteisestä romantiikan juuresta on
säveltaiteen uusin kehitys eristäytynyt
toisaalta realistiseen yltiösubjektiivisuuteen
(Strauss, Debussy) ja toisaalta
idealistis-karakteristiseen sopusuhtaisuuteen
(Brahms, Franck, Bruckner, Mahler).
Samalla esiintyy usealla taholla
voimakas kansallinen virtaus, jota ehkä
selvimmin edustavat pohjoismaiset ja slaav.
säveltäjät (Gade, Grieg, Sibelius,
Tšaikovskij, Dvorák). Kansansävelmien
aarteita kootaan, haetaan esille entisten
aikakausien tuotteet sekä muinaisten ja
eksoottisten kansojen melodiset ja
rytmilliset erikoisuudet, ja pyritään niitä
sulattamaan nykyaikaiseen säveltuotantoon.
M:n historiallinen ja esteettinen
tutkimus kohoaa varsinaiseksi
tieteenhaaraksi. Musiikkipedagogiikan
kehittämiseen ja yleisen musiikkisivistyksen
kasvattavaan merkitykseen kiinnitetään
huomiota. Pysyväisiä suuria orkestereja
ja kuoroja ylläpidetään suurissa
kaupungeissa. Kuorolaulussa ilmenee
pyrkimystä akustiseen puhtauteen. Kaikilla
m:n aloilla aletaan vaatia taituruuden
ohella myös esityksen syvyyttä ja
elävyyttä.

M:n muodot ovat luonnollisena
ilmauksena sävelteosten taiteellisesta
sisällyksestä. Musiikilliseen muotoon kuuluu
sävelteoksen yleinen yhtenäisyys ja sen
osien keskinäinen vastakohtaisuus. Nämä
ominaisuudet ilmenevät kaikissa m:n
aineksissa: rytmissä, melodiassa,
harmoniassa j. n. e. Mutta sanan ahtaammassa
mielessä tarkoitetaan m:n muodolla
sävellysten rytmillisen rakenteen



yleisjäsentelyä, joka onkin kaiken m:n
muodostumisen pohjana. — Alkeellisin
itsenäinen musiikillinen muoto on
1-taitteinen (tav. 4-säkeinen)
lauseke, jonka kertautumisesta tai
muuntelusta muodostuu säkeistösikermä
tai muunnelmasikermä (variatsionimuoto).
— 1700-luvulla kehittyi 2-taitteinen
sikermä, josta tuli vallitseva muoto sen
ajan sviiteissä l. tanssisarjoissa.
— Tavallisin sävellysmuoto uudemman ajan
taidelauluissa, tansseissa ja kaikenlaatuisissa
lyhyissä tunnelmakuvissa on 3-taitteinen
sikermä. Peräkkäisistä 3-taitteisista
sikermistä muodostuu säkeistö, ja
muunnelmasarjoja samaten kuin 1-taitteisistakin.
— Laajemmat muodot johtuvat erilaisten
sikermäin yhdistämisestä. Riippuen sikermäin
laadusta nämä muodot jakautuvat kahteen ryhmään:
laulumuotoisiin ja rondomuotoisiin.
Sekä laulu- että rondomuotoisissa sävellyksissä
tavataan sikermien lomissa lisätaitteita sekä
päätökseksi lisäsikermiä (coda), jopa
laajoja lisäjaksoja. Taiteellisen kypsyytensä
rondomuodot saavuttivat Haydnin ja Mozartin
teoksissa. Korkein m:n muodoista on
sonaatti (ks. t.), jota käytetään
sarjasävellysten alku- ja päätösosissa sekä
uvertyyreissä. Tämän muodon on Beethoven
kehittänyt täyteen henkevyyteensä.
— Sarjasävellyksiin kuuluu useita
erilaisia laulu-, rondo- ja sonaattimuotoisia
osia. Klassilliseen muotoonsa sarjasävellykset
ovat kiteytyneet 3- (tai 4-) osaisina.
Esittävien soittimien mukaan sarja on
nimeltään sonaatti (1 tai 2 soitinta),
trio, kvartetti, kvintetti y. m.
(3 tai us. soittimia), sinfonia (koko
orkesteri) tai konsertto (soolosoitin ja
orkesteri). Kevyemmin sommiteltuja
sarjasävellyksiä sanotaan sviiteiksi
eli „sarjoiksi". Uudemmalla ajalla on pyritty
yhdistämään osat yhteisten aiheitten
hallitsemaksi kokonaisuudeksi (esim. n. s.
sinfoniset runot). Myös oopperassa (ja
oratoriossa) on kukin näytös, muodoltaan
sarjasävellyksen tapainen, ja tälläkin
alalla on päästy vastaavanlaiseen
muodon yhtenäisyyteen (Wagner).
Näytökset taas rakentuvat mestarin käsissä
eheäksi säveldraamaksi.

M:n teoriaan kuuluu säveltaiteen
sisäisten lakien tutkiminen (m:n
akustiikka ja estetiikka) sekä niiden
käytännöllinen sovelluttaminen (rytmiikka,
melodiikka, harmoniaoppi, polyfonia,
muoto-oppi, soitinnusoppi). [Wegelius,
„Yleinen musiikkioppi ja analyysi" I-II;
Krohn, „Musiikin teorian oppijakso"
I-IV; Klemetti, „Musiikin historia";
Törnudd, „Musiikin historian pääpiirteet";
Schmidt, „XIX:n vuosisadan säveltaiteen
mestareita".]

Musiikkidiktaatti l. sävelsanelu
on opetusmenetelmä, jonka avulla
harjaannutaan korvakuulolta merkitsemään
laulettuja tahi soitettuja sävelkulkuja.

Musiikkidraama l. säveldraama
ks. Ooppera.

Musiikkikauppa. Nuottikaupan
yhteyteen liittyy usein soitinkauppa ja
nuottikustannusliike. Suomen suurimmat
m:t ovat Fazerin ja Westerlundin.
vrt. Breitkopf & Härtel.

Musiikkiopisto, Helsingin M. ks.
Helsingin Konservatorio.

Musiikkitieteellinen Seura,
Suomen M., Helsingissä, per. 1917
maailmansodan aikana hajonneen
Kansainvälisen Musiikkiseuran Helsingin
haaraosaston sijaan.

Musikaalinen aksentti, sävelkorko.
ks. Korko.

Musikka (ven.), talonpoika.

Musikologi (kreik.), musiikkitieteen
tutkija.

Muskariini, kärpässienissä oleva
myrkyllinen alkaloidi.

Muskatviinit l. muskatelliviinit,
us. Etelä-Euroopassa valmistettujen makeiden
ja hyvänhajuisten viinien nimitys.

Muskegon [maskī'gən], kaup.
Yhdysvalloissa Michiganissa, Michigan-järven
rannalla. Sahateoll. 37,000 as.

Musketti (ransk.), 1500-luvulla
käytännössä ollut kivääri, joka oli niin
raskas, että se ampuessa oli tuettava
haarukkaan. — Musketööri, musketilla
varastettu jalkaväen soturi.


Ranskalainen musketööri
30-vuotisen sodan ajoilta.

Muskogee [masko'dži], kaup.
Yhdysvalloissa, Oklahoman valtiossa,
Arkansas-joen varrella, puuvilla- ja
vuoriöljyalueen keskuksessa. 30,000 as.

Muskottipuu (Myristica fragrans),
Molukeilta kotoisin oleva, Myristicaceæ-heimoon
kuuluva kiiltävälehtinen puu. Hedelmä pienen
omenan kokoinen, keltainen, marjamainen;
kypsänä sen mehevä seinä halkeaa, ja iso, kivikova,



punaisen siemenvaipan ympäröimä siemen tulee
näkyviin. Kuivattua siemenvaippaa, n. s.
muskotinkukkaa, käytetään mausteena,
samoin siemenen sydänosaa, n. s.
muskottipähkinää. Molemmilla on
aromaattinen tuoksu ja polttava maku.
Siemenestä puserrettua rasvaa,
muskottivoita, käytetään lääkeaineisiin.
— M:ta viljellään Itä-Intian saaristossa
ja jonkun verran muuallakin tropiikeissa.


Muskottipuu. 1 kukkiva
oksa, 2 kypsä hedelmä,
3 halkaistu hedelmä,
4 muskottipähkinä.

Muskoviitti, kalikiille,
kaliumaluminiumsilikaatti, väritön tai
kellertävä mineraali, esiintyy useissa
kivilajeissa, toisinaan (pegmatiitissa)
suurina kiteinä.

Musliini (ransk.), kaksiniitinen,
hienosta heikkokierteisestä langasta kudottu
pehmeä kangas.

Muslim (arab.), muhamettilainen.

Musorgskij [-o'-], Modest
Petrovitš (1835-81), ven. säveltäjä,
kyvyltään mitä omintakeisimpia, M:n
sävellyksistä ovat ensi sijassa mainittavat
hänen oopperansa (,,Boris Godunov",
1874, y. m.) ja laulusarjansa (esim.
„Kuoleman laulut ja tanssit").

Muspratt [masprät], James
(1793-1886), engl. kemisti, Englannin ensim.
soodatehtaan perustaja (1823, Leblancin
menetelmän mukaan).

Musset [mysē'], Alfred de
(1810-57), ransk. kirjailija, Ranskan
romantiikan huomattavin lyyrikko. Teoksia:
elegiakokoelma ,,Les nuits" (1835-36),
runoelma „Rolla" (os. suomen.),
omaelämäkertaromaani „Vuosisadan lapsen
tunnustus" (suomen.), näytelmiä („Comédies
et proverbes") sekä novelleja. M:n runoja
ovat V. A. Koskenniemi ja L. Onerva
jonkinverran suomentaneet. [Koskenniemi
(1918).]


A. de Musset.

Mušši, englanninlaastari (ks. t.).

Mussiivikulta. 1. Kullanvärisiä
tinasulfidilehtiä, joita käytetään lehtikullan
sijaan maalaukseen ja pronssitukseen.
— 2. Kuparilejeeraus. ks. Messinki
(taulukko).

Mussolini [-ī'ni], Benito
(s. 1883), it. valtiomies, fascismin perustaja.
Suoritettuaan kansakoulunopettajatutkinnon
toimi työmiehenä ja sosialistisena
sanomalehtimiehenä; esiintyi v:sta 1914
sotakiihkoilijana ja oli mukana rintamalla.
Vastustaakseen kommunistisia vallattomuuksia
perusti fascistijärjestön (sen johtajana
kunnianimellä il duce) ja toimeenpani
lokak. 1922 vallankaappauksen, tullen
pääministeriksi ja halliten maata diktaattorina.
[Hjertén (ruots., 1924).]


B. Mussolini.

Mustafa, Kara ks. Kara
Mustafa.

Mustafa Kemal pašša ks. Kemal
pašša.

Mustaherukka, musta viinimarjapensas.

Mustajuuri (Scorzonera hispanica),
mykerökukkaisten heimoon kuuluva, n.
1 m:n korkuinen ruohokasvi, jonka
sormenpaksuisia, 30-50 cm pitkiä,
mustakuorisia, sisästä valkeita, sokerinpitoisia
juuria käytetään liemiin, muhennoksiin
y. m. s. Luonnonvaraisena Etelä-Euroopassa,
viljeltynä Keski-Euroopassa ja Skandinaaviassa,
meillä harvinaisena.

Musta kabinetti, cabinet noir (ks. t.).

Mustakaihi, glaukooma (ks. t,).

Mustakallio, Jooseppi
(1857-1923), rovasti. Suomen Lähetysseuran
johtaja 1897-1913, Viipurin maaseurakunnan
kirkkoherra 1913-23. Julk. runokokoelman
„Pulmusparvi" (1886).

Musta karhu, baribali (ks. t.).

Musta Karhu, suom. kultakaivos ja
kaivosyhtiö Telluridessä Koloradon
valtiossa Yhdysvalloissa.

Mustakirja (ruots. Svartboken), eräs
Turun tuomiokirkon kopiokirja, joka
sisältää tärkeimmät säilyneet Suomen
keskiaikaista kirkkoa koskevat asiakirjat.
Painettu 1890. — Kuvaan., syntiluettelo.

Mustalaiset, Luoteis-Intiasta kotoisin
oleva, moneen heimoon jakautunut tummaihoinen
kansa, joka sieltä on levinnyt kaikkiin
maanosiin. Viettävät kaikkialla kiertelevää
elämää hankkien elatuksensa kerjäämällä,
kattilanpaikkauksella, povaamisella, hevoskaupalla,
soitolla y. m. s. Varsinaista uskontoa





Mustalaisia.

heillä ei ole, mukavuussyistä he
tavallisesti omaksuvat sen maan uskonnon,
missä elävät. Solmivat avioliittoja vain
keskenään, lapsia tavallisesti on paljon.
Kieli kuuluu arjalais-intialaisiin;
kansallisuudestaan m. käyttävät itse
nimitystä rom (fem. romni).
— Suomeen m. tulivat Ruotsista 1500-luvun
jälkipuoliskolla, ensi kerran Ahvenanmaalle 1559,
josta he palautettiin takaisin. V. 1637
määrättiin, että kaikki miespuoliset m., jotka
tavattiin Ruotsin valtakunnassa, oli
hirtettävä ja naiset lapsineen karkoitettava
maasta. 1660-luvulla Pietari Brahe
turhaan koetti saada m:ia asettumaan
vakinaisiksi maanviljelijöiksi Pielisjärven
autiotiloille. — Suomessa on n. 3,000 m:ta.

Mustalaislähetys alkoi meillä 1904
(virallisesti 1907). Sen toimesta on
järjestetty neljät kesäkurssit, ylläpidetty
kahta kesäkotia ja yhtä kodittomien kotia
sekä lastenkoulua ja pyhäkoulua (kaikki
lakkauttaneet toimintansa). Sitäpaitsi on
yksityisiä mustalaislapsia sijoitettu
kasvateiksi ja palvelijoiksi ja avustettu
heidän koulunkäyntiään. V:sta 1907 on
julkaistu lehteä „Kiertolainen", joka nyk.
ilmestyy vain tilapäisnumeroina.

Mustameri, Kaakkois-Euroopan ja
Etu-Aasian välissä oleva sisämeri,
Välimeren yhteydessä Bosporin,
Marmarameren ja Dardanellien kautta;
pohjoisessa siihen yhtyy Asovanmeri
Kertšinsalmen kautta. Suurin pituus idästä
länteen 1,160 km, suurin leveys 600 km,
suurin syvyys 2,200 m, suolanpitoisuus
pinnalla 1,4-2 %, syvempänä 2,25 %.
Tärkeimmät M:een laskevat joet: Tonava,
Dnestr, Bug, Dnepr, Kuban, Rion.

Mustamulta (ven. tšernozem),
Etelä- ja Lounais-Venäjällä sekä
Etelä-Siperiassa laajalla alueella esiintyvä
maaperätyyppi. Se on enintään vähän yli
2 m paksuna kerrostumana maan
pinnalla ja on mullasaineiden määrän
mukaan mustaa tai ruskeata;
mullasaineita on 2-16 %, ne ovat
muodostuneet arokasvien, etenkin niiden
tuuheiden juuristojen hajaantuessa. M:n
seudut ovat kuuluja viljavuudestaan.

Mustamäki, rautatieasema
Viipurin-Rajajoen rataosalla, Kanneljärven
kunnassa, 64 km Viipurista, 32 km Rajajoelta.

Mustangi (engl.), Austraalian ja
varsinkin Amerikan villiytyneistä hevosista
käytetty nimitys. Nyk. Etelä-Amerikassa,
erikoisesti Paraguayssa, uljaan ratsuhevosen nimi.

Mustapaidat, fascisteista käytetty nimitys.

Musta papisto, Venäjällä käytetty
luostaripapiston nimitys, vastakohta:
valkea papisto (muu papisto).

Musta Pekka, lasten korttileikki.

Mustapisara, Bailly'n pisara,
valon taipumisen aiheuttama ilmiö
Merkuriuksen ja Venuksen kulkua yli
Auringon pinnan havaittaessa: kun
kiertotähti jo kokonaan on Auringon
edessä, niin sitä yhdistää m. Auringon
reunaan. Tätä ilmiötä, joka vähentää
havaintotarkkuutta, voidaan rajoittaa
käyttämällä hyvää, suuriaukkoista objektiivia,


Mustapisara.
(Musta ympyrä
on Venus Auringon
valkealla pohjalla.)

Musta prinssi ks. Edvard,
Walesin prinssi 1.

Musta rautamalmi, magnetiitti (ks. t.).

Mustasaari. 1. Ruotsink. kunta
Vaasan läänissä, Vaasan ympärillä; 319,9
km2, 10,322 as. (1926). Korsholman ent.
kuninkaankartano, jossa ruotsink. maamieskoulu.
Kirkko, ollut aik. hovioikeudentalona, rak. 1777-86.
— 2. Rautatieasema (ent. Korsholm)
Seinäjoen-Vaasan rataosalla M:n kunnassa,
6 km Vaasasta.


Mustasaaren kirkko.



Musta sotnja, Venäjällä 1905
käytäntöön tullut nimitys roskaväestä, joka
pani toimeen väkivallantekoja juutalaisten
ja edistysmielisten sivistyneiden keskuudessa,
sitten niistä, jotka yllyttivät tällaisiin
tekoihin ja lopulta yleensä kaikista
pimeimmän taantumuksen kannattajista.

Musta surma l. isorutto, hävittävä
ruttotauti, todennäköisesti keuhkorutto,
joka 1300-luvun keskivaiheilla raivosi
melkein kaikissa Euroopan maissa.
Suomessa se riehui 1350-51.

Mustatae, hienotakeen vastakohtana
sellainen taottu rauta- tai teräsesine,
jota ei muovata leikkaavilla koneilla eikä
silitetä. Maalataan us. mustalla lakalla.

Mustat kummut, Black Hills (ks. t.).

Mustat veljet ks. Dominikaanit.

Muste, värillisten kirjoitusnesteiden
yleisnimitys. Itämaiset kansat käyttivät
m:na väriomenamehusta, rautavihtrillistä
ja kumista valmistettua nestettä,
joista vieläkin m:ta valmistetaan (n. s.
parkkihappo-m:t). M:seen pannaan sen
sakeutumisen estämiseksi etikka- tai
oksaalihappoa (alitsariinimuste). Nykyjään
käytetään m:na myös tervaväriliuoksia.
Kopioimis-m:ta saadaan
sekoittamalla tavalliseen m:seen
glyseriiniä ja dekstriiniliuosta. 
Sympateettinen m., sala-m.,
on kobolttikloryyrin tai -asetaatin
vesiliuos; sen jälki on varsin heikosti
näkyvä, mutta käy sinivihreäksi
lämmitettäessä ja katoaa uudelleen, jos
sille hengittää, vrt. Merkkausmuste,
Painoväri.

Mustekalat, pääjalkaiset
(Cephalopoda), nilviäisluokka. Pää suuri,
suuaukon ympärillä 8 tai 10 liikunta- ja
tarttumaelimenä toimivaa lihaksekasta
lonkeroa, joissa lukuisia imukuppeja. Silmät
suuret, eräillä suvuilla selkärankaisten
silmiä muistuttavat. Vatsapuolella
vaipan ympäröimä avara vaippaontelo,
jossa kidukset ja joka avautuu n. s.
suppilolla ulos. Ruumista verhoava kuori
on vain kahdella nykyjään elävällä
suvulla (Nautilus ja Argonauta),
muilla se on surkastunut ihonalaiseksi
selkäkilveksi. Sisäelimistä on mainittavin
peräsuoleen avautuva mustepussi; se
sisältää mustaa nestettä, jota m.
ahdistettuina ruiskuttavat suppilon kautta,
samentaen siten veden. Nilviäisille
ominaista jalkaa ei m:lla ole, se on
muuntunut suulonkeroiksi ja suppiloksi. —
Kaksi alalahkoa: nelikiduksiset
ja kaksikiduksiset. Edellisiä ovat
helmivenhe (ks. t.) ja muinaisaikojen
ammoniitit. Jälkimmäiset jaetaan
10-lonkeroisiin dekapodeihin ja
8-lonkeroisiin oktopodeihin.
Dekapodien lonkeroista on 2 muita pitempää,
niissä on imukuppeja vain lapiomaisesti
laajenneessa latvaosassa. Niitä on m. m.
Välimeressä ja Atlantin rannoilla elävä
tavallinen mustekala l. seepia
(Sepia officinalis), joka tulee


Tavallinen mustekala
(Sepia officinalis).

30 cm pitkäksi; se on syötävä, mustepussista
saadaan kestävää seepiaväriä, selkäkilpeä
(„valaskalan suomua") käytetään
kalkinpitoisuutensa vuoksi häkkilintujen
ruoaksi. Dekapodeja ovat myös kalmari
(ks. t.) ja valtamerten syvyyksissä elävät
Architeuthis-lajit, joista suurimmat ovat
18 m pitkiä, silmien halkaisija lähes 0,5 m.
Oktopodeja ovat paperivenhe (ks. t.)
ja säkkimäiset kahdeksanjalkaiset l.
meritursaat (Octopus), jotka tav.


Meritursas (Octupus
vulgaris),

ovat korkeintaan 15 cm pitkiä (lonkerot 90 cm),
mutta jotka joskus kasvavat 3:kin m pitkiksi
(lonkeroineen); niitä elää kaikissa lämpimissä
merissä. — Eräillä m:lla on yksi suulonkero
muuntunut koiraksen parituselimeksi, joka
voi irtautua muusta ruumiista ja ominpäin
uida pitkiä matkoja.

Mustiala, valtion omistama koulutila
Tammelassa, kuulunut Horneille. Tilalla
alkoi toimintansa 1840 Suomen ensim.
maanviljelyskoulu, joka toimi v:een 1897;
vv. 1845-53 ja 1865-1908 annettiin siellä
korkeinta maatalousopetusta, Maamiesopisto
v:sta 1908, 2-vuotinen karjanhoitokoulu
ja valtion juustokoeasema. Kuva ks. II os.,
p. 1321-1322.



Mustikka (Vaccinium myrtillus),
kanervakasvien heimoon kuuluva varpukasvi,
jonka lehdet varisevat talveksi;
teriö ahdassuinen, pallomainen,
punainen. Hedelmä mustansininen (joskus
valkoinen) marja. M. on tyypillinen
varjoisien havumetsien aluskasvi. Pohjoisen
pallonpuoliskon pohjoisosissa.

Mustila, allodisäteri Elimäellä.
Tilalla suoritettu huomattavia kokeita
ulkomaisilla puilla ja pensailla. [Tigerstedt.
„Mustilan kotikunnas" (1922).]

Mustio (ruots. Svartå). 1.
Kaksikielinen kunta (enemmistön kielenä ruotsi)
Uudenmaan läänissä, Karjaan-Hyvinkään radan
varrella; kuuluu kirkollisesti
(tehdasseurakuntana) Karjaaseen; 6 km2.
529 as. (1926). A.-b. Svartå Bruk o.-y:n
puuhiomo (per. 1901, pääoma 5 milj. mk.).
Tehtaalle johtaa M:n asemalta 4,5 km
pitkä sähköraitiotie. Aikaisemmin rautatehdas
(per. 1616, masuuni lakkautettu 1698,
vasarapaja 1900). — 2. M:n kartano,
Linder-suvun sääntöperintötila, jolla
teollisuuslaitokset ovat sijainneet;
päärakennus v:lta 1783, sisustus arvokas.
— 3. Rautatieasema Karjaan-Hyvinkään
rataosalla, 15 km Karjaalta.


Mustion kartano.

Mustionjoki, Mustjoki,
Karjaanjoki (ruots. Svartå)
lähtee Lohjanjärvestä ja laskee
Pohjanpitäjänlahteen. Mustion,
Pinjaisten ja Åminnen kosket,
joiden rannoilla teollisuuslaitoksia.

Mustonen, Antti Juhana
(1810-77), joensuulainen liikemies,
valtiopäivämies. Omisti sahoja, rautatehtaita,
lasiruukin y. m.

Mustvee, kauppala Virossa,
Peipsenjärven rannalla. 3,000 as.

Musäus [-sē'-], Johann
(1735-87), saks. kirjailija. Teoksia: romaani
„Grandison der Zweite", satiiri
„Physiognomische Reisen", ivallinen satukokoelma
„Volksmärchen der Deutschen".

Muta, humuspitoisten vesien pohjaan
raudan- ja kalkinpitoisista orgaanisista
yhdistyksistä muodostunut kerrostuma,
johon on sekoittunut mädänneitä
kasvijätteitä, hiekkaa ja savilietettä;
kosteana punaisenruskeata, kuivuessa
tummenevaa ja kutistuvaa. Hyvää savi- ja
hiekkamaiden maanparannusainetta.

Mutaisten kartano, ent. ratsutila
Paraisten Kirkkosaarella; mainittu jo 1338.

Mutakala ks. Keuhkokalat ja
Kivennuoliaiset.

Mutatis mutandis (lat.), ,,sittenkuin
se, mikä on muutettava, on muutettu",
suorittamalla tarpeelliset muutokset;
puheenaolevaan asiaan sovelluttamalla.

Mutatsioniteoria, Hugo de Vriesin
laatima teoria, jonka mukaan uusien
lajien syntyminen tapahtuu äkkiä,
ikäänkuin hyppäyksittäin ilmestyvien
periytyvien muunnosten, n. s.
mutatsionien kautta; näiden
syntymisessä ei valinnalla siis ole
mitään osuutta. Teoriansa de Vries
laati lähinnä Oenothera
lamarckiana-kasvista saamiensa
äkkiä syntyneiden periytyvien muotojen
nojalla. Nykyisin ei m:aa alkuperäisessä
muodossaan pidetä pätevänä. Mutatsioneiksi
sanotaan nykyisin semmoisia periytyviä
(genotyyppisiä) muutoksia, jotka eivät
ole syntyneet sekamuotojakautumisen
tuloksena; ei-periytyviä muutoksia
sanotaan modifikatsioneiksi.
Mutatsionin kautta syntyneitä yksilöitä
sanotaan mutanteiksi.

Mutaus, ruoppaus (ks. t.).

Mutavulkaani, muravulkaani,
keilamaisia, 100:kin m korkeita
lietekasoja, jotka ovat purkautuneet maasta
kaasujen ja suolaliuosten yhteydessä.
Niitä on runsaasti vuoriöljyalueilla,
esim. Bakussa.

Mutavällijat (arab.), muhamettilaisen
seurakunnan hallitus.

Muther [mūter], Richard
(1860-1909), saks. taidehistorioitsija. Teoksia:
,,Geschichte der Malerei im XIX Jahrhundert",
„Geschichte der Malerei" y. m.

Mutsuhito (1852-1912), Japanin
keisari 1867-1912. M:n aikana Japani
uudistettiin eurooppalaismalliseksi
valtakunnaksi.

Mutteri (saks.-ruots.), kierteellisellä
reiällä varustettu neliö- tai
kuusikulmiopohjainen kappale, jota käytetään
ruuvin sulkemiseen, vrt. Ruuvi.

Muttra [engl. äänt. matrə] kaup.
Etu-Intiassa Agrasta luoteeseen.
Pyhiinvaelluspaikka, Krišnan palveluksen
keskuksia. Rautatiesolmu. 55,000 as.



Mutu (Phoxinus aphya), 5-7 cm pitkä
särkikala; selkä ruskeahko, sivuilla mustia
tai keltaisia täpliä, vatsa valkoinen tai punerva.
Suomen- ja Pohjanlahdissa, paikoitellen myös
sisävesissämme.

Mutualismi (lat.), yhteiskuntapoliittinen,
suunta, joka pyrkii vapaan kilpailun sijaan
saattamaan voimaan keskinäiseen avustukseen
perustuvan järjestyksen osuustoiminnan ja
keskinäisen vakuutuksen muodossa,
Tämänsuuntaista oppia on esittänyt varsinkin
Proudhon. Kirjassaan „Mutualismi"
(1920, suomen.) A. Travers-Borgstroem on
esittänyt suunnitelman, joka tarkoittaa
kapitalismin ja sosialismin yhteen
sovittamista. Sen mukaan olisi yksityinen
omistusoikeus yleensä säilytettävä,
mutta maaomaisuus ja luottotoiminta
yhteiskunnallistettava. — Biol.
ks. Symbioosi.

Mutuuli (lat.), „pisara", ks.
Doorilainen tyyli.

Muukalaislegioona (ransk. Légion
étrangère), Ranskan armeijassa palveleva,
etupäässä muukalaisista muodostettu
joukko-osasto. M:aan liittyminen on
sallittu nimeä ilmoittamatta.

Muukalaisten oikeus, ne
oikeussäännökset ja yleiset oikeusperiaatteet,
jotka määräävät valtion alueella olevain
vieraitten valtioitten alamaisten eli
ulkomaalaisten oikeusaseman.

Muukka, Elias (s. 1853),
taidemaalari. Maalannut vars. Sisä-Suomen
maisemia.

Muuli, aasioriin ja hevosentamman
sekamuoto. Äitinsä kokoinen ja muuten
sen näköinen, paitsi että korvat ja
häntä enemmän muistuttavat isää.
Vuoristopoluilla varovaisuutensa vuoksi
erittäin sovelias kantojuhta. — Muuliaasi,
orihevosen ja aasintamman sekamuoto.
Aasin kokoinen ja näköinen, pää pitkä
ja hoikka kuin hevosella. Vuoristomaissa
tärkeä kantojuhta, — Sekä muulit että
muuliaasit ovat yleensä lisääntymiskyvyttömiä.


Muuleja.

Muulikone ks. Kehruukoneet.

Muumio (pers.), mätänemiseltä
suojattu vainajan ruumis. Jos muumioitumisen
aikaansaa itse luonto (ilmaston
kuivuus tai maaperän kivennäisaineet),
puhutaan luonnollisesta m:sta. Tav.
m:lla tarkoitetaan ruumista, jota
hautaamista varten on käsitelty
mätänemistä ehkäisevillä aineilla (vrt.
Palsamoiminen). Muumioimista on
harjoitettu vars. Egyptissä, jossa myös
eläimiä palsamoitiin. Kun m. oli kääritty
siteisiin, asetettiin se ihmisruumiin
muotoiseen koteloon, joka oli maalattu
voimakkain värein ja varsinkin kasvot huolella
kuvatut. Kotelo asetettiin puuarkkuun
ja tämä vielä toiseen arkkuun. Kuva ks.
Egypti.

Muunnettu ala ks. Muuntotekijä.

Muunnetut soinnut, alteroidut
soinnut, johtuvat kunkin sävellajin
diatonisista soinnuista siten, että yksi
tahi useampi soinnun sävelistä vaihtuu
lähinnä ylempään tahi alempaan
kromaattiseen säveleen, esim. C-duurissa:
(c e g), c e gis, c es g, cis e g, cis es g.

Muunnos. 1. Biol. M. l.
varieteetti, lajikäsitteen systemaattinen
ala-aste. Verraten epämääräinen käsite,
johon sisällytetään jonkin lajin kaikki
ne muodot, jotka huomattavasti ja samaan
suuntaan eroavat lajin tyypillisistä
yksilöistä. Periytyviä m:ia sanotaan usein
mutanteiksi, ei-periytyviä
modifikatsioneiksi. — 2. Matem.
M. l. transformatsioni, tehtävä,
jolla matem, lausekkeelle tai yhtälölle
annetaan uusi, määrättyyn tarkoitukseen
sopivampi muoto. M:illa on suuri merkitys
algebrassa ja integraalilaskennassa.
— 3. Mus. M. l. alteratsioni,
soinnun muuttuminen diatonisesta soinnusta
muunnetuksi soinnuksi.

Muuntaja, transformaattori,
sähkömagneettiseen induktsioniin perustuva


Muuntaja.

koje, joka muuttaa vaihtovirran jännityksen
korkeammaksi tai matalammaksi. Sähköasemalta
tuleva korkeajännitysvirta johtuu rautasydäntä
ympäröivään, ohutlankaiseen, monikierroksiseen
primaarikäämiin, jolloin se indukoi matala
jännityksistä vaihtovirtaa


Muuntajan kaavakuva. I
korkeajännitys-(primaari-)käämi,
II matalajännitys-(sekundaari-)käämi.



harvakierroksiseen, paksulankaiseen
sekundaarikäämiin. Jos päinvastoin
matalajännityksinen primaari virta johdetaan
paksulankaiseen käämiin, niin saadaan
korkeajännityksinen sekundaarivirta,
vrt. Induktsioni, Muuttajakone
ja Tasasuuntaaja.

Muuntelu, se elollisessa luonnossa
yleinen ilmiö, että jälkeläiset eivät joka
suhteessa ole vanhempainsa kaltaisia,
vaan joihinkin ominaisuuksiin nähden
eroavat niistä. Kaikkia niitä yksilöitä,
jotka eroavat yleistyypin yksilöistä,
sanotaan muuntelijoiksi (varianteiksi):
plusmuuntelijoiksi, jos kyseessäoleva
ominaisuus on keskimäärän yläpuolella,
miinusmuuntelijoiksi, jos se on alapuolella,
vrt. Muunnos (biol.) ja Polveutumisoppi.

Muuntotekijä, reduktsionitekijä,
suhdeluku (esim. jyväluku), jolla maan
pinta-ala on kerrottava sellaisen vertausluvun
(muunnetun alan) saamiseksi, että eri
hyvyysluokkiin kuuluvia maa-aloja voidaan
verrata keskenään.

Muurahaiset (Formicidæ),
pistiäisheimo, n. 5,000 lajia, Suomessa


Muurahaisia. K koiras,
N naaras, T työmuurahainen.

31 lajia. Elävät yhteiskunnissa, joissa
kolmenlaisia jäseniä: koiraita, naaraita ja
työmuurahaisia; viimeksimainitut ovat
naaraita, joiden sukupuolielimet ovat
surkastuneet. Eräiden lajien työmuurahaisista
on osa erilaistunut isopäisiksi ja
vahvaleukaisiksi sotilaiksi. Vain naarailla
ja työmuurahaisilla on myrkkyrauhanen
takaruumiissaan, polttiaisilla
(Myrmicidæ) on myrkkypistin,
varsinaisilla m:lla (Formicidæ)
ei. Jälkimmäiset purevat haavan leuoillaan)
ja ruiskuttavat siihen sitten takaruumiistaan
myrkkyä. Yhteiskunnan perustaminen alkaa
parveilulla l. häälennolla:
kauniina kesäpäivänä lähtee tuhansia
siivekkäitä koiraita ja naaraita
liikkeelle, eräät lajit parittuvat ilmassa,
toiset vasta maahan laskettuaan.
Hedelmöittyneet naaraat joko joutuvat
työ-m:n hoiviin vanhaan pesään tai
perustavat yksinään tai muutamien työ-m:n
kanssa uuden yhteiskunnan. Suurin osa
joutuu kumminkin tuhon omaksi.
Maahan tultuaan naaraat irroittavat
siipensä. Koiraat kuolevat. Pesät ovat
hyvin vaihtelevia: maanalaisia käytäviä


Muurahaiskeon leikkaus.


(kivien alla tai ilman kivisuojaa),
lahokantoihin koverrettuja, maanpinnasta
kohoavia kekoja y. m. Pesistä johtaa eri
suuntiin hyviä polkuja. Muodonvaihdos
on täydellinen: toukat valkoisia, raajattomia,
kotelot tav. erikoisen kotelokopan
sisässä (n. s. muurahaisten munat).
Munien, toukkien ja kotelojen hoito
vaatii suurta huolenpitoa ja alituista
siirtelyä säävaihtelujen mukaan. Useimmat
syövät eläinravintoa: imevät hyönteisistä,
niiden toukista, madoista y. m. nesteet;
jotkut syövät sitäpaitsi kasviruokaa,
onpa yksinomalsiakin kasvinsyöjiä, joista
eräät viljelevät pesänsä lähellä heinäkasveja
niiden siementen vuoksi, toiset maanalaisissa
kammioissaan sieniä. Monet lajit harjoittavat
karjanhoitoa: hoitavat lehtikirvoja, joiden
makeita ulostuksia „lypsävät" tuntosarvillaan.
Eräät ryöstävät toisten lajien koteloita ja
kasvattavat niistä orjia, jotka tekevät työtä
ryöstäjäin yhteiskunnan hyväksi. — Suomen
lajeista ovat mainittavimmat: puna- l.
kekomuurahainen (Formica rufa),
joka laatii korkeat kekonsa metsiin
pääasiallisesti havupuiden neulasista,
veripunainen muurahainen
(F. sanguinea), joka ryöstää orjikseen
mustanruskeita m:ia (F. fusca),
iso hevosmuurahainen l. rautamuurahainen
(Camponotus herculaneus), joka
kaivertaa pesänsä tav. kantoihin, pieni
musta paperimuurahainen (Lasius
fuliginosus), joka muuraa onttoihin
puihin käytäviä hienoksi pureskellusta


Muurahainen
lypsämässä kirvaa.



paperimassasta, pieni keltamuurahainen
(L. flavus), joka elää maan sisään
kaivamissaan pesissä, usein kivien alla ja
jonka pääasiallisena ravintona ovat
lehtikirvojen ulostukset. Keski- ja
Etelä-Euroopassa elävä
amatsonimuurahainen (Polyergus
rufescens) elää kokonaan orjiensa
varassa, kykenemättä itse syömäänkään.
Troopillisen Amerikan lehdenleikkaaja-m.
(Atta) leikkaavat lehdistä pieniä
palasia, joita kuljettavat maanalaisiin
sienitarhoihinsa lannoitusaineeksi.
— Missä määrin m:n toimintoja ohjaa
harkintakykyinen äly, missä määrin vaisto,
siitä tutkijat ovat eri mieltä.

Muurahaishappo (H.COOH), orgaanisista
hapoista yksinkertaisin, rasvahappojen
(ks. t.) sarjan ensim. jäsen. Sulamis-p. 8°,
kiehumapiste 101°, om.-p. 1,23
(10° C). Voimakkaasti syövyttävä,
pistävänhajuinen, hapan neste, panee
ihon rakoille. M:n alkalisuolat,
alkaliformiaatit, syntyvät, kun
hiilimonoksidia johdetaan kuumaan,
väkevään lipeään.

Muurahaiskarhu (Myrmecophaga
jubata), vajahampaisten lahkoon kuuluva
et.-amer. imettäväinen. Ruumis toista
metriä pitkä, häntä samanpituinen ja
erittäin tuuhea; pää pitkä ja hoikka,
kieli rihmamainen, venyvä, limainen,
hampaita ei ensinkään. Syö muurahaisia
ja termiittejä, joita pyydystää pitkällä
tahmealla kielellään.


Muurahaiskarhu.

Muurahaiskorento (Myrmeleon
formicarius), verkkosiipisten lahkoon
kuuluva, hennon sudenkorennon näköinen
hyönteinen. Toukka, n. s. muurahaisleijona,
on leveä, karvainen, kömpelönnäköinen; se
kaivaa hiekkaan suppilomaisen kuopan ja
väijyy ohitsekulkevia hyönteisiä sen
pohjassa; nämä vierivät kuoppaan, jossa
muurahaisleijona imee ne kuiviin. —
Etelä-Suomen hiekkanummilla joks. yleinen.


Muurahaiskorento, alempana
toukka.

Muurahaiskylpy valmistettiin ennen
siten, että tavalliseen ammekylpyyn
pantiin 1 kg muurahaisia. Nykyjään
käytetään keinotekoisia
muurahaishappovalmisteita. M. aikaansaa
vahvan ihokiihoituksen.

Muurahaiskävyt (Manis),
vajahampaisten lahkoon kuuluvia imettäväisiä,
suurimmat toista metriä pitkiä. Ruumis
limittäisten sarveissuomujen peittämä,
joten eläimet ovat suurten käpyjen näköisiä.
Syövät muurahaisia ja termiittejä. Afrikassa
ja Etelä-Aasiassa.


Muurahaiskäpy.

Muurahaisleijona ks. Muurahaiskorento.

Muurahaissiat, maasiat
(Orycteropus), vajahampaisten lahkoon
kuuluva afr. imettäväissuku. Pyydystävät
pitkällä, limaisella kielellään muurahaisia
ja termiittejä. Yöeläimiä, viettävät
päivät kaivamissaan maakuopissa.
Etelä-Afrikassa Kapin m.
(O. capensis), Koillis-Afrikassa
etiopialainen m. (O. æthiopicus)
n. 1 m:n pituisia. Kapin m:aa pyydystetään
sen arvokkaan turkin vuoksi.

Muurahaissuosijat, myrmekofyytit,
kasveja, joiden arvellaan elävän eräänlaisessa
symbioosisuhteessa muurahaisiin, siten että ne
esim. mesiäisillä, jotka ovat kukkien ulkopuolella,
houkuttelevat muurahaisia, jotka puolestaan
suojelevat niitä vahingollisilta
hyönteisiltä. Meikäläisiä m:ta on esim.
aitovirna. M:ksi on selitetty m. m. eräät
troopilliset akaasiat, joiden isoissa,
ontoissa piikeissä asuu muurahaisia, ja
amer. Cecropia-lajit, joiden ontot
nivelvälit ovat muurahaisten asuntoina ja
joiden varsi erittää muurahaisten
ravinnoksi soveltuvaa valkuaisainetta.
Todennäköisesti on kumminkin muurahaisten
tekemää hyötyä ainakin Cecropiaan
nähden liioiteltu.

Muurahaisvieraat, myrmekofiilit,
hyönteisiä, jotka elävät muurahaisten pesissä,
toiset koko ikänsä, toiset vain määrätyllä


kehitysasteella. Eräät niistä ovat
muurahaisille vahingollisia, toisten
sekä hyöty että vahinko on varsin
vähäinen, varsinaisiksi m:ksi
(symfiileiksi) sanotaan semmoisia
hyönteisiä, jotka suorastaan nauttivat
muurahaisten hoitoa ja suosiota,
pääasiassa erittämänsä makean nesteen
vuoksi.

Muurain ks. Mesimarja ja
Suomuurain.

Muurame, kunta Hämeen läänissä,
Päijänteen pohjoispään ja Muuratjärven
ympärillä; ennen Säynätsalon erottamista
92,4 km2, 2,366 as. (1926).
A. Ahlström o.-y:n saha, M:n Tuolitehdas o.-y.
(per. 1903).

Muurasjärvi, Muurrejärvi (ks. t.).

Muuratjärvi, Muuramejärvi,
järvi Pohjois-Päijänteen länsipuolella,
12 km pitkä, 4 km leveä. Laskee
Muuratjokea myöten Päijänteen
lahteen Muuratsalon saaren kohdalle.

Muurauslasta, muurauskauha,
teräslevystä tehty varrellinen, lapiontapainen
työase, jolla muurari käsittelee laastia.

Muuri, kivistä, tiilistä, savesta,
laastista tai betonista valmistettu seinä.
Kivet tai tiilet ladotaan päällekkäin joko
täytettä käyttämättä (kylmä m.) tai
täyttämällä kolot ja raot laastilla, Savi-m.
rakennetaan survotusta savesta, johon on
siteeksi sekoitettu olkia, kanervia t. m.,
betoni-m. kalkkilaastista ja sepelistä
(kalkkibetoni-m.), sementtilaastista ja
sepelistä (varsin, betoni-m.) tai betonista,
jossa on koksikuonaa (kuonabetoni-m.).
— Penger-m. estää maan vierimistä,
perus-m. jakaa rakennelman painon
maaperälle tai paalutukselle, väli-m.
erottaa rakennuksen eri osat, sydän-m.
kulkee rakennuksen keskellä, side-m.
kulkee siinä poikittain, palo-m.
katkaisee rakennusrivin tontin rajalla, kohoaa
ulkokattoa korkeammalle ja on aukoton,
tuki-m. kannattaa holvia tai kaarta.
Liitostavan perusteella erotetaan eräitä
m.-tyyppejä. Kyklooppi-m. (ks. t.).
Polygoni-m. rakennetaan epäsäännöllisen
monikulmaisista kivistä; saumat täytetään
(nykyjään) laastilla. Harkko-m:t
tehdään säännöllisistä, suorakulmaisista
neljäkäskivistä; saumat lakoja pystysaumoja;
m:n läpi kulkee vasituisia sidekerroksia.
Erikoinen harkkomuurilaji on n. s.
rubble-m., joka rakennetaan
vaihtelevankokoisista kiviharkoista, joiden
luku samassa pystysaumassa rajoitetaan
esim. 3:ksi tai 4:ksi. — Tiililiitoksista
ks. Limitys.

Muurihammastus l. kreneleeraus,
pystysuora hammastettu muuripääte, alk.
linnoitustaidon tärkeimpiä rakenteita, nyk.
sen merkitys on vain koristeellinen, vrt.
Kaleva (talon kuva).

Muurikruunu, kruunu, jonka
pystysakaroina on muurihammastuksia;
esiintyy us, kaupunkien m. m. Hämeenlinnan
ja Viipurin vaakunoissa.

Muurikvadrantti, vanha astronominen
koje, meridiaanissa olevalle muurille
sijoitettu suurehko kvadrantti, jolla
määrättiin taivaankappaleen
meridiaanikorkeus ja läpikulkuaika.

Muuriliitos, muurikivien (kiviliitos)
ja -tiilien limitys, jossa sidekerrokset ja
-kivet ankkurien ja laastin ohella sitovat
muurin, niin että se kannattaa itsensä
ja kuormituksia.

Muuriluoti l. luotilanka, lankaan
kiinnitetty paino, jota käytetään
pystysuoran suunnan määräämiseen
rakennus- y. m. töissä.

Muurinsyöpä, muurisalpietari,
muurin pinnalle kiteytynyt salpietari,
joka syntyy maassa olevista mätänevistä
orgaanisista typpiyhdistyksistä
muodostuvasta typpihaposta ja laastissa
olevista vahvoista emäksistä (etupäässä
kalkista).

Muurla, kunta Turun ja Porin
läänissä, Varsinais-Suomen itäosassa;
76,7 km2, 1,757 as. (1926).

Muurmannin legioona. Vapaussodan
jälkeen muodostui Muurmannin radan
varrelle suom. kapinanosanottajista y. m.
joukko-osasto, joka otettiin
englantilaisten palvelukseen. Kun eräät sen
johtomiehistä olivat suhteissa bolševikkeihin,
niin englantilaiset riisuivat legioonan
aseista. Kesällä 1919 Suomen ja
Englannin välillä tehdyn sopimuksen mukaisesti
M. l:n jäsenet eräin poikkeuksin
saivat palata Suomeen. Mikäli heihin ei
voitu sovelluttaa aikaisempia armahduksia,
oli legioonalaiset palautettava engl. laivaan.

Muurmannin rannikko ks.
Kuollan niemimaa.

Muurmannin rata, 1915-17
rakennettu rautatie Petroskoista
Muurmanskiin Muurmannin rannikolle, 1,060
km pitkä. Sen kulkusuunnasta ks.
Itä-Karjalan ja Kuollan niemimaan
karttoja.

Muurrejärvi, Muurasjärvi,
Viitasaaren reitin pohjoisimpia järviä, n.
20 km luoteeseen Pihtiputaan kirkolta;
13 km pitkä, 3 km leveä. Laskee Alvajärveen.



Muuruejärvi, Muuruvejärvi,
Viitasaaren reitin järviä, 12 km pitkä,
suurin leveys 4,5 km. Laskee
Keihärin-koskea myöten Ylä-Keiteleeseen.

Muurutvirta, perattu virta Akonveden
ja Muuruveden välillä, Mukan itään
Muuruveden kirkolta.

Muuruvesi, järvi Nilsiän reitissä,
Akonveden ja Juurusveden välillä.
Pohjoisrannalla M:n kirkonkylä.

Muuruvesi, kunta Kuopion läänissä,
Koillis-Savossa; 255,9 km2, 4,536 as.
(1926). Maamieskoulu, kotitalouskoulu.
M:stä on erotettu itsenäiseksi kunnaksi
ja seurakunnaksi Juankoski (ks. t.).

Muusa, kreik. tarustossa runotar,
taiteiden ja tieteiden haltijatar.
Niitä oli tav. 9.

Muuselmanni, musulmanni,
muhamettilainen.

Muusikeri (lat.), säveltaiteilija.

Muutoksenhaku, oikaisun hakeminen
tuomioistuimen tai muun viranomaisen
päätökseen.

Muutoksenhakukeino, oikeudenkäyntimenettely,
jolla tuomioistuimen tai muun viranomaisen
päätökseen haetaan oikaisua ylemmältä
oikeudelta tai viranomaiselta. Suomen
oikeuden mukaan ovat n. s. varsinaisia
m:ja: veto, valitus, alistus, nosto
ja takaisinvoitto, sekä n. s. ylimääräisiä
m:ja: kantelu, menetetyn ajan takaisin
antaminen ja lainvoiman saaneen päätöksen
purkaminen sekä armonanomus.

Muutosehdotus, amendemangi,
on osittaista muutosta eduskunnassa
käsiteltävänä olevaan lakiehdotukseen
tarkoittava ehdotus. Lakiehdotuksen
kolmannessa käsittelyssä sekä yli vaalin
lepäämään jätettyyn perustuslakiehdotukseen
ei Suomen V. J:n 57 ja 60 §:n mukaan
saa tehdä m:ia.

Muuttajakone, sähkökone, joka
muuttaa tasavirran vaihtovirraksi tai
päinvastoin. Moottorigeneraattorissa on
vaihtovirralla käyvä sähkömoottori ja
tasavirtadynamo tai päinvastoin kytketty
yhteiseen akseliin, yksiankkuri-m:ssa ja
kaskadi-m:ssa molemmat koneet ovat paitsi
mekaanisesti myös sähköisesti kytketyt,
vrt. Muuntaja ja Tasasuuntaaja.


Yksiankkurimuuttaja.
M kenttämagneetit,
A ankkuri, C komtnutaattori,
S liukurenkaat, T
tasavirtajohdot, K
kolmivaihevirtajohdot.

Muuttohaukka (Falco peregrinus),
melkein yli koko maapallon levinnyt,
Suomessakin harvinaisena pesivä
jalohaukka; selkäpuolelta tummanharmaa,
vatsapuolelta vaalea, mustatäpläinen tai
-juovainen, kurkku puhtaan valkoinen.
Pesii korkeille kallioille, harvoin puihin.
Hyvä lentäjä, surmaa suuriakin lintuja,
kuten sorsia ja teeriä. Rauhoitettu
Ahvenanmaalla.


Muuttohaukka.

Muuttokirja, seurakunnan kirkkoherran
tai siviilirekisterin pitäjän antama
todistus seurakunnasta tai kunnasta
toiseen muuttavan henkilön merkitsemiseksi
uuden seurakunnan kirkonkirjoihin tai
kunnan siviilirekisteriin (Julistus 4/8 1898;
Asetus Suomen kreikkalais-katolisesta
kirkkokunnasta 14/1 1925, 173 §; Asetus
siviilirekisterin pitämisestä 22/12 1917,
20 ja 21 §).

Muuttoliike ks. Sisäinen
muuttoliike ja Siirtolaisuus.

Muuttolinnut, pohjoisessa lauhkeassa
ja kylmässä vyöhykkeessä lämpimänä
vuodenaikana eläviä ja siellä pesiviä
lintuja, jotka kylmäksi vuodenajaksi
muuttavat lämpöisempiin maihin.
Muuttovaisto lienee periytynyt jääkauden
ajoilta, jolloin lintujen oli pakko
ajoittain pohjolasta vetäytyä etelämmäs.
Lintujen rengasmerkinnöillä on todettu,
että m. noudattavat määrättyjä
muuttoteitä, seuraten esim. jokia,
merenrannikkoa, vuorenselänteitä y. m. s.
[Oma Maa II.]

Muuttopäivä, työsopimuksen
lakkaamispäivä. Jos työsopimus tarkoittaa
maanviljelyksessä tai sen välittömässä
yhteydessä toimitettavaa työtä ja
työntekijä joko asuu työnantajan luona tai
on hänen ruoassaan tai palkkaetuina saa
asunnon ja muita luontaisetuja, pidetään
m:nä, ellei toisin ole sovittu tai
tarkoitettu, marraskuun 1 päivää
(Työsopimuslaki 1/6 1922, 27 ja 28 §).
vrt. Lähtöpäivä.

Muuttotodistus, muuttokirja (ks. t.).

Muuttovapaus. Suomen kansalaisella
on eräin poikkeuksin oikeus oleskella
omassa maassa, vapaasti täällä valita
asuinpaikkansa ja kulkea paikkakunnasta
toiseen (H. M. 17/7 1919, 7 §).

Muuttuja, argumentti, se
muuttuvainen suure, josta funktsioni
(ks. t.) riippuu.



Muuttumattomien tilavuussuhteiden
laki (joskus myös Gay-Lussacin
laki), Gay-Lussacin keksimä kaasujen
kem. yhtymistä koskeva laki. ks. Gay-Lussac.

Muuttuvainen, variaabeli,
suuruudeltaan muuttuva suure, jollaisia
m. m. funktsioniopissa käsitellään, joko
vapaa m. eli muuttuja
(argumentti) tai tästä riippuva m.,
funktsioni.

Muuttuvaiset tähdet, tähdet joiden
näennäinen valovoima vaihtuu, yleensä
jaksollisesti. Ensimmäiseksi (1596)
havaittu muuttuvainen tähti oli Mira Ceti,
Valaskalan ihme, toinen Algol (1667).
Useimmissa tapauksissa muuttuvaisen
tähden muodostaa kaksoistähti, jonka
toinen, valoton tai heikkovaloinen
komponentti ajoittain peittää toista.

Myalgia (kreik.), lihaskipu,
lihasreumatismi.

Myameri, Itämeren alueen viimeisen
jääkauden jälkeisen ajanjakson, nykyajan,
geol. nimitys. Johtuu hietasimpukan
(Mya arenaria) sukunimestä, tämä
simpukka kun on vasta myöhään vaeltanut Itämereen.

Myeliitti (kreik.), selkäytimen tulehdus.

Mügge, Theodor (1806-61), saks.
kirjailija. Kirjoittanut m. m. matkakuvauksia
Skandinaaviasta, romaanin „Erich Randal",
jonka aihe on Suomen sodasta 1808-09, ja
„Leben und Lieben in Norwegen".

Mühlberg [mylberhj], kaup.
Preussissa Elben varrella läh. Saksin rajaa.
3,500 as. Täällä Kaarle V voitti 1547
Saksin vaaliruhtinaan Juhana Fredrikin.

Mühlhausen [mylhauzən], kaup.
Preussissa, Erfurtista luoteeseen.
Kutomateoll.; Mariankirkko 1300-luvulta.
35,000 as, — vrt, Mülhausen.

Myhrberg [myrbärj],
Maksimilian August (1797-1867),
suom. vapaustaistelija, synt. Raahessa,
Otti v:sta 1824 osaa Kreikan vapaussotaan
ollen m. m. Palamiden linnoituksen päällikkönä
1829. Oli mukana Puolan kapinassa 1831
ja senjälkeen karlistien puolella Espanjan
sisällissodissa.


M. A. Myhrberg.

Mykale (nyk. Samsun-Dagh),
vuoriniemeke Vähässä-Aasiassa vastapäätä
Samos-saarta, Sen kohdalla kreik. laivasto
voitti persialaiset 479 e. Kr.

Mykenai l. Mykene, paikkakunta
Moreassa, Kreikassa. Suuria esihist.
muinaisjäännöksiä, joista merkittävimmät
Leijonaportti ja n. s. Atreuksen
aarreaitta (kupuhauta).


Mykenai, suuri kupuhauta.

— Mykeneläinen kulttuuri, Aigeianmeren
rantamilla vallinnut pronssikautinen
kulttuurimuoto, vastaa kreettalaisen kulttuurin
myöhäisintä l. myöhäisminolaista
ajanjaksoa (1600-1100 e. Kr.). Kreikan
mannermaa tulee Kreetan sijaan kaupan
välittäjäksi. Varallisuudesta
mannermaalla todistavat rikkaat hautalöydöt
ja komeat hautarakennukset sekä palatsit
ja linnat; viimemainituista ovat
Tirynsin ja Mykenain kuuluisimmat. N. 1100
m. k. väkivaltaisesti kukistuu, ja
pronssikausi väistyy rautakauden tieltä.

Mykerö ks. Kukinto.

Mykerökukkaiset (Compositæ),
yhdisteräisiin kuuluva kasvikunnan suurin
heimo, yli 12,000 lajia. M:n kukkalapakkoa
sanotaan marroksi; tämän
alapuolella on tav. vihreiden ylälehtien
muodostama, yksityisen kukan verhiötä
muistuttava kehto. Kaikki kukat voivat
olla samanlaisia, joko torvimaisia tai
kielimäisiä, tai ovat reunoilla sijaitsevat
laitakukat kielimäisiä, keskellä
olevat kehräkukat torvimaisia. Kehräkukat
ovat tav. 2-neuvoisia, laitakukat us.
1-neuvoisia emikukkia, joskus neuvottomiakin.
Heteiden ponnet torveksi yhteenkasvaneet.
Hedelmä pähkylä. — Heimossa on lukuisia
koristuskasveja (auringonkukka, asteri),
mutta verraten vähän hyötykasveja (salaatti,
artisokka, sikuri, mustajuuri).

Mykiö, linssi (ks. t.).

Mykiökaihi, harmaakaihi (ks. t.).



Mykoderma (kreik.), hiiva- y. m. sieniä,
jotka oluen, kaljan, hedelmämehujen y. m. s.
pinnalla muodostavat ohuen kalvopeitteen.
Ne valmistavat muurahais-, voi-, etikka-
y. m. happoja ja antavat täten liuoksille
milloin miellyttävän, milloin vastenmielisen
hajun ja maun.

Mykologia (kreik.), sienitiede.

Mykorritsa (kreik.), sienijuuri, ks.
Sienet.

Myksooma (kreik.), hyytelömäisen
sidekudoksen muodostama kasvain.

Myksödeema, myksedeemi
(kreik.), kilpirauhasen surkastumisesta
aiheutuva, varsinkin kasvoissa ilmenevä
ihon pöhöttyneisyys, mihin liittyy
erinäisiä muita ruumiillisia ja henkisiä
sairaalloisuuksia. vrt. Kretinismi.

Mylady [mile'idi] (engl.), armollinen
rouva (neiti).

Mylæ (nyk. Milazzo), satamakaupunki
Sisilian pohjoisrannalla, 18,000 as. Sen
edustalla roomalainen C. Duilius voitti
kartagolaisen laivaston 260 e. Kr.

Mülhausen [mylhauzən] (ransk.
Mulhouse), kaup. Elsassissa, Ranskassa.
Kutoma-, kone- ja kem. teoll. Kuului
Saksaan 1871-1919. 100,000 as.

Mülheim [mylhaim]. 1. M. an der
Ruhr, kaup. Preussissa Ruhrin varrella
kivihiilialueella. Rauta- (m. m. Thyssenin
tehtaat), nahka- ja kutomateoll. 130,000 as.
— 2. M. am Rhein, Kölniin liitetty
kaup., 55,000 as.

Mylius-Erichsen, Ludvig
(1872-1907), tansk. kirjailija ja naparetkeilijä.
Johti 1902-04 tansk. kirjallista
Grönlannin-retkikuntaa ja 1907
Danmark-retkikuntaa (Grönlannin
pohjoisosiin); kuoli tällä matkalla.

Müller, Friedrich (1749-1825),
saks. taidemaalari ja runoilija, tunnettu
nimellä Maler-M. Julk. idyllisiä runoja
ja „myrsky- ja kiihko"- kaudelle kuvaavat
näytelmät ,,Fausts Leben I" ja „Golo und
Genoveva". — Müller, Georg Elias
(s. 1850), saks. sielutieteilijä, kokeellisen
sielutieteen merkkimiehiä. Teoksia: „Zur
Grundlegung der Psychophysik" (1878), „Zur
Analyse der Gedächtnistätigkeit und des
Vorstellungsverlaufes" (1911-17). — Müller,
Hermann (1829-83), saks. luonnontutkija,
Sprengelin ja Darwinin ohella mainittava kasvien
pölytyssuhteiden tutkijana. — Müller,
Hermann (s. 1876), saks. sosialisti,
Ulkoministerinä 1919-20 allekirjoitti
Versaillesin rauhansopimuksen, maalisk.-kesäk.
1920 samalla valtakunnankanslerina. — Müller,
Johann Bernhard, ruots. ratsuväenkapteeni
vietiin suuren pohjan sodan aikana Siperiaan.
Valmisti 1716 kirjoituksen „Leben und
Gewohnheiten der Ostiaken". — Müller,
Johannes (1801-58), saks. anatomi ja
fysiologi, prof. Bonnissa ja Berliinissä,
nykyaikaisen fysiologian perustajia, suoritti
uraauurtavia tutkimuksia fysiologian ja
anatomian eri aloilla. Pääteos: „Handbuch der
Physiologie des Mensehen" (2 nid., 1833-40).


J. Müller (anatomi).

— Müller, Johannes (s. 1864),
saks. uskonnollinen dogmaattisuudesta
vapaa kirjailija. Järjestänyt Elmaun
linnaan Ylä-Baijeriin virkistyskodin
etsiville sieluille. Teoksia suomen.:
„Ihmisen arvoitus", „Elämästä ja kuolemasta",
„Rakkaus", „Kolmas valtakunta". — Müller,
Johannes von (1752-1809), saks.
historioitsija, M. oli ensimmäisiä, jotka
osoittivat syvempää ymmärtämystä keskiaikaa
kohtaan. Pääteos: „Geschichte der Schweizer".
— Müller (Muller), Jörgen
Peter (s. 1866), tansk. voimailija. Julk.
1904 kuuluisan kotivoimistelukirjan ,,Mit
System"; johtaa v:sta 1912 Lontoossa
voimistelulaitosta. Teoksia suomen.:
,,Järjestelmäni", „Järjestelmäni naisille",
„Järjestelmäni lapsille" sekä „Sukupuolimoraali
ja elämänonni". — Müller, Karl
(s, 1852), saks. evankeelinen teologi. Pääteos
laaja „Kirchengeschichte". — Müller,
Karl Otfried (1797-1840), saks.
muinaistutkija. Käänteentekevä on hänen teoksensa
„Prolegomena zu einer wissenschaftlichen
Mythologie", missä hän koettaa määrätä tarujen
syntypaikkoja, — Müller, Max
(1823-1900), saks.-engl. filologi, prof.
Oxfordissa, M:n tärkeimmät julkaisut koskevat
muinaisint. filologiaa, uskonnonhistoriaa ja
vertailevaa kielitiedettä, johon osasi herättää
vilkasta harrastusta. Teoksia: Rigveda-julkaisu
selityksineen, „History of ancient
sanskrit literature", „Lectures on the origin
and growth of religion", „Lectures on
the science of language" (1861-64),
„The science of thought" (jossa M.
esittää kielifilosofisen järjestelmänsä). M:n
johdolla julkaistiin englanniksi laaja
kokoelma itämaisia uskontotekstejä. M.
tutki myös uraali-altailaisia kieliä.
— Müller, Sophus (s. 1846),
tansk. muinaistutkija. Teoksia: „Ordning af
Danmarks Oldsager" ja „Vor Oldtid".



Müllerin tiehyt, selkärankaisten
munatiehyt, syntynyt alkujaan esimunuaisesta.

Müller-Lyer, Franz (1857-1916),
saks. psykologi ja sosiologi. Tutkinut
m. m. näköharhauksia (ks. t.). Teoksia:
„Die Entwicklungstufen der Menschheit".

Mylleröidä, voimistella J. P. Müllerin
(ks, t.) järjestelmän mukaisesti.



Mylly, sanan laajimmassa merkityksessä
jauhatuslaitos (ruuti-m., luu-m., noki-m.),
joskus puserruslaitos (öljy-m.), tavallisimmin
kuitenkin viljan jauhatuslaitos (jauho-m.).
Vanhimmat olivat käsiin:t l. jauhinkivet
(ks. t., kuva); nyk. käyttövoimana vesi,
tuuli, höyry tai sähkö, Yksinkertaisessa
m:ssä on vain jauhinkivet, kaksi vaakasuoraa
pyöreää kiveä, toinen kiinteä, toinen sen päällä
pyörivä, varustettu keskuksessa olevalla
reiällä, silmällä, mistä jyvät kaadetaan
kivien väliin. Kivien kosketuspinnoilla
on kierukkamaiset, ulospäin madaltuvat
uurteet, joihin vilja joutuu, hiertyen
sitä hienommaksi kuta ulommaksi
kulkee, kunnes valuu kivien ympärille
valmiina jauhona. — Nyk. on kivet
isoissa m:issä enimmäkseen korvattu
sileillä tai uurrepintaisilla valsseilla,
jotka eri pyörimisnopeudella käyden
musertavat viljan ensin karkeiksi
rouheiksi, sitten yhä hienommiksi jauhoiksi.
— Täydellisen m.-laitoksen toiminta
ilmenee diagrammasta. Vilja nousee
elevaattorilla aluksesta tai vaunusta
esipuhdistuskoneeseen, mikä erottaa suurehkot
roskat, tuulettaa viljan ja imee pois
tomun, sieltä automaattiseen vaakaan ja
varastoon. Jauhatuksen alkaessa vilja
joutuu uudelleen automaattiseen vaakaan
ja puhdistuskoneisiin. Imusuodin
tuulettajineen ja seuloineen poistaa kevyet
rikat, rautaesineet poistaa magneettinen
erottaja, rikkaruohon siemenet eroavat


Tuulimylly („mamselli").




n. s. triööreissä, multa harja- tai
pesukoneissa. Siemenaihe ja karvat („parta")
sekä kuoret poistetaan kärki- ja
kuorimiskoneissa. Kaikki rehuksi kelpaavat
jätteet joutuvat rehu-m:yyn, puhdistettu
vilja jauho-m:yyn, missä on useita
perättäisiä valssipareja ja näiden välillä
lajitteluseulat. Lopuksi jauhot joutuvat
sekoitus- ja säkityskoneisiin ja varastoon.

Suomen tärkeimmät m:t ovat Vaasan Höyrymylly
o.-y:n m. (per. 1876, jauhatuskyky
150,000-200,000 kg ruisjauhoja
vuorokaudessa; myös riisimylly),
Haapaniemen valssi-m. Kuopiossa (per. 1901,
omist. H. Saastamoinen ja Pojat o.-y.),
Koljonniemen valssi-m. Kuopiossa (omist.
O.-y. Gust. Kanin, uudistettu 1883),
Karjalan Mylly o.-y:n suurimo-m.
Tienhaarassa (valmistui 1919-20), Riihimäen
Valssimylly o.-y:n m. (valmistui 1923),
Savon Valssimylly o.-y:n m. Mikkelissä
(valmistui 1921). Kaikkiaan oli 1924
Suomessa 44 jauho- ja suurimomyllyä;
tuotannon arvo 346,6 milj. mk.

Myllykoi (Ephestia Kühniella),
perhonen, jonka toukka käyttää ravinnokseen
etupäässä ruis- tai vehnäjauhoja, viljaa
ja suurimoita sekä kehrää jauhot
sitkeiksi myhkyiksi, jotka tukkeavat
seulat, johtoputket y. m.

Myllykoski. 1. Koski Kymijoessa
Keltinkoskien ja Keskikosken välillä
Sippolassa. Sen varrella Yhtyneet
Paperitehtaat o.-y:n teollisuuslaitoksia.
— 2. Rautatieasema Kouvolan-Kotkan
rataosalla Sippolan kunnassa, 12 km
Kouvolasta.

Myllylä, kartano Elimäellä.

Myllymäki, rautatieasema
Haapamäen-Seinäjoen rataosalla, Ähtärin
kunnassa, 33 km Haapamäeltä. Aseman
lähellä samanniminen vuori, 217 m yli
merenp.

Myllynkivi, luonnollisesta kivestä tai
smirgelistä ja jostain sideaineesta, tav.
sementistä, valmistettu pyöreä,
kiekonmuotoinen kivi, joita kaksittain
käytetään viljan jauhamiseen. M:n
jauhatuspintaan hakataan urat l. rihlat
jauhamisen edistämiseksi. Keinotekoisia m:ia
valmistaa meillä m. m. Suomen
Myllynkivitehdas o.-y. (Tirvan kivet).

Myllynkivikaulus, 1500-1600-luvuilla
käytetty kaulus (kuva ks. Kaarina
Maununtytär).

Myllypelto, rautatieasema
Hiitolan-Raudun radalla Räisälän kunnassa,
48 km Hiitolasta, 15 km Käkisalmesta.

Myllytulli, Ruotsissa ja Suomessa
jauhatettavasta viljasta suoritettava vero,
joka 1634 muutettiin n. s. henkirahoiksi.

Myllyvero, aikaisemmin
myllynomistajilta heidän myllyliikkeestään
kannettu elinkeinovero, lakkautettu 1882.

Mylord [milō'd] (engl.), armollinen
herra.

Münch-Bellinghausen [mynhj-],
Eligius von (1806-71), saks.
näytelmäkirjailija. Julk. nimellä Friedrich
Halm joukon näytelmiä, kuten
„Griseldis" ja „Der Fechter von Ravenna".

üü


München. Raatihuone ja Frauenkirche (vas.).


München [mynjhen], Baijerin
tasavallan pääkaup., Isarin kahden puolen.
Frauenkirche 1400-luvulta, Michaelskirche
1500-luvulta, Theatinerkirche 1600-luvulta,
Siegestor, Propylaiat, Maximilianeum
y. m. loistorakennuksia, ent. kuninkaanlinna,
us. taidemuseoita (m. m. Vanha ja
Uusi Pinakoteekki, Glyptoteekki),
Baijerin Kansallismuseo ja tekn. museo
Deutsches Museum. Yliopisto, tekn.
korkeakoulu, tiede- ja taideakatemioja. Olut-,
metalli-, taideteoll. Per. n. 1158,
pääkaup. v:sta 1255, Kustaa II Aadolfin
valloittama 1632. 680,000 as.

Münchener Neueste Nachrichten
[mynjhener noieste nahrihten],
Münchenissä v:sta 1848 ilmestyvä
vanhoillinen sanomalehti.

München-Gladbach [mynjhen-glātbah],
kaup. Preussissa, Reinin-alueen
puuvillateollisuuden keskus. 115,000 as.

Münchhausin jutut, sarja liioiteltuja
metsästys-, sota- ja matkaseikkailukaskuja,
joiden kertojana ja sankarina on
hannoverilainen paroni Karl Friedrich
Hieronymus von Münchhausen (1720-97),
joka oli ollut ven. upseerina sodassa
Turkkia vastaan. M. j:ista tavataan osa
jo vanhemmissa seikkailukuvauksissa.

Mynheer [mein-] (holl.), herra(ni);
leikillinen hollantilaisen nimitys.

Münnich [-ihj] (Minich),
Burkhard Christoph von (1683-1767),
ven. sotamarsalkka, kreivi. Rakensi
Laatokan kanavan, Kronstatin sataman ja
Riian linnoitukset. Kunnostautui Turkin
sodassa 1736-39. Kukisti 1740 Bironin;
Siperiaan karkoitettuna 1741-62.

Münster (saks.), keskiajalla luostari
tai vain luostarikirkko; nyk. tuomiokirkko,
esim. Strassburgin m.

Münster, kaup. Preussissa,
Westfalenissa. Keskiaik. rakennuksia, m. m.
tuomiokirkko ja raatihuone 1200-luvulta.
Yliopisto, musiikkikorkeakoulu. Kutomateoll.,
100,000 as. — M:ssä Ranska ja
keisarilliset (Itävalta) tekivät rauhan
1648. vrt. Westfalenin rauha.

Mynster, Jakob Peter (1775-1854),
tansk. piispa, Själlandin v:sta 1834.
Valtiollisilta ja kirkollisilta mielipiteiltään
vanhoillisena M. vastusti ratsionalismia,
grundtvigilaisuutta ja vapaamielisyyttä yleensä.

Münster, Sebastian (1489-1552),
saks. oppinut. Julk. 1544 kuuluisan „Cosmographian".

Münsterberg [-rhj], Hugo
(1863-1916), saks.-amer. filosofi, psykotekniikan
(ks. t.) perustaja. Teoksia: „Philosophie der
Werte", ,,Die Amerikaner", ,,Psychologie und
Wirtschaftsleben", „Grundzüge der Psychotechnik".

Myntti (saks.), lyöty raha.
— Myös = minttu (ks. t,).

Mynttimerkit, vaskirahaa, jota
Ruotsissa 1715-19 laskettiin liikkeeseen
hopearahan arvoisena.

Müntz [mynts], Eugène
(1845-1902), ransk. taidehistorioitsija. Teoksia:
,,Les arts à la cour des papes pendant
le XV et le XVI siècle", „La tapisserie",
,,Histoire de Part pendant la renaissance".

Münzer [-tsər], Thomas
(n. 1489-1525), saks. uskonnollinen haaveilija.
Vaati uudestikastamista ja omaisuuden yhteyttä,
mukana talonpoikaiskapinassa; mestattu.

Mynäjoki, Varsinais-Suomessa, laskee
Pyhäjärven eteläpuolisilta seuduilta
Mynämäen lahteen. N. 40 km pitkä.

Mynämäki. 1. Kunta Turun ja Porin
läänissä, Varsinais-Suomen pohjoisosassa;
321,8 km2, 4,956 as. (1926).
Yhteiskoulu. Harmaakivikirkko n. v:lta
1260. — 2. Rautatieasema Turun-Uudenkaupungin
radalla M:n kunnassa, 30 km Turusta.

Myografi (kreik.), kone, jolla
merkitään lihasten pituuden ja jännityksen
muutokset. M:lla merkitty käyrä on
myogramma.

Myomeerit (kreik.), peräkkäisiin,
sidekalvon erottamiin segmentteihin
jakautunut lihaksisto; semmoinen on kaioilla.

Myooma (kreik.), lihaskasvain,
lihassäikeiden muodostama, useimmiten
emässä esiintyvä kasvain, jossa se
aiheuttaa kipuja ja verenvuotoja.

Myopia (kreik.), likinäköisyys.

Myosotis, lemmikki (kasvi).

Myotomia (kreik.), lihaksen katkaisu.

Myrberg [myrbärj], Otto
Ferdinand (1824-99), ruots. teologi,
raamatullisen suunnan edustaja. Per.
aikakauskirjan ,,Bibelforskaren"; Ilmestyskirjan
selitys suomen.

Myrha, vanhassa Raamatun kielessä
mirhami, Commiphora- ja
Balsamodendron-puista tihkunut kumihartsi,
jota Euroopassakin on käytetty ja Itämailla
yhä käytetään lääkkeenä.

Myria- (kreik.), metrijärjestelmässä
etutavu = 10,000. Jäänyt melkein
kokonaan käytännöstä.

Myriadi (kreik.), kymmenentuhatta;
hyvin suuri lukumäärä.

Myriapoda (kreik.), tuhatjalkaiset.

Myrkkyjauho, arsenikkitrioksidi.



Myrkkykaasut, sodassa käytetyt
myrkylliset kaasut. vrt. Kaasusota.

Myrkkylilja, alaston impi
(Colchicum autumnale), liljakasvi,
jonka sipulista työntyy syksyllä lehdetön
kukkavana, Teriö kellomainen, sinipunerva.
Kotoisin Välimeren maista, meillä
koristuskasvina viljelty. Kasvin kaikki
osat ja erittäinkin siemenet myrkyllisiä.

Myrkyt ovat aineita, jotka jo
verraten pieninä annoksina aikaansaavat
häiriöitä ruumiissamme. Hyvin
vähäisinä annoksina useita ,,myrkkyjä"
käytetään lääkkeinä. Eräillä m:lla on
erikoistaipumus vaikuttaa määrättyihin
elimiin: alkoholi, kloroformi ja eetteri
hermostoon, fosfori maksaan, elohopea
suoliin ja munuaisiin. Jotkut myrkyt,
esim. käärmeen ja mehiläisen sekä eräät
bakteerien synnyttämät, vaikuttavat vain
vereen jouduttuaan. vrt. Myrkytys.

Myrkyttäminen, rikos, jonka tekee
se, joka ilman surmaamisen aikomusta
toista vahingoittaakseen saattaa häneen
myrkkyä tahi muuta sellaista vaarallista
ainetta (R. L. 21:7).

Myrkytys, myrkkyjen (ks. t.)
vahingollinen vaikutus elimistöön.
Jokapäiväisessä puheessa m:llä tarkoitetaan
epäorgaanisten myrkkyjen, kuten arsenikin
ja fosforin sekä eräiden orgaanisten
myrkkyjen, esim. alkoholin, kokaiinin,
nikotiinin ja morfiinin aikaansaamaa
vaikutusta. Kun kumminkin tauteja
aiheuttavat bakteerit ja muut
mikro-organismitkin synnyttävät ruumiissa
myrkkyjä, ovat kaikki tarttuvat taudit
itse asiassa m:iä. Ruumiin ulkopuolellakin
syntyneet mikro-organismien muodostamat
myrkyt, esim. pilaantuneessa kalassa tai
lihassa olevat, voivat myös aikaansaada
m.-oireita.

Myrmekofiilit (kreik.), muurahaisvieraat
(ks. t.). — Myrmekofyytit, muurahais-suosijat
(ks. t.).

Myrmidonit, tarunomainen kreik.
kansanheimo; otti Akilleuksen
johtamana osaa Troian sotaan.

Myrobalaanit, troopillisesta Aasiassa
kasvavien Terminalia-puiden hedelmät,
joita käytetään parkitusaineena.

Myron, kreik. kuvanveistäjä, toimi
Ateenassa n. 450 e. Kr. Teoksia:
„Kiekonheittäjä", ,,Ateena ja Marsyas".


Myron: Kiekonheittäjä.

Myronihappo, sinigriini,
glykosidi, jonka kaliumsuolaa on mustan
sinapin (Sinapis nigra) siemenissä.

Myrsky, yleensä vähintään 7
beaufortin voimainen tuuli (nopeus vähintään
15 m/sek.). Jos tuulen nopeus on 40-60 m/sek.,
sanotaan sitä hirmu-m:ksi.
Milloin m.-keskusta (matalapainekeskusta)
piirittää joka puolelta hyvin voimakas m.,
puhutaan pyörre-m:stä l. kyklonista,
Tarkemmin ks. Tuulet.

Myrskylinnut (Procellaridæ),
pitkäsiipisten lahkoon kuuluva lintuheimo,
meren ulapan asukkaita. M: ja ovat
m. m.: albatrossi (ks. t.),
jäämyrskylintu (Fulmarus
glacialis), n. 50 cm pitkä valkoinen
ja harmaa Pohjois-Jäämerën asukas; eteläisen
pallonpuoliskon jättiläismyrskylintu
(Macronectes giganteus), selkäpuolelta
tumma, vatsapuolelta valkea, n. 90 cm pitkä;
ulappapääsky (Hydrobates pelagicus),
14 cm pitkä, elää Atlantilla, päiväntasaajan
pohjoispuolella; myrskypääsky
(Oceanodroma leucorrhoa), 20 cm pitkä,
mustanruskea, pohjoisen pallonpuoliskon
kylmissä merissä; Kapin kyyhky
(Daption capensis), Atlantin ja
Tyynenmeren eteläosissa, n. 40 cm pitkä,
kyyhkysen näköinen, päältä siniharmaan ja
valkoisen kirjava, alta valkoinen;
myrskysukeltaja (Puffinus anglorum),
36 cm pitkä, päältä mustanruskea, alta
valkoinen, yleinen Euroopan länsirannikolla.

Myrskylä (ruots. Mörskom). 1.
Kaksikielinen kunta (enemmistön kielenä
suomi) Uudenmaan läänissä, Itä-Uudellamaalla;
200,2 km2, 2,985 as. (1926).
M:n kartano. — 2. Rautatieasema
Lahden-Loviisan radalla, Lappträskin kunnassa,
32 km Loviisasta.

Myrskyvaroitus tapahtuu, milloin
vähintään 7 beaufortin tuuli on
odotettavissa, nostamalla varoitusasemilla
tankoon m.-merkkejä: a (suppilo) = lounais-,
b (kartio) = luoteis-, c (kaksi kartiota)
= koillis-, d (kaksi suppiloa) = kaakkois-,
e (kartio ja suppilo) = hirmumyrsky,



f (pallo) = yleensä m., sekä radioteitse.
Viimeksimainittu lähetetään meillä nyk.
tarpeen vaatiessa Helsingistä kahdesti
päivässä. Vaasasta, Hangosta ja
Viipurista kolmasti päivässä (suomen-,
ruotsin- ja englanninkielellä).


abcdef


Myrtti (Myrtus communis),
Välimeren maissa kasvava matala
valkokukkainen puu tai pensas. Meillä
huonekasvina viljelty, käytetään
morsiusseppeleihin.

Myseeli (kreik.), rihmasto, huovasto
(ks. t.).

Mysia, Myysia (ks. t.).

Myski l. biisami, myskihirven
myskirauhasen pehmeä, jyväkäs, punaruskea
erite; haju voimakas, hitaasti häviävä,
kostuttaessa taas uudistuva. Ennen
stimuloivana lääkkeenä käytetty, nyk.
hajuvesissä.

Myskihirvi (Moschus moschiferus),
Keski-Aasian vuoristoseuduissa elävä,
n. 1 m pitkä, 40 cm korkea, ruskea,
valkovatsainen hirvieläin; sarveton, uroksella
pitkät torahampaat ja vatsalla myskiä
erittävä nyrkinkokoinen myskirauhanen.
— Myskihärkä (Ovibos moschatus),
Grönlannissa ja Pohjois-Amerikan pohjoisosissa
elävä onttosarvinen märehtijä, yli 2 m pitkä ja
toista metriä korkea. Ruumis tanakka,
pitkäkarvainen, sarvet vahvat, jalat matalat,
häntä lyhyt. — Myskiisika, napasika (ks. t.).


Myskihärkä.

Myslbek, Josef Václav (s. 1848),
tšek. kuvanveistäjä. Töitä Praagissa:
Pyhän Wenzelin ratsastajapatsas, Palackýn
sillan neljä hiekkakivistä henkilökuvaa.
Smetanan ja Kolárin rintakuvat
Kansallisteatterissa, Taborilla: Žižkan
muistomerkki.

Mysore [engl. ääntämys maisō'ə],
myös Maisur. 1. Alkuasukasvaltio
Etu-Intiassa, Etelä-Dekanin sisäosassa,
6 milj. as. — 2. Kaup. M:n valtiossa,
maharadžan hallituskaup., yliopisto.
85,000 as.

Myssyt, valtiollinen puolue Ruotsissa
vapaudenajalla, muodostui 1730-luvulla
vastapainoksi hatuille (ks. t.). Puolueen
päämääränä oli rauhan ylläpitäminen
Venäjän kanssa, sitäpaitsi se vastusti
hattujen tuhlaavaa valtionvarojen
käyttöä. Liian läheiset suhteet Venäjään
saattoivat m. huonoon huutoon, ja puolue
näytti 1747 joutuvan hajoamistilaan.
Mutta 1750-luvun loppupuolella „vanhan
myssypuolueen" sijalle nousi „nuori
myssypuolue", joka sekin kohdisti
hyökkäyksensä hattujen huonoa
raha-asiainhoitoa vastaan. Päästyään 1765
valtaan m. ajoivat perille painovapausasetuksen
1766, mutta ryhtyivät liian äkillisesti
panemaan toimeen taloudellista ohjelmaansa.
Tyytymättömyyttä lisäsi se, että
m. olivat jälleen antautuneet Venäjän
johdettaviksi. Yhdistyneitten hovi- ja
hattupuolueitten onnistui kukistaa m.
1769. Keväällä 1772 m. uudelleen saivat
hallituksen käsiinsä, mutta sam. v.
Kustaa III:n vallankumous pysyväisesti
lopetti vapaudenajan puoluehallituksen.

Mysteeri (kreik.), salaperäinen,
arvoituksellinen asia. — M:t,
salapalvelukset, suljettujen piirien
jumalanpalvelukset. Sellaisia oli esim.
kreikkalaisilla ja roomalaisilla;
kuuluisimmat olivat eleusilaiset m:t.

Mysteerinäytelmät, keskiajalla
kirjoitettuja ja esitettyjä hengellisiä
näytelmiä, jotka kuvasivat kohtauksia
Raamatusta, vars. Vapahtajan elämästä. Niitä
esitettiin ensin latinaksi kirkoissa,
näyttelijöinä pappeja ja kuoropoikia, myöh.
näytäntöjä pidettiin myös ulkosalla ja
kansankielellä.

Mystifikatsioni (ransk.),
salaperäinen, hämärä asia; uskottelu.

Mystiikka (kreik.), uskonnollisen
elämän muoto, joka panee pääpainon
sielun välittömään yhteyteen jumaluuden
kanssa. M:aa tapaa esim. kristinuskossa,
braamalaisuudessa ja uusplatonilaisessa
filosofiassa. Mystikkoja ovat esim.
Bernhard Clairvauxlainen, Eckart, Tauler,
Suso ja Böhme (ks. n.).

Mystillinen (kreik.), salaperäinen,
salainen, joskus = epäilyttävä.

Mystisismi (kreik.), se ajatuskanta,
ettei todellisuuden sisäistä luonnetta
voida ymmärryksen avulla käsittää, koska
se on vain välittömästi tajuttavissa.

Mytens, Meytens  (ks. t.).

Mytilene ks. Lesbos.

Mytologia (kreik.), jumalaistarusta;
sitä koskeva tutkimus l. taruoppi.




Myy (M, μ,), kreik. kirjain, mikronin
ja etutavun mikro- (=1/1000 000) lyhennys.
μμ, = millimikron = 1/1000 000 mm.

Myymis- ja hukkaamiskielto. Jos
ulosotonhaltija ei katso olevan täyttä
syytä anotun takavarikon myöntämiseen
tai velkoja tahi se, joka vaatii parempaa
oikeutta määrättyyn tavaraan, on
pyytänyt velallisen omaisuutta tai tavaraa
pantavaksi m. ja h:n alaiseksi, voi
ulosotonhaltija sellaisen kiellon myöntää,
milloin syytä on. M. ja h:n rikkomisesta
on säädetty rangaistus (Ulosottolaki
VII luku; R. L. 16:18).

Myyrä, Jonni (s. 1892), urheilija.
Keihäänheiton voittaja vv:n 1920 ja
1924 Olympialaisissa tuloksin 65,78 ja
62,96 m. Kuva ks. Heittourheilu.

Myyrät (Arvicolidæ), pikkujyrsijöitä,
joilla on poimukiilteiset poskihampaat
ja karvassa piilevät korvat. Häntä
2/3 ruumiin pituudesta tai lyhyempi,
tiheäkarvainen. Metsä-m:n, oja-m:n,
pelto-m:n ja sopulin (ks. n.)
suvut. vrt. Maamyyrä.

Myysia, Vähän-Aasian luoteisosan ent. nimi.

Myyteria (ruots.), salaliitto, kapina,
vars. sotilaiden ja merimiesten kesken.

Myytillinen (kreik.), taruperäinen,
mytologiaan, jumalaistarustoon kuuluva.
— Myytti, taru, kertomus jumalista ja
jumalolennoista.

Myöhästys, mora (ks. t.).

Myönnytys, asianosaisen oikeuden
edessä antama selitys, ettei hän kiellä
määrätyn seikan tahi asianlaidan
todellisuutta, Oikeudenkäymiskaaren 17:36
mukaan tunnustettu asia on todistetun
veroinen, jos kanteenalainen, joka on
tullut lailliseen ikään eikä ole mielipuoli,
vapaaehtoisesti oikeuden edessä tunnustaa
asian ja häntä ei ole siihen kidutettu,
peljätetty tai petollisesti viekoiteltu.
Henkeä koskevissa rikosasioissa ei ketään
saa tuomita oman tunnustuksensa nojalla,
ellei ole seikkoja, jotka tunnustuksen
vahvistavat. Samoin avioeroa huoruuden
perusteella ei voida yksinomaan
aviopuolisojen tunnustuksen nojalla myöntää
(Julistus 5/12 1789).

Myöstäminen, metallin kuumentaminen
tarkoituksena saadametalli pehmeäksi
sen käytyä kovaksi takomisen, vetämisen
tai muun muokkauksen vuoksi, taikka
poistaa siitä jännitykset. Teräs on
kuumennuksen (n. 750-850°) jälkeen hitaasti
jäähdytettävä (4-10 tuntia), kuparin
y. m. metallin saa jäähdyttää nopeastikin.
— Vesi-m., pikamyöstö, toimitetaan
kuumentamalla teräs n. 700°:een,
jäähdyttämällä se verkalleen
ruskeanpunahehkuun (n. 500°:een) ja
jäähdyttämällä se äkkiä vedessä. vrt.
Päästäminen.

Myötäjäiset, se omaisuus, joka
annetaan lapsille tai muille alenevassa
polvessa oleville perillisille heidän
mennessään avioliittoon tai erotessaan
vanhempainsa kodista tai muussa tilaisuudessa,
nautittavaksi omistajan elinaikana,
mutta palautettavaksi pesänjakoon tämän
kuoltua (Naimiskaari 16:1-3).

Myötäjäisvakuutus. M:n tarkoituksena
on pääoman synnyttäminen, joka käytetään
tyttären myötäjäisiin tai pojan opintojen
tukemiseen (kasvatus- l. opintokorko).
Jos lapsi kuolee ennen vakuutussopimuksessa
määrättyä ajankohtaa, suorittaa henkivakuutusyhtiö
ainoastaan kantamansa maksut osaksi
tai kokonaan.

Mårbacka [mōr-], kartano Östra
Emtervikin pitäjässä Vermlannissa,
Selma Lagerlöfin synnyinkoti ja
omistama v:sta 1910.

Mädänneet kaupungit l. lahonneet
kauppalat (engl. rotten boroughs),
nimitys, jota käytettiin niistä Englannin
kaupungeista tai kauppaloista, joilla
mitättömyydestään huolimatta oli ennen v:n 1832
parlamenttireformia oikeus valita parlamenttiin
1-2 edustajaa.

Mädänsyöjät, mädännäisloiset,
saprofyytit, lehtivihreättömiä
kasveja, jotka kyvyttöminä yhteyttämään
ottavat ravintonsa lahoavista tai
mätänevistä kasvi- ja eläinaineksista. M:iä
ovat siemenkasveista m. m. mäntykukka
ja harajuuri, monet sienet ja
mädättäjäbakteerit. M:iin luetaan myös
semmoiset kasvit, jotka kuten homesieni,
hiivasieni ja maito- tai etikkahappobakteerit
eivät käytä ravinnokseen mätäneviä tai
lahoavia aineita, vaan orgaanisia aineita
yleensä. — N. s. puolimädänsyöjiä
ovat m. m. talvikkilajit ja monet
kämmekkäät, jotka lehtivihreällisinä
yhteyttävät, mutta lisäksi ottavat
orgaanista ravintoa alustastaan.



Mäenlasku, talviurheilumuoto, jota
harjoitetaan Keski-Euroopan alppiseuduilla
ja Pohjoismaissa. Suosituimmat välineet
ovat matala, teräsjalaksinen lastenkelkka
ja aikuisten käyttämä ratista ohjattava
„bobsleigh". vrt. myös Hiihto.


Mäenlaskua bobsleigh-kelkalla.


Mägi, Konrad (1878-1925), vir.
taidemaalari, alk. kuvanveistäjä; N.
Trukin (ks. t.) kera Viron huomattavin
maisemamaalari.

Mähkä (Selaginella), suuri
liekokasvisuku. Suomessa luonnonvaraisena vain
yksi laji: kosteilla niityillä kasvava
piikki-m. (S. selaginoides). Eräitä
lajeja puutarhakasveina Keski- ja
Etelä-Euroopassa, huonekasveina vähän meilläkin.

Mähren, Määri (ks. t.).

Mäkelin, Yrjö (1875-1923), suom.
sosialisti. Oli us. valtiopäivillä, keväällä
1918 Kansanvaltuuskunnan (ks. t.) jäsen.

Mäkelä, Juho (s. 1885), suom.
taidemaalari; etevä vesivärien käyttäjä.

Mäkinen, Eero (1845-1902),
kansakoulun käsityönopetuksen uranuurtajia,
per. Sortavalan lähelle Myllykylään
veistomalli-, työkalu- ja urkuharmonitehtaan
sekä käsityönopettajaopiston.

Mäkipeska, Aukusti (1812-87),
talonpoikaissäädyn puhemies 1863-72,
asui Ruovedellä.

Mäkitupa-alue, maa-alue, joka on
annettu vuokralle maanviljelys- tai
teollisuustyöväestöön kuuluvan tai muun
taloudellisesti samanvertaisen henkilön
tai perheen asuntoalueeksi (Asetus
torpan, lampuotitilan ja mäkitupa-alueen
vuokrauksesta 12/3 1909, 1 §:n 3 mom.).

Mäklin [lī'n], Fredrik
Wilhelm (1821-83), suom. eläintieteilijä,
v:sta 1859 eläintieteen ylim., v:sta 1867
vakinainen prof.; hyönteistutkija,
useimmat teokset käsittelevät kovakuoriaisia.

Mälari (ruots. Mälaren), Ruotsin
kolmanneksi suurin järvi, Keski-Ruotsin
itäosassa, 1,140 km2 (ilman saaria),
12 penikulmaa pitkä, suurin leveys
5 penik., suurin syvyys 64 m. Laskee
Itämereen Norrströmin ja sulullisen
Söderströmin kautta, jotka molemmat
virtaavat Tukholman halki.

Mälkilä, allodisäteri Perniössä;
vanhoja rakennuksia.

Mälzel [mältsəl], Johann
Nepomuk (1772-1838), myös Mälzl,
saks. mekaanikko ja musiikinopettaja. Keksi
metronomin (ks. t.) 1816.

Mämmi, heikolla tulella imellytetty
maustettu ruisjauhopuuro, joka uunissa
(tav. tuohisissa) paistetaan; meillä
yleinen pääsiäisruoka.

Mämminkoski, Keiteleen toinen
laskukoski Kuhnamojärveen, n. 8 km
luoteeseen päälaskuväylästä, Äänekoskesta.

Männynkarehtija, mänty-yökkö (ks. t.).

Männynneulapistiäiset (Lophyrus),
lehtipistiäisiin kuuluvia hyönteisiä,
joiden 2-3 cm pitkät toukat ovat monesti
aikaansaaneet suurta tuhoa mäntymetsissämme.
Kuva värikuvaliitteessä Tuhohyönteisiä.

Mäntsälä, kunta Uudenmaan
läänissä, Keski-Uudenmaan pohjoisosassa;
573,3 km2, 8,731 as. (1926),
Tulitikkutehtaita; Suomen Vanutehdas.
Kartanoita: Frugård l. Alikartano, Linnanen,
M:n kartano, Saari, Sälinkää.

Mänttä, kunta Hämeen läänin pohjoisrajalla,
Itä-Satakunnassa; 59,8 km2, 2,840
as. (1926). Paperitehdas, selluloosatehdas
ja 2 puuhiomoa (vrt. Serlachius.
G. A. Serlachius a.-b.). Tehtaat ympäristöineen
muodostavat taajaväkisen yhdyskunnan. Yhteiskoulu.


Mäntän tehtaita.




Mänty (Pinus), n. 80 lajia käsittävä
havupuusuku pohjoisella pallonpuoliskolla,
neulaset 2-5 kimpuissaan kääpiöoksissa,
kävyt 2-3-vuotiset. — Tavallinen m.
l. petäjä (P. silvestris) on
katajan jälkeen Euroopan laajimmalle
levinnyt havupuu; sitäpaitsi se kasvaa
myös suuressa osassa Pohjois-Aasiaa.
Fennoskandiassa m. muodostaa tunturi-
ja koivuvyöhykkeen eteläpuolella
erityisen m.-vyöhykkeen. M:n
pohjoisin kasvupaikka meillä on Utsjoen
ja Tenojoen yhtymäkohdassa (69° 55'
pohj. lev.). — M:llä on syvälle
tunkeutuva paalujuuri, joka kuitenkin
tyypilliseksi kehittyy vain otollisessa
maaperässä. Runko normaalioloissa suora
ja täyteinen, haaraton. Oksat kiehkuroissa,
joita muodostuu yksi joka vuosi.
M. kukkii kesäkuussa. Emikukat punaiset,
yksittäin tai kaksittain kasvunsa


Mänty. Emi- (vas.) ja hedekukallinen (oik.) oksa.


aloittaneen vuosikasvaimen kärjessä,
enimmäkseen puun ylemmissä oksissa,
hedekukat kellertävät, alemmissa oksissa
vuosikasvaimien tyvessä. Siemenet
kypsyvät n. 18 kk:n kuluttua kukkimisesta.
Siemenvuodet sattuvat Etelä- ja
Keski-Suomessa n. 4-7:s vuosi, pohjoisessa
harvemmin, paras siemennysikä 60-100 v.,
1,000 siemenen keskim. paino 4,7 g,
itävyys 85 %. — Täysikasvuisen m:n pituus
23-30 m, korkein meillä tavattu puu
35,6 m. — M. on valoa vaativa,
mutta maaperään nähden hyvin vaatimaton,
viihtyy parhaiten multaisella tai
savensekaisella hiekka- ja murtosoramaalla,
menestyy myös kuivilla hiekkakankailla ja
vierinkiviharjuilla, jotka meillä ovat
yleisimmät m:n kasvupaikat. — M.-metsille
meillä sopivin hakkuutapa on joko
paljaaksi- tai siemenpuuasentohakkauksena
suoritettu lohkohakkaus. Paljaaksi
hakattaessa uusi kasvu hankitaan kylvämällä
tai istuttamalla. Hakkuukelpoiseksi
m.-metsä tulee maamme etelä- ja keskiosissa
80-120 v:n, pohjoisosissa 120-160 v:n
ikäisenä. Korkein ikä, minkä m. terveenä
pysyen saavuttaa, on 200-300 v.,
poikkeustapauksissa 500. — Pahimmat m:n
tuholaiset ovat meillä mänty-yökkö,
mäntykehrääjä, mäntymittari, kääriäiset,
neulaspistiäiset, ytimennäivertäjä ja turilas,
sienitaudeista tervasroso sekä mesisienen
ja männynkäävän aiheuttamat,
Keski-Euroopassa karistetauti. — M:n puuaine
vaihtelee suuresti riippuen puun
kasvupaikasta. Hyvällä m.-puulla sydänpuu
on pihkaista, väriltään kellanruskeaa,
kuivattuna punertavaa, erottuu jyrkästi
vaaleankeltaisesta pintapuusta; huonolla
puulla vuosilustot ovat leveät,
sydänpuuta tuskin ollenkaan on muodostunut.
Edellinen on lujaa ja kestävää, miltei
tammen veroista, jälkimmäinen ei ole
kuusenkaan veroista. M:n om.-p. keskim.
0,82, ilmakuivana 0,52. — Käytäntö
moninainen: rakennuspuuksi, sähkölennätin-,
puhelin- ja kaivospylväiksi, ratapölkyiksi,
puusepänteollisuuteen, polttopuuksi
(polttoarvo pienempi kuin koivun),
selluloosateollisuuteen; kannoista
poltetaan tervaa, sivutuotteena saadaan
hiiliä, tärpättiä, puuhappoa y. m.
Muutamien ulkolaisten m.-lajien pihkasta
valmistetaan hartsia, puuöljyä,
pihkatärpättiä ja pikeä. Nilaa käytetään
vieläkin katovuosina hätäravinnoksi
(„pettuleipä"). — Ulkolaisia m.-lajeja: pinja,
aleppo-, parketti-, sembra-, strobus- l.
weymouth-, vuori-m.

Mäntyharju. 1. Kunta Mikkelin
läänin eteläosassa, osaksi Savon, osaksi
Hämeen puolella; 1,142,2 km2, 13,118 as.
(1926). — 2. Rautatieasema Kouvolan-Mikkelin
rataosalla, M:n kunnassa, 42 km Mikkelistä.

Mäntykehrääjä (Lasiocampa pini),
kehrääjäperhonen, jonka karvaiset n.
8 cm pitkät toukat ovat Keski-Euroopassa
usein tuhonneet laajoja mäntymetsäaluelta.

Mäntykiitäjä (Sphinx pinastri),
kiitäjäperhonen; 7 cm pitkä toukka, jonka
takaruumiin kärjessä tumma kaareva piikki,
on Keski-Euroopassa mäntymetsien tuholainen.

Mäntykukka (Monotropa hypopitys),
talvikkien heimoon kuuluva kasvi, jonka
lehdet suomumaisia ja joka kauttaaltaan on
lehtivihreää vailla; kukat nuokkuvassa
tertussa, M. on mädänsyöjä, joka ottaa
ravintonsa havumetsien mullan orgaanisista
aineista. Maamme eteläosissa.


Mäntykukka.



Mäntykääriäinen (Evetria buoliana),
pieni kääriäisperhonen, jonka kellanpunaisissa
etusiivissä on hopeanvärisiä poikkijuovia.
Munii männynsilmuihin; toukat syövät kerran
talvehdittuaan seuraavana keväänä
vuosikasvainten ydintä, jolloin nämä
veltostuvat ja käyristyvät tai katkeavat.

Mäntyluoto, Porin toinen ulkosatama,
Reposaaresta kaakkoon. Rautatieasema,
20 km Porista.

Mäntymittari (Bupalus piniarius),
mittariperhonen, koiras mustanruskea,
vaaleatäpläinen, naaras kellanruskea;
toukka vihreä, viiden valkoisen
pituusjuovan koristama, ahdistaa etupäässä
kangasmaiden mäntyjä syömällä niiden
neulasia. Maassamme joks. yleinen.

Mäntynäätä, näätä (ks. t.).

Mäntyselkä, kunta Aunuksessa
Porajärven itäpuolella.

Mäntysuopa, sulfaattiselluloosateollisuuden
jätteistä valmistettu hartsisaippua,
kellertävä, vahankiinteä tuote, joka
soveltuu vaatteiden, lattiain y. m. pesuun.
Valmistusmenetelmän kehittänyt tekn.
kemisti Alfons Hällström Kotkassa.

Mäntytunturi l. Mäntyvaara,
tunturi Kuusamon pitäjän koillisosassa,
n. 5 km Paanajärveltä pohjoiseen; 553 m
yli merenp.

Mänty-yökkö, männynkarehtija
(Panolis griseovariegata), kirjavasiipinen
yöperhonen, jonka 35 mm pitkä toukka elää männyn
tuholaisena syöden neulasia. Teki m. m. kesinä
1925-26 suuria tuhoja Karjalan kannaksella,
pääasiassa Valkjärven pitäjässä. Kuva
värikuvaliitteessä Tuhohyönteisiä.

Mäntä, tiiviisti silinterissä tai
kotelossa edestakaisin liikkuva koneenosa,
joka työntää vettä (pumpun m.), kaasua
tai ilmaa (ilmapumpun ja puristajan l.
kompressorin m.) taikka jota höyry
(höyrykoneen m.), painevesi- tai paineilma
työntää. Uppo-m. (plunger-m.,
kuva 1) on pitkä lieriö, sen tiiviste on
silinterin suussa. Laaka-m. on lyhyt,
ohutvartinen, tiiviste (metalli-, nahka-,
hamppu-) on sovitettu itse m:ään, jotapaitsi
männänvarren tiivistykseen
tarvitaan silinterin kannessakin tiivistys
(tiivistysholkki). Moottorin-m.
(trunkki-m.) on uppomäntä (kuva 2), johon
tiiviste on sovitettu. Läppä-m.
(kuva 3) on pumpuissa käytetty laakamäntä,
johon läppä tai venttiili on sovitettu.
Kaksois-m:ssä, differentsiaali-m:ssä
on suurempi ja pienempi m. sovitettu yhteen
peräkkäin. Siipi-m. on nelikulmainen,
toisesta päästään (edestakaisin heiluvaan)
akseliin kiinnitetty.


1. Uppomäntä. 2. Trunkkimäntä. 3. Läppämänttä.


Mäntänkoski, koski, jonka kautta
Keurusselkä laskee Kuoreveteen.

Mäntän-Vilppulan rata, yksityinen
kapearaiteinen rautatie, valmistunut
1896, pituus 8 km.

Mäntänvuori, 2,5 km kaakkoon
Mäntän tehtailta, näkötorni.

Märehtijät (Ruminantia),
parivarpaisiin kavioeläimiin kuuluva
nisäkäsryhmä. Varpaita 2, reunavarpaat
joko täydelleen hävinneet tai on niistä
pienet surkastumat jäljellä; keskimmäiset
kämmen- ja jalkapöydänluut yhteenkasvaneet
pitkäksi putki- l. kanuunaluuksi. Useimmilla
m:lla on sarvet. Kasvinsyöjiä, poskihampaat
kiillepoimuiset, yläleuassa ei tav. ole
etuhampaita. Mahalaukku 4-osainen: pötsi
l. rapamaha, verkkomaha l. kuninkaankypäri,
satakerta ja juoksutusmaha.
Ruoka joutuu ensin huonosti pureksittuna
pötsiin, missä bakteerit aikaansaavat
käymistä ja kasviosien selluloosaseinien
hajaantumista; siitä ruoka liukuu
verkkomahaan, jonka sisäseinässä on
verkkomaisesti asettuneita poimuja. Täältä
ruoka työntyy uudelleen suuhun pureksittavaksi,
märehdittäväksi, ja valuu pötsiin
johtavan raon ohi satakertaan, jonka
limakalvossa on lehtimäisiä poimuja. Täällä
siitä puristuu vettä pois, minkä jälkeen


Lehmän mahalaukun
kaavakuva. a ruokatorvi, b
verkkomaha, c pötsi, d satakerta,
e juoksutusmaha, f purupala.
Nuolet osoittavat ruoan
kulkusuuntaa, 1-kärkinen nuoli
ennen märehtimistä,
2-kärkinen märehtimisen jälkeen.



se joutuu juoksutusmahaan, missä siihen
sekoittuu mahanestettä. — Viisi heimoa:
kameelieläimet, kääpiömyskihirvet,
sirahvit, onttosarviset, täyteissarviset.

Märket, loistomajakka samannimisellä
kalliolla Ahvenanmaan länsipuolella,
n. 20 km Eckeröstä luoteeseen, näyttää
valkoista, tuikkivaa valoa; korkeus
vedenpinnasta 16,6 m.

Märkä, tav. kellanharmaa, sakea neste,
muodostunut m.-herasta ja m.-soluista.
Ed. on verestä peräisin oleva
valkuaisenpitoinen neste, jälkimmäiset
ovat verestä suonien seinämien lävitse
vaeltaneita valkoisia verisoluja. Märkimisen
aiheuttavat useimmissa tapauksissa bakteerit:
varsinaiset m.-bakteerit (stafylo- ja
streptokokit) tai esim. lavantauti-,
keuhkotauti-, pernaruttobasillit. M.-bakteerien
ja valkoisten verisolujen välillä on taistelu
käynnissä; bakteerien erittämät myrkyt
tappavat valkoisia verisoluja, mutta näiden
kuollessa muodostuu taas bakteereja tuhoavia
aineita. Sitäpaitsi tuhoavat valkoiset verisolut
bakteereja ottamalla näitä sisäänsä,
jolloin nämä kuolevat. — Lähellä ihon
pintaa olevia m.-kokoutumia sanotaan
m.-rakoiksi, syvemmällä olevia m.-pesiksi
l. m.-ajoksiksi.

Märssy (ruots.), aluksen alamaston
saalingin päälle tehty puinen, puoliympyrän
muotoinen vaakasuora taso, joka
levittää maston jatkona olevan m.-tangon
takilaa sivulle päin.

Mäski (ruots.), alkoholijuomain
valmistuksessa saatu imellysjäännös, jota
käytetään karjanrehuksi.

Mäskälä, hallintopitäjä 1500-luvulla,
käsitti Vanajan itäosan, Lammin ja
Hausjärven; toisinaan sillä tarkoitettiin
Vanajaa.

Mäti l. määhnä, kalojen,
sammakkoeläinten, eräiden nilviäisten ja
hyönteisten munia, joita limaneste
liittää toisiinsa.

Mätusova, kunta Etelä-Aunuksessa;
asukkaat etupäässä venäläisiä.

Mätäkuu, aika 23 p. heinäk. — 23 p.
elok., yleensä vuoden kuumin aika,
vastaa roomal. ,,dies caniculares",
„koiranpäiviä", jotka laskettiin 3 p.
heinäk. — 11 p. elok.

Mätäneminen, bakteerien
aikaansaama valkuaisaineiden hajoaminen,
jolloin syntyy pahanhajuisia kaasuja,
vrt. Lahoaminen.

Mätänenä, kaikkien niiden
nenätautien yhteisnimitys, joissa on
pahanhajuisen, märkäisen nesteen vuotoa
sieraimista.

Mäyrä l. metsäsika (Meles
taxus), näädän heimoon kuuluva petoeläin,
jolla on paksu, karkeakarvainen ruumis,
kärsäksi suippeneva kuono ja lyhyet.
tanakat, vankkakyntiset jalat Ruumiin pituus
70-75 cm, hännän 15-18 cm. Pää valkoinen,
silmien ja korvien kohdatse kulkee musta
juova, selkäpuoli harmaa, vatsa ja jalat
mustat. Kanta-astuja, Kaikkiruokainen, syö
etupäässä meheviä juuria ja juurakolta,
sieniä, hyönteistoukkia, kastematoja,
mutta myös pikkuimettäväisiä, linnunpoikasia,
käärmeitä, sammakoita. Kaivaa itselleen
monikäytäväisen pesäluolan, missä nukkuu
talviunta. Suomessa Kuusamoon saakka.


Mäyriä pesällään.

Mäyräkoira ks. Koira.

Määri (ransk. maire), ylin
hallintoviranomainen Ranskan kunnissa.

Määri (saks. Mähren, tšek. Morava),
maakunta Tšekko-Slovakiassa; Böömin
kaakkoispuolella. Itsenäisenä moravien
perustamana suurmääriläisenä valtakuntana
800-luvulta; yhdistettiin 1029 Böömiin.

Määriläiset veljet ks.
Böömiläiset veljet.

Määritelmä l. määritys,
definitsioni, merkitsee käsitteen
sisällyksen selitystä. M:n tulee ilmaista ne
käsitteen tunnusmerkit, jotka erottavat sen
kaikista muista käsitteistä. Sen tulee siis
ilmoittaa se lähinnä yleisempi, sukukäsite
(genus proximum), jonka alaan
määriteltävä kuuluu, sekä ne erikoiset
tunnusmerkit (differentia specifica),
jotka erottavat määriteltävän muista samaan
sukukäsitteeseen kuuluvista käsitteistä.

Määrlinki (ruots.), kaksisäikeinen
tervattu lanka, jota käytetään laivoissa
köysiliitoksien punomiseen y. m.

Määrly (ruots.), U:n muotoinen,
teräväkärkinen, puuhun iskettävä
rautahaarukka.

Määräaikainen, lakimääräinen (ks. t.).

Määräaikajuttu, asia, joka määrätyn
ajan kuluessa tai määräpäivänä on
ajatettava perille tuomioistuimessa tai
hallintoviranomaisen luona.



Määräenemmistö ks. Enemmistö.

Määrännäisehto, velkasitoumuksessa
velkojan nimen jälkeen merkitty lupa
siirtää saaminen toiselle. M:in tehtyä
velkasitoumusta sanotaan
määrännäissitoumukseksi (Ulosottolain
voimaanpanoasetus 3/12 1895, 12 §).

Määräraha, yleisistä varoista
määrättyyn tarkoitukseen myönnetty rahaerä.

Määrättyjen painosuhteiden laki,
yhdistyksen kokoomuksen muuttumattomuuden
laki ilmoittaa, että kem. yhdistys syntyy
ainoastaan sen yhdysosien yhtyessä
määrätyissä, muuttumattomissa suhteissa.

Möbleerata (ransk.), kalustaa.
— Möblemangi, kalusto.

Möckelö [mökkelö], saari
Maarianhaminan edustalla. Merikylpylä.

Möen [mön], Tanskan saaria,
Själlandin kaakkoispuolella; 217 km2,
13,000 as. Itäpäässä korkea liituvuori,
jonka merenpuoleinen seinämä, M:n
klintti, on 128 m korkea, kauas
valkoisena loistava. Pyökki- ja tammimetsiä.

Möhkäkala (Orthagoriscus mola),
jäykkäleukaisten alalahkoon kuuluva
luukala, Ruumis melkein pallomainen,
selkä- ja peräevät ja lyhyt, leveä pyrstöevä
yhteenkasvaneet. Elää valtamerten ulapoilla;
voi kasvaa 2-2,5 m:n pituiseksi
ja n. 300 kg:n painoiseksi, kerran saatu
Austraalian rannikolta 3,5 m
pitkä ja lähes tonnin painoinen Syö
syvänmeren eläimiä.


Möhkäkala.

Möhkö, ent. masuuni Ilomantsin pitäjässä.

Möhler [möler], Johann Adam
(1796-1838), saks. kat. teologi. Pääteos
„Symbolik", katolisuuden etevin puolustus.

Möhöjuuri, kaalirevennäinen (ks. t.)

Möljä (ruots.), laiturin parras, rantapenger.

Möller, Gustaf (s. 1884), ruots.
sosialistipoliitikko. Sos.-dem. puolueen
sihteeri v:sta 1916. Sosiaaliministeri
1924-26. — Möller, Peter (1793-1869)
norj. kemisti, keksi puhdistetun
kalanmaksaöljyn valmistusmenetelmän, jota
voi käyttää tehdasmaisessa tuotannossa
— Möller, Poul (1794-1838), tansk
runoilija ja filosofi. Kirjoittanut suosituja
ylioppilaslauluja ja novellin „En dansk
Students Eventyr". — Möller, Samuel
(1743-1815), sotakoulun opettaja Brahelinnassa
ja Haapaniemessä, viimemainitun johtajana 1783-88,
1792-99.

Möllgaard [-gōr], Holger
(s. 1885), tansk. lääkäri, fysiologian prof.;
keksinyt sanokrysiini-nimisen kultapreparaatin,
jolla on saavutettu varsin erilaisia,
osittain hyviäkin tuloksia keuhkotaudin
(ks. t.) parantamisessa.

Mölndal, kaup. Ruotsissa, Gööteporista
etelään, M:n joen varrella. Melkoinen
teollisuus. 16,000 as.

Mölyapinat (Mycetes),
Etelä-Amerikan aarniometsissä eläviä
ketun kokoisia leveänenäisiä apinoita,
joiden kieliluu on ontto ja toimii
äänenvahvistajana apinain ulvoessa.
Pitkä, kärkipuolen alapinnalta karvaton
häntä apuna kiipeämisessä ja ravinnon
tavoittamisessa.


Mölyapina.

Mönch [mönhj], huippu Bernin
alpeissa, Jungfrausta koilliseen, 4,105
m korkea.

Mönjä (ruots.), eräs lyijyn oksidi,
Pb3O4, väriltään kellertävän
punainen; käytetään vedenkestävän värin ja kitin,
lyijylasin, tulitikkujen valmistukseen.
— Mönjäkitti, putkien, laippojen y. m.
tiivistykseen käytetty, mönjästä,
lyijyvalkoisesta ja vernissasta valmistettu
kitti.

Mönsträys (ruots.). 1. Sotaväen
tarkastus, sotaväen merkitseminen
luetteloihin. — 2. Miehistön otto kauppalaivaan

Mörike [-ö-], Eduard
(1804-75), saks. lyyrikko, Goethen jälkeisistä
huomattavimpia; myös novellisti.

Mörk, Johan Henrik (1714-63),
vanhin ruots. romaaninkirjoittaja, pappi.
Teoksia: ,,Adalriks och Giöthildas
äfwentyr", „Thecla eller den bepröfwade
trones dygd". [Vasenius (ruots., 1888
ja 1892).]

Mörne [mö-], Arvid (s. 1876),
Suomen ruotsink. kirjailija, dosentti v:sta
1913. Julk. runokokoelmia, kuten


Arvid Mörne.



„Skärgårdens vår", „Sommarnatten",
„Vandringen och vägen", novelleja ja
romaaneja, kuten „Meren kasvojen
edessä" (suomen.), „Kristina Bjur" ja
„Ett liv", näytelmiä sekä tutkimuksia
J. J. Wecksellistä, A. Kivestä y. m.

Mörner, Adolf Göran (1773-1838),
ruots. poliitikko, valtioneuvos, kreivi.
Tehokkaasti mukana v:n 1809
valtiosäännön luomisessa, 1814
neuvottelemassa Norjan yhdistämisestä Ruotsiin.
— Mörner, Birger (s. 1867), ruots.
kirjailija, kreivi. Kirjoittanut
matkakertomuksia sekä historiallis- ja
eksoottisaiheisia kaunokirjallisia y. m. teoksia.
— Mörner, Hjalmar (1794-1837),
ruots. taiteilija, kreivi. Kuvannut 
radeerauksissa Rooman ja kivipiirroksissa
Tukholman kansanelämää.

Mörskom, Myrskylä (ks. t.).

Mörssäri ks. Tykki.

Moser [mözər], Justus (1720-94),
saks. kirjailija. Teoksia: „Patriotische
Phantasien", „Osnabrückische Geschichte".

Möwe [mö-], saks. apuristeilijä
maailmansodan aikana. Teki komentajansa
kreivi zu Dohnan johdolla rohkeita
kaappausretkiä. [Dohna-Schlodien (2 teosta
1917).]

Möykynmäki, tunneli
Jyväskylän-Haapamäen rataosalla, 1 km Vesangan
asemalta Jyväskylään päin. Pituus n.
360 m. Valmistunut 1926.

N

N, euroopp.-lat, kirjaimiston
neljästoista kirjain. N:n äännearvo on tav. n;
sillä myös merkitään k:n ja g:n edessä
oleva η-äänne (esim. kenkä).
Lyhennyksissä N voi olla = Neutrum, Nomen,
Nominativus, Numerus, roomal.
lukumerkkinä = 900, kaupassa n = netto,
ilmansuuntana N = pohjoinen, kemiassa
typen merkki. Matem. ja fys. kaavoissa
n merkitsee yleensä mielivaltaista
kokonaislukua (lukumäärää, kierroslukua
y. m.).

Na, natriumin kem. merkki.

Naakeli (ruots.). 1. Aluksen  n.-penkkiin
pistetty puu- tai rautavaarna,
johon vetoköyden pää kierretään.
— 2. Niittinaula.

Naakka (Corvus monedula), variksen
savun pienin laji, 35-37 cm pitkä, Kaula,
niska ja vatsapuoli mustanharmaat, muut osat
mustat. Suomessa eräissä kaupungeissa ja
maaseudun kirkonkylissä, missä on vanhoja kirkkoja.


Naakka

Naali (Canis lagopus),
pohjosnavan ympärillä olevissa maissa ja saarilla
elävä ketun läheinen sukulainen, kettua
vähän pienempi. Väri kesällä
tummanharmaa, talvella valkoinen. Muuan
värimuunnos, musta-n. l. sinikettu,
jota on Suomenkin Lapissa, on
talvellakin tumma, tav. tummansinervä. 
Varsinaisissa napamaissa elää
muunnos, joka on kautta vuoden valkoinen.
Syö sopuleja, lintuja, jäniksenpoikasia 
y. m. s. Nahka, varsinkin „siniketun", arvokasta.


Naali

Naamahermo ks. Aivohermot.

Naamakukkaiset (Schrophulariaceæ),
yhdisteräisiin kuuluva kaksisirkkaisheimo;
teriö tav. vastakohtainen, 2-huulinen, usein
kannuksellinen, hedelmänä kota.
Koristuskasveja runsaasti, hyötykasveja
vähän, lääkekasvi on Digitalis (ks. t.).

Naamakulma, kasvokulma (ks. t.).

Naamaluut: 2 nenäluuta, 
2 kyynelluuta, vannasluu, 2 yläleuanluuta, 
2 poskiluuta, 2 suulaenluuta, alaleuanluu ja
kieliluu.

Naamio, naamari, maski, ontto,
paperista, vahasta, puusta y. m. tehty
irtonaama, jonka tarkoituksena on
peittää henkilön kasvonpiirteet;
sametista tai silkistä tehty kasvojen peite,
jossa on kupu nenää ja reiät silmiä
varten sekä tavallisesti suuta ja leukaa



peittävä silkkipalanen (puoli-n.); myös
miekkailtaessa ynnä useissa ammateissa
käytetty kasvojen suojus. Näyttelijän
kasvot naamioidaan maalaamalla, tukkaa ja
partaa laittelemalla näyteltävän osan
vaatimusten mukaan. Naamioitus on
uskonnollista alkuperää. Sillä
uskottiin voitavan karkoittaa
näkymättömiä henkiä. Tästä syystä n:t laadittiin
kauhua herättäviksi. Antiikin kansoilla
Dionysoksen juhlista n. otettiin suorastaan
näytelmän  palvelukseen, vrt. Kuolinnaamio
ja Teurastusnaamari.


Antiikin traagillinen ja koomillinen naamio


Naamioituminen ks. Mimicry.

Naantali (ruots. Nådendal, lat. Vallis
Gratiæ = armon laakso), kaup. 
Varsinais-Suomen rannikolla, Turun ja Porin
läänissä. Vanha luostarikirkko (aloitettu
1443, torni 1797). Kylpylaitos v:sta 1862,
uusi merikylpylä, molemmat saman
osakeyhtiön hallussa, 5-luokkainen suom.
yhteiskoulu. Kaupunkina ennen v:ta 1466.
794 as. (1926). — Naantalin luostari,
Maunu II Tavastin perustama
birgittiiniluostari, aloitti toimintansa 1440
Maskussa, siirrettiin 1445 nyk. paikalle.
Luostari oli suuri maanomistaja, menetti
omaisuuttaan Kustaa Vaasan aikana,
jolloin myös uskonpuhdistus pantiin
siellä toimeen (1554). Juhana III:n
aikana luostaria koetettiin elvyttää,
mutta 1581 kuoli viimeinen abbedissa ja
1591 viimeinen nunna. — Naantalin
maalaiskunta, Varsinais-Suomen
länsirannikolla ja saaristossa; 49,6 km2, 1,142
as. (1926). Lapilan kartano, Presidentin
kesäasunto Kultaranta.


Naantali. Laivarannasta.


Naapuri. Maakaaren VII luvun
mukaan, osittain muutettuna 27/6 1878
annetulla asetuksella, n:ja ovat ne, joiden
talot tai tontit välittömästi rajoittuvat
toisiinsa, kun taas niitä, jotka omistavat
osuuksia samassa talossa, nimitetään
osatalokkaiksi. Kummallakin sekä
osatalokkaalla että n:lla on määrätyin
edellytyksin oikeus lunastaa yhteinen
talo tai tontti tai rajatalo tai rajatontti
toiselta omistajalta. Osatalokkaan
lunastusoikeus käy naapurin lunastusoikeuden
edellä.

Naapurinvaara, vuori Sotkamossa.
6 km Vuokatista pohjoiseen.

Naapurioikeus on niiden
oikeussäännösten yhdistelmä, jotka järjestävät
rajatusten olevain kiinteistöjen omistajain l.
naapurien välisiä oikeussuhteita,

Naapuruussuhteet. Maanpinnan
jakaminen kiinteistöihin ei voi vaikuttaa
rajatusten olevain kiinteistöjen
luonnolliseen keskinäiseen yhteyteen, mistä
johtuu, että tällaisten kiinteistöjen
omistajain, heidän kummankin eduksi, täytyy
alistua omistusoikeutensa rajoituksiin
toistensa hyväksi, jota toiselta puolen
vastaa laajennettu oikeus toisen
kiinteistöön nähden. Niitä oikeussuhteita, jotka
tästä johtuvat, sanotaan n:ksi. Ne on
järjestetty varsinaisesti vasta 13/2 1920
annetulla lailla.

Naatan, isr. profeetta, Salomon
kasvattaja.

Naava, puiden rungoista ja oksista
riippuvien jäkäläjoukkioiden
yhteisnimitys. N:n muodostavat varsinkin
harmaat tai mustahkot naava- l.
partajäkälät (Usnea- ja Alectoria-lajit,
joista yleisin harmaa U. barbata).

Naavavilla, metsävilla,
terveysvilla, männynneulasten kuidut,
jotka kehrätään langoiksi puuvilloihin
tai villoihin sekoitettuina.

Nabatealaiset, arab.
paimentolaisheimo, joka vanhalla-ajalla asui
Punaisenmeren koillispuolella.

Nabob (arab.), alk. Intian
muhamettilaisen kuvernöörin arvonimi, sitten
Intiassa rikastunut eurooppalainen ja
yleensäkin komeutta rakastava pohatta.

Nabopolassar, Babylonian kuningas
625-604 e. Kr. Kukisti Assyrian ja
hävitti Niniven perustaen siten 606
uusbab. valtakunnan.

Nabot, jesreeliläinen talonpoika, jonka
viinitarhan kuningas Ahab anasti,
sittenkuin N. muka jumalanpilkkaajana ja
majesteetin loukkaajana oli kivitetty
(1 Kun. 21).

Nachspiel [nahšpīl] (saks.), juomingit



tai muu kevyt ilonpito välittömästi vakavan
juhlatilaisuuden jälkeen; juhlan jälkiosa.

Nachtigal [nahti-], Gustav
(1834-85), saks. Afrikan tutkija, ammatiltaan
lääkäri, kävi 1869 ensim. eurooppalaisena
Tibesti'ssä, tutki 1870-75 Borkua,
Kanemia, Bornua, Vadaita, Darfuria ja
Kordofania, Julk. „Sahara und Sudan".

Nadir (arab.), se piste taivaanpallolla,
jossa luotiviiva alaspäin pidennettynä
kohtaisi sen; zenitin vastapiste.

Nadir (1688-1747), Persian šahi
1736-47. Laajensi valtakuntaansa m. m. voittamalla
Intian suurmogulin Muhammed
XIV:n; julma tyranni, murhattu.

Nænia (lat.), hautajaisissa laulettu
muinaisroomal. surulaulu.

Næstved [nēstvēd], kaup. Tanskassa,
Själlandin lounaisosassa. Keskiaik.
rakennuksia, 10,000 as.

Nævius [nē-], Gnæus (k. 201 e.Kr.),
roomal. kirjailija. Teoksia: kertomaruno
„De bello punico", murhe- ja huvinäytelmiä.

Nafta (kreik.), vuoriöljy (ks. t.).

Naftalaani, kaukaasialaisen
raakaöljyn ekstrakti, jolla on desinfioivia
vaikutuksia. Käytetään iholääkkeenä.

Naftali, Jaakobin poika ja hänestä
polveutuva isr. heimo, asui Pohjois-Galileassa.

Naftaliini, C10H8, hiilirikas hiilivety,
struktuuriltaan kaksi bentsolisydäntä,
joilla kaksi yhteistä hiiliatomia
(kuva). Saadaan kivihiilitervan siitä



osasta, joka kiehuu n. 200°:ssa.
Kiiltäviä, valkeita kiteitä, sulavat 80°:ssa
ja kiehuvat 218°:ssa. Käytetään
ftaalihapon ja väriaineiden (etupäässä
atsoväriaineiden) valmistukseen sekä koita
y. m. hyönteisiä karkoittamaan.

Nafteenihapot, ven. naftassa olevia
tyydyttämättömiä karbonihappoja, jotka
korkean ominaispainonsa vuoksi
huonontavat kyseellistä vuoriöljyä, ja siksi
poistetaan lipeällä. Puhtaina
siirapinsakeita, pahanhajuisia nesteitä.

Nafteenit, hiilivetyjä, joiden yleinen
kaava CnH2n. Ne ovat ven. vuoriöljyn
pääaineksena, josta ne erotetaan
jaoittelevalla tislauksella. Kemiallisesti n. ovat
pääasiassa sykloheksaaneja tai syklopentaaneja.

Naftoehapot, naftaliinin
monokarbonihapot (C10H7.COOH).

Naftolit, naftaliinin
hydroksyylijohdannaiset (yleinen kaava C10H7.OH);
vastaavat bentsolisarjan fenoleja, mutta
eroavat näistä siinä, että
hydroksyyliryhmä OH helposti vaihtuu
aminoryhmään NH2, jolloin syntyy
naftyyliamiineja (C10H7.NH2), joilla on
suuri merkitys väriteollisuudessa
(diatsoyhdistysten valmistuksessa).

Nagaana, karjantauti, jota
tsetsekärpänen (ks. t.) levittää.

Nagaikka (ven.), kasakanpamppu,
-piiska.

Nagasaki, satamakaup. Japanissa,
Kiušiun länsirannikolla, 180,000 as.
N. oli v:een 1854 ainoa eurooppalaisille
avoinna oleva satama.

Nagoya [-oja], kaup. Japanissa,
Hondon etelärannikolla; vanha linna,
buddhalaistemppeli, monipuolista teoll. 430,000 as.

Nagpur, kaup. Etu-Intiassa,
Pohjois-Dekanissa; yliopisto, puuvillateoll.
145,000 as.

Nagu ks. Nauvo.

Nagy [nadj] (unk.), iso.

Nagyszeben [nadjsäbän],
Hermannstadtin (ks. t.) unk. nimi.

Nagyvárad [nadjvārad],
Grosswardeinin (ks. t.) unk. nimi.

Nahitševanj. 1. Kauppakaup.
Etelä-Venäjällä, Donin varrella. 55,000 as, —
2. Itsehallinnollinen, Aserbeidžanin
suojeluksessa oleva alue Taka-Kaukaasiassa;
6,000 km2, 290,000 as. Samanniminen
pääkaup., jossa 9,000 as.

Nahka. 1. Eläimen ihon (ks. t.)
muodostavat kudoskerrokset, jotka
nyljettäessä irtautuvat, raaka-n. l.
vuota. — 2. Vuodasta karvomalla ja
kypsyttämällä saatu muokattu n.
— 3. Karvomatta kypsytetty turkis-n.
— Vuodassa on eri kerroksia: orvaskesi,
nahkakerros (verinahka) ja
aluskudos. Orvaskedessa on kaksi kerrosta:
sarveistuneista soluista muodostunut
marraskesi ja pehmeä, limainen
nilakerros. Nahkakerros on näistä
tärkein. — N:n valmistus. Ensin
poistetaan orvaskesi karvoineen ja suurin osa
aluskudosta liha- ja rasvajätteineen,
mikä tapahtuu vedessä liottamalla.
Veteen lisätään tarvittaessa keittosuolaa,
soodaa, natronlipeätä tai natriumsulfidia.
Vuodat kaavitaan sitten lihapuolelta
kaavinveitsellä tai lihauskoneella.
Orvaskesi ja karvat poistetaan tav.
kalkitsemalla. Kalkin vaikutusta
tehostetaan usein natriumsulfidilla,
kalsiumsulfidillä tai arsenikkisulfidillä.
Pohjanahoista irroitetaan karvat vielä
nykyjäänkin multtaamalla, s. o.
antamalla kosteiden vuotien vähän mädätä.
Irtaantuneet karvat karvotaan veitsellä
tai koneella ja pestään. Näin saaduista
nahaksista poistetaan
kalkkijäännökset peittaamalla happamilla



parkkiliemillä, laimeilla happoliuoksilla
tai liise- l. lesepeitalla. Erinäisiä
nahkalajeja peitataan koiran- tai
linnunlannalla tai erityisillä bakteeriviljelyksillä
(erodiini). — Nahaksesta saadaan
nahka kypsyttämällä.
Kypsytysmenettelyt ovat: parkitus,
kivennäiskypsytys ja
rasvakypsytys l. säämisköiminen.
Parkittaessa liotetaan nahakset parkiksien
kera vedessä. Väkevöityjä
parkkiliuoksia (ekstraktia) käytetään
pikaparkituksessa.
Kivennäiskypsytyksiä on kaksi:
kromikypsytys (ks. t.) ja valkokypsytys eli
alunakypsytys. Mäntti-n:aa
valmistetaan aluna-n:sta eräänlaisella
rasvakypsytyksellä. Glacé-n., jota
valmistetaan kilin- ja vuonannahaksista,
kypsytetään puurolla, jossa on alunaa,
keittosuolaa, vehnäjauhoja, munankeltuaista ja
vettä. Dongolakypsytys on
aluna- ja parkituskypsytyksen yhdistelmä.
Säämisköidessä kypsytetään nahakset
traanilla. — Jälkikäsittelyssä pohja-n:t
mankeloidaan. Muutamat n:t valkaistaan.
Päällis-n:t muokataan pehmeiksi,
rasvataan ja värjätään. Pinta silitetään,
rypytetään tai martioidaan. [Tammenoksa,
„Nahkurin käsikirja" (1926).]

Nahkapaperi, kirjansitomiseen
käytetty väritetty, pinnaltaan
nahankaltaiseksi puristettu kirjopaperilaji; joskus
myös = voimapaperi.

Nahkaplastiikka,
nahkamuovailu, nahkakansien, pienten
korukehyksien y. m. koristaminen nahan
pintaan muovailluilla ja pakotetuilla
ornamenteilla ja kuvaesityksillä. N. käyttää
huolellisesti valmistettua naudannahkaa,
joka työn kestäessä pidetään kosteana.

Nahkapäätös, kansanomainen
nimitys oikeuden päätökselle tai tuomiolle,
kun kanne on hyljätty tai jätetty
sillensä.

Nahkasukkaromaanit, intiaaniromaanit;
saaneet nimensä J. F. Cooperin
„Nahkasukka"-sarjasta.

Nahkatapetit, kallisarvoisia
seinäverhoja, joilla renessanssin aikana
koristettiin asuinhuoneita. N:eja
valmistettaessa nahka leikattiin neliskulmaisiin
palasiin, jotka kokonaan kullattiin
(kultanahka). Tämän jälkeen painettiin
puukaaviolla kuvio, niin että se
esiintyi kohokuvana. Työ viimeisteltiin
maalaamalla osa näin syntyneistä koristeista
eloisilla väreillä. — Suomessa n:eja on
ulkomailta tuotuina käytetty ainakin
1600- ja 1700-luvuilla. Kultanahkaa ei
käytetty ainoastaan seinäverhoiksi, vaan
myöskinhuonekalujen, alttaripöytien
(Kaarinan, Lohjan, Uudenkirkon y. m.
kirkoissa) sekä pienempin esineiden,
varsinkin lippaiden päällystyksenä.

Nahkateollisuus. V. 1924 oli Suomessa
nahkatehtaita 57, niissä työntekijöitä
1.145 ja tuotannon arvo 146,5 milj. mk.
Jalkine-, hansikas- ja satulasepäntehtaita
ei ole tällöin n:een sisällytetty.

Nahki, nankki (ks. t.).

Nahkiaiset (Petromyzon),
ympyräsuisten luokkaan kuuluva
selkärankaissuku. Melkein tasapaksuja, liereitä;
parillisia eviä ei ole. Pyöreä imusuu,
sarveishampaat, pariton sierain keskellä päätä,
eturuumiin molemmin puolin 7
kidusaukkoa. Muodonvaihdos, mätimunasta
syntyy likomadon nimellä tunnettu
toukka-aste. Imeytyvät kiinni muihin
kaloihin, jyrsivät reiän niiden ihoon ja
imevät siitä ruumiinnesteitä. Meikäläisiä
lajeja ovat 30-50 cm pitkä virroissa ja
meressä elävä syötävä joki-n.
(P. fluviatilis) ja 10-12 cm pitkä sisävesien
pikku-n. (P. branchialis). Meri-n.
(P. marinus) voi tulla n. 1 m:n
pituiseksi; elää pohjoisen pallonpuoliskon
merissä, meidän rannikollamme vain
harvoin tavattu.


Jokinahkiainen.

Nahum, Vanhan Testamentin
profeetta 600-luvulta e. Kr., n. s. pieniä
profeettoja. N:n kirjassa
ennustetaan lennokkaasti Niniven tuhoa.

Naib (arab.), islamin idänpuoleisissa
maissa (Intiassa y. m.) maaherran
arvonimi.

Naiivi (ransk.), luonnollinen,
teeskentelemätön, välitön, avomielinen,
lapsellinen; hieman typerä.

Naimaikä. Naimiskaaren 1:6
mukaan, muutettuna 16/12 1911 asetuksella,
avioliittoon ei saa mennä mies,
ennenkuin on täyttänyt 21 eikä nainen,
ennenkuin on täyttänyt 17 v., jollei
Korkein Oikeus ole katsonut kohtuulliseksi
myöntää lupaa aikaisemmin avioliittoon
menolle. 18/3 1748 ja 8/12 1756 asetusten
nojalla voi kuitenkin mies yleensä,
erivapautta hankkimatta, mennä
avioliittoon jo 18 v. täytettyään.

Naimalupaus, aviolupaus. ks. Avioliitto.
— Naimaosa ks. Aviovarallisuusoikeus.



Naimatoimisto, toimisto, joka
ammattimaisesti välittää avioliittoon
menemistä saattamalla avioliittoon haluavat
yhteen tutustuakseen toisiinsa.

Naimattomuus ks. Selibaatti.

Naimiskaari, 1734 v:n lain ensim.
kaari. Se sisältää säännöksiä avioliiton
solmimisesta ja purkamisesta sekä
aviopuolisojen varallisuussuhteista.
Huomattavia osia N:sta on kumottu ja muutettu.
Paraikaa on vireillä koko
avioliittolainsäädännön uudistaminen ja on ehdotettu
säädettäväksi uusi aviokaari.

Nain, kaup. Etelä-Galileassa, jonka
portilla Luukaksen kertomuksen mukaan
Jeesus herätti kuolleista lesken pojan.

Nain Singh (k. 1882), hindulainen
tutkimusmatkailija, Tibetin tutkija, kävi
1866 Lhasassa.

Nainsook [neinsək] (engl.),
eräs laji pumpulimusliinia.

Nairobi, Keniamaan (ks. t.) pääkaup.
Nopeasti kasvanut, terveellinen ilmasto;
24,000 as., niistä 3,000 eurooppalaista.

Naisakatemia, luentojaksot, joita
yliopiston opettajat 1873-76 pitivät
laajempaa yleissivistystä haluaville naisille.

Naisasialiike. Sen tarkoituksena on
saattaa nainen oikeudellisesti
yhdenvertaiseksi miehen kanssa. Tämän
vaatimuksen herättivät Yhdysvaltojen
vapaustaistelun ja Ranskan vallankumouksen
levittämät opit yleisistä ihmisoikeuksista.
V. 1848 pidettiin Amerikassa ensim.
naisasiakokous. Siinä vaadittiin naiselle
pääsyä kaikkiin kouluihin, yliopistoihin,
kaikille työaloille, samaa palkkaa samasta
työstä sukupuoleen katsomatta,
oikeudellista yhdenvertaisuutta
avioliittolainsäädännössä, samanlaista valtiollista
äänioikeutta kuin miehillä,
Tämäntapaista ohjelmaa ajamaan perustettiin
eri maihin naisyhdistyksiä, m. m.
Suomen Naisyhdistys 1884. Kansainvälisistä
naisyhdistyksistä mainittakoon The
International Council of Women
(Kansainvälinen Naisten Liitto, 1888) ja The
International Woman Suffrage Alliance
(Kansainvälinen Naisten Äänioikeusliitto,
1902). Useimmissa Euroopan ja
Yhdysvaltojen valtioissa naiset ovat
saavuttaneet yleisen äänioikeuden (esim.
Suomessa 1906, Ruotsissa 1921, Norjassa
1913, Tanskassa 1915, Saksassa ja
Itävallassa 1918, Alankomaissa 1922,
Englannissa 1924, Unkarissa yli 30-vuotiaat
1921), oikeuden opiskella yliopistoissa
ja päästä valtionvirkoihin. Zürichin
kantonissa Sveitsissä ovat ensim. papiksi
vihityt naiset. Virossa, Latviassa,
Puolassa ja Tšekko-Slovakiassa naisilla on
samat oikeudet kuin miehillä. Huonoin
on naisten asema romaanisissa maissa.
Myös Suomessa oli kauan vallalla
käsitys, että naisten tuli toimia vain
kodin piirissä, jotavastoin kaikenlainen
yhteiskunnallinen toiminta kuului
miehille. Tämä ilmeni siinäkin, että
naimaton nainen katsottiin koko elämänsä
ajan vajavaltaiseksi, mikä muutettiin
vasta v:n 1864 asetuksella, jonka mukaan
21-vuotias neito sai hallita kaikkea
omaisuuttaan, jos niin halusi ja sen oikeudelle
ilmoitti, sekä 25-vuotiaana oli
ilmoittamattakin täysivaltainen. Naidun naisen
oikeutta yhteisessä pesässä laajennettiin
1878 sekä v:n 1889 lailla
aviopuolisojen omaisuus- ja velkasuhteista. Oikeus
elinkeinon harjoittamiseen, naidulle
naiselle kuitenkin vain miehensä
suostumuksella, oli luvallista. Opintiellä jo 1871
naiset oikeutettiin käyttämään opetusta
yliopiston lääket. tiedekunnassa,
erityisellä luvalla he pääsivät yliopiston
kirjoihin ja 1901 säädettiin, että naiset
pääsivät yliopistoon ilman erikoislupaa. Jo
1865 ja 1873 oli säädetty, että naisilla
eräin edellytyksin on oikeus ottaa osaa
keskusteluihin ja päätöksiin
kuntakokouksessa ja raastuvankokouksessa,
mutta vaalikelpoisuus kunnallisiin
luottamustoimiin säädettiin vasta v:n 1917
kunnallislaissa (vain vaalikelpoisuus
vaivaishoitohallitukseen oli 1889 myönnetty).
Naisen valtiollinen äänioikeus ja
vaalikelpoisuus järjestettiin v:n 1906 V. J:ssä.
Kirkollisen äänioikeuden, mikäli se
koskee oikeutta ottaa osaa kirkonkokoukseen
ja kirkollisiin vaaleihin, saivat
naiset 25/6 1918 ja vaalikelpoisuuden
kirkkoneuvostoon ja kirkkovaltuuston jäseneksi
sekä seurakunnan vanhimmaksi 23/1 1925,
edelleen on vireillä vaalikelpoisuuden
myöntäminen naiselle kirkolliskokouksen
maallikkojäseneksi ja sellaisen
valitsijamieheksi. Lukuunottamatta eräitä
aikaisemmin annettuja säännöksiä
erikoislaeissa naisen kelpoisuudesta
valtionvirkoihin, säädettiin tästä 23/4 1926
annetulla lailla, vrt. Naisen kelpoisuus
valtionvirkaan. — Suomen n:n
merkkihenkilöitä ovat ennen muita
Fredrika Runeberg, Adelaide Ehrnrooth, Minna
Canth, Aleksandra Gripenberg.
[Gripenberg (1903-05).]

Naisemansipatsioni, naistenvapautus.
ks. Emansipatsioni.

Naisen kelpoisuus valtionvirkaan.
Nainen voidaan yleensä nimittää
jokaiseen valtion virkaan tai toimeen. Eräät
virat ja toimet ovat kuitenkin sellaisia,
että niihin kuuluvien virkatointen



laadun vuoksi voi niitä asianmukaisesti
hoitaa joko vain mies tai nainen (Laki ja
asetus 23/4 1926).

Naisenryöstö. Useilla alhaisella
kehitysasteella olevilla kansoilla on tapana,
että miehet hankkivat vaimoja itselleen
ryöstämällä naisia vierailta heimoilta.
Aikaisemmin tämä tapa näkyy olleen
vielä yleisempi. — N:n rankaisemisesta
voimassa olevan rikoslakimme mukaan
ks. Ihmisryöstö.

Naisrauha, yksi Birger Jaarlin
rauhanlaeissa vakuutetuista neljästä
rauhasta, jolla nainen oli suojattu,
vrt. Edsöre.

Naissaari (vir. Naissaar, ruots. Nargö),
n. 10 km pitkä saari Suomenlahdessa
Tallinnan edustalla. Ruotsink. asutus.

Naistenjärvi, puutavaran
varastoimis- ja maallenostopaikka Suojärvellä.
Sinne rakennettaneen Suojärven radan
päätepaikasta Sulkujärveltä (ks. t.)
7,6 km pitkä satamarata.

Naisten suojelu ks. Työväensuojelu.

Naisten taudit, naisten
sukupuolielimissä tavattavat taudit ja sairaalloiset
muutokset, varsinaisia sukupuolitauteja
lukuunottamatta. Niitä ovat emättimen
tai emän tulehdukset ja kasvannaiset,
emäsyöpä, munatorven tulehdus,
munasarjan tulehdus, munasarjan
kasvannaiset, emän kääntyminen taaksepäin tai
alaslaskeuminen.

Naisten Ääni, Helsingissä v:sta 1906
ilmestyvä yhteiskunnallisia kysymyksiä
käsittelevä naisten lehti.

Naittaja, henkilö, jonka
suostumuksetta 21 v. nuorempi neito ei saa
mennä avioliittoon. N:na on ensi sijassa
isä, äidin ollessa vain neuvonantajana,
isän kuoltua äiti, jonka on pyydettävä
lähimpien sukulaisten neuvoa. Jos
molemmat vanhemmat ovat kuolleet, on
n:na heidän määräämänsä henkilö, sen
jälkeen neidon täysveli, velipuoli samaa
isää, velipuoli samaa äitiä, isänisä,
äidinisä, setä, eno, sekä ellei näitä ole,
lähin miespuolinen sukulainen tai ellei
sukulaista ole, holhooja (Naimiskaari
1:1-4; Asetus 31/10 1864, 2 §).

Naivismi, uudenaikainen taidesuunta,
joka hakee esikuvansa luonnonkansojen
tai lasten taideilmauksista ja
tahallisesti naiivilla esitystavalla pyrkii
mahdollisimman suureen välittömyyteen.
N:n oppi-isä on ransk. maalari Henri
Rousseau (k. 1910).

Najadi, kreik. kansanuskossa
vedenneitonen.

Nakertajat, jyrsijät (ks. t.).

Nakib (arab.), johtaja, juhlamenojen
ohjaaja.

Nakkila. 1. Kunta Turun ja Porin
läänissä, Satakunnassa, Kokemäenjoen
varrella; 176,4 km2, 4,752 as. (1926).
Anolan kartano. Villilän
karjanhoitokoulu. — 2. Rautatieasema
Porin-Peipohjan rataosalla N:n kunnassa, 18 km
Porista.

Nakskov [-ōv], kaup. Tanskassa,
Lollandin saarella. Sokeri- ja myllyteoll.,
laivanrakennusta. 14,000 as.

Naksos l. Naxos, Kreikalle kuuluva
saari Aigeianmeressä, Kykladeista
suurin. Viininviljelystä, marmori- ja
merkelikerroksia; 449 km2, 20,000 as.
Pääkaupunki Naksos, 2,200 as.

Nalifka [-i'-], ven. paloviinalaji.

Nalkki, kiila (ks. t.).

Nalli (ruots.), räjähdyspanoksella
varustettu kuparihattu, sytytysräjähdyksen
aikaansaamiseksi. Vanhoissa
lyöntilukkopyssyissä n. asetettiin sytytysnastan
päähän, uudemmissa patruunahylsyyn,
räjähdyspanoksissa sytytyslangan päähän.

Namamaa, kaksi aluetta
Etelä-Afrikassa, Iso N. Oranje-virran
pohjoispuolella, Pieni N. sen eteläpuolella.

Namangan, kauppakaup. Venäjän
Turkestanissa, Ferganan maakunnassa,
Taškentista itään. 80,000 as.

Namdalen ks. Namsen.

Namsen, joki Norjassa, juoksee pitkää
Namdalenin laaksoa pitkin, laskee
Trondhjemin vuonon pohjoispuolella olevaan
Namsenin vuonoon.

Namur [-my'r] (flaam. Namen),
samannimisen maakunnan pääkaup.
Etelä-Belgiassa, Sambren ja Maasin
yhtymäkohdassa. Keskiaik. rakennuksia.
Metalliteollisuutta, Saksalaisten
valloittama elok. 1914. 30,000 as.

Nanaimo [-na'imou], satamakaup.
Länsi-Kanadassa, Vancouverin saarella.
Kivihiilen kaivantaa. Suomalaisasutusta.
8,000 as.

Nanak ks. Sikh.

Nana Sahib, oik. Dundhu Panth,
Intian sepoykapinan johtajia 1857-59.

Nancy [nãsī'], kaup.
Itä-Ranskassa läh. Meurthen laskua
Moseliin. Kutoma-, nahka- ja metalliteoll.
Yliopisto (per. 1572). 115,000 as. 




— N, oli aiemmin Lothringenin pääkaupunki;
vars. Stanislaus Leszczynski (k. 1766) sitä
kaunisti.

Nandu, pampas-strutsi (Rhea
americana), Etelä-Amerikan
pampa-aroilla elävä 3-varpainen strutsilintu;
pituus n. 1,5 m. Kuva ed. palst.


Nandu.

Nanismi (kreik.), kasvit., liian
niukasta veden- ja ravinnonsaannista
johtuva kääpiökasvu.

Nanking, kaup. Kiinassa, Kiangsun
maakunnassa, Jangtsekiangin varrella.
Kiinan taiteen ja tieteen keskus.
Yliopisto. Vilkasta kauppaa, puuvillateoll.
N. oli Kiinan pääkaup. 1300-luvulla.
Kuuluisa 80 m korkea n. s. posliinitorni
1400-luvulta tuhoutui taipingkapinassa.
380.000 as.

Nankki, nahki,
englanninnahka, kova, luja, tavallisesti
aluslangoilla vahvistettu puuvillakangas.
Käytetään lujiksi puku- ja housukankaiksi.
Nimitys johtuu Nankingin kaupungista.

Nanneson, Per Ludvig (s. 1881),
ruots. agronomi, maatalouden liikeopin
tutkija ja kirjanpidon suunnittelija.
Julk. „Räkenskapsresultat från svenska
jordbruk" (jokavuotinen, alkaen 1914),
„Det svenska lantbrukets produktionskostnader"
I-II (1919-23), „Jordbrukets ekonomi" (1924).

Nansen, Betty (s. 1873), o. s.
Müller, tansk. näyttelijätär. Puoliso
1896-1911 Peter N. Johti 1917-25 omaa
teatteria Kööpenhaminassa. Vieraillut
Suomessa. — Nansen, Fridtjof (s.
1861), norj. löytöretkeilijä, Pohjois-Jäämeren
tutkija. Kulki 1888 viiden toverinsa
kanssa Grönlannin maajään poikki; lähti


Fridtjof Nansen.

kesäk. 1893 „Fram"-laivalla pyrkimään
pohjoisnavalle, jätti maalisk. 1894 Framin
84° pohj. lev. ja pääsi suksilla ja
koiravaljakoilla matkaten huhtikuussa sam.
v. 86° 4' pohj. lev. (pohjoisin siihen
asti saavutettu kohta), palasi kotiin
elok. 1896. Nimitettiin 1897 Oslon
yliopiston professoriksi, antautui erikoisesti
valtameritutkimukseen ja julkaisi tältä
alalta useita tutkimuksia. Oli 1905-08
Norjan lähettiläänä Lontoossa.
Edustanut maataan Kansainliitossa. Johti 1921
Venäjän nälänhädän johdosta järjestettyä
avustustoimintaa. Sai 1923 Nobelin
rauhanpalkinnon. Julk. m. m. „Suksilla
poikki Grönlannin" (suomen.), „Pohjan
pimeillä perillä" (suomen.), „The
norwegian north polar expedition". —
Nansen, Peter (1861-1918), tansk.
kirjailija. N:n elämäänväsymistä tulkitsevista
teoksista suomen.: „Julian päiväkirja",
„Jumalan rauha", „Onnellinen avioliitto".

Nantes [nãt], kaup. Länsi-Ranskassa.
Loiren suun varrella. Tuomiokirkko ja
linna 1400-luvulta, arvokas taidemuseo.
Laivanrakennusta, kone- ja sokeriteoll.,
tärkeä kauppa- ja Satamakaup.
Ulkosatama S:t Nazaire. Keskiajalla
Bretagnen herttuoiden hallituskaup. 185,000 as.

Nantes'in edikti [nātin] (ransk.),
laki, jolla Henrik IV 1598 antoi hugenoteille
uskonvapauden ja kansalaisoikeudet
sekä oikeuden pitää varustettuja
turvapaikkoja. Nämä riisti heiltä
Richelieu. N. e. kumottiin 1685.

Nanteuil [nātö'j], Robert (k. 1678),
ransk. vaskenpiirtäjä, 1600-luvun etevin
muotokuvakaivertaja. Kuvannut m. m.
Ludvig XIV:n ja Colbert'in.

Nantšang, kaup. Etelä-Kiinassa,
Jangtsekiangin oik. lisä joen Kankiangin
varrella. Tee- ja posliinikauppaa. 300,000 as.

Naos, kreik. temppeli, etenkin
varsinainen temppelihuone l. cella.

Napa, arpimuodostus, johon
sikiöaikana on sikiötä istukkaan yhdistävä
n.-nuora kiinnittynyt. Tämä on
kierteinen, n. 1/2 m:n pituinen ja siinä
kulkee 2 n.-valtimoa ja 1 n.-laskimo.
Synnytyksen jälkeen verenkierto
n.-suonissa taukoaa, mutta jälkivuodon
ehkäisemiseksi se sidotaan läheltä vatsan
pintaa lujasti, ennenkuin se katkaistaan.
Jäänyt tynkä kutistuu, ja arpi jää n:na
vatsan pinnalle. Jos navan kohta
pullistuu siihen työntyväin sisälmysten
paineesta, syntyy n.-kohju.

Napa. 1. Matem. Pallonpinnalla oleva
piste, joka on 90° etäisyydellä määrätyn
isoympyrän, ekvaattorin, pisteistä. —
Napako'ordinaatiston alkupiste. — 2.
Tähtit. Kiertoakselin päätepiste.
Maapallon kiertoakseli leikkaa maanpintaa
maan n:issa (pohjois-n. ja etelä-n.),
taivaanpalloa taivaan-n:issa (ekvaattorin-n:issa).
Maan n:jen asema maanpinnalla
vaihtelee, poiketen yleensä korkeintaan
10 m keskiasemastaan. Näiden
vaihtelujen tutkimista varten on kuusi
havaintoasemaa, kaikki samalla leveysasteella
(Japanissa, Siperiassa, Italiassa,
3 Yhdysvalloissa). — 3. Fys. Sama kuin kohtio.
— Maapallon magneettiset navat:
pohjoinen magneettinen napa,
Pohjois-Amerikassa Boothia Felixin



niemimaalla 70° 5' pohj. lev., 96° 46'
länt. pit., löytäjä James Ross; eteläinen
magneettinen napa, Etelämantereella,
72° 25' et. lev., 155° 16' it. pit.; löytäjä
Shackleton. vrt. Galvaaninen elementti
ja Magnetismi. — 4. Tekn.
Rattaiden, pyörien ja potkurien y. m.
putkimainen keskiosa.

Napaetäisyys, taivaankappaleen
etäisyys ekvaattorin navasta; deklinatsionin
komplementtikulma. — Napakoetin,
kohtiokoetin, alkalisella
lakmustinktuuralla täytetty ja johtolangoilla
varustettu lasiputki, jolla saadaan
sähkönavoista selville, kumpi on negatiivinen
napa; tinktuura värjäytyy negatiivisessa
navassa punaiseksi. Myös tavallista
kostutettua lakmuspaperia käytetään n:na.
—Napako'ordinaatisto, polaarinen
ko'ordinaatisto. ks. Ko'ordinaatisto. —
Napakorkeus, taivaannavan korkeus
taivaanrannasta, = leveysaste.

Napamaat, Pohjois- ja
Etelä-Jäämeressä napojen ympärillä olevat maat.
Ne jaetaan pohjoisiin l. arktisiin ja
eteläisiin l. antarktisiin n:hin.

Arktisiin n:hin luetaan
Pohjois-Amerikan arktinen saaristo [Grönlanti,
Baffinin maa, Pohjois-Devon, Ellesmeren
maa. Melville, Prinssi Patrikin maa,
Simpsonin maa (sen eri osat Viktorian
maa ja Prinssi Albertin maa),
Banksin maa], tav. myös mantereen
pohjoiset niemet Boothia Felix ja
Melvillen niemimaa, sekä
Euraasian pohjoisrannikon edustalla
olevat saaret Jan Mayen,
Huippuvuoret, Karhusaari, Frans Josefin
maa, Novaja Semlja, Keisari Nikolai II:n maa,
Uuden-Siperian saaret, De Longin saaret
ja Wrangelin maa. Saaret ovat
joks. korkeita ja vuorisia, laajat alat
ikuisen jäätikön peittämät. Kylmintä on
kesä Frans Josefin maalla ja
Pohjois-Grönlannissa: heinäkuun keskilämpö
1°-3° C. Talvella laskee lämpötila
Pohjois-Grönlannissa helmi-maaliskuussa
toisinaan alle -50° C. N:lle tyypillisiä
imettäväisiä ovat myskihärkä (Amerikan
saaristossa), peura, koko vuoden
valkoinen napajänis, sopuli, jääkarhu,
valkoinen susi, ahma, naali, kärppä. Lintuja:
pulmunen, kiiruna, tunturipöllö;
lintuvuorilla lokkeja, jääkyyhkyjä, lunneja,
ruokkeja y. m. — Ainoat vakinaisesti
asutut maat ovat Grönlannin ja Baffinin
maan rannikot (eskimoja), Novaja
Semljan eteläpää (samojedeja) ja
Huippuvuoret.

Antarktiset n.: Etelämanner
(ks. t.), Etelä-Orkneyn saaret,
Etelä-Shetlandin saaret, Kerguelen,
Heard, Mac Donald, Crozet, Marion,
Prinssi Edvardin saari, Bouvet, Sandwich,
Etelä-Georgia, St. Paul, Uusi
Amsterdam. — Ilmasto ankarampaa
ja kylmempää, kasvisto ja eläimistö
köyhempää kuin arktisissa n:ssa.
Maaimettäväisiä ei ensinkään, linnuista
pingviinit yleisimmät ja alueelle
tyypillisimmät. Kaikki antarktiset n. ovat
asumattomia.

Löytö- ja tutkimushistoria: 1)
Arktisten n:n. Pohjoisille vesille
suunnatuilla löytöretkillä oli aluksi puhtaasti
käytännölliset tarkoitusperät: luoteis- ja
koillisväylän löytäminen. Luoteisväylän
ensimmäisiä etsijöitä olivat Frobisher,
John Davis, H. Hudson ja Baffin
(ks. n.). Alaskan rannikolla etsi James
Cook turhaan 1778 luoteisväylän
länsipäätä. 1800-luvulla ryhdyttiin väylää
etsimään entistä innokkaammin. V. 1818
lähtivät engl. John Ross ja Eduard
Parry matkalle, joka kumminkin
keskeytyi Lancasterin salmessa. Seur. v.
Parry kuitenkin purjehti sen lävitse aina
Melvillen saarelle ja Banksin maahan
saakka, siis arktisen saariston
länsireunaan asti. Seuraavina vuosina Parry
y. m. tutkivat edelleen Pohjois-Amerikan
pohjoisrannikkoa, jolloin James Ross
löysi magneettisen pohjoisnavan Boothia
Felixin niemimaalla. John Franklin
retkeili 1819-27 arktisessa saaristossa, ja
1845 hän lähti 134-miehisen retkikunnan
johtajana kahdella laivalla väylää
etsimään. Koko retkikunta tuhoutui, mutta
välillisesti se aiheutti entistä laajempien
arktisten alueiden tutkimisen; kun näet
v. 1847 ei siitä ollut kuulunut
minkäänlaisia tietoja, lähetettiin Englannista
lukuisia pelastusretkikuntia kadonneita
etsimään, ja näiden retkien kautta tuli
saaristo laajalti tunnetuksi. MacClure
(ks. t.) lähti Beringinsalmesta itään ja
purjehti Melvillen saarelle saakka, mutta
täällä laiva jäätyi kiinni, ja loppumatka
oli suoritettava osittain reellä, osittain
muiden pelastusretkikuntien laivoilla.
Luoteisväylän olemassaolo oli kumminkin
lopullisesti todettu. Mac Clintock
suoritti suurenmoisia rekiretkiä ja m. m.
kartoitti Prinssi Patrikin maan; 1857
hän selvitti Franklinin retkikunnan
tuhoutumisvaiheet: Franklin oli kuollut
1847 Boothia Felixin niemimaalla, muu
retkikunta tuhoutunut pyrkiessään reillä
etelään. — Sitten taukosivat tänne




suunnatut retket useiksi vuosikymmeniksi.
Seuraavien vuosien retkistä olivat
tärkeimmät norj. Sverdrupin yritys
(1898-1902) purjehtia Grönlannin ympäri,
mikä kumminkin epäonnistui, mutta
minkä seurauksena oli uusien pohjoisten
saarten tunnetuksituleminen, ja ennen
kaikkea Roald Amundsenin
Gjöa-laivalla 1903-06 suorittama luoteisväylän
lopullinen purjehtiminen päästä päähän,
sekä V. Stefansonin retket 1908-12
ja 1914-18 ja tansk. Knud Rasmussenin
johtaman Thule-retkikunnan retki 1921-24
(viimeksimainitun päätarkoituksena
eskimolaiskulttuurin tutkiminen
arktisessa saaristossa).

Koillisväylän etsiminen.
Varhaisimpia koillisväylän etsijöitä
olivat holl. Barents, engl. Hudson,
kasakka Dežnev ja tansk. Bering.
Näiden ja us. muiden merenkulkijain
purjehdusten tuloksena oli Aasian
pohjoisrannikko jo 1700-luvulla verraten
hyvin tunnettu, mutta yhtenäisesti koko
väylän purjehti vasta suomalaissyntyinen
A. E. Nordenskiöld (ks. t.); hänen
jälkeensä ovat väylän purjehtineet ven.
Vilkitskij (1914-15, idästä länteen),
joka 1913 oli Kap Tšeljuskinin
pohjoispuolella löytänyt Keisari Nikolai II:n
maan, ja R. Amundsen (1918-20,
Maud-laivalla, lännestä itään).

Pohjoisnavalle pyrkiminen.
Ensimmäinen varsinainen pohjoisnavalle
pyrkijä oli Hudson (1600-luvulla), joka
aikoi päästä Intiaan purjehtimalla suoraan
pohjoisnavan yli; yritys luonnollisesti
epäonnistui jo alkutaipaleella.
Vakavammat yritykset päästä navalle alkoivat
vasta 1800-luvulla, Ensimmäinen


POHJOISNAPAMAAT


1. »Poikiva» jääkieleke.



2. Angmagssalikin siirtola Grönlannin itärannikolla.



3. Eskimojen kesäteltta Grönlannissa.




ETELÄNAPAMAAT


4. Louhikkoista jäätikköä Amaliemaassa.



5. Pingviinien asuttamaa Etelämantereen rannikkoa; etualalla naparetkeilijä koirineen.




mainittava yritys oli Parryn: hän lähti 1827
Huippuvuorilta ja pääsi 82° 45'. Amer.
Kane pääsi tunkeutumaan Smithin
salmeen ja talvehti 1853-55 n. 78 1/2°:n
kohdalla, tunkeutuipa kaksi hänen
seuralaistaan ohi 80°:n, luullen siellä
näkevänsä avomeren. V. 1875-76 pääsi
Naresin retkikunta Smithin salmen
lävitse 83°20':lle saakka; 1881-82 tutki
amer. Lockwood reillä matkaten
Grönlannin pohjoisrannikkoa ja pääsi
83° 30' — paras saavutus ennen
Nansenia (ks. t.), joka 1894 pääsi 86° 4'
saakka, It. Cagni pääsi, Frans Josefin
maalta lähtien, 1900 n. 50 km
pohjoisemmas, 86° 33'. Tarmokas amer.
naparetkeilijä R. Peary (ks. t), joka 1902 oli
päässyt 84° 17' ja 1906 87° 6', pääsi
vihdoin huhtik. 6 p. 1909 pohjoisnavalle ja
totesi tämän sijaitsevan syvän meren
pinnalla. Toinen amer., F. A. Cook,
joka sam. v. muutamia viikkoja ennen
Pearya palasi Grönlannista ja väitti
edellisenä vuonna käyneensä
pohjoisnavalla ja jota sen vuoksi jo juhlittiin
ensimmäisenä navallakävijänä, ei voinut
todistaa väitteitään. — Ruots. insinööri
Andrée (ks. t.) yritti ensimmäisenä
ilmateitse päästä pohjoisnavalle; vasta
lentotekniikan suurenmoinen kehitys
1900-luvulla teki ajatuksen toteuttamisen
mahdolliseksi. R. Amundsenin
ensimmäinen lentomatka 1925 ei tosin vienyt
perille, mutta jo keväällä 1926 hän
suoritti onnistuneen lennon pohjoisnavan ja
samalla koko pohjoisen napameren yli
Huippuvuorilta Alaskaan. Pari päivää
ennen hänen lähtöään Huippuvuorilta
lensi amer. R. Byrd lentokoneella
Huippuvuorilta navalle ja takaisin.

2) Etelänavan löytöhistoriaa.
Eteläisen napapiirin yli purjehti
ensimmäisenä James Cook (ks. t.).
Hänen otaksumansa, että koko etelänavan
ympäristö oli yhtenäistä jään peittämää
merta, jäi vallitsevaksi v:een 1819, jolloin
engl. W. Smith löysi Uuden-Etelä-Shetlandin
saaret. V. 1823 purjehti engl.
J. Weddel hänestä nimensä saaneessa
meren osassa päästen 74° 15' saakka.
V. 1840 tutki amer. Wilkes n. 2,800
km:n pituisen, idästä länteen kulkevan
(Wilkesin maan) rannikon. James Ross
löysi 1841-42 Viktorian maan sekä sen
edustalla Erebus- ja Terror-nimiset
tulivuoret ja pääsi 78° 11' et. lev.;
kauemmaksi etenemisen esti 50-60 m korkea
jääseinä. Syvälle Etelämantereeseen
pistävä lahti sai Rossin meren nimen. —
Tämän jälkeen oli etelänavan tutkimus
melkein pysähdyksissä 1800-luvun
loppuun. V. 1898 lähti kaksi
etelänaparetkikuntaa tutkimusmatkalle, toinen belg.
de Gerlachen, toinen norj.-engl. C.
Borchgrevinkin johtamana. Jälk.
talvehti 1899 Viktorian maalla ja pääsi
seur. kesänä reillä matkaten muutamia
penikulmia etelämmäs, kuin Ross
aikoinaan oli päässyt. V. 1901 lähti kolme
retkikuntaa Euroopasta Etelämantereelle:
englantilainen Robert Scottin, 
saksalainen v. Drygalskin ja ruotsalainen
Otto Nordenskjöldin johdolla, 1902
lähti lisäksi skotlantilainen Brucen
johtamana ja 1903 ranskalainen
retkikunta Charcot'n johdolla.
Retkikuntien kesken sovitun työnjaon mukaan
oli engl. retkikunta, joka talvehti
Viktorian maassa, ainoa, jolla oli
mahdollisuuksia pyrkiä itse navalle; se pääsi
reillä 82° 17' saakka. Kaikki
retkikunnat tekivät kukin tutkimusalueellaan
arvokkaita havaintoja, joiden tuloksena
oli m. m. Etelämantereen olemassaolon
lopullinen toteaminen. V. 1909 pääsi
engl. E. Shackleton rekimatkallaan
88° 23' saakka. Jouluk. 14 p. 1911 pääsi
vihdoin R. Amundsen koiravaljakoilla
etelänavalle, ja kuukautta myöhemmin
saapui R. Scott perille; paluumatkalla
sai viimeksimainittu kaikkine
seuralaisineen surmansa. Myöhemmistä
Etelämantereen tutkijoista mainittakoon
austraalialainen Douglas Mawson, joka
1912-14 tutki Wilkesin maata. —
Uusimpien engl. tutkimusten mukaan löysi
E. Bransfield jo 1820 Grahamin
maan pohjoiskärjen, jolle antoi nimen
Trinity Land.

Valtiollisesti Etelämanner ympäristöineen
on engl. aluetta. Tuottoisan
valaanpyynnin johdosta julisti Englannin
hallitus 1908 Etelä-Amerikan
eteläpuolella olevat saaret kuuluviksi Falklandin
kuvernöörin hallintopiiriin ja 1917
säädettiin, että tähän alueeseen sisältyvät
kaikki ne maat, jotka sijaitsevat
etelänavasta 50°:seen et. lev. 20° ja 50°
välillä länt. pit., sekä ne maat, jotka
ovat etelänavasta 58°:een et. lev. 50° ja
80° välillä länt. pit. V. 1923 annettiin
samanlainen julistus niistä maista, jotka
ulottuvat etelänavasta 60°:een et. lev.
160° it. pit. ja 150° länt. pit. välillä;
nämä maat liitettiin Uuden-Seelannin
hallintopiiriin. ks. kuvaliitettä.

Napapiirit, ne leveyspiirit
maapallolla, joiden sisällä keskiyönaurinko
näkyy keskikesällä, etäisyys navoista =
ekliptikan kaltevuus (23,5°). N. ovat n. s.
kylmien ja lauhkeitten vyöhykkeitten
välisinä rajoina.



Naparauta, myllynkiven akseli.

Napasika l. kauluspekkari
(Dicotyles tajacu), Etelä-Amerikan
metsäseuduissa asuva, lähes 1 m:n pituinen
sikoeläin. Samaan sukuun kuuluu niinikään
e t.-amer. biisami- l. myskisika
(D. labiatus), edellistä vähän suurempi.

Napaympäristötähdet,
sirkumpolaariset tähdet, ne tähdet, jotka
ovat niin lähellä taivaannapaa
(korkeintaan napakorkeuden etäisyydellä siitä),
että eivät koskaan laske kyseellisellä
paikkakunnalla. Meillä näitä ovat
Pohjantähti, Otava, Kassiopeia y. m.

Napier [neipiə], Sir Charles
(1786-1860), engl. amiraali. Itämeren
laivaston päällikkönä 1854 sulki Venäjän
rannikot, laski maihin ransk.
sotaväenosaston, joka valloitti Bomarsundin ja
Ahvenanmaan. Julk. „The history of the
baltic campaign of 1854".


Ch. Napier (amiraali)


— Napier, Sir Charles John (1782-1853),
engl. kenraali. Kunnostautui Pyreneitten
niemimaalla sodassa Napoleonia vastaan;
1842-47 Itä-Intian komppanian sotaväen
ylipäällikkönä kukisti Sindin emiirit. —
Napier l. Neper, John
(1550-1617), skotl. matemaatikko,
logaritmien keksijä. N:n
logaritmijärjestelmä oli lähellä n. s.
luonnollisia logaritmeja, joita sen vuoksi
nyk. sanotaan N:n logaritmeiksi. Keksi myös
laskuviivoittimen.

Napó, Amazon-joen vasen lisäjoki,
lähteet Cotopaxin itärinteellä; 800 km.

Napoleon (ransk. Napoléon),
Ranskan keisareita ja prinssejä. — 1. N. I
(1769-1821), ranskalaisten keisari.
Syntyi Korsikassa Carlo ja Letizia Bonaparten
poikana. Opiskeli Briennen ja Pariisin
sotakouluissa. Liittyi 1793 jakobiineihin,


Napoleon I.

otti osaa vallankumousta vastaan
kapinoivan Toulonin valloitukseen ja tuli
sam. v. prikaatikenraaliksi. V. 1795
kukisti Pariisissa Konventtia vastaan
tehdyn kapinan. Nimitettiin 1796 Italian
sotaretken päälliköksi. Karkoitettuaan
itävaltalaiset Italiasta N. pakotti heidät
1797 Campo Formion rauhaan, johon päättyi ensim.
liittokuntain sota. V. 1798 N. teki retken
Egyptiin ja sieltä palattuaan n. s.
brumairekaappauksella 1799 pääsi
ensimmäiseksi konsuliksi. V. 1802 hänestä tuli
elinikäinen konsuli ja 1804 keisari.
Järjesti loistavan hovin, ylläpiti ankaraa
sensuuria, poliisivaltaa ja urkintaa. N:n
konsuli- ja keisariajan sisäpolitiikasta ja
sodista ks. Ranska, historia.
Menetettyään suuren armeijan Venäjällä 1812 ja
kärsittyään 1813 Leipzigin tappion N.
pakotettiin luopumaan kruunustaan; sai
Elban saaren hallittavakseen. Palasi 1815
Ranskaan ja pääsi uudelleen keisariksi
(„satapäiväinen keisarikunta"), mutta
Waterloon taistelun jälkeen oli hänen
toistamiseen luovuttava kruunusta. N.
vietiin vankina S:t Helenan saarelle, missä
kirjoitti muistelmansa ja kuoli; ruumis
tuotiin 1840 Pariisin Invalidikirkkoon.
— N. oli väsymättömän tarmokas ja
päättäväinen, arvostelukykyinen ja
mielikuvitusrikas, mutta häikäilemätön ja
suunnattoman vallanhimoinen;
sotapäällikkönä nerokas, tunnettu nopeista
iskuistaan vihollisen arimpaan kohtaan. Puolisot
ks. Josefiina ja Maria (Louise),
Ranskan ruhtinattaria, [Liisberg (1908);
Friedericia (1921); Adaridi, „Sotataidon
historia" III (1921); Kircheisen (saks.,
v:sta 1911).] — 2. N. II (1811-32),
Reichstadtin herttua, Napoleonin ja Marie
Louisen poika. Sai syntyessään
arvonimen Rooman kuningas; v:sta 1814
Itävallassa. [Tschudi (1916).] — 3. N. III
(1808-73), aikaisemmin Louis N.
Bonaparte, ranskalaisten keisari, Hollannin


Napoleon III.

kuninkaan Ludvigin poika. Teki 1836
Strassburgissa ja 1840 Boulognessa
onnistumattoman vallankaappausyrityksen,
valittiin helmikuun vallankumouksen jälkeen
jouluk. 1848 Ranskan presidentiksi. Teki
vallankaappauksen 1851 ja julistutti itsensä
keisariksi 1852. N. edisti elinkeinoelämää
suosimalla vapaata kauppaa, ja kaunisti
Pariisia. Itämainen sota 1853-56 ja Sardinian
auttaminen Itävaltaa vastaan 1859 lisäsi N:n
kansansuosiota, mutta Meksikon sotaretki 1862-67
sitä vähensi, ja tappiot sodassa Preussia
vastaan aiheuttivat syysk. 1870 sekä



hänen joutumisensa Sedanissa
sotavankeuteen että vallankumouksen. N. kuoli
Englannissa. Puoliso ks. Eugénie.
Teoksia: „Extinction du paupérisme",
„Histoire de Jules César". — 4. N.
Louis (1856-79), N. III:n poika.
Kaatui Etelä-Afrikassa taistellessaan
englantilaisten puolella sulukaffereita vastaan.

Napoléon d'or [-leō dō'r] l.
Napoleon, ransk. 20:n frangin kultaraha,
lyöty Napoleon I:n ja Napoleon III:n aikana.


Napoli. Taustassa Vesuvius.


Napoli (saks. ja ruots. Neapel),
samannimisen maakunnan pääkaup.
Etelä-Italiassa, Tyrrhenanmerestä pistävän
kauneudestaan kuulun N:n-lahden rannalla.
Harjanne jakaa N:n kahteen osaan,
vanhempaan ja suurempaan itäiseen sekä
uudempaan, ylimystön ja ulkomaalaisten
asumaan läntiseen. Edellinen on kaupan
keskus, epäterveellinen, kadut ahtaat ja
likaiset, asutus tiheä, Jälkimmäinen on
upeasti rakennettu; siinä on suuri puisto
Villa Nazionale jossa eläint. asema
kuuluisine akvaarioineen. N. 400 kirkkoa ja
kappelia, m. m. tuomiokirkko San
Gennaro ja kappeli Santa Eestituto
600-luvulta; maallisista rakennuksista
merkittävimpiä ovat ent. kuninkaan linna
1600-luvulta, vanha linna Castello Nuovo
1280-luvulta (nyk. museona) ja loistelias
kaupunginportti (rak. 1453-70);
katakombeja maalauksineen; yliopisto (per.
1224); kansallismuseo, jossa m. m.
löytöjä Pompeji'sta  ja Herculaneumista.
N. on Italian väkirikkain kaup. ja
Genovan jälkeen suurin
satamakaup., siirtolaisten lähtöpaikka;
teollisuus joks. vähäinen. 780,000
as. — N. (alk. Neapolis), on
kreikkalaisten perustama 600-luvulla
e. Kr. Kuului Rooman ja 536-1130
Itä-Rooman valtakuntaan, 1130-1860 oman
valtakunnan pääkaup.


Napoli. Katu itä-kaupungissa.


Napoli'n kuningaskunta, Apenniinien
niemimaan eteläosan ja ajoittain Sisilian
käsittänyt valtakunta. V. 1130
normanni Roger II yhdisti Napol'n ja
Sisilian yhdeksi valtakunnaksi. Hänen
sukunsa sammuttua se oli Hohenstaufien
suvulla v:sta 1194 ja Anjou-sukuisella



Kaarle I:llä v:sta 1266. Sisilia erosi
1282 joutuen Aragonialle; Napoli jäi
Anjou-suvulle v:een 1435. N. oli
yhdistettynä sekä Sisiliaan että Aragoniaan
1442-95, oli sitten Ranskan hallussa,
kuului Ferdinand Katolisen valloittamana
Espanjaan varakuningaskuntana
1504-1713, joutui Espanjan perintösodassa
Itävallalle, mutta 1734 Napoli ja Sisilia
(joka oli siihen liitetty 1720)
muodostettiin omaksi, esp. Bourbonin sukuhaaran
hallitsemaksi kuningaskunnaksi.
Ranskalaiset karkoittivat 1799 Ferdinand
IV:n Sisiliaan ja tekivät Napoli'sta
tasavallan. Ferdinand hallitsi koko
valtakuntaa uudelleen 1801-06, minkä jälkeen
mannerosaa hallitsivat Josef Bonaparte
(1806-08) ja Murat (1808-15). V. 1815
Ferdinand sai takaisin valtakuntansa ja
julistautui Molempain Sisiliain
kuninkaaksi. Hän ja hänen seuraajansa
hallitsivat taantumuksellisesti, kunnes
Garibaldi vapautti Sisilian ja valloitti
Napoli'n 1860, jolloin valtakunta liittyi
yhtyneeseen Italiaan.

Napue, kylä Isossakyrössä. Siellä 19 p.
helmik. 1714 kenraalimajuri Karl
Armfeltin johtama Suomen armeija joutui
ratkaisevasti tappiolle taistellessaan
ylivoimaista venäläisarmeijaa vastaan.
Taistelupaikalla on 1920 pystytetty
muistomerkki. [Grotenfelt (Valvoja 1914).]


Napuen muistomerkki.


Nara, kaup. Japanissa, Hondolla,
Kiotosta etelään. Rakennuksia 700-luvulta,
jolloin N. oli Japanin pääkaup. ja
henkinen keskus. 40,000 as.

Narbada l. Nerbudda [engl. äänt.
nāba'də], joki Etu-Intiassa, laskee
länsirannikolla olevaan Cambayn lahteen.
Sen rannoilla lukuisia pyhiinvaelluspaikkoja.
1,300 km.

Narbonne [-o'n], kaup. Etelä-Ranskassa,
läh. Välimerta; viininviljelystä ja
kauppaa. N. on vanha roomal. kaupunki,
keskiaik. rakennuksia. 28,000 as.

Nardus, hyvältätuoksuva rohdos,
Raamatun „nardusvoide", saadaan
Himalajan rinteillä kasvavan Nardostachys
Jatamansin (Valerianaceæ-heimoa)
juurakosta.

Narenta, joki Etelä-Slaaviassa, laskee
Adrianmereen; n. 225 km.

Narew, joki Puolassa, Bugin lisäjoki;
440 km.

Nargile [-ī'-] (pers.), itämainen
vesipiippu, jossa savu imetään suuhun
vesisäiliön kautta.

Nargö, Naissaari (ks. t.).

Narimont (k. 1348), liett. ruhtinas,
Liettuan hallitsijan Gediminin poika.
Kääntyi 1333 Novgorodissa kristinuskoon
ja sai läänitykseksi Pähkinäsaaren ja
Käkisalmen alueet sekä osan Inkeriä.

Narinkka (ven.), kaupustelijain
puoteja sisältävä rakennus.

Narkauskoski, koski Kemijoessa,
Tervolan pitäjässä; korkeus 6,2 m,
55,139 hevosv.

Narkissos, kreik. tarustossa Ekon
rakastama kaunis nuorukainen, joka
nähdessään lähteessä kuvansa siihen
rakastuneena jää sitä tuijottamaan ja
kaihoonsa menehtyneenä muuttuu
kukaksi (narsissiksi).

Narkoosi (kreik.), kemiallisin
keinoin, n. s. narkoottisten
aineiden välityksellä, aikaansaatu
tunnottomuuden ja tajuttomuuden tila, johon
ihminen saatetaan esim. suoritettavan
leikkauksen johdosta. Varsinaisia
narkoottisia aineita ovat esim. kloroformi ja
eetteri; usein luetaan myös unilääkkeet,
jotka lamaannuttavat isot-aivot, ja
paikalliskuoletukseen käytetyt aineet, esim.
kokaiini, narkoottisiin aineisiin.

Narkotiini ks. Oopiumi.

Narkotika (kreik.), narkoottiset aineet,
ks. Narkoosi.

Narodna Odbrana (serb.),
suurserbialaisten propagandaa ajanut
salaseura, per. 1908.

Narodnikit (ven.), ven.
1860-70-lukujen kirjailijat, jotka kuvasivat
realistisesti maaseudun oloja toivossa saada ne
parannetuiksi.

Narova, Narva, Viron kaup. (ks.  t.).

Narragansettlahti [närəgä'n-],
Yhdysvaltain itärannikolla, Rhode Islandin
valtion kaakkoisrannikolla. Sen rannalla
useita kylpypaikkoja.

Narri ks. Hovinarri.

Narrinjuhla, keskiaik. jouluviikkoina
vietetty saturnaalioista peräisin oleva
kansanjuhla, jonka viettoon kuului
vallattomia naamiaiskujeita, tanssi sekä
papiston ja jumalanpalvelusmenojen
pilkkaamalla jäljitteleminen.

Narseiini ks. Oopiumi.

Narses (n. 475-573), itäroomal.
sotapäällikkö. Kukisti Italiassa 552-554
itägoottien vallan.



Narsissi (Narcissus), kasvisuku
Amaryllidaceæ-heimossa; valko- ja
keltakukkaisia sipulikasveja, joilla on lisäteriö.
Useita lajeja ja muunnoksia koristuskasveina.
Meillä yleisimmät: valko-n. (N. poëticus),
kelta-n. (N.pseudonarcissus) ja
monikukkainen, valkoinen tatsetti (N. tazetta).


Narsissi. Vas. kelta-,
oik. valkonarsissi.

Narsku (Sinapis), ristikukkaisten
heimoon kuuluva kasvisuku; keltakukkaisia,
pitkälituisia ruohokasveja. Etelä-Suomessa
kasvaa rikkaruohona pelloilla pelto-n.
(S. arvensis). Viljelyskasveja
ovat valkea sinappi, musta
sinappi ja sareptasinappi
(ks. Sinappi).

Narsyleeni, huolellisesti puhdistettua
asetyleenia, jota käytetään yhdessä
hapen kanssa nukutusaineena. Imeytyy
ja poistuu jälleen ruumiin nesteistä
erittäin nopeasti. Haitalliset
sivuvaikutukset pienet.

Narteks (kreik.), rakennust.,
basilikassa atriumin ja runkohuoneen välissä
oleva katettu eteinen.

Narva l. Naarva, kylä Vesilahdella,
vanha markkinapaikka.

Narva, kaup. Viron itärajalla,
Narvajoen vas. rannalla. Esikaup. joen oik.
rannalla oleva Ivangorod; keskiaik.
linna. Lähellä suuria puuvilla- y. m.
tehtaita, jotka saavat voimaa N.-joen
putouksista, 27,000 as. — N. per.
1200-luvulla, kuului kalpaveljeskunnalle
1347-1558, Ruotsille 1581-1704 sekä Venäjälle
1558-81 ja 1704-1918. Viron
vapaussodassa suomalaiset ja virolaiset
valloittivat tammik. 1919 N:n bolsevikeilta. 
— N:n taistelussa Kaarle XII
marrask. 1700 8,400 miehellä voitti 40,000
N:aa piirittävää venäläistä.


Narvan linna.

Narva-Jôesuu [jəe-], merikylpylä
Virossa Narvajoen suussa.

Narvajoki, Virossa, Peipsenjärven
laskujoki, laskee n. 12 km Narvan
alapuolella Narvan lahteen. Narvan lähellä
suurehkot putoukset.

Narvik [-īk], kaup. Pohjois-Norjassa,
Ofotenin vuonon perukassa, Ofotenin radan
pääteasema. Ruots. malmin vientiä. 7,000 as.

Narvusi, Kosemkina (ks. t.).

Narym [-y'm], kaup. Länsi-Siperiassa,
Tomskin kuvernementissa, ostjakkilaisalueella.
N. 1,000 as. Maailmansodan aikana oli
suomalaisia karkoitettuaa N:ssä.

Nasaalit (lat.) l. nenä-äänteet,
aukkoäänteitä, joita äännettäessä
nenäväylä on avoinna estämättä ilmavirran
läpikulkua (m, n, η). — Naso-oraaleiksi
sanotaan aukkoäänteitä, joita äännettäessä
sekä nenä- että suuväylä on avoinna;
naso-oraaleja ovat esim. ranskan nasaalivokaalit.

Nasarealaiset, Jeesuksen
tunnustajain yhteinen nimi juutalaisten
keskuudessa kristikunnan alkuaikoina;



myöhemmin Mooseksen lakia noudattavan
juutalaiskristillisen lahkon nimi. vrt.
Natsareenit.

Nasaret l. Natsaret, Jeesuksen
kotikaup. Etelä-Galileassa, Nyk. N:ssa
(arab. En Nazira) 15,000 as., 2/3
kristityitä.


Nykyinen Nasaret.

Naseby [neizbi], kylä
Keski-Englannissa, 18 km Northamptonista
pohjoiseen. Täällä Cromwell 1645 voitti
Kaarle I:n.

Nash [näš], John (1752-1835),
engl. arkkitehti. Suunnitteli Lontoon Regent
Streetin ja Regent Parkin terassit, uusi
Buckinghamin palatsin.

Nashville [näšvil], Tennesseen valtion
pääkaup. Yhdysvalloissa. Vanderbiltin
yliopisto ja neekeriopisto Fisk
University. Elintarve-, puuvilla- ja
puutavarateoll., vilkasta kauppaa. 120,000 as.,
joista 1/3 neekereitä.

Nasiiri (hepr.), juutalaisten käyttämä
nimitys henkilöstä, joka oli Jumalalle
vihitty tai vihkiytynyt. N:n
tuntomerkkinä oli leikkaamaton tukka; viinin
nauttiminen oli kielletty. V:ssa T:ssa
mainitaan n:iksi Simson ja Samuel.

Nasmyth [neismiþ], James
(1808-90), skotl. insinööri ja tähtitieteilijä,
suunnitteli uuden höyryvasaran, höyryjuntan,
paransi valssi- ja porauskoneita y. m. Yksityisenä
suoritti taivaankappaleiden fys. olotilan tutkimuksia.

Naso-oraalit ks. Nasaalit.

Nassau, ent. saks. ruhtinaskunta,
1866 liitetty Preussiin; kuuluu nyk.
Hessen-Nassaun provinssiin.

Nassau [näsō], Bahamasaarten
pääkaup. 13,000 as.

Nassau-Siegen [-zīgən], Karl
Henrik Nikolaus Otto, N.-S:n prinssi,
ven. amiraali. Ruotsin ja Venäjän
välisessä sodassa 1788-90 hän voitti Ruotsin
saaristolaivaston Ruotsinsalmessa 1789
ja sulki Kustaa III:n Viipurinlahteen
1790, mutta joutui tappiolle
Ruotsinsalmessa sam. v.

Nastapuimakone ks. Puimakone.

Nastola, kunta Hämeen läänissä
Etelä-Hämeessä, Lahdesta itään; 348,7 km2,
5,599 as. (1926). Seestaan väkipyörätehdas.
Salpausselän keuhkotautiparantola (ks. kuvaa
Keuhkotautiparantoloita).

Nata (Festuca), heinäkasvisuku. Meillä
yleisiä nurmi-n. (F. elatior), aro-n.
(F. rubra) ja aho-n. (F. ovina). Näistä
ensinmainittu arvokas rehuheinä.

Natal, Etelä-Afrikan liittovaltioon
kuuluva provinssi, itärannikolla; 91,382
km2, n. 1,5 milj. as.,
niistä valkoihoisia n. 140,000. Sokeriruoko-,
kahvi- ja  teeistutuksia, karjanhoitoa. Pääkaup. 
Durban. — Buurit julistivat N:n 1839
itsenäiseksi tasavallaksi, joutui 1844
Englannin yliherruuteen.

Natal, kaup. Brasilian itärannikolla,
Rio Grande do Norten valtiossa.
Puuvillanvientiä. 31,000 as.

Natalis (lat.), syntymäpäivä;
pyhimyksen kuolinpäivä (= iankaikkiseen
elämään syntymisen päivä).

Natan, Naatan (ks. t.).

Natanael, Johanneksen
evankeliumissa mainittu Jeesuksen opetuslapsi,
todellisen israelilaisen perikuva.

Nathansen [nāta-], Henri (s. 1868;,
juut.-tansk. kirjailija. Teoksia: näytelmä
„Muurien sisäpuolella" (esitetty
Suomessa) ja romaani „Af Hugo David's
Liv", joissa kuvaa nykyaik. juutalaiselämää.

Nathan Viisas, Lessingin (ks. t.)
näytelmä.

Nathorst [nātorst], Alfred
Gabriel (1850-1921), ruots. geologi,
kasvipaleontologi ja napaseuturetkeilijä;
1885-1917 prof. ja Tukholman valtionmuseon
kasvipaleontologisten kokoelmain hoitaja.
Useita retkiä Huippuvuorille, Grönlantiin
y. m., m. m. 1883 A. E. Nordenskiöldin
retkikunnassa ja 1899 Andrée'ta etsivän
retkikunnan johtajana. Arvokkailla
tutkimuksilla selvitellyt Ruotsin muinaista
kasvistoa. Julk. m. m. „Jordens historia"
ja „Sveriges geologi".

Natio (lat.), kansa, kansakunta, suku;
myöh. ylioppilasosakunta.

National Gallery [neišənəl gäləri],
Englannin valtion taidekokoelma Lontoossa.

Nationaltidende [našonā'ltīdene],
vanhoillinen päivälehti Kööpenhaminassa,
per. 1876.

Nativismi (lat.), sielut., mielipide,
että muutamat mielikuvat tai käsitystavat
ovat ihmisissä synnynnäiset.

Nativiteetti (lat.), syntyneisyys,
syntyneitten lukumäärä.

Nato, käly (miehen sisar).

Natorp [-ā-], Paul (1854-1924),
saks. uuskantilainen filosofi, n. s. Marburgin
koulun pääedustajia. Teoksia: „Platos
Ideenlehre", „Sozialpädagogik",
„Pestalozzi" (suomen.).

Natrium l. natriumi, alkalimetalli,
kem. merkki Na, at.-p. 23,00, ominaisp.
0,97, sulamisp. 97,5°, kiehumap. 740°,
hopeankiiltävä, pehmeä, hapettuu pian
kosteassa ilmassa, mistä syystä
säilytetään petrolissa. Yhtyy veteen
n.-hydroksidiksi, kehittäen vetyä. Valmistetaan
elektrolyyttisesti sulasta hydroksidista



(ensi kerran Davy 1807). Luonnossa
kaikkein yleisimpiä alkuaineita; esiintyy
ainoastaan yhdistyksinä, joista tärkeimpiä
silikaatit, nitraatti (chilesalpietari),
kloridi (keittosuola) ja n.-aluminiumfluoridi
(kryoliitti). Metallisella n:lla on
kem. töissä suuri merkitys pelkistimenä
sekä alkuaineita erotettaessa
oksideistaan että orgaanisen kemian alalla; myös
lukemattomilla n:n yhdistyksillä on
tärkeä käytäntö. Edellä mainittujen lisäksi
mainittakoon näistä sulfaatti
(glaubersuola), karbonaatti (sooda),
bikarbonaatti, jota käytetään lääkkeeksi
(liiallisen vatsahapon neutralisoimiseen) sekä
leivonnassa (n. s. puhdistettu sooda),
boraatti (booraksi), tiosulfaatti, jota
käytetään valokuvauksessa (kiinnityssuola,
ks. t.) ja valkaisutekniikassa antikloorina
(ks. t.). Silikaateista ks. Vesilasi ja
Lasi. Kaikki n.-yhdistykset värjäävät
liekin intensiivisen keltaiseksi (spektrin
D-viiva).

Natriumamalgaama, natriumin ja
elohopean lejeeraus; käytetään
pelkistimenä, kuten natriumia, milloin
reaktsioninopeus ei saa olla liian suuri.

Natriumhydroksidi, lipeäkivi,
NaOH, syntyy metallisen natriumin
vaikuttaessa veteen sekä vedyn vaikuttaessa,
natriumoksidiin. Valmistetaan soodan
(natriumkarbonaatin) liuoksesta
sammutetulla kalkilla tai (suurissa määrin)
elektrolyyttisesti väkevästä
keittosuolaliuoksesta. Valkeaa, kidemäistä ainetta,
kaupassa sulatettuna tangoiksi.
Vetistyvää, helposti veteen liukenevaa. Liuos
väkevä emäs, jota käytetään m. m.
saippua- ja paperiteollisuudessa.

Natron, natroni,
natriumhydroksidi. Yhdistyksissä = natrium. 
— Natronkalkki, natrium- ja kalsiumhydroksidin
seos, jota käytetään hiilidioksidin
pidättäjänä kem. töissä. — Natronlasi ks.
Lasi. — Natronlipeä,
natriumhydroksidin vesiliuos. — Natronmaasälpä,
albiitti. ks. Maasälpä. 
— Natronsalpietari, chilesalpietari (ks. t.).

Natsareenit l. nasareenit,
uskonnollis-romanttinen ryhmäkunta saks.
taidemaalareita, jotka v:sta 1810 olivat
kokoontuneet Roomaan (Fr. Overbeck,
Veit, v. Schadow, Schnorr v. Carolsfeld,
P. v. Cornelius y. m.). N. pyrkivät
luomaan hartaita uskonnollisia töitä
varhaisrenessanssin mestarien (Fra Angelico,
Perugino, nuori Rafael) henkeen.

Natsaret, Nasaret (ks. t.).

Natsionalismi (lat.),
kansallismielisyys, kansalliskiihko. 
— Natsionaliteetti, kansallisuus.

Nattastunturit, Luirojoen läntisten
latvahaarain välillä, korkein huippu
505 m yli merenp.

Nattier [natiē'], Jean Marc
(1685-1766). ransk. taidemaalari. Maalannut
kuvia Pietari Suuresta sekä suuren
joukon ylimysnaisten vertauskuvallisia
muotokuvia.

Natt och Dag [ok dāg], ruots.
1200-luvulta tunnettu aatelissuku, saanut
nimensä (= yö ja päivä) vaakunansa
mukaan, jossa yläosa kultaa ja alaosa
sininen. Suvun jäsen Nils Bosson
(k. 1494) otti äitinsä mukaan Sture
nimen ja tuli nuoremman Sture-suvun
kantaisäksi. Måns Bengtsson
(k. n. 1477) sekaantui isänsä, valtaneuvos
Bengt Stenssonin, ja Engelbrektin
riitaan murhaten jälkimmäisen. Valtaneuvos
Måns Johansson (k. 1555) määrättiin
1555 Viipurin linnanisännäksi.

Natura (lat.), luonto.

Naturalia non sunt turpia (lat.),
„luonnolliset seikat eivät ole häpeällisiä".

Naturalisatsioni, kansalaistuttaminen
(ks. t.). — Naturaliseerata,
kansalaistuttaa, ottaa kansalaiseksi.

Naturalismi (lat.). Filosofiassa
ajatussuunta, joka kieltää kaiken
yliluonnollisen ja väittää, että sielunelämää
hallitsevat samanlaiset voimat kuin ne, jotka
vaikuttavat muussa luonnossa. 
— Estetiikassa suunta, jonka pääpyrkimyksenä
on todellisuuden kaunistelematon
kuvaaminen. Toisinaan se rinnastetaan
realismiin, usein sen käsitetään menevän
todellisuusvaatimuksissaan pitemmälle ja
ulottavan ne etenkin elämän rumuuden
esittämiseen. Kuvaamataiteissa n. lisäksi
tarkoittaa plastillisen kuvaustavan
tehostamista vastakohtana koristeelliselle ja
tyylittelevälle. Uudenaikaisen n:n
päämestari on Courbet. Kirjallisuudessa
n:lla tarkoitetaan lähinnä ransk. n:ia,
jonka johtaja oli Zola ja jonka mukaan
kirjallisuuden tehtävänä on
todellisuushavaintoihin rakentuen luoda
yhteiskunnallisia kuvauksia, joissa tehostetaan
varsinkin ympäristön ja perinnöllisyyden
vaikutusta ja jotka totuusarvoltaan
olisivat yhtä luotettavia kuin tieteellinen
tutkimus.

Natura non facit saltus (lat.),
„luonto ei tee hyppäyksiä", luonnon
kehityksessä havaittavaa jatkuvaisuutta
tehostava lause.

Nature morte [natyr-mo'rt] (ransk.),
maalaustaiteen ala, joka esittää
metsänriistaa, hedelmiä, pöytäkalustoja y. m.



Saksaksi Stilleben, suomeksi 
hiljaiselo l. asetelma.

Nauen, kaup. Saksassa, Berliinistä
luoteeseen. Maailman suurimpia
radiolähetysasemia. 10,000 as.

Nauhamadot (Nemertini), vedessä
eläviä laakamatoja, ruumiin pituus
vaihteleva (3 mm — 27 m). Useimmilla on
n. s. kärsän kärjessä piikki, johon
johtaa tiehyt myrkkyrauhasesta.

Nauheim [-haim], Bad N., kaup.
Hessenissä, Länsi-Saksassa, Frankfurt am
Mainista pohjoiseen. Paljon käytetty
(vars. sydäntautisten) kylpypaikka, jossa
hiilihapon- ja suolanpitoisia lähteitä.
10,000 as.


Nauheim. Kylpyläyleisöä.


Naujalis, Juozas (s. 1869), liett.
säveltäjä. Toimi kirkkomusiikin
opettajana Kaunaassa, johti v:sta 1898 salaista
liett. kuoroa, v:sta 1919 musiikkiopiston
johtaja. Säveltänyt etenkin kirkkomusiikkia.

Naukratis, muin. kreik. kauppakaupunki
Egyptissä, Niilin suistossa.

Naula, metallinen, harvemmin
puinen, kannallinen vaarna puukappaleiden
liittämiseksi toisiinsa, Valmistustavan
mukaan puhutaan tako-, leikatuista l.
puserretuista, valu- ja
lankanauloista. N:oja valmistetaan
erityisillä n.-koneilla, — V. 1924 oli
Suomessa 12 n.-tehdasta, joiden tuotantoarvo
oli lähes 60 milj. mk. Suurimmat ovat
O.-y. Ferraria, Värtsilä, Koskensaaren
o.-y. ja Länsi-Suomen Rauta o.-y. (Turussa).

Naula, vanha suom. ja ruots.
painomitta = 32 luotia = 128 kvintiiniä = 425 g.
— Engl. naula l. pound, tav. kaupassa
(avoirdupois, = 7,000 graania) = 453,6 g,
hienoissa punnituksissa, (troy, = 5,760
graania) = 373,2 g. — Ven. n. l. funt =
409,5 g.

Naulakone joko leikkaa kylmästä tai
kuumasta levykaistaleesta suippovartisia
nauloja ja puristaa tai lyö samalla niihin
kannan tai valmistaa nauloja
metallilangasta leikaten kärjen suipoksi ja
puristaen kannan.

Naulasaari, saari Mäntyharjun
pitäjässä Naulasalmessa; vanha Savon ja
Hämeen maakuntarajan lähtökohta.

Naulasaari, kylä Viipurin pitäjässä,
Viipurinlahden länsirannalla. Kiivaita
taisteluita 28-29 p. huhtik. 1918.

Naulauskone, pakkalaatikoiden
valmistukseen käytettävä kone, joka iskee
naulan puuhun ja tav. myöskin kotkaa
sen. Myöskin puolipohjien ja korkojen
naulaamiseen käytetään n:ta.

Naumann, Christian (1810-88),
ruots. oikeustieteilijä, prof. Julk.
alallaan varhaisimmat tutkimukset
„Sveriges statsförfattningsrätt" (1844-74) ja
„Svenska statsförfattningens historiska
utveckling". — Naumann, Friedrich
(1860-1919), saks. poliitikko, alk.
protestanttinen pappi. N. oli Saksan krist.
sosialismin johtomiehiä; perusti
yhdistyksen Nationalsozialer Verein. Teoksia:
„Mitteleuropa"; puhekokoelmia suomen.
[Wenck (saks., 1920).]

Naumburg [-burhj], N. an der
Saale, kaup. Preussissa, läh. Saalen
ja Unstrutin yhtymäkohtaa.
Tuomiokirkko 1200-luvulta, siinä 12
taiteellisesti huomattavaa patsaskuvaa.
Villateoll. 30,000 as.

Naunyn [-in], Bernard (1839-1925),
saks. lääkäri, lääket. prof. useissa Saksan
yliopistoissa. Sappikiveä, sokeri-,
haima- ja maksatauteja koskevia arvokkaita
tutkimuksia,

Naupaktos, Lepanto (ks. t.).

Nauplia, linnoitettu satamakaup.
Kreikassa, Peloponnesoksen itärannikolla.
4,000 as.

Nauplius, äyriäisten alkuperäinen
toukkamuoto, jolla on pariton silmä ja
3 paria uimiseen käytettäviä hankajalkoja.

Nauravat perilliset, sivuperilliset.

Nauris (Brassica rapa var. rapifera l.
Br. campestris var. rapa), peltokaalista
kehittynyt turpeajuurinen muunnos,
ikivanha viljelyskasvi koko
Pohjois-Euroopassa, menestyy napapiiriin saakka,
Norjassa pohjoisempanakin, nopeakasvuinen,
juuren sisusta keltainen tai valkoinen.
Meillä yleisimmin viljellyt n.-laadut: 1.
Rehu-n:t l. turnipsit: Östersundom,
puolipitkä, punalatvainen, valkolihainen;
Bortfelder, pitkä, vihreä, välistä
punaniskainen, keltalihainen, viljellään
vähässä määrin Etelä-Suomessa. 
— 2. Ruoka-n:t: Suom. kaski-n., pieni,




litteä, kelta- tai valkolihainen; 
Petrowsky, Kultapallo ja
Keltainen hollantilainen. — N. viihtyy
parhaiten multarikkaassa hiekkamaassa
sekä hiekalla ja savella parannetussa
multamaassa. Siemenmäärä ha:lle 4-6 kg
sato ha:ta 700-1,000 hl à 60 kg, mutta
hyvin hoidetuista maista kaksinkertainenkin
määrä, lehtisato 1/10-1/20 juurisadosta
Siemenviljelys 2-vuotinen ja sato ha:ta
n. 1,000 kg. 1,000 siemenen paino
1,8-4,2 g, itävyys 98-100 %. Siemenistä
puserretaan naurisöljyä. N:n
tuhohyönteisiä: maakirput, sinappikuoriainen,
kaaliperhonen, rapsikuoriainen, rapsikärsäkäs.

Naurisöljy, useiden Brassica-lajien
siemenistä puserrettu öljy. Käytetään
polttoöljynä ja koneiden voiteena sekä
saippuanvalmistukseen.

Nauru, saari Tyynessämeressä,
Gilbert- ja Salomonin saaristojen välillä;
20 km2, 2,100 as.; fosforiittia.
— V:sta 1920 Uuden-Seelannin alainen
mandaattialue.

Naurukaasu, typpioksiduuli (ks. t.).

Nausikaa, Odysseiassa faieekien
kuninkaan Alkinooksen tytär, ottaa
turviinsa haaksirikkoutuneen Odysseuksen.

Nauta ks. Lehmä ja Lypsykarjanhoito.

Nautayksikkö, tilastollisessa
tarkoituksessa käytetty nimitys ilmaisemaan
eri kotieläinlajien lukumäärää siten
muunnettuna, että koko eläinmäärä
voidaan ilmaista yhdellä luvulla. Suomen
virallisessa tilastossa 1 n. vastaa 1
lehmää tai sonnia, 1/2 hevosta, 2 varsaa,
2 vasikkaa tai hiehoa, 8 lammasta, 3 sikaa.

Nautela, kartano Liedon pitäjässä.

Nautiikka (kreik.), merenkulkutoimi,
merenkulkutiede: nauttinen,
nautinen, merenkulkuun kuuluva.

Nautilus, helmivenhe (ks. t.).

Nautinta (ruots. hävd). N:lla
laillisena saantona käsitetään tav. oikeuden
saantoa sen kautta, että tähän oikeuteen
kuuluvia toimivaltoja määrätyn ajan
määrätyillä edellytyksillä käytetään.
Varsinkin kiinteän omaisuuden omistusoikeuden
laillisena saantona erotetaan
määräaikainen n. ja ylimuistoinen n.
Määräaikainen n. edellyttää, että
kiinteistö on laillisen, joskin jossakin
suhteessa virheellisen saannon kautta
joutunut vilpittömässä mielessä olevan
henkilön haltuun ja sitten ollut hänen
omistusoikeudellisessa hallinnassaan moitteen
nostamista varten varatun ajan ilman
että moitetta olisi tehty (Kunink. 
selitys 14/5 1805). Ylimuistoinen n. on
olemassa, kun joku on jotakin kiinteätä
omaisuutta tai jotakin oikeutta niin
kauan häiritsemättä ja estämättä
pitänyt, nauttinut ja viljellyt, ettei kukaan
muista eikä tosipuheesta tiedä, miten
hänen esi-isänsä tahi saantomiehensä ovat
sen ensin saaneet (Maakaari, XV luku).

Nautintaselitelmä ks. Maanjako, p. 1301.

Nautinto, lakit., esineoikeuden, lähinnä
nautintaoikeuden tosiasiallinen käyttäminen.
N. on siis. eräs hallinnan ilmaisumuotoja.

Nautinto-oikeus, lakit., rajoitettu
esineoikeus, jonka nojalla joku on
oikeutettu käyttämään jotakuta toiselle
henkilölle kuuluvaa omaisuusesinettä. N.
syntyy tavallisesti välipuheen kautta ja
seuraa sitä yleensä myöskin nauttijalle
oikeus käyttää hyväkseen 
omaisuusesineestä lähtevä hyöty ja sato. N.
kiinteimistöihin on joko vakaa kuten esim.
kruununtilojen ja sukuoikeustalojen
haltijoilla, tai rajoitettu,
määräaikainen, kuten esim. virkatalojen,
torppien, lampuotitilojen y. m. vuokraajilla.

Nauvo (ruots. Nagu), ruotsink. kunta
Turun ja Porin läänissä, Paraisten ja
Korpoon välillä Turun saaristossa;
230,1 km2, 3,343 as. (1926). Seilin
mielisairaala. Harmaakivikirkko n. v:lta 1326.

Navaalinen (lat.), merenkulkua koskeva.

Navajo l. navaho, athabaskeihin
kuuluva intiaaniheimo Yhdysvalloissa,
Arizonan ja Uuden-Meksikon pohjoisosissa.

Navarino [-rī'-], satamakaup. Kreikan
länsirannikolla; 6,500 as. Sen edustalla
engl.-ransk.-ven. laivasto 1827 voitti
turk.-egypt. laivaston.

Navarra, maakunta Koillis-Espanjassa, 
Ebron pohjoispuolella. 340,000 as.,
etupäässä baskeja. N. ja osa Ranskan
departementtia Basses-Alpes muodostivat
N:n kuningaskunnan. Se tuli
itsenäiseksi n. 900, oli liitettynä Aragoniaan
1076-1134 ja Ranskaan 1285-1328. V. 1512
Espanja valloitti nyk. N:n, ja 1607 liitti
loput Ranskaan Henrik IV, joka oli N:n
viimeinen kuningas ja samalla Ranskan
hallitsija.

Navetta, ometta, pihatto,
läävä, karjatto. Alkuperäinen n.
oli sisustamaton, ja lehmät kytkettiin
vitsoilla seinänrakoon tai seipääseen.
Sittemmin syntyivät lanta- l. 
sekasonta-n:t siirrettävine
ruokintapöytineen ja vesiruuhineen. Näihin



laitettiin myöhemmin häkit lehmien
kytkemisen ja ruokinnan helpottamiseksi sekä
käytävät ja lantakourut. Paikoin
Etelä-ja Länsi-Suomessa tulivat käytäntöön
2-kerroksiset, ruotsalaismalliset 

 Pitkä parsi.

 Puolipitkä parsi.

 Lyhyt parsi.

Navetta. Poikkileikkauksia pöytäin ja 
permannon rakenteista.

kellarinavetat, joissa lanta koottiin alakertaan.
Sittemmin on n:oita yhä koko maassa
parannettu tekemällä niihin tiiviit
permannot, helposti puhdistettavat ja rehua
säästävät pöydät, isot ikkunat,
ilmanvaihtolaitteet, itsetoimivat juottokupit
j. n. e. — Rakennusaineena käytetään
puuta, kiveä, betonia ja tiiltä. N:ssa tulee
olla lattiapinta-alaa vähintään 5 m2
eläintä kohti ja ilmaa 13-15 m3.
Tavallinen korkeus tasakattoisessa n:ssa on
2,4-2,6 m; taitekattoisissa seiniviereltä
n. 2 m, keskeltä n. 3 m. Riittävä valo
saadaan n:aan, jos ikkunain valopinta
on yhteensä 1/15-1/10 lattian pinta-alasta.
Ilma saadaan raittiiksi järjestämällä
seiniin ja kattoon sopivat
ilmanvaihtotorvet. Sopiva lämpö on 10-13° C. N:n
sisustus sovitetaan niin, että se on lehmille
mukava, että ruokkiminen, juotto,
lehmien hoito ja lannan poistaminen on
helppoa, ettei sisustus tee n:aa pimeäksi
ja ahtaaksi, vrt. kuvaliitettä
Karjatalous, 3 ja 4. [Maahenki II (1910, siv.
698); Maatalouskalenteri (1912-13); 
Nylander-Cajander-Poijärvi (1923 ja 1925).]

Navigare necesse est, vivere non
est necesse (lat.), „purjehtiminen
(merenkulun harjoittaminen) on
välttämätöntä, eläminen ei ole välttämätöntä".

Navigatsioni (lat.), merenkulkutaito,
-tiede. Verbi: navigeerata.

Naxos ks. Naksos.

N. B., lyh. lat. sanoista nota bene,
„pane tarkkaan merkille".

Neale [nīl], Edward Vansittart
(1810-92), Englannin osuustoimintaliikkeen
merkkimiehiä.

Neander [-a'-], August (1789-1850),
saks. kirkkohistorioitsija, juut.
syntyperää, prof. Berliinissä. N. oli aikansa
kirkkohist. tutkimuksen uudistajia,
suosittu opettaja,

Neandertal, laakso Reinin
maakunnassa, Düsseldorfista itään. V. 1856
löydettiin sieltä ihmisen pääkopan osia,
2 reisiluuta ja vasen olkaluu, jotka
sitten selitettiin vanhan, sukupuuttoon
kuolleen ihmislajin, esi-ihmisen l.
Neandertalin ihmisen luiksi. Myöhemmin on
saman lajin luita löydetty lukuisista
paikoista (vrt. Ihminen). N:n
ihminen oli lyhytkasvuinen (150-160 cm),
aivo-ontelo pieni, silmäkulmain kaaret
korkeat, otsa matala ja taaksepäin
kalteva, alaleuka vailla leukapäätä.

Neapel, Napoli (ks. t.).

Neap tide [nīp taid] (engl.),
vuoroveden matalin korkeanveden aalto, mikä
sattuu pari vuorokautta jälkeen kuun
1:sen ja viimeisen neljänneksen aikoja,
aiheutuen kuun ja auringon eri suuntiin
vaikuttavista vetovoimista.

Nearkos, kreik. soturi. N. oli sen
laivaston päällikkö, jonka Aleksanteri
Suuri 325 e. Kr. lähetti Indukselta
Eufratille; matkakertomuksesta otteita
säilynyt.

Nearktinen alue ks. Eläinmaantiede.

Nebo. 1. Ass.-bab. jumala Nabu,
Borsippan, Babylonin sisarkaupungin
pääjumala. — 2. Vuori Itä-Jordanin maassa;
sieltä Mooses sai katsella luvattua maata
ja siellä hän kuoli.

Nebraska [nibrä'skə], valtio (v:sta
1867) Yhdysvalloissa, keskivaltioita;
200,800 km2, 1,3 milj. as. Itäosa
viljavaa, länsiosa hedelmätöntä, osittain
erämaanluontoista. Maataloutta, karjanhoitoa,
elintarveteoll. Pääkaup. Lincoln,
suurin kaup. Omaha.

Nebukadnesar, hallitsi 605-562 e. Kr.,
uusbabylonialaisen valtakunnan vars.
perustaja. Voitti faarao Nekon 605,
valloitti Syyrian ja Palestiinan hävittäen
Jerusalemin 586 ja vieden juutalaisia
maanpakolaisuuteen Babyloniin.

Nebulaariteoria, Kant-Laplacen teoria
(ks. t.); vrt. Maailmojen kehitys.

Nebulium, spektroskooppisesti
tähtisumuista todettu, maanpäällä
tuntematon kaasu-alkuaine.

Nebuloosa (lat.), tähtisumu.

Necessitas (lat.), välttämättömyys.

Neckar, Reinin lisäjoki oikealta,
juoksee Württembergin ja Badenin läpi ja
laskee Reiniin Mannheimin kohdalla;
luonnonkaunis; viininviljelystä; 400 km.

Necker [nekä'r], Jacques (1732-1804),
ransk. valtiomies ja pankkiiri.
Rahaministerinä 1777-81 ja 1788-90.




Neder-Torneå (suom. Alatornio)
kunta Ruotsissa Tornionjoen suulla
Vankka suomalaisasutus.

Nedžd, sulttaanikunta Arabiassa, 
Syyrian ja Irakin eteläpuolella. Varsinainen
N. on Sisä-Arabian ylänköä, 1925 siihen
liitettiin Hidžas. N. 1 milj. km2
585,000 as.

Nedžef, kaup. Irakissa, 80 km
Kerbelasta etelään. Kalifi Ali'n hautamoskeija
joka on šlittien tärkein pyhiinvaelluspaikka.
30,000 as.

Needra [niädra], Andreevs
(s. 1871), latv. kirjailija ja pappi, 1919
lyhytaikaisen saksalaisten tukeman
hallituksen pääministerinä.

Neefin ratas, saks. lääkärin Neefin
keksimä virrankatkaisija, hammasratas,
jota koskettaa jousi. Ratasta
pyöritettäessä virta vuoroin katkeaa ja
sulkeutuu. — Neefin vasara, Wagnerin
vasara, sähkökelloissa ja
induktsionikojeissa esiintyvä elektromagneettinen
virrankatkaisija. vrt. Induktsionikoje,
I os., p. 1387, kaavakuvassa JA.

Neekeri (lat. niger = musta). 
1. Laajemmassa merkityksessä kaikista
mustaihoisista kansoista, ahtaammassa ja
yleisimmin käytetyssä merkityksessä
troopillisen ja subtroopillisen Afrikan kansoista
käytetty nimitys. Iho mustanruskea,
kallo pitkä, käsivarret pitkät, tukka
musta, villainen, parrankasvu huono.
Puhtaana rotu on oikeastaan vain
Guinean rannikolla ja Länsi-Sudanissa,
muualla sekoittunut, mutta n.-rodun
ominaisuudet ovat kumminkin vallitsevia
kaikissa Länsi-, Keski- ja Itä-Afrikan
kansoissa. N:t jaetaan 2:een suureen
kieliryhmään: bantu-n:eihin ja 
Sudanin n:eihin. Edellisistä
mainittakoon vaganda-, vanjamvesi-, makololo-,
marutse-, matabele-, zulu-, kafferi-,
basuto-, betšuana-, herero-, ovambo-,
kalunda- ja fan-kansat. Sudanin n:itä ovat
esim. mangbattu-, njam-njam-, haussa-,
fulbe-, mandingo- ja dahome-kansat.
Elinkeinoelämä, yhteiskunnalliset olot ja
sivistystaso eri kansoilla erilaiset. 
— Kun espanjalaisten omistamat
Amerikassa olevat sokeri-istutukset alkoivat
vaatia sitkeämpää työvoimaa kuin
intiaanit olivat, alettiin Afrikasta kuljettaa
n.-orjia Amerikkaan, ensin Etelä-Amerikkaan,
sittemmin puuvillaviljelyksen
päästyä vauhtiin myös Pohjois-Amerikkaan.
1800-luvulla orjuus kumottiin, eri
maissa eri aikoina, mutta vielä
1900-luvulla arabialaiset toimeenpanivat
orjametsästyksiä Afrikassa. N:ien suojelua
tarkoittavia toimenpiteitä on Liberian
(ks. t.) valtion perustaminen. N:ien
asemasta Yhdysvalloissa ks.
Yhdysvallat. Viime aikoina on n:ien
keskuudessa levinnyt voimakas rotuliike,
panafrikkalaisuus, joka tahtoo aikaansaada
parannusta n:ien asemaan, luoda
yhteenkuuluvaisuutta eri maanosien n:ien
välillä ja vastustaa valkoihoisten
harjoittamaa Afrikan maiden valtausta sekä
n:ien käyttöä valkoihoisten armeijoissa.
Kuvia ks. Ihminen (kuvaliite, 6-12)
ja Afrikka (kuvaliite, 4-5). 
— 2. Sanomalehtimiehistä käytetty leikillinen
nimitys.

Neekerihirssi ks. Hirssi.

Neer, Aert van der (1603-77),
holl. taidemaalari. Maalasi m. m.
runollisia kuutamon tai tulipalon
valaisemia yömaisemia.

Neergaard [-gōr], Niels
(s, 1854), tansk. poliitikko, maltillisen
vasemmiston johtaja, Pää- ja puolustusministeri
1908-09, rahaministeri 1909 ja 1910-13,
pää- ja rahaministeri 1920-24. Teoksia:
„Under Junigrundloven".

Neerwinden, kylä Belgiassa, Liègestä
Luoteeseen. Siellä ranskalaiset voittivat
1693 englantilaiset, ja itävaltalaiset 1793
ranskalaiset.

Nefeliini (kreik.),
natriumaluminiumsilikaattimineraali. Väritön tai
valkoinen; värillisiä muunnoksia sanotaan
eleoliitiksi.

Nefoskooppi (kreik.), koje pilvien
liikkeiden tutkimiseksi. N:eja
käytetään etupäässä kahta lajia. 
N. s. Bessonin haravan muodostaa 3-4 m:n
pituisen tangon päässä väännettävään
vaakasuoraan poikkitankoon kiinnitetyt
pystysuorat puikot. Havaitessa
poikkitanko asetetaan pilven liikesuuntaan
ja tarkataan, kauanko kestää pilven
liikuessa puikosta toiseen. Peili-n:n l.
pilvipeilin muodostaa musta tai
kirkas peili, johon on piirretty samakeskisiä
ympyröitä ja ilmansuunnat. Havaitessa
pidetään silmä liikkumattomana ja tarkataaaan
aikaa, missä pilvi kulkee ympyrästä toiseen,
sekä sen suuntaa.


Peilinefoskooppi.

Nefridiot (kreik.), ruumiinontelollisten
matojen erityselimet (munuaisputket).

Nefriitti  (kreik.). 1. Lääket.
Munuaistauti. — 2. Miner. Vihreä
sädekivi, koristeina käytetty.



Negatiivi, kuva tai teksti, siten
valmistettu jäljennös kuvattavasta, että
intensiivisin valo esiintyy mustana,
tummin varjo valkeana; n.-tekstissä on
valkeat kirjaimet tummalla pohjalla, vrt.
myös Valokuvaus.

Negatiivinen (lat,), kielteinen. 
— Negatiivinen sopimusetu, se etu, mikä
sopimuskumppanilla olisi ollut siitä, että
hänen arvelunsa mukaan laillisesti
syntynyttä, mutta sittemmin pätemättömäksi
havaittua oikeustointa ei olisi lainkaan
tehty. vrt. Positiivinen sopimusetu.

Negatiiviset luvut, tavallisten
lukumäärää ilmoittavien (positiivisten)
lukujen vastaluvut; jos n. l. lisätään
vastaavaan positiiviseen lukuun, niin saadaan
summaksi nolla. N:n l:n merkki on edessä
oleva miinus (—). N:n l:n käsitteeseen
johdutaan, kun vähennyslasku on
suoritettava vähentäjän ollessa suurempi kuin
vähennettävä. N:ia l:ja voidaan
edullisesti käyttää laskuissa monella alalla,
esim. merkitsemään velkaa (positiiviset
luvut merkitsevät omaisuutta), palaavaa
liikettä (posit. etenevää liikettä),
laskemista (posit. kohoamista) j. n. e.

Negatsioni (lat.), ajatuksessa
muodostetun olettamuksen kieltäminen eli
kumoaminen. — Kielit., kieltosana.

Negaunee [nigō'ni], kaup.
Yhdysvalloissa, Michiganin valtiossa, läh.
Yläjärven etelärantaa, rikkaitten
rautamalmialueitten keskellä. 10,000 as.,
joukossa suomalaisia.

Negligé [-žē'] (ransk.), yö- tai
aamupuku, kevyt puku (puolipukeissa),
1700-luvulla jokainen puku, joka ei ollut
seurustelupuku.

Negligeerata (ransk.), laiminlyödä,
syrjäyttää, olla välittämättä.

Negosiantti (ransk.), liikemies,
välittäjä. — Negosieerata, päättää joku
suurehko liikeasia, esim. välittää laina.

Negotiorum gestio (lat.), lakit.
sanontatapa, jolla tarkoitetaan asioiden
toimittamista toisen puolesta ilman tämän
pyyntöä, hänen ollessa poissa tai muuten
estettynä (Kauppakaari 18:10).

Negressi (ransk.), neekerinainen.

Negri [-ē-], Ada (s. 1870),
it. runoilijatar. Teoksia: „Fatalità", „Tempeste"
„Maternità". — Negri, Pola (s. 1897)
puolalaissyntyinen filminäyttelijätär.

Negriitot, usein eri rotuna pidetty
Malakan niemimaalla ja Malaijien
saaristossa asuva kansaryhmä:
lyhytkasvuisia, keski-lyhytkalloisia, iho tumma
tukka villainen. N:ja ovat semangit
Malakan niemimaalla, aeta-kansa
Filippiineillä, andamaanilaiset sekä
Hollannin Uuden-Guinean sisäosissa
asuvat tapirot.

Negri Sembilan ks.
Malaijilaiset suojelusvaltiot.

Negroidi, neekerimäinen,
neekerinsukuinen rotu tai kansa.

Negros, Filippiinien saari, 0,5 milj. as.

Negus Negesti, Abessiinian
hallitsijan arvonimi.

Nehemia, ylhäinen juutalainen,
Persian kuninkaan Artakserkses I:n
juomanlaskija, V. 445 e. Kr. pani kuntoon
Jerusalemin muurit ja Juudan
käskynhaltijana järjesti oloja. Hänen avullaan
Esra sai kansalaisensa sitoutumaan
noudattamaan maanpaosta tuomaansa
lakikirjaa, n. s. pappiskirjaa, Palasi 433
suurkuninkaan luo ja kävi myöh.
uudelleen Jerusalemissa. N:n kirjan
arvokkaimman osan muodostavat N:n
omakätiset muistiinpanot; nyk. asun on sille
antanut sama mies, joka on kokoonpannut
Esran kirjan (n. 300 e. Kr.).

Nehrung [nē-], haffien (ks, t.)
edustalla, olevan maakaistaleen saks. nimitys.

Neidon hiuspuu, Ginkgo-puu (ks. t.).

Neiglick [neilik], Hjalmar
(1860-89), suom. tiedemies, kokeellisen
sielutieteen dosentti 1887-89, filosofian
v. t. prof. 1887-89. Teoksia: „Zur
Psychophysik  des  Lichtsinns", 
„Valda  uppsatser", jossa  elämäkerta.

Neiiendam [nai-], Nikolai (s. 1863),
tansk. luonnenäyttelijä ja ohjaaja, 
— Neiiendam, Robert (s. 1880), tansk.
näyttelijä ja teatterihistorioitsija, N. N:n
veli. Teoksia: „Det Kongelige Teaters
Historie 1874-1922".

Neil [nil], William (1637-70),
engl. matemaatikko, ensim., joka on
määrännyt matemaattisen lausekkeen käyrän
(n. s. N:n paraabelin) pituudelle.

Neilikka (Dianthus), kasvisuku
kohokkien heimossa. Meillä luonnonvaraisena
yleisin punakukkainen keto-n.
(D. deltoides). Us. lajeja
koristuskasveina, m. m. harja-n.
(D. barbatus) ja tarha-n.
(D. caryophyllus).

Neilikkaöljy, ryytineilikoista
vesihöyryllä tislaamalla saatu öljy. Sen
pääaineosasta, eugenolista, saadaan
hapettamalla vanilliinia. Käytetään
saippua- ja hajuvesiteollisuudessa, sekä
hammaslääkinnässä.

Neipperg [naiperh], Adam Albert
von (1775-1829), itäv. kenraali ja
diplomaatti, kreivi. Keisarinna Maria Louisen
morganaattinen puoliso v:sta 1822.

Neisser [naisər], Albert
(1855-1916), saks. lääkäri, ihotautien prof.
Breslaussa, keksi tippurin aiheuttajan, gonokokin.



Neit, egypt. sodanjumalatar.

Neitsyellinen sikiäminen,
partenogenesis (ks. t.).

Neitsyt (lat. Virgo), eläinradan
kuudes merkki ( Virgo ), johon Aurinko tulee
elokuun lopussa; myös tähtikuvio,
pääasiallisesti etel. taivaanpuoliskolla,
Karhunvartijasta etelään, näkyy parhaiten
huhtikuussa. Sen loistavin tähti Spica
(α Virginis) kuuluu I suuruusluokkaan,
erittäin etäällä meistä. N:ssä on useita
tähtisikeröitä ja -sumuja, γ Virginis on
kaksoistähti.

Neitsytniemi, Viipurin kaupunginosa.

Neitsytpuhe, ensim. julkinen puhe,
vars. kansanedustajan eduskunnassa.

Neitsytsalmi (ruots. Jungfrusund),
Hiittisten ja Dragsjärdin välissä oleva
salmi.

Nejedlý, Zdenêk (s. 1878), tšek.
musiikintutkija, Praagin yliopiston proi.
v:sta 1909. Julk. tutkielmia hussilaisten
lauluista sekä Smetanan elämäkerran.

Neko, kaksi egypt, hallitsijaa. — N. II,
Psammetik I:n poika, hallitsi 609-593
e. Kr. Voitti Juudan kuninkaan Josian.
Kärsi 605 tappion Nebukadnesaria
vastaan taistellessaan. Yritti yhdistää
kanavalla Niilin laakson Punaiseenmereen.
N:n toimesta foinikialaiset merimiehet
purjehtivat Afrikan ympäri.

Nekrasov [-ā'sof], Nikolaj
Aleksejevitš  (1821-77), ven. runoilija.
Käsitteli runoissaan yhteiskunnallisia
aiheita. — Nekrasov, Nikolaj
Vissarionovitš (s. 1879), ven. poliitikko,
insinööri. Kulkulaitosministerinä ja myöh. 
rahaministerinä 1917 asetetussa
väliaikaisessa hallituksessa,
syysk.-marrask. 1917 Suomen (viimeisenä)
kenraalikuvernöörinä.

Nekrologi (kreik.), kuolinkirjoitus,
muistosanat vainajasta, äsken kuolleen
henkilön lyhyt elämäkerta. 
— Nekromantia, vainajien henkien manaaminen
(tulevaisuuden selvillesaamiseksi). 
— Nekroosi, kuolio (ks. t.).

Nekropolis (kreik.), „kuolleiden
kaupunki", antiikin kaupunkien äärellä
olevien hautausmaiden nimitys.

Nekrotomia (kreik.), ruumiinavaus;
kuolioisen luun poistaminen.

Neksö, Nexö (ks. t.).

Nektaariot, kasvit., mesiäiset.

Nektari (kreik.), kreik. mytologiassa
jumalten juoma; yleensäkin hyvänmakuinen juoma.

Nektariini, kaljupintainen persikkalaatu.

Nekton (kreik.), aktiivisesti meressä
uiskenteleva pikkueläimistö, vastakohtana
passiivisesti kulkeutuvalle, n. s.
planktonille.

Neleus, kreik. tarustossa Poseidonin
poika, Nestorin isä.

Nelikko, 1/4 tynnyriä (ks. t.).

Nelikulmio, tetragoni, tasokuvio,
jota rajoittaa neljä janaa, n:n sivut,
ja jolla on neljä kärkeä (ja kulmaa).
N:n kulmain summa on neljä suoraa
(360°). N. on suunnikas
(paralleelogramma), jos vastakkaiset sivuparit ovat
yhdensuuntaiset, puolisuunnikas
(trapetsi), jos kaksi vastakkaista sivua
on yhdensuuntaista, muuten epäsuunnikas
l. epäkäs (trapetsoidi). Suorakulmainen
suunnikas on suorakulmio l.
suorakaide (rektangeli), tasasivuinen
suunnikas on neljäkäs (rombi);
suorakulmainen ja tasasivuinen neliö
(kvadraatti). Jos epäsuunnikkaassa 
viereiset sivut ovat kaksittain
yhtäpitkät, niin se on deltoidi.

Nelimarkka, Eero (s. 1891),
taidemaalari. Maalannut sielukkaita
maisemia ja sisäkuvia vars. Pohjanmaalta.

Nelimitta, tetrametri (ks. t.).

Nelisivukas, tetragramma. Neljä suoraa 
AC, AD, CF ja DE, joista jokainen leikkaa 
muita kolmea, muodostaa täydellisen n:n,
jolla on 6 kärkeä (suorien leikkauspisteet).
Lävistäjän päätepisteet (A, B) ja sen
leikkauspisteet toisten lävistäjien 
(EF ja CF) kanssa (A1, B1) ovat harmonisia
pisteitä (vrt. Harmoninen suhde).


Täydellinen
nelisivukas.

Nelisointu, mus., johtuu kolmisoinnusta 
(ks. t.) siten, että siihen liittyy
neljänneksi joko septima tahi seksti
(= kvintin alaseptima). N:uja on monta
eri lajia, kaikki enemmän tai vähemmän
riitasointisia. Tasasointisin ja
muutonkin tärkein ja tavallisin on
dominantti-n. (l. huippu-n.), jossa
duurikolmisointuun liittyy pieni septima.

Nelistävä tuberkuloosi,
miliaarituberkuloosi (ks. t.).

Neliö, kvadraatti, säännöllinen
nelikulmio. N:n sivut ovat yhtäpitkät
ja parittain yhdensuuntaiset, kulmat
suorat. Sen halkaisija on [neliöjuuri] 2•sivu. 
— Neliöiminen, kvadratuuri.
1. Pintakuvion muuntaminen neliöksi. —
2. Pinta-alan  määrääminen neliömitoissa. 
— Neliöjuuri, matem. Annetun luvun n.
on se luku, joka kerrottuna itsellään
antaa kyseellisen luvun. — Neliöluku,
siten saatu luku, että kokonaisluku on
kerrottu itsellään. — Neliösisällys
= pinta-ala, lausuttuna neliömitoissa.



Neljänneksenperuutus ks. Reduktsioni. 
— Neljänneskunta, hallintopitäjän
alaosa Suomessa uudenajan alussa. 
— Neljännesmies, nimitys, jota
ennen käytettiin henkilöstä, jonka
tehtävänä oli auttaa kruununmiehiä joko
veronkannossa tai järjestyksen pidossa.
Suomessa oli n:iä v:een 1891.

Neljännesnuotti, ♩, on aika-arvoltaan 
1/4 samassa sävellyksessä käytettyjen 
„kokonuottien" (ks. t.) arvosta,

Neljännesrauta, neljäkäsrauta,
kvadranttirauta, ympyräviivan
neljänneksen muodostava laipallinen 
muotorauta, joita neljä yhteen pantuna 
muodostaa onton pylvään, vrt. Kuviorauta.


Neljännesrauta.

Neljäs vaalisaarnaaja. Ev.-lut. seurakunnan
papinvaalipäivänä seurakunta voi pyytää neljättä
vaalisaarnaajaa. Jos vähintään 1/10 koko
seurakunnan ääniluvusta ja enemmän
kuin 1/2 annetuista äänistä kannattaa
pyyntöä, keskeytetään vaalitoimitus ja
pöytäkirja lähetetään tuomiokapitulille,
joka neljänneksi pyydetyn suostumuksella,
jos hänellä on 10 virkavuotta tai ainakin
niin monta kuin sillä vaaliehdolle
asetetuista, jolla niitä on vähimmän, asettaa
hänet neljännelle sijalle vaalinäytteitä
suorittamaan (Kirkkolaki 6/12 1869, 205
ja 241 §§, muutettuina 23/1 1925).

Nelma (Stenodus nelma), Vienanmeressä ja 
Siperian rannikoilla elävä lohikala.

Nelson [nelsən], kaup. Luoteis-Englannissa,
Lancashiressa. Puuvillateoll. 40,000 as.

Nelson [-sən], Horatio
(1758-1805), engl. merisankari, viscount,
Bronten herttua. Menetti 1797 hyökkäyksessä
Teneriffa-saarta vastaan oikean käsivartensa;
voitti ransk. laivaston Abukirissä
1798, tanskalaiset Kööpenhaminan
edustalla 1801 ja ransk.-esp. laivaston
Trafalgarissa 1805, jolloin itse kaatui.

Nelsonjoki [nelsən-], joki Kanadassa,
Winnipeg-järven laskujoki, laskee
Hudsonlahteen. Koskia ja putouksia
runsaasti. 650 km, vain 65 km kulkukelpoista.

Nematodit, sukkulamadot.

Nemea, laakso Kreikan Argoliissa
(Peloponnesoksella), kuuluisa muinaisista
kilpaleikeistään (n. s. nemealaiset kisat).

Nemertiinit, nauhamadot (ks. t.).

Nemesis (kreik.), kreik. mytologiassa
oikeutta valvova ja sen rikkomista
rankaiseva jumalatar. — Nemesis divina,
Jumalan kosto, kun pahan teon tekijä
joutuu omasta teostansa johtuneen
samanlaatuisen kohtalon uhriksi.

Nemirovitš-Dantšenko [-rō'-], Vasilij 
Ivanovitš (s. 1849), ven. kirjailija. 
Julk. matkakuvauksia sekä kuvauksia 
Turkin sodasta 1877-78 ja Japanin sodasta 
1904-05. — Nemirovitš-Dantšenko, Vladimir
Ivanovitš (s. 1858), ven. kirjailija, ed:n
veli. Julk. näytelmiä ja romaaneja; toiminut
Moskovan taideteatterin johtajana.

Nemo (lat,), ei kukaan; Lennart
Gripenbergin (ks. t.) salanimi. — Nemo
nascitur artifex, „ei kukaan synny
mestarina".

Nemophila, lemmenkukka, lehtokukka,
Hydrophyllaceæ-heimoon kuuluvia sini- tai
sinivalkoiskukkaisia koristuskasveja, 
Meillä yleisin N. insignis.

Nemours [nəmū'r], kaup. Ranskassa,
Pariisista kaakkoon. N. oli aikaisemmin
samannimisen herttuakunnan pääkaup. 5,000 as.

Nemunas, Niemen (ks. t.).

Nenonen, Vilho Petter (s. 1883),
kenraalimajuri. Vapaussodassa
tykistöntarkastajana. Rannikkotykistön
päällikkönä 1919, tykistöntarkastajana v:sta
1920, puolustusministerinä 1923-24,
väliaikaisena sotaväenpäällikkönä 1924-25.

Nenä, korkeampien selkärankaisten 
hengitystien alkuosaa ympäröivä ulkoneva 
kasvojen osa. N:n tuen muodostavat n:n 
juuressa naamaluut, joihin edessä liittyy
rustoja, Luut ja rustot rajoittavat 
n.-onteloa, jonka väliseinä jakaa kahteen
n.-käytävään; nämä aukeavat ulos 
sierainaukoilla ja taaksepäin nieluun
takimmaisilla n.-aukoilla, koaaneilla.
N.-käytävän alkuosaa sanotaan n:n
eteiseksi, tämä avautuu varsinaiseen
n.-onteloon, joka on ylhäältä alaspäin
laajeneva rako ja jonka ulkoseinässä on
3 n.-kuorikkoa; nämä jakavat
n.-ontelon 3:een päällekkäiseen käytävään.
Kun kuorikot eivät ulotu väliseinään asti
on n.-ontelo tämän vieressä yhtenäinen,
jakaumaton. N.-ontelon suurin osa on
hengitystienä, yläosassa, n. s.


Nenä. a nenän väliseinä, b
hajulokero hajuhermoineen, c
nenäkuorikot, d kitaluun ontelo.



hajulokerossa, hajaantuvat
hajuhermot limakalvoon. N.-ontelon
limakalvo erittää limaista nestettä, johon
hengitysilman mukana tulleet
tomuhiukkaset tarttuvat; sitäpaitsi toimii
n.-ontelo hengitysilman lämmittäjänä.

Nenäapina, kahau (Nasalis
larvatus), Borneossa elävä apina, jonka
uroksilla pitkä, kärsämäinen nenä. ks.
kuvaryhmää Apinoita, 9.

Nenäpolyyppi, nenän limakalvosta
lähtevä varrellinen, pehmeäkudoksinen
kasvannainen, joka tukkimalla
nenäontelon haittaa puhetta ja hengitystä.

Nenäsaivartaja ks. Saivartajat.

Nenä-äänteet, nasaalit (ks. t.).

Neo- (kreik.), yhdyssanoissa uusi-, nuori-.

Neodyymi, harvinainen maametalli,
kem. merkki Nd, at.-p. 144,3.

Neogea ks. Eläinmaantiede.

Neogeeni (kreik.), myöhäistertiääri.

Neoimpressionismi ks. Impressionismi.

Neokomi, liitusysteemin vanhemman
osaston keskimmäinen kerrosryhmä.

Neolamarckismi, uuslamarckilaisuus,
ks. Polveutumisoppi.

Neoliittinen ajanjakso, nuorempi
kivikausi (hiotun kiven aika).

Neologi (kreik.), uusien sanojen ja
puheentapojen luoja, kielenuudistaja. 
— Neologia, Pohjoismaissa valistusajan
uskonnollisuudesta käytetty nimitys. 
— Neologismi, kielellinen uudismuodostus
tai uudennus; uudessa merkityksessä
käytetty vanha sana; uutuuttaan outo
sana tai sanontatapa.

Neon, kem. merkki Ne, jalokaasu, jota
on hitunen ilmakehässä. At.-p. 20,2.
Loistaa Geisslerin putkessa oranssinvärisenä.
Käytetty valaistustekniikassa.

Neotenia (kreik.), eläimen kehityksen
pysähtyminen toukka-asteelle ja
sukupuolikypsyyden saavuttaminen tällä
asteella. N:sta tarjoo esimerkin m. m.
aksolotli (ks. t.).

Neotrooppinen alue = Neogea. ks.
Eläinmaantiede.

Neovius [neū'-], Adolf Alarik
(1852-1913), historiantutkija, Lohjan
kirkkoherra 1902-13. Julk. „Ur Finlands
historia: publikationer ur de
Alopaeiska pappren" I-III, „Anteckningar
rörande Borgå stads och sockens
historia", „Suomen evank.-luterilaisen kirkon
matrikkeli", „Chronographia
Scandinaviæ", „Suomalainen ajantietokokoelma",
„Akter och undersökningar rörande
Finlands historia intill år 1401". 
— Neovius, Arvid (1861-1916).
Suomen ruots. sanomalehtimies ja poliitikko,
fil. toht.; passiivisen vastarinnan miehenä ja
maanalaisen „Fria Ordin" toimittajana
maasta-karkoitettu 1903-05. — Neovius,
Eduard Rudolf (1851-1917), suom.
matemaatikko, professori Helsingissä
1883-1900. Tiedeseuran Acta-sarjassa
julkaisuja korkeamman analyysin alalta.
— Neovius, Edvard Engelbert
(1823-88), suom. matemaatikko, Suomen
kadettikoulun matematiikan opettaja
1845-85. Julk. tutkimuksia Tiedeseuran
julkaisuissa, oppikirjoja. Herätti
huomiota kirjasella, jossa koetti osoittaa,
että voisi päästä optilliseen yhteyteen
oletettujen Marsin asukkaiden kanssa. 
— Neovius ks. myös Nevanlinna.

Neovulkaaninen, tertiäärisistä ja
niitä nuoremmista vuorilajeista käytetty
yhteisnimitys.

Nep, lyh. ven. sanoista novaja
ekonomitšeskaja politika, s. o. uusi
talouspolitiikka. Näin nimitetään
Neuvostohallituksen keväällä 1921 julistamaa
talouspolitiikkaa, joka puhtaasta
kommunismista poiketen tekee myönnytyksiä
kapitalistiselle talousjärjestelmälle
sallien yksityistä yritteliäisyyttä eräillä
liikealoilla.

Nepal, itsenäinen valtio Aasiassa, britt.
Intian ja Tibetin rajalla, Himalajalla;
140,000 km2, 5,6 milj. as. Pääelinkeinot
maanviljelys (riisiä, vehnää) ja
karjanhoito; sitäpaitsi metsänhoitoa ja
vuorityötä (kuparia). Asukkaat mongolilaista
alkuperää, uskontona braamalaisuus tai
buddhalaisuus. Hallitsijan arvonimi
maharadža. Englannin vaikutus N:n
politiikkaan on varsin suuri. Pääkaup.
Katmandu.

Nepenthes, kannukasvit (ks. t.).

Nepomuk, Johan (n. 1330-93), kat.
pyhimys, Böömin suojeluspyhä.
Hukutettu, koska Praagin arkkipiispan ja
kuningas Wenzel IV:n välisessä riidassa
oli edellisen puolella. Hänen kuvansa
on katolisissa maissa melkein joka
sillalla; muistopäivä 16 p. toukok.

Nepos ks. Cornelius Nepos.

Nepotismi (lat.), alk. paavien
harjoittama sukulaistensa suosiminen virkoja
täytettäessä; yleensäkin suvun ja
ystävien suosinta virkoja täytettäessä.

Neptunismi, se 1700-luvun lopulla ja
1800-luvun alussa esitetty käsitys, että
kaikki kivilajit ovat syntyneet kerrostumalla.

Neptunus, it. vedenhaltija, sittemmin
merenjumalana sama kuin kreik. Poseidon.



Neptunus (merkki [neptunus]), aurinkokuntamme
etäisin (kahdeksas) kiertotähti;
keksittiin 1846 Leverrier'n laskujen
perusteella. Sen mitat y. m. tärkeät
suureet ovat Maan vastaaviin suureihin
verrattuina: halkaisija 4,3 (54,400 km
ekvaattorilla), massa 17,26, tiheys 0,22
(1,2 vesi yksikkönä), vetovoima
ekvaattorilla 0,95, keskietäisyys Auringosta 30,1
(4,5 miljardia km). Kiertoaika lähes
165 v., pyörähdysaika tuntematon.
Rataellipsin kaltevuus 1° 47', epäkeskisyys
0,009 (rata miltei ympyrä).
Edullisimmissakin sääoloissa ja vahvimmissa
kaukoputkissa N. näkyy pyöreänä,
sinertävänä, ilman yksityiskohtia.
Näennäinen suuruus 2,5", suuruusluokka 8,
albedo 0,73. Spektroskooppi toteaa
ilmakehän; kokoomus poikkeaa Maan
ilmakehästä. Yksi kuu, kiertoaika n. 5 vrk.
21 t., radan kaltevuus 139° ekliptikaa
vastaan, säde n. 400,000 km.

Ne quid nimis (lat.), „ei pidä koskaan
mitään liioitella".

Nereidit, kreik. tarustossa
vedenneitosia, merenjumalan Nereuksen
tyttäriä.

Nergal, Babyloniassa ja Assyriassa
sodan, metsästyksen, manalan ja ruton jumala.

Neri [nē-], Filippo (1515-95),
kansanomainen kat. pyhimys, oratoriaanien
(ks. t.) pappisveljeskunnan perustaja.

Nerike, Närke (ks. t.).

Nerium, oleanteri (ks. t.).

Nerkoon kanava, n. 15 km etelään
Iisalmesta, Nerkoonjärven ja Onkiveden
välissä.

Nernst, Walther (s. 1864), saks.
fyysikko, prof. Göttingenissä ja
Berliinissä, Physikalischtechnische 
Reichsanstaltin johtaja 1922. Tutkinut 
diffusionia, galvaanisten elementtien
teoriaa, jolloin ottanut käytäntöön
käsitteen liukenemispaine, termodynamiikan
sovellutuksia kem. tasapaino-oppiin, 
suorittanut kaasutiheys-, ominais. lämpö- 
y. m. määräyksiä. Keksinyt oksidihehkulampun,
n. s. N:n lampun (ks. Sähkölamppu).
Sai Nobelin fysiikanpalkinnon 1921.


W. Nernst.

Nero, Lucius Domitius (37-68 j. Kr.),
Rooman keisari 54-68, isäpuolensa keisari 
Claudiuksen ottopoika. Hallituksensa 
alkuaikoina N. oli filosofi Senecan ja
pretoriaanien päällikön Burruksen 
vaikutuksen alainen ja hallitsi kelvollisesti,
mutta muuttui sitten hirmuvaltiaaksi. Hän
murhautti Claudiuksen pojan Britannicuksen,
äitinsä Agrippinan, tuhlasi valtion varoja
ja syyttämällä kristittyjä Rooman palon
(64 j. Kr.) sytyttäjiksi aiheutti heidän
vainoamisensa. N:n halu esiintyä laulajana ja
näyttelijänä vei häneltä kokonaan arvovallan.
Kapinan puhjettua N. teki itsemurhan.


Nero.

Neroliöljy, oranssinkukkaöljy,
pomeranssinkukkaöljy, karvaiden oranssien 
kukista tislattu öljy, jota käytetään
hajuvesiteollisuudessa.

Nertus, pohjoisgerm. maanjumalatar.

Neruda, Jan (1834-91), tšek.
kirjailija. Julk. mestarillisia kertomuksia
Praagin pikkuporvarien elämästä. — Neruda,
Vilma (1838-1911), tšek. viulutaituri,
puoliso Ludvig Norman 1864-85, Ch. Hallé 1888-95.

Nerva, Marcus Cocceius, Rooman keisari 
96-98; otti Trajanuksen ottopojakseen.

Nervander [-va'-], Emil (1840-1914),
suom. ruotsink. kirjailija, J. J. N:n
poika. Julk. salanimellä Emlekyl
runoja, näytelmiä ja kertomuksia, joista
suomen. „Honkain tarinat", „Uotilan
isäntä" y. m. sekä perustavaa laatua
olevia tutkimuksia Suomen vanhemmasta
taiteesta, kuten „Kirkollisesta taiteesta
Suomessa keski-alkana", „Lohjan kirkko
ja sen keskiaikaiset maalaukset",
„Suomalainen kirkkomaalari Michael
Toppelius ja hänen teoksensa", sekä „Fredr.
Cygnæus", „Elias Lönnrotin nuoruuden
ajoilta Laukon kartanossa", „Keisari
Aleksanteri I:sen matkat Suomessa"


Emil Nervander.


J. J. Nervander.



(suomen:t), maant. kuvauksia y. m. 
— Nervander, Johan Jakob (1805-48),
lahjakas suom. fyysikko ja runoilija,
ylim. prof. Helsingissä 1838-45, vakin.
1845-48. Kuului Lauantaiseuraan. Tutki
erittäin maamagnetismin ja lämpötilan
jaksoittaisia vaihteluja, sekä osoitti
näiden välillä vallitsevan riippuvaisuuden.
Teki aloitteen magneettisen ja
ilmatieteellisen laitoksen perustamiseksi
Helsinkiin. — Esiintyi nuoruudessaan
runoilijana. Teoksia: „Jephtas bok” (1840),
„Skrifter” (1850). [Hultin (Skr. utg. av
Sv. Litt.-Sällsk. i Finland LXXIII, 1906).]

Nervi, kaup. Italiassa Genovanlahden
rannalla, n. 10 km Genovasta itään.
Suosittu talviparannuspaikka. 7.000 as.

Nervit, nyk. Länsi-Belgiassa asunut
kelt. kansa, jonka Cæsar voitti 57 e. Kr.

Nervositeetti (lat.), neurastenia,
heikkohermoisuus, hermostuneisuus.

Nervus (lat.), jänne, lihas; hermo. 
— Nervus rerum (geréndarum),
liikkeelle paneva voima.

Nesessääri (ransk.), lipas, kotelo,
jossa säilytetään toaletti- tai
ompelutarpeita.

Nesselrode, Karl Robert von
(1780-1862), kreivi, ven. valtiomies;
ulkoasioiden johtaja 1812-56.

Nessler, Julius (1827-1905), saks.
maanviljelyskemisti. Keksinyt elohopea-
ja kaliumjodidin kaksoissuolan, n. s.
N:n reagenssin käytön amoniakin
tunnuksena. — Nessler, Viktor
(1841-90), saks. säveltäjä. Teoksia: oopperat
„Der Rattenfänger von Hameln” ja „Der
Trompeter von Säckingen”.

Nessos, kreik. tarustossa kentauri,
joka kantaessaan selässään Herakleen
puolisoa Deianeiraa yritti tehdä hänelle
väkivaltaa; Herakleen surmaama.

Neste ks. Olomuodot. — N:iden
tiheys (ominaispaino) ilmoitetaan us.
n. s. Baumén asteikoilla. Näitä on kaksi:
1) vettä raskaammille nesteille: vesi = 0°,
15 % keittosuolaliuos = 15°; 2) vettä
kevyemmille nesteille: vesi = 10°, 10 %
keittosuolaliuos = 0°.

Nestejarru, hydraulinen jarru.
1. Tykin takatyönnin vaimentaja, jonka
pääosa on glyseriinipumppu. — 2. Autoissa
jarru, jossa voimansiirron jarrupolkimesta
jarruvanteeseen tai -kenkiin välittää öljypumppu.


Auton nestejarru. A jarrupoljin, B
öljypumppu, C öljyjohto, D
jarrusilinteri, E öljyjohdon haarauma.

Nestejännitys (lat. turgor), elävässä
kasvisolussa vallitseva solunesteen paine
solukettoa vastaan, vrt. Osmoosi.

Nestepuntari, uppovaaka, areometri
(ks. t.). — Nestepuristin, hydraulinen
puristin (ks. t.).

Nestesähkökone, Armstrongin
keksimä kitkasähkökone, jossa höyryn
purkautuessaan kuljettamat vesipisarat
hankautuessaan kuljettavat mukanaan
positiivista sähköä.

Nestle, Christoph Eberhard 
(1851-1913), saks. teologi. Julk. 1898
U:n T:n kreik. painoksen, joka on tullut
yleiseen käytäntöön.

Nestor. 1. Kreikkalaisten päälliköitä
Troian sodassa, Pyloksen kuningas.
Kuvattu ripeäksi ja viisaaksi
vanhukseksi. Vertauskuvallisesti vanhus,
vanhin jossakin ryhmässä. — 2. Ven. munkki
Kiovan luolaluostarissa (1056-1114). Kirj.
elämäkertoja; luultu n. s. „N:n
kronikan” tekijäksi. Kronikka (ruotsin. 1919)
kertoo Venäjän valtakunnan
perustamisesta Rurikin (ks. t.) ja hänen
seuralaistensa toimesta ja antaa tietoja
suom.ugr. kansojen muinaisista asuinpaikoista.

Nestoriaanit, nestoriolaiset,
Konstantinopolin patriarkasta 
Nestoriuksesta (k. n. 451) nimensä
saanut krist. lahko, jonka opin mukaan
Kristuksen jumalallinen ja inhimillinen
luonto on pysyväisesti toisistaan
erotettava. Julistettiin harhaoppisiksi 431,
mutta saivat kannatusta Persiassa,
jonka kirkko 498 omisti
nestoriolaisuuden ja josta käsin n. harjoittivat
lähetystoimintaa Kiinassa asti. N:n rippeitä on
maailmansotaan saakka asunut
Etelä-Kurdistanissa, sitäpaitsi heitä on
Intiassa (ks. Tuomaskristityt);
osa liittyi 1553 Rooman kirkkoon.

Nestroy [-oi], Johann (1802-62),
itäv. näyttelijä (koomikko) ja huvinäytelmienkirjoittaja,
aikoinaan tavattoman suosittu.

Ne sutor supra (ultra) crepidam
(lat.), „suutari pysyköön lestissään”.

Netscher [netšer], Caspar
(1639-84), saks.-holl. taidemaalari. Maalannut
hienoston piiristä siroja laatu- ja muotokuvia.

Netto (it.), kaup., määrä, joka jää,
kun kokonais- l. bruttomäärästä vähennetään
päällyksen paino tai hinta tai



kulungit, välityspalkkio y. m. 
— Nettohinta, lopullinen (alennettu) hinta. 
— Nettopaino, puhdas paino. 
— Nettosäästö, puhdas säästö, kulungit
vähennettyinä säästöstä. — Nettotonnimäärä,
se laivan kantavuus, mikä jää jäljelle,
kun kokonaiskantavuudesta vähennetään
koneiston, laivaväen y. m. täyttämä tila.

Netze [-tse], Oderin lisäjoen
Warthen sivujoki oikealta.

Neubecker [noi-], Friedrich
Karl (s. 1872), saks. oikeusoppinut,
vertailevan oikeustieteen prof.
Heidelbergissa; julk. m. m. „Finnlands
Eherechtsreform" (1921).

Neu-Brandenburg [noi- -urhj], kaup.
Mecklenburg-Strelitzissä
Pohjois-Saksassa. Sillä on hyvin
vanhanaikainen leima, m. m. se on vanhojen
kaupunginmuurien ympäröimä. 14,000 as.

Neuchâtel [nöšate'l]. 1. Kantoni
Länsi-Sveisissä Ranskan rajalla; 800
km2, 130,000 as. Väestön enemmistö
ranskaapuhuvia protestantteja.
Teollisuutta (vars. kellojenvalmistusta) ja
karjanhoitoa. — 2. N:n pääkaup. (saks.
Neuenburg), N.-järven rannalla. Linna
ja tuomiokirkko 1100-luvulta. Yliopisto.
Matkailupaikka. 23,000 as.

Neuchâtelinjärvi [nöšate'l-] (saks.
Neuenburger See), Länsi-Sveitsissä,
Jura-vuoriston rinteellä, 216 km2. Laskee
Aar-jokea myöten Reiniin.

Neue Freie Presse [noie fraie],
wieniläinen vapaamielinen sanomalehti, per.
1864.

Neuenburg [noienburhj], Neuchâtel
(ks. t.).

Neue Preussische Zeitung ks. Kreuzzeitung.

Neue Rundschau [noie runtšau], Die,
v:sta 1890 ilmestyvä S. Fischerin kustantama 
saks. kirjallisuus-, teatteri- y. m. aikakauskirja.

Neue Zeit, Saksan sosiaalidemokraattisen
puolueen aikakauskirja, per. 1883.

Neue Zürcher Zeitung [noie tsyrher
tsaituη], Zürichissä kolmesti päivässä
ilmestyvä vapaamielinen sanomalehti, per. 1780.

Neufahrwasser, Danzigin satama ja
etukaup. Veikselin suussa.

Neuilly-sur-Seine [nöjī-syr-sē'n],
Pariisin etukaup., Boulognen metsän
pohjoispuolella. Siellä marrask. 1919
Bulgaaria teki rauhan ympärysvaltojen
kanssa. 50,000 as.

Neukölln, aikaisemmin Rixdorf,
Berliiniin yhdistetty tehdaskaupunki.

Neulakenttävenyttäjä, esikehruukone,
jota käytetään pitkäkuitujen 
venytyskoneena. Neulakentän N muodostaa
neuloilla varustettu tankoryhmä. Neulat
tunkeutuvat kuitukimpun läpi, kannattavat 
sitä ja oikovat kuituja; ne
kulkevat hieman hitaammin kuin hahtuva ja
siirtyvät alatietä uudelleen etupäähän.


Neulakenttävenyttäjä.

Neulakivääri, kivääri, jossa on
neulamainen sytytin.

Neulapato, aukaistava pato, jossa on
kosken yli ulottuva silta, sen kohdalla
pohjassa oleva kynnys sekä joukko
lankkuja, piiruja tai palkkeja, n. s. neuloja,
mitkä asetetaan sillan ja kynnyksen
varaan vieriviereen niin, että ne virran
painamina pysyvät paikoillaan
muodostaen vettä salpaavan seinän. N.
aukaistaan siten, että „neulat" yksitellen
otetaan pois.

Neularahat, naisen (tyttären tai
aviovaimon) taskurahat.

Neumann [noim-], Balthasar
(1687-1753), saks. arkkitehti,
barokkityylin etevin edustaja Saksassa.
Töitä: Neresheimin apottikirkko, Bruchsalin
piispanlinna ja Würzburgin ruhtinaspiispan
linna. — Neumann, Franz
Ernst (1798-1895), saks. fyysikko, prof.
Königsbergissä. Käsitellyt valoteoriaa,
etenkin sovellettuna kaksoistaittumiseen,
kristallografiaan ja sähkömagnetismiin.
— Neumann, Karl Gottfried (1832-1925),
saks. matemaatikko, julkaisuja funktsioniteorian
ja matemaattisen fysiikan alalta.

Neumannin laki lausuu, että kullakin
alkuaineella on jähmeissä yhdistyksissään
vakinainen atomilämpö, joten
yhdistyksen molekyylilämpö on sen yhdysosien
atomilämpöjen summa.

Neumayer [noimaiər], Georg von
(1826-1909), saks. geofyysikko,
oseanografian, maamagnetismin ja
meteorologian tutkija, 1856-64 arvokkaita
tutkimuksia Austraaliassa, 1876-1903
Hampurin saksalaisen meritutkimusaseman
johtaja.

Neumayr [noimair], Melchior
(1845-90), saks.-itäv. geologi ja
paleontologi, Wienin yliopiston paleontologian
prof. Julk. us. tieteellisiä ja yleistajuisia
teoksia.



Neumit (kreik.), mus., ovat
nuottipikakirjoituksen tapaisia sävelmerkkejä,
joiden avulla keskiajalla merkittiin
messulaulujen sävelmät laulettavan
tekstin yläpuolelle. N. ovat saaneet alkunsa
käsiliikkeistä, joilla kuoronjohtajat
ohjasivat laulun melodista nousemista ja
laskemista (keiromania). Kuva ks. Nuotti.

Neunkirchen [noinkirhjen], kauppala
Saarin alueella Saksassa. Suuren kivihiilialueen
keskus; rautateoll. 40,000 as.

Neuralgia (kreik.), hermosärky.
— Neurastenia, heikkohermoisuus.

Neureuther [noiroitər], Eugen
Napoleon (1806-82), saks. piirtäjä ja
taidemaalari. Somistanut satuja ja
Goethen y. m. runoja.

Neuriitti (kreik.), hermotulehdus. ks.
myös Hermosolut. — Neurologia,
oppi hermostosta ja sen taudeista.
— Neuronit, hermosolut (ks. t.).
— Neuroosi, hermotauti, joka yleensä
johtuu synnynnäisistä taipumuksista.
N:eja ovat m. m. kaatumatauti, hysteria ja
neurastenia. Eräät n:t, n. s. psyko-n:t
lähenevät varsinaisia mielisairauksia.
— Neuropaattinen, hermotautinen,
hermotaudillinen.

Neuroptera, verkkoslipiset (hyönteislahko).

Neus [nois], Heinrich
(1795-1876), vir. koulumies. Julk. „Ehstnische
Volkslieder" (1850-52).

Neusatz, Novi Sad (ks. t.).

Neuss [nois], kaup. Preussissa,
Düsseldorfista länteen. Tuomiokirkko
1200-luvulta. Metalli- ja kutomateoll.,
viljakauppaa. 45,000 as.

Neustrelitz [noištrē'lits],
Mecklenburg-Strelitzin pääkaup.
Pohjois-Saksassa. 12,000 as.

Neustria, keskiajan alkupuolella
Frankkien valtakunnan länsiosa.

Neutraali, neutraalinen (lat.),
puolueeton, välinpitämätön; neutrisukuinen
(sana); kem., liuos jolla ei ole
happamia eikä emäksisiä ominaisuuksia
(sisältää yhtä monta vety- ja hydroksyyliionia).

Neutraalipunainen, toluyleenipunainen,
indikaattorina käytetty väriaine; happamessa
liuoksessa punainen, emäksisessä keltainen.

Neutraaliset pisteet, kolme kohtaa
taivaalla, joista saapuu polarisoitumatonta
valoa.

Neutraalisini, fenyylinaftyyliamiinista
ja nitrodimetyylianiliinista valmistettu
tervaväriaine.

Neutraalisuus, neutraliteetti,
puolueettomuus, kansainvälisessä
oikeudessa sellaisen valtion oikeudellinen
asema, joka pysyy erillään kahden tai
useamman muun valtion keskenään
käymästä sodasta ja senmukaisesti niihin
suhtautuu. Ikuinen n. on sellaisen
valtion oikeudellinen asema, joka
erityisen kansainvälisen järjestelyn nojalla on
velvollinen aina noudattamaan ehdotonta
puolueettomuutta sekä toiselta puolelta
oikeutettu nauttimaan kaikkia siitä
johtuvia etuja. Ikuinen n. on nyttemmin
enää vain Sveitsillä.

Neutraalisuusoikeus, niiden
oikeussäännösten yhdistelmä, jotka määräävät
neutraalisten valtioitten ja niiden kansalaisten
suhteista sotaakäyviin valtioihin.

Neutralisoiminen, kem., alkalin
sekoittaminen happameen tai hapon sekoittaminen
alkaliseen liuokseen, kunnes liuos tulee
neutraaliseksi. — Neutralisoimislämpö,
neutralisoinnissa vapautuva lämpömäärä.

Neutraliteetti, neutraalisuus (ks. t.).

Neutri (lat.), ei kumpaakaan sukua,
s. o. ei mies- eikä naispuolista sukua
oleva sana, suvuton sana.

Neuve Chapelle [növšape'l], kylä
Ranskassa, Lillestä lounaaseen,
Maailmansodanaikainen taistelupaikka.

Neuville [növi'l], Alphonse de
(1836-85), ransk. taidemaalari. Kuvannut
kohtauksia vv:n 1870-71 sodasta.

Neuvoskunta, valtakunnan l.
kuninkaan n., Ruotsin valtakunnan
ylin virkakunta, joka lienee saanut
alkunsa Maunu Ladonlukon aikana, ja
jonka Kustaa III lakkautti Yhdistys- ja
Vakuuskirjan tultua voimaan. N.-nimitystä
käytetään useissa muissakin maissa
ylimmistä hallitusvirastoista.

Neuvosmies l. raatimies,
raastuvanoikeuden tai maistraatin jäsen.
Lainoppineita n:iä sanotaan
oikeus-n:iksi, muita
kunnallis-n:iksi.

Neuvostojärjestelmä on yhteiskuntaelämän
— valtiollisen, taloudellisen tai
molempien — järjestäminen yhteiskunnan
jäsenten välittömän ja tehokkaan
hallitukseen osanoton pohjalle.
Valtiollisessa n:ssä työväenluokka
muodostaa koko valtiovallan perustuksen
(proletariaatin diktatuuri). Kaikki
valtiolliset järjestöt pohjautuvat neuvostoihin,
jotka muut kansanluokat syrjäyttäen
edustavat „joukkoja" (työmiehiä,
sotilaita ja talonpoikia). Näiden neuvostojen
ja niiden asettamien ylemmän asteen
neuvostojen käsissä on koko lainsäädäntö,
hallinto ja oikeudenhoito. Taloudellinen
n. on sama kuin teollisuusdemokratia
(ks. t.).



Neuvostotasavalta ks. Venäjä.

New [njū] (engl.), uusi.

Neva, märkä, hyllyvä, metsätön,
mättäätön rahkasammalsuo.

Neva, joki Luoteis-Venäjällä,
Laatokan lasku joki Suomenlahteen; jakautuu
Pietarin kohdalla useaan suuhaaraan.
Kanavilla yhdistetty Volgaan (vrt.
Marian kanavisto) ja Vienajokeen;
jäässä n. 5 kk.; 70 km pitkä.

Nevada [nivā'da]. 1. Valtio
(v:sta 1864) Yhdysvaltain länsiosassa
Kalliovuorten ja Sierra Nevadan välisellä
ylänkömaalla; 286,700 km2, 80,000 as.,
Yhdysvaltain harvimmin asuttu valtio.
Pääelinkeino Vuorityö (kultaa ja hopeaa).
Pääkaup. Carson City. — 2. Sierra
Nevada (ks. t,).

New Albany [njū ōlbəni], kaup.
Yhdysvalloissa, Indianan valtiossa, Ohion
rannalla. 23,000 as.

New Almaden [njū almadē'n], ennen
kuuluisa elohopeakaivoskylä Yhdysvalloissa,
Kalifornian valtiossa.

Nevanlinna (ruots. Nyenskans), 1611
rakennettu linnoitus Nevan ja Ohtan
yhtymäkohdassa sekä sen lähelle syntynyt
kaupunki. N. joutui 1703 venäläisten
haltuun ja hävitettiin. [Bonsdorff
(ruots., 1891).]

Nevanlinna, Ernst (s. 1873), alk.
Neovius, taloustieteilijä,
sanomalehtimies ja poliitikko. Senaattorina
1905, Kauppakorkeakoulun kansantalouden
opettajana 1913-19, finanssiopin prof. v:sta
1924. Uuden Suomettaren päätoimittaja
1906-13 ja Uuden Suomen 1919-22. Eduskunnassa
1907-13 ja 1916-22, Suomen Pankin
pankkivaltuusmiesten puheenjohtaja. Teoksia:
,,Suomen raha-asiat 1863-1904", „Suomen
valtion tulo- ja menoarvio", „Verotus ja
pääomanmuodostus", ,,Taloudellisia
välttämättömyyksiä".


E. Nevanlinna.

— Nevanlinna, Lars Theodor (1850-1916),
alk. Neovius, koulumies, yleisesti
käytettyjen matein, kouluoppikirjojen
tekijä; suom. pikakirjoituksen luoja.
— Nevanlinna, Otto (s. 1867),
alk. Neovius, koulumies ja fyysikko,
Suom. Normaalilyseon yliopettaja v:sta 1912.

Newark [njūāk]. 1. Kaup. New
Jerseyn valtiossa, Yhdysvalloissa, New
Yorkin esikaupunkialueella. Yhdysvaltain
suurimpia teoll.-kaupunkeja: nahka- ja
rautateoll. 432,000 as. — 2. Kaup.
Ohion valtiossa Yhdysvalloissa. 27,000 as.
— 3. N. upon Trent, kaup.
Keski-Englannissa, Nottinghamista koilliseen.
18,000 as.

New Bedford [njū bedfəd], kaup.
Massachusettsissa Yhdysvalloissa, Atlantin
rannalla. Puuvillateoll. 128,000 as.

Newberry [njūbəri], kaup.
Michiganissa, Yhdysvalloissa, Michigan- ja
Yläjärven välisellä niemimaalla. Suomalaisasutusta.

New Britain [njū britən], kaup.
Connecticutissa Yhdysvalloissa, Hartfordista
lounaaseen. Metalliteoll. 64,000 as.

New Brunswick [njū branzuik],
provinssi Kaakkois-Kanadassa, St.
Lawrencen lahden ja Fundylahden välissä;
72,500 km2, 400,000 as., niistä 1/4
ranskalaisia. Pääkaup. Fredericton,
suurin kaup. St. John.

Newcastle [njūkāsl]. 1. N. upon
Tyne, satamakaup. Koillis-Englannissa,
Tyne-joen vas. rannalla. Metalliteoll.,
laivanrakennusta, hiilenvientiä.
Keskiaik. rakennuksia. 275,000 as.
— 2. N. under Lyme, teollisuuskaup.
Länsi-Englannissa, 21,000 as. — 3.
Teollisuuskaup. Pennsylvanian valtiossa
Yhdysvalloissa. 45,000 as. Suomalaisasutusta.
— 4. Satamakaup. Uudessa Etelä-Walesissa,
Austraalian itärannikolla, Sydneystä
koilliseen, hiilialueen keskustassa;
laivanrakennusta. 90,000 as.

Newcomb [njūkam], Simon
(1835-1909), amer. tähtitieteilijä. Huomattavia
töitä häiriöteorian ja kuun liikkeiden
alalta sekä avaruuden rakenteesta.
Yleistajuinen tähtitiede suomen. 1913.

Nevers [nəvä'r], kaup.
Keski-Ranskassa, Loiren ja Nièvren
yhtymäkohdassa; romaanil. kirkko St. Étienne;
posliini- ja metalliteoll. 28,000 as. —
N. oli aik. Nivernais'n herttuakunnan
pääkaup.

Newfoundland [njūfa'undlənd], suuri
vuonorantainen saari Pohjois-Amerikan
itärannikon edustalla, 46°-52° pohj. lev.
Lähisaarineen 110,670 km2, 260,000 as.
Muodostaa yhdessä Labradorin
itärannikon kanssa britt. dominionin.
Pääelinkeino on kalastus (1921 65,500
kalastajaa). Rautatie itärannalta länsirannalle.
Väestö engl. ja irl. alkuperää.
Hallinnon johdossa on engl. kuvernööri ja
korkeintaan 9 ministeriä, eduskunta
2-kamarinen. Pääkaup. St. John's.
N:ssa on ollut engl. siirtoasutusta 1500- ja
1600-luvuilta lähtien; joutui lopullisesti
Englannille Utrechtin rauhassa 1713.



NEW YORK


1. Downtown, keskellä Broadway, taustassa Vapaudenpatsas.



2. New York Brooklynin puolelta.




NEW YORK


3. Brooklynin silta.



4. Broadway, New Yorkin valtaväylä.



5. Woolworth Building, maailman korkein talo.




Newfoundlandilaiskoira ks. Koira.

Newfoundlandin matalikko, n. 500
km:n pituinen Newfoundlandin
kaakkoispuolella oleva vedenalainen matalikko,
syntynyt siten, että Golfvirta sulattaa
pohjoisesta tulevan kylmän Labradorin
virran kuljettamat jäävuoret, jolloin
näiden mukana kulkeutunut sora painuu
pohjaan. Maapallon tärkeimpiä kalastuspaikkoja,
erikoisesti turskankalastusta.


Newfoundland. Kalastajakylä.


New Hampshire [njū hä'mpšiə],
valtio (v:sta 1776) Yhdysvaltain koillisosassa;
24,200 km2, 450,000 as., niistä 2/3
kaupungeissa. Pääelinkeino teollisuus.
Pääkaup. Concord, suurin kaup.
Manchester.

New Haven [njū he'ivn], kaup.
Connecticutissa Yhdysvalloissa, Long Island
Soundin varrella. Kauppaa ja teollisuutta.
Yalen yliopisto (ks. t.). 170,000 as.

New Jersey [njū džə'zi], valtio
(v:sta 1776) Yhdysvaltain itärannikolla,
Hudsonjoen ja Delawaren alajuoksun
ympärillä; 21,300 km2, 3,2 milj. as. Teoll.
pääelinkeino, maanviljelys, Vuorityö ja
kalastus myös tärkeitä. Pääkaup. Trenton,
suurin kaup. Newark.

Newman [njūmən], John Henry
(1801-90), engl. kardinaali. Aikoinaan
oxfordliikkeen johtajia, kääntyi 1845
katolisuuteen. Julk. teologisia teoksia,
romaaneja ja omaelämäkerran.

New Mexico [njū meksikou],
Uusi-Meksikko (ks. t.).

New Orleans [njū ōliənz], kaup.
Louisianassa Yhdysvalloissa, Mississippien
suistomaassa. Tärkeä kauppa- ja
satamakaup., puuvillanvientiä, sokeriteoll.
Yliopisto. Ranskalaisten perustama, kuului
1763-1803 Espanjalle. 400,000 as., joista
1/4 neekerejä.


Missisippi'n rantalaituria New Orleansissa.


Newport [njūpōt]. 1. Kaup.
Lounais-Englannissa, läh. Severniä. Suuria
telakoita, rauta- ja kumiteoll.,
kivihiilenvientiä. 95,000 as. — 2. Kaup.
Englannissa, Wight-saaren pääkaup. 12,000 as.
— 3. Kaup. Kentuckyssä, Yhdysvalloissa,
Ohion varrella, vastapäätä Cincinnatia.
30,000 as. — 4. Kaup. Rhode Islandin
valtiossa, Yhdysvalloissa. Suosittu
kylpypaikka. 30,000 as.

Nevski, Pietarin valtakatu.

Nevskij, A. ks. Aleksanteri
Nevskij.

Nevskin Steariiniyhtiö, per. 1843,
omistaa Kotkassa saippuatehtaan,
glyseriinitislaamon ja kynttilävalimon.

New South Wales [njū sauþ ueilz],
Uusi Etelä-Wales (ks. t.).

Newton [njūtn], Sir Isaac
(1643-1727), kuuluisa engl. matemaatikko,
fyysikko ja tähtitieteilijä. Tuli 1669
opettajansa Barrowin seuraajana Cambridgen
yliopiston professoriksi, 1672 Royal Societyn
jäseneksi, 1703 sen esimieheksi, 1699
kunink. rahamestariksi; aateloitiin 1705.
N:n teoksilla, kokeellisillakin, on matem.
luonne. Puhtaasti matem. alalla hän on
käsitellyt päättymättömiä sarjoja, keksinyt
likiarvomenetelmän numeroyhtälöiden
ratkaisemiseksi sekä luonut perustan
infinitesimaalilaskennalle (jota
nimitti fluksionilaskennaksi), siten
perustaen korkeamman matematiikan. N:n
suurimman maineen on luonut se, että
hän oivalsi yleisen vetovoimalain
ja kykeni osoittamaan, että sekä kuun
että kiertotähtien liikkeet (Keplerin lait)
voidaan matemaattisesti osoittaa saman
voiman aiheuttamiksi, mikä saa omenan
putoamaan puusta maahan. Samalla hän


Isaac Newton.



esitti n. s. N:n liikelait: jatkavaisuuden
lain, kiihtyväisyyden ja voiman
suhteellisuuden sekä vaikutuksen ja
vastavaikutuksen lain. Valo-opin alalla
on N:n suurin ansio se, että hän osoitti
valkean valon olevan kokoonpantu sateenkaaren
väreistä, joihin se jakautuu kulkiessaan
prisman läpi, ja joista sen jälleen voi koota,
esim. linssillä. Hänen valoteoriansa,
emissioniteoria, sensijaan on väistynyt
värähtelyteorian tieltä (lopullisestiko, on liian
aikaista sanoa), joka helpommin selittää
sekä taittumislain että interferenssin,
joista viimemainitun N. ensimmäisenä
havaitsi kuperan linssin ja tasolasin
kosketuskohdan ympärillä (N:n värirenkaat).

Newtonin metalli, helposti (n. 95°)
sulava vismuttilejeeraus.

New York [njūjōk], valtio (v:sta
1776) Yhdysvaltain itärannikon ja Erie- ja
Ontario-järvien välissä, Pennsylvanian
pohjoispuolella; 127,433 km2, 11,1
milj. as. Yhdysvaltain väkirikkain valtio.
Pääelinkeinot: teoll. ja kauppa. Pääkaup.
Albany, suurin kaup. New York.

New York [njūjōk], Yhdysvaltain
suurin kaup., Hudson joen suussa. Se jaetaan
viiteen osaan (boroughs): Manhattan,
Brooklyn, Queens, Richmond ja Bronx,


New York.

sitäpaitsi 35 esikaupunkia (joissa kussakin yli
10,000 as. ja yht. n. 2 milj.), jotka yhteensä
tekevät Suur-N. Y:n maailman suurimmaksi
kaupungiksi. Sen keskus on Manhattanin
saari, jonka eteläpäässä on vanhin osa,
säännöttömästi rakennettu Down-town;
uudempi osa Up-town, on säännöllistä
leveine, yhdensuuntaisine pituuskatuineen (avenues)
ja niitä kohtisuoraan leikkaavine poikkikatuineen
(streets). Down-town on kaupungin
liikekeskus, jossa myös useimmat pilvenpiirtäjät
(yli 14-kerroksisia rakennuksia on
N. Y:ssa n. 250). Aivan eteläpäässä on
maailman suurimman akvaarion sisältävä puisto
Battery Park. Siitä lähtee kaupungin pääkatu
ja maailman pisin katu (30 km) Broadway.
Tämän varrella ovat m. m. liiketalot
Equitable Life Insurance, jossa työskentelee
15,000 henkeä, Singer Building ja Woolworth
Building, nykyaik. amer. arkkitehtuurin
huomattavin tuote, Eiffeltornin jälkeen
maailman korkein rakennus (241 m), sekä
kauempana Metropolitan Life Insurance
ja Fuller Building, jota sanotaan
ulkomuotonsa takia silitysraudaksi.
Poikkikaduista mainittakoon Wall Street,
maailman tärkein pankkikatu, jonka varrella
Pörssi ja National City Bank. Molempien
katujen kulmauksessa on N. Y:n
huomattavin kirkko Trinity Church (rak.
1839-46). Broadwayn varrella on City Hall Park,
jonka äärellä City Hall (raatihuone)
ja Municipal Building (kunnallistalo).
Kauempana on Metropolitanooppera sekä
vielä pohjoisempana Broadwayn varrella
Columbia University (per. 1754, 28,000
ylioppilasta). Pituuskaduista on
huomattavin Broadwayta leikkaava Fifth
Avenue, N. Y:n kenties vilkasliikkeisin katu,
jonka varrella kirjasto New York Public
Library, miljoonamiesten palatseja sekä,
osittain, valtava puisto Central Park.
Tämän reunoilla ovat suuri taidemuseo
Metropolitan Museum of Art ja
luonnontieteellinen American Museum of Natural
History. — Brooklyn (ks. t.). —
Queens on yksinkertaisemmin
rakennettua, mutta itäosassa on uudenaikaisia
huvilayhdyskuntia. — Richmondissa
on teollisuuslaitoksia ja merikylpylöitä.
— Bronx on täynnä työväen
asuntokasarmeja. — N. Y. on Yhdysvaltojen
huomattavin teollisuus- ja kauppakaup.
Manhattanissa on vaatetus-, kirjapaino-,
tupakkateollisuutta ja teurastamoja,
Brooklynissä metalli- ja jalkineteollisuutta
ja laivatelakolta. N. Y:n kautta menee 50 %
Yhdysvaltojen tuonnista ja



35 % viennistä. — Joka viidennellä
N. Y:n asukkaalla on auto, joten liikenne
on suunnaton; sitäpaitsi maanalaisia tai
korkealla katujen yläpuolella kulkevia
rautateitä; raitiovaunujen merkitys
rajoittuu esikaupunkiliikenteeseen. —
Asukasluku 5,9 milj. (Suur-N. Y:ssa
8 milj.). Asukkaista lähes 80 % ulkomailla
syntyneitä tai sellaisten lapsia; juutalaisia
29 %; suomalaisia lähes 20,000. —
Historia. N. Y:n perustivat hollantilaiset
1610-luvulla Uuden Amsterdamin nimisenä
Manhattanin eteläpäähän. Englantilaiset
valloittivat sen 1664 ja antoivat
sille nimen Yorkin herttuan mukaan.
1800-luvun alussa siinä oli 80,000 as. ja
vasta v:n 1850 jälkeen siitä tuli
miljoonakaupunki, ks. kuvaliitettä.

New York Herald (New York) Tribune
[njū jōk heräld - - - tribjūn], New
Yorkissa ja Pariisissa ilmestyvä
republikaaninen sanomalehti, muodostunut 1924
New York Heraldin (per. 1835) ja New
York Tribunen (per. 1841) yhdistämisestä.

New Yorkin Uutiset, suomenk.
sanomalehti New Yorkissa, per. 1907.

New York Mills [njū jōk milz],
asutuskeskus Yhdysvalloissa, Minnesotan
valtion länsiosassa; ympärillä laaja suom.
maanviljelysseutu, jossa parikymmentä
tuhatta suomalaista. Siellä ilmestyy
Uusi Kotimaa.

New York World [njū jōk uəld],
demokraattinen sanomalehti New
Yorkissa, ilmestyy v:sta 1861.

Nexö [neksö], Neksö, kaup.
Bornholmissa, Tanskassa. Hyvä satama. 3,000 as.

Nexö [neksö], Martin Andersen-N.
(s. 1869), tansk. kirjailija. Teoksia:
työmiesromaani „Pelle Erobreren", sen
naisvastine „Ditte Menneskebarn" ja
Neuvosto-Venäjää ylistävä „Mod Dagningen".
Suomen. „Tyhjien paikkojen matkustajat".

Ney [nē], Michel (1769-1815),
Elchingenin herttua Moskovan ruhtinas
ransk. marsalkka. Sai aikaan itävaltalaisten
antautumisen Ulmissa 1805; vaikutti
ratkaisevasti Friedlandin voittoon 1807; kun
nostautui erikoisest peräytymismatkalla
Moskovasta 1812; ammuttiin Napoleonin
kannattajana. [Niessen (saks., 1902).]


Michel Ney.

Nežin, kaup. Keski-Venäjällä, lähellä
Kurskin-Kiovan rataa. 30,000 as.

Ngami, suoksi kuivunut järvi
Etelä-Afrikassa, Englannin Betšuaanamaassa.
Sen löysi Livingstone 1849.

Nganhvei, maakunta Itä-Kiinassa,
Jangtsekiangin alajuoksun varrella.

Ni, nikkelin (ks. t.) kem. merkki.

Niagara [naiä'gərə] (intiaanink.
= vetten pauhu), joki Pohjois-Amerikassa,


Niagara.

Kanadan ja Yhdysvaltain rajalla, Erien
ja Ontarion välissä, 58 km pitkä.
Järvien korkeuserotus 99,5 m, josta
96 m:n putouskorkeus tulee 12 km pitkän
keskijuoksun osalle. Tässä ovat
maailmankuulut N:n putoukset, joissa
vesi syöksyy 50 m:n korkeudesta kohtisuoraan
alas. Vuohisaari (Goat Island) jakaa
putouksen kahtia, Yhdysvalloille kuuluvaan,
322 m leveään Amerikanputoukseen
ja Kanadan puolella olevaan, 915 m leveään
Hevosenkenkäputoukseen. Putousten
kallioseinän ja vesiseinän väliin jää onkalo,
johon voi päästä Vuohisaarelta. Veden ja
sen kuljettamien kivien kuluttamana
putouksen kallioseinä — hiekkakiveä ja
saviliusketta — vetäytyy taaksepäin
n. 1,5 m vuodessa. — N. on maapallon
suosituimpia matkailupaikkoja. Sen
kauneuden suojelemiseksi liialliselta käytöltä
voimanlähteeksi — 800,000 hevosvoimaa
on jo otettu käyttöön — on sekä
Yhdysvalloissa että Kanadassa laadittu lakeja.
Kummallakin rannalla on Niagara Falls
(ks. t.) niminen kaup.




Niagara Falls [naiä'gərə fōlz].
1. Kaup. Yhdysvalloissa, New Yorkin
valtiossa, Niagaran putousten oik. rannalla.
Paperi- ja kem. teoll. 50,000 as. — 2. Kaup.
Ontariossa, Kanadassa, edellistä vastapäätä,
kuten sekin matkailijapaikka. 15,000 as.

Niam-niam, njam-njam (ks. t.).

Nias, Sumatran länsipuolella oleva,
Alankomaille kuuluva saari, n. 130 km pitkä.

Nibelungenlied [nībeluŋenlīt]
(Der Nibelunge nôt), saks. kansaneepos,
sepitetty 1100-luvulla keskiyläsaksan
murteella. Sen juoni on germaaneille
yhteistä muinaistarustoa, joka näyttää
omaksuneen hist. aineksia kansainvaellusten
ajalta. Kertoo ensim. osassa Siegfriedin
nuoruudesta, miten hän kosii Burgundin
kuninkaan Guntherin sisarta Kriemhildiä ja
näkymättömänä voittaa Guntherille
Isenlandin sankarillisen kuningattaren
Brunhilden, edelleen Siegfriedin ja
Kriemhildin onnellisesta avioliitosta ja
lopuksi ensinmainitun murhasta, jonka
Hagen tekee Brunhilden yllytyksestä tämän
saatua tietää, että Siegfried onkin hänen
oikea voittajansa. Toinen osa kertoo Kriemhildin
avioliitosta Etzelin (Attilan) kanssa ja
kostosta. N. jakautuu 39 „seikkailuun" ja
käsittää 2,240 säkeistöä, kussakin 4
sesuuran jakamaa, parittain loppusointuista
(jambi-) säettä, joista viimeisen
loppupuoli yhtä runojalkaa muita pitempi.
Aiheena m. m. R. Wagnerin säveldraamoissa.
Suomeksi suorasanainen selostus;
runomittainen suomennos tekeillä. [Körner
(saks., 1921).]

Nicæa, Nikaia (ks. t.).

Nicander [-ka'-], Karl August
(1799-1839), ruots. romanttinen runoilija.
Teoksia: murhenäytelmä ,,Runesvärdet och den
förste riddaren" (suomen.), runokokoelmat
„Dikter" (2 kokoelmaa), „Fosterlandskänslan",
„Nya dikter" sekä muistelmia ja tunnelmia
Italian matkalta.

Nicaragua [-rā'-], tasavalta
(v:sta 1839) Keski-Amerikassa; 127,350 km2,
640,000 as., niistä enemmistö mestitsejä,
valkoihoisia 107,000. Maanviljelys,
karjanhoito ja Vuorityö pääelinkeinot. Kahvi,
banaanit, puu (mahonki) ja sokeri
tärkeimmät vientitavarat. Presidentti
valitaan 4 v:ksi, eduskunta 2-kamarinen.
Pääkaup. Managua. — Historia.
Kolumbuksen löytämä 1502, esp. siirtokunnaksi
1520-luvulla, itsenäistyi 1821, yhtyi 1823
Keski-Amerikan Yhdysvaltoihin, joista erosi 1839.

Nicaraguajärvi [-rā'-],
Keski-Amerikassa, Nicaraguan valtiossa;
163 km pitkä, 72 km leveä.

Niccodémi [-ē'mi], Dario
(s. 1876), it. näytelmäkirjailija, Teoksia:
huvinäytelmät „Scampolo", „Aamu, päivä ja yö"
(esitetyt Suomessa).

Niccolini [-lī'-], Giovanni
Battista (1782-1861), it. runoilija,
kirjoittanut isänmaallisia näytelmiä.

Nice, Nizza (ks. t.).

Nicholson [niklsən], John Shield
(s. 1850), engl. taloustieteilijä. Teoksia:
„Principles of political economy". — Nicholson,
William (1753-1815), engl. luonnontutkija,
keksi veden hajoittamisen sähkövirralla sekä
areometrin (ks. t.). — Nicholson,
William (s. 1872). engl. taidemaalari
ja graafikko. Tullut tunnetuksi väritettyjen
puupiirrosmuotokuvien tekijänä.

Nickby [-by] (suom. Nikkilä),
rautatieasema Keravan-Porvoon rataosalla,
Sipoon kunnassa, 10 km Keravalta, ks.
myös Nikkilä,

Nick-Carter-romaanit, amer.
salapoliisiromaanien kirjoittajasta saatu
nimitys, jolla tarkoitetaan lukijoiden
sensatsionihalua ja aistillisuutta
kiihoittavaa roskakirjallisuutta.

Nicol [nikəl], William (1768-1851).
skotl. fyysikko, n. s. N:n prisman keksijä.

Nicolai [-a-], Friedrich
(1733-1811), saks. kirjailija ja kustantaja. Julk.
aikakauskirjoja ,,Bibliothek der schönen
Wissenschaften", „Briefe die neueste
Litteratur betreffend", „Allgemeine deutsche
Bibliothek", jossa ajaa valistusajan
aatteita. Kirjoitti Goetheä vastaan satiirin
„Freuden des jungen Werthers". — Nicolai,
Georg Friedrich (s. 1874),
saks. lääkäri. Julk. sodanvastaisen
teoksen „Die Biologie des Krieges" (1917).
— Nicolai, Otto (1810-49), saks.
säveltäjä. Teoksia: oopperoita (,,Windsorin
iloiset rouvat", 1849), 2 sinfoniaa.

Nicolaus Olai ks. Bothniensis,
Nicolaus Olai.

Nicolaus Bagyaldi (k. 1448), Upsalan
arkkipiispa 1438-48.

Nicolay [-a'i], Paul
(1860-1919), paroni, krist. ylioppilastyön
merkkimiehiä; toimi vars. Venäjällä ja Suomessa.
Omisti Monrepos'n (ks. t.). Puheita y. m. suomen.
[Langenskjöld (1922).]


Paul Nicolay.



Nicolaysen [-a'isen], Nicolay
(1817-1911), norj. arkeologi. Tutkinut vars.
Norjan keskiaik. rakennuksia.

Nicolin prisma, kalkkisälpäkide, joka
on halaistu ja jälleen kitattu yhteen.
Tulosäde (L) jakautuu kahteen
säteeseen (vrt. Kahtaistaittuminen),
joista toinen (O), yleissääntöinen
säde, heijastuttuaan kokonaisesti
kittauspinnasta, saa imeytyä kiteen
kehystykseen, erikoissääntöisen
säteen (E) kulkiessa edelleen.
Täten saadaan polarisoitua valoa.


Nicolin prisma.

Nictheroy [niktero'i], kaup.
Brasiliassa, Rio de Janeiron edustalla olevan
lahden vastakkaisella rannalla. 85,000 as.

Nidaros, Trondhjemin (ks. t.)
keskiaik. nimi.

Niebuhr [nībūr], Barthold
Georg (1776-1831), saks. historiantutkija
ja virkamies, uudenaikaisen lähdekriitillisen
historiantutkimuksen tienraivaajia.
Pääteos: „Römische Geschichte" (1811-32).

Nièce [niē's] (ransk.), veljen-
tai sisarentytär.

Niederwald [nīdərvalt], Saksassa,
Reinin oikealla rannalla Rüdesheimin
kohdalla oleva metsäinen vuoriharjanne.
V. 1883 paljastettiin siellä Schillingin
muovailema kansallismuistomerkki
Saksan valtakunnan perustamisen johdosta.

Niel [nie'l], Adolphe
(1802-69), ransk. marsalkka. Johti 1854
Bomarsundin piiritystä ja 1855
insinöörijoukkoja Sevastopolia piiritettäessä.
Kunnostautui Italian sotaretkellä 1859,
sotaministerinä 1867-69 toimi sotalaitoksen
uudistamiseksi.

Niello (it.), jalometallien koristelu
täyttämällä kaiverrukset mustalla
emaljilla, jonka aineina on hopea- ja
kupari- tai lyijysulfidit tai -oksidit.

Nielsen [nīl-], Anders
(s. 1859), tansk. maanviljelijä, Tanskan
maataloudellisen osuustoiminnan johtomiehiä.
— Nielsen, Asta (s. 1881), tansk.
näyttelijätär, v:sta 1910 esiintynyt filmissä.
— Nielsen, Axel Eduard Hjorth
(s. 1880), tansk. taloustieteilijä, professorina
Kööpenhaminassa; teoksia: ,,Species, Kroner og
Kurant", „Forholdet mellan Nationalökonomiens
Teori og Politik", „Bankpolitik" I
— Nielsen, Carl (s. 1865), tansk.
säveltäjä, Pohjoismaiden nykyajan huomattavimpia.
N. on v:sta Nicolin prisma. 1915 Kööpenhaminan
sinfoniakonserttien sekä konservatorion johtaja.
Säveltänyt 5 sinfoniaa, 2 oopperaa („Saul ja
David", „Maskarade"), kantaatteja,
jousikvartetteja, kansanomaisia yksinlauluja ja
sikermän hengellisiä yhteislauluja.
— Nielsen, Ejnar (s. 1872), tansk.
taidemaalari. Töitä: „Äidiksi tuleva", „Mies ja
nainen", „Ellen Key". — Nielsen, Fredrik
(1846-1907), tansk. kirkkohistorioitsija, prof.
1877-1900, Aalborgin, myöh. Aarhusin piispa.
Teoksia: „Romerkirken i det 19:nde Hundredaar",
„Kristillisen kirkon historia" (I suomen.).
— Nielsen, Harald (s. 1879), tansk.
sanomalehtimies ja kriitikko. Vastustanut
Brandesista lähtenyttä radikalismia. Teoksia:
„Moderne Literatur", „Af Tidens Træk",
„Holberg i Nutidsbelysning". — Nielsen,
Johannes (s. 1870), tansk. näyttelijä,
Kööpenhaminan Kuninkaallisen Teatterin johtaja
1914-22. — Nielsen, Kai
(1882-1924), tansk. kuvanveistäjä. Töitä:


Kai Nielsen: Vedenemo.

Ymersbrunnen, Kööpenhaminan Blaagaardspladsenin
somistaminen, veistoksia. — Nielsen,
Konrad (s. 1875), norj. kielentutkija,
suom.-ugr. kielten prof. Oslossa. Teoksia:
„Zur aussprache des norwegisch-lappischen",
„Die quantitätsverhältnisse im Polmaklappischen",
„Lærebok i lappisk" (1926). — Nielsen,
Peter (1829-97), tansk. valtion
kasvinviljelyskoetoiminnan perustaja, tutkinut
rikkaruohoja ja niiden hävittämistä sekä
rehukasvien kehitystä ja tuottoisuutta,
vertailevien viljelyskokeidenuranuurtaja;
julk. tutkielmia kasvitaudeista (noki- ja
ruostesienistä). — Nielsen, Peter
(1865-1908), tansk. koetoimintamies ja
kasvinjalostaja (vehnän ja ohran) Tystoften
koeasemalla. — Nielsen, Rasmus
(1809-84), tansk. filosofi, prof.



1841-83. Pääteos: „Grundideernes Logik".
— Nielsen, Yngvar (1843-1916),
norj. historioitsija, kansatieteilijä ja
oikeistopoliitikko. Teoksia: „Lensgreve
J. C. H. Wedel-Jarlsberg", „Norges
historie efter 1814". — Nielsen,
Zacharias (1844-1922), tansk. kirjailija.
Teoksia suomen. ,,Lokki" ja „Murrosaikana".

Nielu. 1. Anat. Selkärankaisten
suuontelon ja ruokatorven yhdistävä
ruoansulatuskanavan osa. Us. käytetään nimitystä
selkärangattomienkin vastaavasta osasta.


Nielu. Ihmisen pään etuosa. Kitakielekkeen ja
kurkunkannen asento hengitettäessä (1) ja
nieltäessä (2).

— 2. Kasvit. Yhdislehtisen teriön
torven ja laiteen yhtymäkohta. — 3. Tekn.
Johdon y. m. kapeneva tai ahtain kohta,
esim. tulipesästä tai savusolasta
savupiippuun johtava sola, myllyn ja
vesiturbiinin vesijohdon n., suppilon n.,
kosken n., j. n. e.

Nielukaaristo, selkärankaisten
alkuperäisen pääkopan alapuolelle liittyvä,
ruoansulatuskanavan etuosaa sivuilta ja
alta ympäröivä tukilaite: kiduskaaret,
kieliluun kaari ja leukakaari. Kaloilla
n. muodostaa suuren osan pääkallon
luista, maaselkärankaisilla se käy sitä
vähäpätöisemmäksi, mitä korkeampiin
eläinryhmiin siirrytään, osittain
surkastuen, osittain sulaen pääkoppaan.

Nielukatarri, nielutulehdus (ks. t.).

Nielurisat, tonsillit, nielun
ympärillä olevien imurauhasmaisten
rauhasmuodostusten yhteisnimitys. Niitä ovat
1) kitarisat (ks. t.) l. mantelit,
2) kielen kannassa hajallaan olevien pikkurauhasten
muodostama kielirisa ja 3) nielun katossa
oleva pieni takarisa l. varsinainen
nielurisa. — N:n tulehdus l. angiina,
kitarisain tulehtuminen,  aiheuttaa usein
ankaraa kuumetta. Takarisan sairaalloinen 
paisuminen (n. s. adenoidiset kasvannaiset)
aikaansaa usein lapsuusiällä vähäkuuloisuutta,
nenäänpuhumista, korvanpistoksia, kuorsaamista,
päänsärkyä, henkistä väsähtäneisyyttä.

Nielutulehdus, nielukatarri,
faryngiitti, nielun limakalvon
tulehtuminen, esiintyy esim. vilustumisen
johdosta äkillisenä tai elämäntapojen
(tupakanpolttajilla, juomareilla) ja ammatin
(opettajilla, papeilla, laulajilla, tomussa
työskentelevillä) johdosta kroonillisena.

Niemann, Walter (s. 1876), saks.
musiikkikirjailija ja säveltäjä. Julk.
teoksia Pohjoismaitten musiikista, m. m.
„Jean Sibelius" (1917).

Niembsch von Strehlenau ks.
Lenau, Nikolaus.

Niemelä, maatiloja Toivakassa ja
Sortavalan pitäjässä; kumpaisessakin
ollut karjanhoito- ja meijerikoulu.

Niemen, Njemen (saks. alajuoksu
Memel, liett. Nemunas), Puolan ja
Liettuan läpi juokseva joki, laskee kahdella
suuhaaralla Kurisches Haffiin. N. 900 km.

Niemeyer [nīmaier], August
Hermann (1754-1828), saks. pedagogi ja
teologi, prof. Haliessa. N. on Francken
pedagogiikan merkittävin tieteellinen
esittäjä. Teoksia: „Grundsätze der
Erziehung und des Unterrichtes".

Niemi, Loviisan-Vesijärven radan
lähtöasema Vesijärven rannalla Hollolan
kunnassa, 4 km Lahdesta.

Niemi, Aukusti Robert (s. 1869),
ylim. prof. Helsingin Yliopistossa v:sta
1918; Suom. Kirjallisuuden Seuran
sihteerinä 1900-09. Julk. „Kalevalan
kokoonpano" I, ,,Tutkimuksia liettualaisen
kansanlaulun alalta", „Liettualainen
kirjallisuus" y. m. sekä eräitä osia „Suomen
kansan vanhoja runoja".

Niemiskoski, koski Kiteenjoessa,
Sortavalan pitäjässä. Sen varrella puuhiomo
(per. 1897) ja paperitehdas (per. 1906;,
jotka omistaa Niemiskosken o.-y.
(osake-enemmistö Suomalainen Puuliike o.-y:llä).

Niepce [nie'ps], Joseph
Nicéphore (1765-1853), ransk. fyysikko ja
kemisti, valokuvauksen keksijä. Yhtyi
työskentelemään Daguerren kanssa.

Nieriä (Salmo l. Salvelinus
alpinus), lohikala, joka pienien suomujensa,
ja tummanvihreän, vaalea-, usein punatäpläisen
värinsä puolesta eroaa varsinaisista lohilajeista.
Lapin ja Kuusamon vesistöissä, Laatokassa,
Äänisjärvessä, vähän Höytiäisessä ja Saimaassakin.
Paino Lapissa korkeintaan 2-3 kg, etelämpänä
3-6 kg. Kutuaika syys-lokakuussa. Liha punaista,
verraten rasvatonta.



Nieroth [nīrūt], Karl (k. 1712),
kenraali, kreivi. Suuren pohjan sodan aikana
v:sta 1710 päällikkönä ja kenraalikuvernöörinä
Suomessa, missä koetti saada aikaan yleisen
kansanasestuksen.

Nietzsche [nītše], Friedrich
(1844-1900), saks. filosofi, prof. Baselissa
1868-79. N:n aikaisimmissa teoksissa „Geburt
der Tragödie aus dem Geiste der Musik" ja
,,Unzeitgemässe Betrachtungen" ilmenee
esteettisromanttinen Schopenhaueriin ja
Wagneriin nojautuva maailmankatsomus. Teoksissa
„Menschliches, Allzumenschliches" ja
„Morgenröthe" hän esittää valistushengen ja
kriitillisen ymmärryksen mukaista käsitystä,
jonka mukaan vapautuminen ennakkoluuloista
ja tieteellisen totuuden etsintä on
korkein ihanne. Uusi käänne alkaa
teoksesta „Die fröhliche Wissenschaft",
ilmeten täydellisesti teoksissa „Also sprach
Zarathustra", ,,Jenseits von Gut und
Böse", ,,Zur Genealogie der Moral" y. m.
Elämän sisin ydin on ,,vallan tahto"
(,,der Wille zur Macht") ja ainoa päteva
ihanne ,,yli-ihminen" (,,der Übermensch").
Joukkojen ainoa merkitys on siinä, että
ne ovat välikappaleena, jotta joskus joku
suuri ihminen voi ilmestyä. Yli-ihmisen
kasvattamista varten N. julistaa
sankarillisiin, maailmaa myöntäviin arvoihin
perustuvaa „herramoraalia" hyljäten
„orjamoraaliksi" leimaamansa krist.
siveysopin. N. oli yhtä paljon runoilija
kuin ajattelija. Hän ei pukenut
ajatuksiansa järjestelmän muotoon, vaan
esitti ne aforismeina, joiden muovailemisessa
osoitti loistavaa tyylitaitoa. N:n
ylimyksellinen filosofia vaikutti paljon
hänen aikalaisiinsa, varsinkin
kaunokirjailijoihin. Suomeksi on ilmestynyt
„Näin puhui Zarathustra", „Antikristus" ja
valikoima N:n runoelmia nimellä „Dionysos".
— N:n sisar E. Förster-N., joka
on kirjoittanut hänen elämäkertansa, perusti
1894 Weimariin N.-arkiston, johon
on koottu N:n kirjallinen peru. — N. sävelsi
myös orkesteri- ja kuoroteoksia y. m.
[Salomaa, ,,Nykyajan filosofeja" (1924);
Koskenniemi, „Runouden kuvastimessa" (1924).]


Fr. Nietzsche.

Nieuport [njöpō'r] (flaam.
Nieuwpoort), kaup. Länsi-Belgiassa, Yserin
varrella. N:n läheisyydessä oli maailmansodan
aikana taisteluita, 3,000 as.

Niflheim, muin.-skand. tarustossa
kylmän ja sumun koti.

Nigella, neito, leinikköisten
heimoon kuuluva kasvisuku. Meillä
koristuskasvina N. damascena,
tarhaneito, jonka isot, terämäiset,
tav. siniset kukat ovat hienoliuskaisten
vihreiden suojuslehtien ympäröimät.

Niger [nī-], joki Länsi-Sudanissa,
Afrikan kolmanneksi suurin. Lähteet
Ranskan Guineassa, virtaa suuren
kaaren muodostaen Timbuktun ohitse, laskee
Guineanlahteen; laaja suistomaa. Pituus
4,200 km. Suurin lisäjoki Benue.

Nigeria [engl. äänt. naidzī'riə]
(virallisesti Colony and Protectorate of
Nigeria), britt. siirtomaa ja suojelusalue
Länsi-Afrikassa Nigerin ja Benuen ympärillä
Guineanlahden perukassa; 870.000 km2,
18,1 milj. as. Pääelinkeino
maanviljelys. Palmuöljyn ja palmunsiementen
vientiä. Pääkaup. Lagos. N:n britt.
kuvernöörin hallinnan alaisena on myös
osa ent. Saksan Kamerunin aluetta.

Nigerin siirtomaa (ransk. Colonie du
Niger), ennen v. 1922 Nigerin alue
(Territoire militaire du Niger), Ranskan
Länsi-Afrikkaan kuuluva siirtomaa-alue
britt. Nigerian pohjoispuolella; 980,000
km2, 1,2 milj. as. Pääkaup.
Sinder l. Zinder.

Nightingale [naitiŋgeil], Florence
(1820-1910), engl. sairaanhoitajatar. Toimi
aluksi Lontoon puutteellisten sairaalaolojen
parantamiseksi, sitten Krimin sodassa, missä
länsivaltojen sotilassairaaloiden johtajana sai
haavoittuneiden kuolevaisuuden vähenemään
42 %:sta 2 %:iin.


Florence Nightingale.

Nigrosiini, erilaisia lähes mustia,
intensiivisiä atsoväriaineita, joista toiset
liukenevat veteen, toiset rasvoihin tai
alkoholiin.

Nihil (lat.), ei mitään. — Nihil
humani a me alicnum puto, „en pidä
mitään inhimillistä itselleni vieraana"
(Terentiuksen lause).

Nihilismi (lat.), kieltäminen.
Filosofiassa n. tarkoittaa ajatussuuntaa, joka
ei tunnusta mitään päteväksi, vaan hylkää
kaiken. Yleisimmin n:llä tarkoitetaan ven.
vapaamielisyyttä 1860- ja 70-luvuilla
(nimitys ensiksi Turgenjevin käyttämä).
Nihilistit kielsivät kaikki sovinnaiset
käsitykset politiikan, moraalin, talteen
ja kirjallisuuden alalla, mikäli ne eivät
perustuneet järkeen. Myös anarkismi



ja sosialismi alkoivat levitä heidän
keskuuteensa, ja pian syntyi terroristinen
ryhmä, joka vaati valtiollista vapautta ja
pani toimeen murhayrityksiä.
Nihilistillä tarkoitetaan paitsi
n:n kannattajaa myös henkilöä, joka asettuu
kielteiselle kannalle johonkin asiaan
nähden, esim. puolustusnihilisti,
puolustuslaitoksen vastustaja.

Nihon, Dai Nippon (ks. t.).

Nihti (ruots.), goottilaisen
kimppupilarin pyöreätä runkoa ympäröivä
puolipylväs, vrt. Goottilainen tyyli
(kuva p. 1026).

Nihti, kärpäsruuti (ks. t.).

Niidet ks. Kangaspuut.

Niigata, satamakaup. Hondon
länsirannikolla Japanissa. Lakkatavarateoll.,
riisinvientiä. 90,000 as.

Niili (egypt. al-Bahr), joki
Koillis-Afrikassa, Afrikan pisin, maapallon
toiseksi pisin. Alkujuoksuna on pidettävä
Viktoriajärveen lännestä laskevaa
Kageraa. Varsinainen N. lähtee Viktoriajärven
pohjoispäästä, muodostaa Riponin ja
Murchisonin putoukset, juoksee Albertjärven
läpi, siitä Bahr el-džebelin
(„vuorijoki") nimisenä halki matalan
rämemaan, saa vasemmalta lisäjoen
Bahr el-gazal („gasellijoki") ja
oikealta Sobatin; sen jälkeen sen nimenä
on Bahr el-abjad (,,valkoinen joki").
Khartumin kohdalla siihen laskee oikealta
Bahr el-asrak („sininen joki")
Abessiiniassa olevasta Tana-järvestä.
Khartumista lähtien käytetään joesta N:n
nimeä. Oikealta siihen laskee Atbara-joki.
Virratessaan kapeata uomaa myöten
Nuubian erämaan halki N. muodostaa 6
pitkää koskea, n. s. kataraktia, alimman
Assuanin kohdalla. Egyptin etelärajalta,
Vadi Halfan kohdalta alkaa varsinainen
„N:n laakso", erämaan ympäröimä
keidasalue, jonka hedelmällisyyden
perustana on tulvaveden tuoma lieju. Kairon
kohdalta alkaa n. 22,000 km2 laaja N:n
suistomaa; pääsuuhaarat ovat Rosette
ja Damiette. — Padoilla, joista
suurin on Assuanin kohdalla, on voitu
säännöstellä laakson kastelu kautta koko
vuoden. — N:n pituus, Kagera siihen
laskettuna, on 6,400 km, jokialue
arvioidaan 2,9 milj. km2:ksi.



Niili. Assuanin pato, vas. suljettuna, oik. avattuna.

Niilinhauki (Mormyrus oxyrhynchus),
Niilissä elävä, n. 1 m:n pituinen, nokkakalojen
heimoon kuuluva luukala, muin.-egypt.
muistomerkeissä us. kuvattu. — Monesti käytetään
n:n nimeä myös bikir-kalasta (ks. t.).

Niini, puiden, etenkin lehmuksen
niinisyistä saatu punonta-aine.
Valmistetaan siten, että keväällä sahataan
sopivan pituisia oksia ja varrenkappaleita,
jotka pannaan likoamaan veteen 6-7
viikoksi, minkä jälkeen kuoren alla oleva n.
irtautuu nauhamaisina liuskareina.
Näistä punotaan köyttä, valmistetaan
mattoja, kenkiä y. m. Paras n. saadaan
madagaskarilaisesta Raphia-palmusta.

Niinipuu, lehmus (ks. t.)

Niinisyyt ovat kasvien vahvikesolukossa
esiintyviä, tav. pitkiä ja kapeita,
kummastakin päästään suippenevia, ilmaa
sisältäviä, kuolleita soluja, joiden ketot
ovat joko selluloosaa tai puutuneet. Niitä
on vahvikkeena kasvien ulko-osissa ja
johtojänteiden ympärillä. Ne ovat
kasvikunnan pisimpiä ja kestävimpiä soluja:
nokkosella n. 77 mm:iin saakka,
hampulla 5-55 mm, pellavalla 4-60,
lehmuksella vain 1-4 mm.

Niinivesi, kapea, 35,5 km pitkä järvi
Rautalammin reitissä, lisveden länsipuolella
Vesannon ja Rautalammin kuntain alueella.

Niittaus, kotkaaminen,
niittiliitoksen (ks. t.) tekeminen. —
Niittauskone, painevedellä tai
-ilmalla, toisinaan höyryllä, myöskin
sähkömoottorilla ruuvien ja vipujen
välityksellä toimiva






niittaamiseen käytetty puristin. Niitti (ak)
yhteenliitettävine levyineen asetetaan vastineen
(v) ja työntimen (t) väliin, jotka
puristavat hehkuvan niitin muodostaen joko molemmat
kannat tai vain päätekannan. Pienet n:t (alle 8 mm)
voidaan niitata kylminä, suuremmat kuumennetaan hehkuviksi.


Niittauskoneen
vastine ja
työnnin.

Niitti, niittinaula, liereä
kannallinen metallinaula, jolla kaksi tai
useampia kappaleita liitetään yhteen. N:n
kantaa sanotaan alkukannaksi, niittaamalla
muodostettu kanta on päätekanta.


Niittejä, a kanta.

Niittiliitos. N:ia on kahta päälajia:
limiliitos (yksikatkeiminen):
kappaleiden liitoskohdat ovat päällekkäin, ja
palstaliitos (kaksikatkeiminen):
kappaleiden reunat vastakkain, sauman toisella
tai molemmilla puolilla palstalevyt. Niittirivien
luvun mukaan on 1-rivisiä, 2-rivisiä,
3-rivisiä, jopa 4-rivisiäkin n:ia.
Lujuuden mukaan on lujia ja tiiviitä
(höyrykattila-n:t), tiiviitä (säiliöiden n:t)
ja lujia (rautarakenne-n :t). Liitoksen
lujuuden määrää niittivarren paksuus, kannan
muoto, liitostapa (limi- tai palstaliitos) sekä
niittijako, s. o. saman rivin niittien
väli. Tiiviyden, myös lujuuden vuoksi n. tilkitään
lyömällä tilkkitaltalla ja vasaralla sekä
kantojen että levyjen reunat kasaan alustaansa
vastaan. Jos levyn paksuus on alle 5 mm,
käytetään tiivistykseen tiivistysaineita.


Niittiliitos. 1 yksirivinen
limiliitos, 2 kaksirivinen
palstaliitos, pl palstalevyt.

Niittokone, heinän leikkuukone. Siinä
on useilla teräshampailla varustettu,
nopeasti edestakaisin liikkuva terä, joka n:n
kulkiessa eteenpäin katkaisee korret
liikkumattoman terän, n. s. sormien reunoja
vastaan. Terä saa liikkeensä hammaspyörä-
tai ketjuvälityksellä n:n kulkupyörästä.
Leikkuu- l. työleveys on 3 1/2, 4 1/2, 5
tai 6 engl. jalkaa. Työkyky 1 m:n
työleveyttä kohti 2-3 ha 10-tuntisena
työpäivänä. Vetovoimana hevoset tai
traktori. — Puutarhanurmien niittoon
käytetään työnnettäviä niitä, joissa
nopeasti pyörivä kelaratas katkaisee
ruohon kiintonaista rautaa vastaan. —
Leikkuukoneista ks. Viljanleikkuukone.


Niittokone („Uusi Herkules").

Niitty on luonnonvaraisia, itsekylvön
tai juuriversojen avulla jatkuvasti
säilyviä ruohoja kasvava maa-ala, josta
sato korjataan osaksi niittämällä ja
heinäksi kuivattamalla, osaksi
laiduntamalla, A. K. Cajander ryhmittää
maamme n:t kolmeen pääryhmään:
1. Tulva-n:t joutuvat keväisin ison
tulvan alle, jolloin niille laskeutuu lietettä.
Mullas- tai turvekerrosta ei ole. Ruohoja
heinäkasvillisuus rehevä. Valtakasveina korte-
ja saralajit. Tulva-n:jä on meillä
pääasiallisimmin Pohjois-Suomessa suurten
jokien, kuten Kemi- ja Tornionjoen varsilla.
Tähän ryhmään kuuluvat myös luhdat.
— 2. Turveperäiset n:t ovat yleensä
kosteahkoja tai vesiperäislä maita, saattavat
joutua lievän tulvan alle, mutta lietettä ei
sanottavasti laskeudu. Kasvillisuus heikompaa
kuin edellisessä ryhmässä, ja sammalta esiintyy
enemmän tai vähemmän runsaasti. Tämän ryhmän
parhaat n:t ovat Pohjanmaan rannikolla, m. m.
Limingan niitty. — 3. Nurmi-n:t ovat
hikeviä tai kuivanpuoleisia n:ja, jotka eivät
joudu tulvan valtaan. Nurmi-n:t ovat muodostuneet
keinotekoisesti: joko suorastaan metsään
raivattu tai vanha pelto tai kaski jätetty
ruohottumaan. Tähän ryhmään kuuluvat maamme
rehuarvoonsa nähden parhaat kovanmaan n:t;
niiden sato on kuitenkin pienempi kuin tulva-n:jen.
— K. Teräsvuori ryhmittää n:t kasvillisuuden ja
tyypillisten kasviyhdyskuntien mukaan:
1. Heinä-n:t, joissa erotetaan sarakasvi-,
vihviläis- ja heinäkasvi-n:t. 2. Ruoho-n:t,



joissa vesi- ja maaruoho-n:t. Edelläolevat
jaetaan vielä vallitsevan kasvin mukaan
eri n.-tyyppeihin, kuten kaislikko-,
niittyvilla-, sara-n:t j. n. e. [Teräsvuori
(1920 ja saks., 1926).]

Niittylahti, pysäkki
Sortavalan-Joensuun rataosalla Kiihtelysvaaran
pitäjässä, 11 km Joensuusta. Pysäkin
lähellä N:n kansanopisto sekä
kasvitarha- ja talouskoulu.

Niittyluteet (Lygus), 4-5 mmm
kokoisia nivelkärsäisiä hyönteisiä, väri
vaihteleva. Niityillä, pelloilla, puutarhoissa,
erikoisesti perunoiden, kaalien ja
juurikkaiden tuholaisina.

Niittymato ks, Niitty-yökkö.

Niittymäki, rautatieasema
Hyvinkään-Högforsin radalla, 21 km Hyvinkäältä.

Niittyviljelys edellyttää sopivaa maan
kosteusastetta ja samalla on sille eduksi,
jos ilmastokin on kostea. N. onnistuu
senvuoksi parhaiten meri-ilmastossa ja
vuorilla (Alpeilla). Suomessa ei tällaisia
edellytyksiä suuremmassa määrässä ole.
Niittymme ovatkin, tulvaniittyjä ja
luhtia lukuunottamatta, huonokasvuisia ja
varsinainen n. kannattamatonta. Huonokasvuisia
niittyjä on jätetty metsittymään tai muokattu
pelloksi, ja tilasto osoittaakin niittyalan
maassamme jatkuvasti vähenevän, etelässä
nopeammin kuin pohjoisessa. V. 1880 oli maassamme
niittyä 1,366,882 ha, 1901 1,281,232 ha,
1910 959,407 ha, 1920 580,104 ha ja 1924
530,027 ha, jolta korjattiin sato 449,231
ha:lta ja saatiin 5,070,777 kg niittyheinää.
— Niittyjen kasvuisuutta parannetaan pensaita
ja puita raivaamalla, mättäitä tasoittamalla,
liian kosteita paikkoja ojittamalla ja kuivia
vesittämällä, pintalannoituksella, äestämällä ja
siementämällä.

Niittyvilla (Eriophorum), sarakasvien
heimoon kuuluva kasvisuku. Kaksineuvoiset kukat
yhdessä tai useammassa tähkässä. Kukkien kehä
on hajonnut lukuisiksi karvoiksi, jotka
hedelmöittymisen jälkeen pitenevät valkeaksi
,,villaksi" ja toimivat pähkyläin levittäjinä.
Kosteilla paikoilla, suoniityillä, soissa
y. m. Meillä yleisimmät lajit monitähkäinen
kapealehtinen n. (E. polystachium)
ja yksitähkäinen tupellinen n.
(E. vaginatum).

Niitty-yökkö (Charæas graminis),
tiheäkarvainen, ruskeahko yöperhonen.
Toukka, niittymato, on 16-jalkainen,
kalju, kiiltävä, nuorempana vaalean-,
vanhempana tummanruskea, ruumiissa
7 vaaleaa, kellanharmaata pitkittäisjuovaa,
alapuoli vaaleankellahtava; täysikasvaneena
30-40 mm:n pituinen. Toukka on niittymaiden
pahin tuholainen, sen v. 1926 maassamme
aiheuttama vahinko arvioitiin 16 1/4 milj.
markaksi, ks. värikuvaliitettä Tuhohyönteisiä.

Niittyäes ks, Äes.

Nijmegen [neimeghen] (saks.
Nimwegen), kaup. Alankomaissa Waalin
varrella, läh. Saksan rajaa. Pyhän Stefanuksen
kirkko (1200-luvulta), renessanssityylinen
raatihuone (rak. 1554). Teoll., viljakauppaa,
hyvä satama. 70,000 as. — N:n rauhasta
1678-79 ks. Ranska, historia.

Nikaia (lat. Nicæa), muin. kaup.
Bityniassa Marmarameren itärannalla; nyk.
Isnikin kylä. N:ssa pidettiin 325
ja 787 kirkolliskokouksia; edellisessä
kirottiin areiolaisuus, jälkimmäisessä
vahvistettiin kuvainpalvonta, Vv. 1206-61
N. oli n. s. N:n keisarikunnan (ks.
Itä-Rooma) pääkaupunkina; turkkilaisten
valloittama n. 1330.

Nikakapina, Konstantinopolissa
tammik. 532 raivonnut kapina. Suuntautui
keisari Justinianusta vastaan; Belisariuksen
kukistama.

Nikaman tulehdus, tav. tuberkuloottinen
tulehdus selkärangan nikamissa;
kyttyräselkäisyys johtuu useimmiten siitä.

Nikamat ks. Luusto ja
Selkäranka.

Nikander [-a'-], Gabriel
(s. 1884), suom. sivistyshistorioitsija,
Turun ruots. yliopiston pohjoismaisen
sivistyshistorian ja kansanelämän tutkimuksen
professori v:sta 1921. Teoksia: „J. Tengström
såsom akademisk lärare och biskop intill 1808",
„Byar och gårdar i Helsinge 1750-1865".
— Nikander, Juho Kustaa (1855-1919),
jumaluusopin toht., Amerikan suom. kirkon luoja ja
järjestäjä, Suomi-opiston perustajia ja esimies.

Nike, kreik. voiton jumalatar, kuvailtu
siivekkääksi neitoseksi. Kuuluisia N:n kuvia
ovat Paionioksen N. 400-luvulta e. Kr. ja
Samotraken N. 200-luvulta e. Kr.


Samotraken Nike.



Nikea, Nikaia (ks. t.).

Nikealais-konstantinopolilainen
uskontunnustus, toinen n. s.
ekumeenisista l. yleisistä
uskontunnustuksista.

Nikhaka (ruots.), pienen tykin
nimitys keskiajan lopussa ja uudenajan
alussa.

Nikias (k. 413 e. Kr.), ateenalainen
poliitikko ja sotapäällikkö. Solmi 421
Spartan kanssa n. s. N:n rauhan, ateenalaisten
päälliköitä Sisilian retkellä (415-413).

Nikisch [-š], Artur (1855-1922),
unk. kapellimestari. Johti Leipzigin
gewandhauskonsertteja v:sta 1895 ja
siellä konservatorion johtajana 1902-07.

Nikita, Nikola (ks. t,).

Nikkarila, virkatalo Pieksämäellä.
Metsäkoulu v:sta 1905. Virkatalo on
vuokrattu S. ja A. Bovalliuksen (ks. t.)
säätiölle, joka v:sta 1901 omistaa N:n
perintötilan, missä v:sta 1905
kuuromykkätyttöjen talouskoulu.

Nikkeli, metallinen alkuaine, jonka
keksi A. F. Cronstedt 1751. Kem. merkki
Ni, at.-p. 58,68, om.-p. 8,8-9,1, sulamisp.
1452°. Sukua raudalle, heikosti
magneettinen, metallikiiltoinen, miltei
hopeanvalkoinen, ilmassa muuttumaton.
Liukenee helposti typpihappoon, vaikeammin
suola- ja rikkihappoon. Esiintyy
pelkkänä (meteoriittirauta) sekä
yhdistyksinä. Näistä ovat tärkeimmät: 1)
n:n-pitoinen magneettikiisu, joka sisältää
pentlandiittia (NiFe)S — kenties
suurin n.-esiintymä Sudburyssa (Kanada)
sekä Skandinaavian ja Suomen (Petsamo)
n.-esiintymät; 2) garnieriitti,
n.-magnesium-hydrosilikaatti
(NiMg)2Si4O13 + 2 H2O,
jota on runsaasti Uudessa Kaledoniassa, ja
jonka löytö on suuresti edistänyt n:n
tuotantoa; 3) arsenidit, joita ovat n. s.
kupari-n. (NiAs) ja n.-hohde (NiAsS).
— Valmistetaan malmeistaan erilaisilla
pasutusmenetelmillä. Hyvin puhtaan n:n
saamiseksi annetaan hiilimonoksidin
vaikuttaa malmiin, jolloin syntyy
n.-karbonyyliä, Ni(CO)4, väritöntä,
voimakkaasti valoa taittavaa nestettä,
joka kiehuu 44°:ssa sekä hajoaa korkeammassa
lämpötilassa, jolloin n. vapautuu. — N:iä
käytetään keittoastioiksi, nikkelöimiseen ja
lejeerauksiin sekä rasvateollisuudessa
katalysaattorina. N. muodostaa kaksi
happiyhdistystä, oksiduulin (NiO) ja
oksidin (Ni2O3); suolat palautuvat
edelliseen, ovat vihreitä; sulfidi musta.

Nikkeliini. 1. Kuparinikkelin nimitys
(ks. Nikkeli). — 2. Sähköteknillinen
vastusmetalli, joka sisältää 62 %
kuparia, 18 % nikkeliä, 20 % sinkkiä ja
jonka vastus on miltei riippumaton
lämpötilasta.

Nikkelikelta, nikkelifosfaattia;
käytetään taide- ja tapettivärinä.

Nikkelilejeeraukset. Kupari-n:sta
tärkeimmät ovat uusihopea (ks. t.).
rahametalli, nikkelipronssi
ja monelmetalli sekä erinäiset
sähkötekn. vastusmetallit. Edelliset
sisältävät 25-70 % nikkeliä, ovat
vaaleanvärisiä, lujia, sangen kovia,
kiilloitettavia, ilmassa muuttumattomia,
kestävät meriveden vaikutusta; jälkimmäisistä
ks. Vastusmetallit. Rauta-n.,
nikkeliteräkset (meteoriteräs),
ovat teknillisesti erittäin tärkeitä; n.
5 % nikkeliä sisältävällä rauta-n:lla on
suuri kimmoisuus ja lujuus, ollen samalla
helposti muokattavaa, 5-15 %:nen on
ruostumatonta ja helppoa kiilloittaa, yli
15 %:nen kestää suuriakin muodonmuutoksia
murtumatta. Noin 35 % nikkeliä sisältävä
teräs (invar) on tilavuudeltaan
miltei lämpötilasta riippumatonta.

Nikkelöiminen, metalliesineen
galvaaninen päällystäminen nikkelillä tämän
kauniin värin vuoksi sekä suojaksi
hapettumiselta. Täten suojellaan etenkin
kuparilejeerauksia ja rautaa.

Nikkilä. 1. N. (ruots. Nickby),
maatila Sipoon pitäjässä; Nassokin-suvulla
1606-1907, päärakennus 1700-luvulta. —
2. Helsingin kaupungin mielisairaala
Sipoossa, avattu 1914; sairaspaikkoja
680, lisäksi 123 sairasta perhehoidossa.
— 3. Nickby (ks. t.).

Nikko, seutu Tokion pohjoispuolella,
tunnettu omituisesta luonnostaan ja
komeista šogunien haudoista; Japanin
päänähtävyyksiä.

Niklander [-a'-], Elmer
(s. 1890), suom. urheilija. Kiekonheiton
voittaja v:n 1920 Olympialaisissa tuloksena
44,685 m. N:lla on kiekonheiton maailmanennätys
yhteistuloksella 90,13 m.

Nikobaarit, saariryhmä
Bengaalin-lahdessa, 1,650 km2. Muodostavat 
yhdessä Andamaanien kanssa britt. Intian
provinssin. Asukkaat (9,300) malaijeja.
Tärkein vientitavara kopra.

Nikodeemus, juut. ylimmän neuvoston
jäsen, salaa Jeesuksen opetuslapsi.

Nikola I l. Nikita Petrovitš
Njegoš (1841-1921), Montenegron
ruhtinas 1860-1910, kuningas 1910-18. N:n
teoksista on hist. runonäytelmä
„Balkanin keisarinna" suomen.



Nikolai, Venäjän keisareita ja Suomen
suuriruhtinaita. — 1. N. I Pavlovitš
(1796-1855), keisari Paavalin kolmas poika,
hallitsi 1825-55. Aleksanteri I:n kuoltua
puhkesi n. s. dekabristikapina. Se kukistettiin
helposti, mutta vahvisti N:ta hänen
taantumuksellisuudessaan. Puolan kapina
kukistettiin verisesti 1830-31. Sodissa
Persiaa (1826-28) ja Turkkia (1827-29) vastaan
N. sai liitetyksi Venäjään uusia alueita.
Helmikuun vallankumouksen (1848) jälkeen N.
tuki Euroopan taantumuksellisia
hallitsijoita m. m. ottamalla osaa Unkarin
kapinan kukistamiseen. N:n Turkin-politiikka
johti itämaiseen sotaan (ks. t.). — Suomessa
oli vallalla virkavaltainen hallitusjärjestelmä
ja ahdasmielinen sensuuri, joka huippeni suom.
kirjallisuuteen kohdistuvassa v:n 1850 kiellossa,
mutta sellaisia tärkeitä uudistuksia ja
parannuksia kuin raharealisatsioni ja
Saimaan kanavan rakentaminen saatiin
aikaan. Puoliso: Aleksandra Fedorovna
(vrt. Keisarinnan kivi).


Nikolai I. Nikolai II.


— 2. N. II (1868-1918), hallitsi 1894-1917.
Hänen aikanaan Venäjä levittäessään
valtaansa Itä-Aasiassa joutui sotaan Japanin
(ks. t., historia) kanssa (1904-05), jossa
kärsityt tappiot aiheuttivat Venäjällä
vallankumouksellisen liikkeen. Se johti
valtakunnanduuman koollekutsumiseen
sekä maauudistuksen toimeenpanoon,
mutta virkavalta jäi suunnilleen
ennalleen. Vallankumouksen puhjettua 1917
N. luopui kruunusta; keisarillinen perhe
vietiin Toboljskiin ja 1918
Jekaterinburgiin, missä keisari, keisarinna
Aleksandra Fedorovna (ks. t.),
kruununperillinen Aleksej ja tyttäret murhattiin.
Suomessa venäläistyttämistyö varsinaisesti
alkoi N:n aikana, vrt. Haagin konferenssit,
Rasputin. [Langhoff (1922); Paley (1924).]

Nikolai, ven. suuriruhtinaita. — 1. N.
Nikolajevitš (s. 1856), Nikolai I:n
pojanpoika. Maailmansodassa 1914 — syysk.
1915 ja maalisk. 1917 Venäjän armeijan
ylipäällikkönä, välillä Kaukaasian
käskynhaltijana ja ylipäällikkönä. Pakeni
ulkomaille. Monarkistien tsaariehdokkaita.
— 2. N. Mihailovitš (1859-1919),
Nikolai I:n pojanpoika. Julk. tutkimuksia
vars. Aleksanteri I:n ajoista. Bolševikkien
murhauttama.

Nikolai II:n maa, saari
Pohjois-Jäämeressä, Kap Tšeljuskinin
pohjoispuolella.

Nikolainkaupunki, Vaasan virallinen
nimi 1855-1917; ei ollut yleisesti käytännössä.

Nikolainkirkko, pääasiassa Engelin
(ks. t.) piirustusten mukaan 1830-52
rakennettu kirkko Helsingissä; 1,586
istumapaikkaa, kustannukset 1,6 milj. mk.
Kuva ks. Helsinki.

Nikolajev [-ā'jef], kaup. Ukrainassa,
Bugin alajuoksun lähellä. Sotasatama,
metalliteoll., maataloustuotteiden vientiä.
110,000 as.

Nikolajevsk [-ā'jefsk]. 1. Kaup.
Kaakkois-Venäjällä, Samarasta lounaaseen.
22,000 as. — 2. Satamakaup. Siperiassa,
läh. Amur-joen suuta. 13,000 as.

Nikolaus, paaveja. — 1. N. I,
paavina 858-867, keskiajan alkupuolen
mahtavin paavi. Pseudo-isidorisiin
dekretaaleihin (ks. t.) vedoten vaati paavin
ylivallan tunnustamista kirkossa ja
valtiossa. — 2. N. V (1397-1455), paavina
1447-55; suosi humanismia.

Nikolaus (k. n. 350), kreik.-kat. ja
room.-kat. pyhimys, merimiesten suojeluspyhimys.
Hänen nimipäivänään, jouluk. 6:na, annetaan
esim. Saksassa lapsille lahjoja, joten Pyhä
N. tavallaan vastaa meikäläistä joulupukkia,
vrt. Miikkula.

Nikolsburg [-rhj] (tšek. Mikulov],
kaup. Tšekko-Slovakiassa, Etelä-Määrissä.
N:ssa tehtiin 1866 alustava rauhansopimus
Preussin ja Itävallan välillä. 8,000 as.

Nikomakos (n. 100 j. Kr.), kreik.
matemaatikko, ensim. tunnetun laskuopin
tekijä.

Nikomedeia, Ismid (ks. t.).

Nikon (1605-81), Venäjän patriarkka
1652-66. Toimitti kirkollisia uudistuksia
m. m. kirkon kirjojen kielellisen
korjauksen kreik. alkuteosten mukaan,
aiheuttaen täten n. s. vanhauskolaisten
l. raskolnikkojen eroamisen kirkosta.

Nikopol(i) [-ko'-], kaup. Bulgaariassa,
Tonavan varrella. N:n läheisyydessä sulttaani
Bajasid 1396 voitti unkarilaiset. 6,000 as.

Nikopolj [-kō'-], kaup. Ukrainassa,
Dneprin oik. rannalla. 29,000 as.



Nikosia [-ō'-], Levkosia,
Kyproksen pääkaup. 18,000 as.

Nikotiini, tupakan lehdissä oleva
alkaloidi, haihtuvaa öljyä, erittäin
myrkyllistä. N.-myrkytys vaikuttaa sydämen
toimintaa alussa hidastuttavasta, sitten
kiihdyttävästi, aiheuttaa oksennuksia ja
ripulia.

Nikotus, toistuvista pallean äkillisistä
kouristuksista johtuva nopea sisäänhengitys,
joka äkkiä keskeytyy ääniraon sulkeutuessa.

Niku, Tapani (s. 1895), suom.
hiihtäjä, Suomen „hiihtokuningas" 1920-25,
Holmenkollen-kilpailussa 1922 toinen
(voittaja Anton Collin, Suomi). Kuva
ks. Hiihto.

Nila ks. Johtojänne.

Nil admirari (lat.), olla mitään
ihmettelemättä (Horatius).

Nilakka, 41 km pitkä järvi Rautalammin
reitissä Pielaveden eteläpuolella. N:n
länsirannalla Keiteleen kirkonkylä.

Nilgai ks Antiloopit.

Nilgiri, Etu-Intian eteläosassa oleva
vuoristo.

Nilkkaeläimet (Tarsidæ), int.
puoliapinaheimo, jonka lajien nilkka on
hyvin pitkä, n. puolet sääriluun pituudesta.
N:iin kuuluu kummituseläin (ks. t.).

Nilsiä, kunta Kuopion läänissä,
Pohjois-Savossa, Kuopiosta koilliseen; 665,1
km2, 7,968 as. (1926). Pisanmäki. Paavo
Ruotsalaisen kotipitäjä.

Nilsson [-ī-], Albert (s. 1878),
ruots. kirjallisuushistorioitsija, prof. Lundissa.
Teoksia: „Thorild", ,,Svensk romantik". — Nilsson,
Bertel (s. 1887), suom. eläinkuvienveistäjä.
— Nilsson, Kristina (1843-1921), ruots.
laulajatar, Jenny Lindin jälkeen kuuluisin. Esiintyi
(v:sta 1864) Pariisissa ja Lontoossa, 1870-72
Amerikassa ja vieraili senjälkeen Euroopan
päänäyttämöillä. Toinen puoliso (1887-1902) kreivi
de Casa Miranda. — Nilsson,
Lars Albert (1860-1906), ruots.
kasvimaantietein ja, aikoinaan maansa ensimmäisiä.
— Nilsson, Martin P:son (s. 1874),
ruots. klassillinen arkeologi, prof.
Lundissa. Teoksia: „Griechische Feste von
religiöser Bedeutung", ,,Primitiv religion",
„Olympen", ,,Den romerska kejsartiden",
„Festdagar och vardagar'. — Nilsson,
Nils Hjalmar (1856-1925), ruots.
kasvitieteilijä, kasvinjalostaja, Svalövin
kasvinjalostusaseman johtaja 1890-1924. N.
otti Svalövissa ensimmäisenä käytäntöön
pedigree-viljelyksen (ks. Kasvinjalostus),
jonka kautta hänen lyhyessä ajassa onnistui
jalostaa useita uusia, pysyviä laatuja.
— Nilsson, Sven (1787-1883), ruots.
eläintieteilijä ja arkeologi, luonnonhistorian
prof. Lundissa 1832-56; Ruotsin
muinaistutkimuksen uudistaja. Tärkein eläint. teos
„Skandinavisk fauna" (4 nid.), arkeologinen
„Skandinaviska Nordens ur-invånare" (2 nid.).

Nilsison-Ehle, Herman (s. 1873),
ruots. kasvitieteilijä, periytyväisyystutkija,
kasvitieteen prof. Lundissa v:sta 1915,
periytyväisyysopin prof. v:sta 1917, v:sta 1925
Svalövin kasvin jalostuslaitoksen johtaja.
Mendelistisen periytyväisyystutkimuksen
uranuurtajia, saavuttanut useita käytännöllisesti
arvokkaita tuloksia varsinkin vehnän ja kauran
jalostamisessa.

Nilviäiset (Mollusca, Malacozoa),
eläinkunnan pääjakso, johon kuuluu
säännöllisesti 2-kylkisiä tai kierteisiä
pehmeäruumiisia, raajattomia eläimiä. Iho
pehmeä, limainen, osa siitä on muodostunut
n. s. vaipaksi, joka ympäröi ruumiin
osaksi tai kokonaan. Useimmilla n:lla
vaippa erittää ulkopinnalleen kuoren tai 2
sellaista. Vaipan sisäpuolelle jää
vaippaontelo, jossa vesi-n:n kidukset
ovat. Keuhkokotiloilla vaippaontelo on
muodostunut ,,keuhkoksi". Ruumiin etupuoli on
usein erottaunut pääksi, jossa suu,
silmät ja tuntosarvet ovat. Ruumiin
alapinnalla on useimmilla n:lla n. s.
jalka: pariton lihasmuodostus, joka
toimii liikuntoelimenä. Hermoston muodostaa
3 hermosäikeiden yhdistämää solmuparia:
aivo-, jalka- ja sisälmyssolmut.
Sisälmyspussissa on suolisto, munuaiset
ja sukupuolielimet. Sydän on selkäpuolella,
valtimoverta sisältävä. Siinä on
1 kammio ja 1 tai 2 eteistä. Verisuonisto
ei ole täysin suljettu. Muutamat n. ovat
1-, toiset 2-neuvoisia. Lisääntyminen
vain suvullista. Useimmilla
muodonvaihdos. Suurin osa n:ia elää merissä,
vähemmistö sisävesissä tai maalla. Fossiilisina
on n:ia löydetty jo vanhimmista
geologisista kerrostumista. 4 luokkaa:
alkunilviäiset, simpukat, kotilot
ja pääjalkaiset l. mustekalat.

Nimbus (lat.), pilvi, vars. sadepilvi;
sädekehä, loisto, kuuluisuus.

Nimellisarvo, se arvo mikä rahassa
tai etenkin arvopaperissa itsessään on
ilmoitettuna sen arvoksi; vastakohta:
markkina-arvo l. todellinen arvo,
mikä niillä on kaupassa.

Nîmes [nīm], kaup.
Kaakkois-Ranskassa, 45 km Välimerestä. Kutoma-
ja metalliteollisuutta, vilkas kauppakaup.



Roomal. temppeli (n. s. Maison carrée) ja
amfiteatteri. 85,000 as.


Nimes. Roomalainen temppeli.

Nimi ks. Sukunimi.

Nimikirja ks. Ansioluettelo.

Nimikirjoitus, autografi (ks. t., kuvia).

Nimikkopyhimys, pyhimys, jonka
mukaan kat. henkilö on saanut nimensä;
myös jonkun ammatin, paikkakunnan,
kirkon tai maan erikois- (tai kansallis-)
pyhimys.

Nimiosa, se osa näytelmässä, joka on
antanut näytelmälle nimen, esim. Kiven „Lea".

Nimipastori, varapastori,
arvonimi, joka aikoinaan annettiin
ansioituneille kappalaisille.

Nimisana, nominista käytetty
suomenk. nimitys.

Nimisjärvi, pieni, n. 1,5 km pitkä
järvi Säräisniemen pitäjässä, n. 4 km
Oulujoen niskasta etelään. Rannoilta
löydetty runsaasti kivikautisen
asutuksen jätteitä.

Nimismies, kruununnimismies (ks. t.).

Nimittäjä ks. Murtoluku.

Nimittämiskirja, se asiakirja, jolla
henkilö nimitetään valtion virkaan tai
toimeen. N:t ovat kolmenlaisia: avoin
kirje, valtakirja tai toimikirja.
Avoin kirje voidaan antaa ainoastaan
sellaiseen virkaan, jonka Presidentti
täyttää mikäli eräisiin virkoihin nähden
ei ole säädetty, että valtakirja on annettava;
se annetaan myös aina upseerinvirkaan.
Valtakirja annetaan yleensä, kun virasta
tai toimesta on peruspalkka, ellei virka
tai toimi ole senlaatuinen, että toimikirja
on annettava. Toimikirja on annettava
poliisimestarin- ja muuhun poliisintoimeen
sekä muihinkin sellaisiin virkoihin tai
toimiin, joiden haltijan tulee, viran tai
toimen laadun vuoksi, olla valtion
erityisen tarkkailun ja määräämisvallan
alaisiä (Laki 29/6 1926; Asetus tämän lain
täytäntöönpanosta 29/6 1926; Valtioneuvoston
päätös 30/6 1926).

Nimituomari, varatuomari (ks. t.).

Nimitysasia, avoimen viran täyttäminen
edelläkäyvine toimenpiteineen.

Nimrod, 1 Moos. 10 mainittu
taruhenkilö, Babelin hallitsija, taitava
metsästäjä.

Nincic [nintšitš], Momcilo
(s. 1876), Eteläslaavian ulkoministeri 1922-26.

Ningpo, kaup. Kiinassa, Tšekiangin
maakunnassa, Shanghaista etelään.
Puuveistosten valmistusta, teen ja pumpulin
vientiä. 270,000 as.

Ninib, ass.-bab. auringon, sodan ja
metsästyksen jumala.

Ninive (ass. Ninua), Assyrian
muinaisia pääkaupunkeja, Tigriksen itärannalla,
vastapäätä Mosulia. Mainittu 2000 e. Kr.,
hävitetty 606 e. Kr. Kaivauksia 1840-luvulta lähtien.

Niobe, kreik. taruhenkilö. Lapsistaan
ylvästellen vertasi itseänsä Leto-jumalattareen,
joka rangaistukseksi surmautti hänen lapsensa
(Niobidit). N. itse muuttui kallioksi.


Niobe.

Niobium, harvinainen metalli,
kem. merkki Nb, at.-p. 93,5, om.-p.
n. 12,7, sulamisp. 1950°. Valkea,
kiiltävä, kestää happoja.

Nippeli, ulkopuolisilla kierteillä
varustettu metalliputki, jota käytetään
esineiden, esim. putkijohdon osien
yhdistämiseen, sähkölampunpitimen
kiinnittämiseen, y. m.

Nippon, Japanin kotimainen nimi,
väärin käytetty Hondon saaresta.

Nippur, muin. Babylonian suurimpia
kaupunkeja, 150 km kaakkoon Bagdadista,

Niptuskuoriainen, keltakarvavaras
(ks. t.).

Nirvana (sanskr.), „sammuminen",
ihmisen korkein päämäärä Buddhan opin
mukaan, tila, jossa kaikki halu ja
elämäntunto on hävinnyt.

Niš, kauppa- ja teollisuuskaup.
Etelä-Slaaviassa, Moravan lisäjoen Nišavan
varrella. 25,000 as.

Nisami (1141-1203), Persian
romanttisen kertomarunouden perustaja.



Nisan, juut. kalenterissa ensim.
kuukausi, vastaa maaliskuun loppu- ja
huhtikuun alkupuolta.

Nisibis, muin. kaup. Pohjois-Mesopotamiassa,
nyk. Nsēbīn.

Niskakoski. Useista tämännimisistä
koskista on suurin Oulujoen niskassa
oleva, lähes 9 km pitkä, putouskorkeus
31,2 m, keskiveden aikaan 99,840 hevosv.

Niskanen, Kustaa Vilhelm
(1796-1860), myöhäisemmän herännäisyyden
johtomiehiä, N. G. Malmbergin rinnalla
„niskaslaisten" johtaja. Asui Nivalassa.

Niskaoja ks. Ojitus.

Niskasauma, muuratun holvikaaren
ensim. (alin) sauma.

Niskoittelu, tottelemattomuus julkisen
viranomaisen määräyksiä kohtaan. N:sta
on laissa useissa kohdin säädetty
rangaistus (R. L. 16:1 ja 2 sekä 44:6 ja 23;
Ulosottolaki 3:33; Oikeudenkäymiskaari
12:2 sekä 14:2 ja 3; Merimieslaki 8/3 1924,
77 §; Maalaiskuntain kunnallislaki 27/11
1917, 68 §).

Nišnij-Novgorod, Nižnij-Novgorod
(ks. t.).

Nissan, joki Etelä-Ruotsissa, lähtee
Jönköpingin länsipuolelta, laskee
Halmstadin lähellä Kattegatiin; 200 km.

Nissen, Henriette (N.-Saloman)
(1819-79), ruots. laulajatar, Jenny Lindin
kilpailija. V:sta 1859 opettajana Pietarin
konservatoriossa.

Nišši (ransk.), komero.

Nissinen, Alli (1866-1926),
koulunjohtaja, lastenkirjailija ja
yhteiskunnallinen toimihenkilö. — Nissinen,
Tatu (s. 1883), karjatalousmies; julk.
„Kertomus Pohjois-Karjalan maanviljelysseuran
25-vuotisesta toiminnasta" (1912),
„Karjantarkastustoiminta" (1926).

Nisu, vehnä (ks. t.).

Nisä, nisäkästen maitorauhanen
ympäröivine side- ja rasvasolukkoineen.

Nisäkkäät l. imettäväiset
(Mammalia), selkärankaisluokka,
tasalämpöisiä, keuhkoilla hengittäviä, tav.
karvapeitteisiä, 4-raajaisia (poikkeuksia:
valaat ja sireenieläimet), eläviä poikasia
synnyttäviä (poikkeus: nokkaeläimet) ja
niitä nisiksi muodostuneiden
maitorauhastensa eritteellä ruokkivia
(nokkaeläimillä ei ole nisiä) eläimiä,
joilla on pehmeät huulet (poikkeus:
nokkaeläimet), 4-lokeroinen sydän, pallea,
kolmenlaisia hampaita (etu-, kulma- ja poski-)
(nokkasiili, muurahaiskävyt, muurahaiskarhu
ja hetulavalaat ovat hampaattomia) ja hyvin
kehittyneet aivot, varsinkin isotaivot.
Sikiön ja emon välistä kiinteätä yhteyttä
välittämässä on muilla n:lla paitsi nokka-
ja pussieläimillä istukka. Maaeläimiä;
valaat, sireenieläimet ja hylkeet mukautuneet
vesielämään, lepakot ilmassa liikkumaan.
Varhaisimmat n. tunnetaan triaskauden ylemmistä
kerrostumista, lukuisiksi ne kävivät
vasta tertiäärikaudella. — 3 alaluokkaa:
nokkaeläimet, pussieläimet
ja istukalliset n. Viimeksimainitut
ryhmitetään seuraaviin lahkoihin:
vajahampaiset, hyönteissyöjät,
lepakot, petoeläimet, valaat, jyrsijät,
kavioeläimet, norsueläimet, sireenieläimet,
puoliapinat, kädelliset.

Nisäkäsliskot (Theromorpha), vanhin
tunnettu matelijaryhmä, sukupuuttoon
kuolleita kivihiili-, permi- ja triaskauden
maauskoja, joilla oli kaksoiskoverot
nikamat ja päälaenreikä, lantio
imettäväisten lantion kaltainen ja hampaat
erilaistuneet etu-, kulma- ja poskihampaiksi.
N:ja ovat m. m. pareiosaurukset. Useimmat
löydöt Etelä-Afrikasta.

Nisätulehdus, rinta-ajos, on
pienistä haavoista nisiin päässeiden
bakteerien aiheuttama tulehdus, joka
useimmiten kohtaa imettäviä äitejä, joskus
pieniä lapsiakin. Tällöin nisä paisuu, käy
punaiseksi, aristavaksi ja lopulta märkiväksi.

Nitoni, radiumin emanatsioni.

Nitraatit, typpihapon suolat.

Nitraattibakteerit ks. Nitrifikatsioni.

Nitragiini, palkokasvien
juurinystyröissä elävien, ilman typpeä sitovien
bakteerien nestemäinen puhdasviljelmä,
käytetty peltomaan ymppäykseen, joko siten,
että siemenet kostutetaan n:lla tai että
n. sekoitetaan multaan, mikä sitten
kylvetään peltoon.

Nitreeraaminen, nitroryhmän (NO2)
liittäminen orgaanisiin yhdistyksiin,
jolloin syntyy nitroaineita.

Nitrifikatsioni, typpihapokkeen ja
typpihapon suolojen (nitriittien ja
nitraattien) muodostuminen maassa.
Typenpitoisten orgaanisten aineiden lahotessa
muodostuu amoniakkia. Nitriitti- l.
nitrosobakteerit hapettavat ammoniumsuolat
typpihapokkeen suoloiksi ja nitraatti- l.
nitrobakteerit taas typpihapokkeen
suolat typpihapon suoloiksi. Vastakohta:
denitrifikatsioni (ks. t.).

Nitriilit, syanidit, orgaanisia
yhdistyksiä, joissa radikaali on liittynyt
syaani- l. nitriiliryhmään CN. Neutraalisia,
hyvänhajuisia nesteitä; saippuoituvat
happojen ja alkalien vaikutuksesta.



Näiden isomeerejä ovat isonitriilit l.
karbyyliamiinit, alkalien vaikutusta
kestäviä, inhoittavan hajuisia nesteitä, joita
syntyy m. m. kalilipeän ja kloroformin
vaikuttaessa primaarisiin amiineihin.
Esim. etyylisyanidi l. asetonitriili
(C2H5 — C = N), etyylikarbyyliamiini
(C2H5 — N = C).

Nitriitit, typpihapokkeen suolat.

Nitriittibakteerit ks. Nitrifikatsioni.
— Nitrobakteerit ks. Nitrifikatsioni.

Nitrobentsoli, mirbanöljy,
C6H5 . NO2, bentsolin nitroyhdistys,
karvasmantelinhajuinen, myrkyllinen, väritön
neste. Om.-p. 1,19, kiehumap. 208-210°.
Käytetään saippuan hajustamiseen ja
aniliinivärien valmistukseen.

Nitrofenolit, fenolin nitroyhdistyksiä.
Näistä tri-n. tunnetaan pikriinihapon
(ks. t.) nimellä.

Nitrogelatiini, nitroglyseriinin (ks. t.)
ja nitroselluloosan (kollodiumpumpulin,
7-10 %) seos. Räjähdysaine, dynamiittia
edukkaampi siinä, että kaikki
räjähdystulokset ovat kaasumaiset.

Nitrogenium (kreik.-lat.), typpi
(ks. t.).

Nitroglyseriini, oik. glyseriinitrinitraatti,
typpihapon glyseriiniesteri, kellertävä, öljymäinen
neste, om.-p. 1,6. Valmistetaan johtamalla
glyseriiniä väkevöidyn typpihapon ja rikkihapon
seokseen, kem. teollisuuden vaarallisimpia
töitä. Sytytettynä palaa yleensä
hiljalleen, kolauksista räjähtää kiivaasti,
tuloksina hiilidioksidi, vesihöyry, typpi ja
happi. I. ja A. Nobel ja A. Liedbeck
keksivät keinon valmistaa sitä
suhteellisen vaarattomasti, A. Nobel
dynamiitin valmistuksen siitä. Käytetään
räjähdysaineena, piimäähän sekoitettuna
dynamiitin, nitroselluloosaan sekoitettuna
nitrogelatiinin nimellä, sekä lääkkeenä
sydän- ja keuhkovioissa.

Nitroselluloosa, selluloosan nitreeraustuloksia.
Tulenarkoja, vieläpä räjähtäviä
aineita, sitä räjähtävämpiä, mitä
pitemmälle nitreeraus on jatkunut. Vähän
nitreerattua (mono- ja bi-n.) käytetään
selluloidin ja kollodiuxnin valmistukseen,
tri-n. l. pumpuliruuti palaa sytytettynä
kirkkaalla liekillä räjähtämättä, mutta
räjähtää kiivaasti tärähdyksistä, jolloin
syntyy ainoastaan kaasumaisia tuloksia
(typpeä, vetyä, vesihöyryä, hiilimonoksidia
ja -dioksidia); käytetään lähtökohtana
useiden räjähdysaineiden (savuton ruuti)
valmistuksessa,

Nitrosobakteerit ks, Nitrifikatsioni.

Nitrotoluolit, toluolin nitreeraustuloksia.
Mono- ja di-n:eja käytetään lisäyksinä n. s.
varmuusräjähdysaineissa sekä tri-n:n
valmistukseen. Tri-n. l. trotyyli,
C6H2 . GH3(NO2)3, esiintyy kolmena
isomeerinä, joista symmetristä, sulamisp.
80,8°, käytetään räjähdysaineena.
Vaaleankeltainen, veteenliukenematon
kidejauho, om.-p. 1,6. Ei räjähdä
täräyksistä eikä sytyttäen, mutta kyllä
räjähdyselohopeanallin vaikutuksesta; ei muodosta
suoloja metallien kanssa. Sotilaallisesti
tärkein räjähdysaine, syrjäyttänyt
pumpuliruudin ja pikriinihapon.

Nitroyhdistykset, orgaanisia
yhdistyksiä, jotka sisältävät atomiryhmän
NO2. Aromaattiset n. ovat keltaisia,
nestemäisiä tai jähmeitä; syntyvät
typpihapon vaikuttaessa vastaavaan
hiilivetyyn. Alifaattisiin yhdistyksiin
typpihappo vaikuttaa vasta korkeassa
lämpötilassa, josta syystä näiden n.,
nitroetaanit l. nitroparafiinit,
valmistetaan yleensä kiertoteitä; ovat
veteenliukenemattomia, heikosti happamia,
hyvänhajuisia nesteitä.

Nitševo [-ō] (ven.), „ei mitään",
„samantekevä".

Nitti, Francesco (s. 1868), it.
vapaamielinen poliitikko, finanssiopin
prof. Ministerinä 1911-14, 1917-19,
pääministerinä 1919-20. Fascistien
maastakarkoittama 1924. Teoksia:
„Eurooppa vailla rauhaa" (suomen.), jossa
arvostelee ankarasti Versailles'n rauhaa,
,,The decadence of Europe" ja
fascisminvastainen ,,They make a desert".


Francesco Nitti.

Nitzsch [nitš], Karl Immanuel
(1787-1868), saks. evankeelinen teologi.
N. oli Schleiermacherin lähimpiä
oppilaita. Teoksia: „System der christlichen
Lehre". — Nitzsch, Karl Wilhelm
(1818-80), saks. historioitsija; julk.
teoksia Kooman ja Saksan historian alalta,
m. m. „Geschichte des deutschen Volkes
bis zum Augsburger Religionsf rieden";
taloushistoriallisen suunnan aloittaja
Saksan historiantutkimuksessa.

Niukkanen, Juho (s. 1888),
maalaisliittolainen poliitikko, maanviljelijä,
Kirvusta. Eduskunnassa v:sta 1917;
maatalousministerin apulaisena 1921-22,
1922-24, kulkulaitosministerinä 1926.



Niutšvang, kauppakaup. Etelä-Mantšuriassa
Kiinassa, 56 km merestä. 65,000 as.

Niuvanniemi, Kuopion lähellä oleva
maatila, jossa valtion omistama
keskuslaitos mielisairaita varten; per. 1885.

Niva, rautatieasema Viipurin-Sortavalan
rataosalla Jaakkiman kunnassa, 26 km
Sortavalasta. Lastuvillatehdas.

Nivala. 1. Kunta Oulun läänissä,
ennen Pidisjärvi, Keski-Pohjanmaalla;
521,7 km2, 10,690 as. (1926).
— 2. Rautatieasema N:n kunnassa
Iisalmen-Ylivieskan radan varrella, 27 km
Ylivieskasta.

Nivel. A. Eläint. 1. Kahden tai
useamman luun tai ruston liittymäkohta.
Tässä, sanan laajemmassa merkityksessä
luetaan n:iin myös n. s. jäykät, s. o.
liikkumattomat n:t: a) sauma, jossa kahden
litteän luun reunat liittyvät toisiinsa ohuella
sidekudoskerroksella, b) rustoliitos,
jossa rustokerros liittää luut kiinteästi
toisiinsa ja c) sideliitos, jossa


Yksinkertainen
liikkuva nivel.
5 nivelontelo,
6 nivelrusto,
7 luukalvo,
10-11 nivelpussi.

kahden luun väliset nivelsiteet liittävät luut
toisiinsa luiden kuitenkaan koskettamatta
toisiaan. Varsinaiset n:t ovat liikkuvia;
niissä liukuvat niveltävien luiden pinnat,
joita peittää sileä nivelrusto, toisiaan vastaan.
Rustoihin kiinnittyy n.-pussi, joka
yhdessä luiden n.-pintojen kanssa ympäröi
rakomaista n.-onteloa. Tämän täyttää
limainen neste. n.-voide, joka pitää
n.-pinnat liukkaina ja ehkäisee siten hankauksen.
Toinen nivelpinnoista on useimmiten kupera,
toinen kovero; edellistä sanotaan n.-nastaksi,
jälkimmäistä n.-kuopaksi. N.-pussiin
liittyvät sidekudoksiset n.-siteet kulkien
toisesta niveltävästä luusta toiseen ja sitoen
luut liikkuvasti toisiinsa. Tärkeimmät liikkuvien
n:ten muodot ovat a) kireä n., jossa
nivelpinnat ovat tasaiset, nivelsiteet lyhyet
ja kireät ja ainoa mahdollinen liike vähäinen
liukuminen (ranneluiden n:t), b) sarana-n.,
jossa voi tapahtua koukistus ja ojennus
(kyynär- ja sormi-n:t) ja c) pallo-n.,
jossa n.-nasta on pallomainen ja jossa
moninaiset liikkeet ovat mahdolliset
(olka-n.). — 2. Ne rengasmaiset, tav.
uurteiden erottamat osat, joista nivelmatojen
ja niveljalkaisten ruumis on kokoonpantu.
— B. Kasvit. Se varren kohta, johon
lehti tai useampia lehtiä kiinnittyy.
— C. Tekn. Kahden keskenään liikkuvasti
yhdistetyn koneosan liitos. Tappi-n.
taipuu vain yhteen suuntaan, pallo-n.
joka suuntaan.


Niveliä.

Nivelhiiri, nivelessä vapaasti
liikkuva rustokappale, joka aiheuttaa
kipuja ja nivelen taipumisessa häiriöitä,

Niveljalkaiset (Arthropoda),
eläinkunnan lajirikkain pääjakso. Kuumia
nivelikäs (segmentteihin jakautunut)
kuten nivelmatojen, mutta nivelet
erilaisia, eri ruumiinosiksi ryhmittyneitä
(paitsi käsnä- ja tuhatjalkaisilla).
Ensimmäiset nivelet ovat aina sulautuneet
pääksi, sen takana on keskiruumis
ja tämän takana takaruumis;
joskus pää ja keskiruumis ovat yhtyneet
n. s. eturuumiiksi. Ihoa peittää
kitiinikuori, äyriäisillä on siinä lisäksi
kalkkia. Ajoittain eläimet luovat
kuorensa, ja uusi, avarampi, kasvaa sijaan
tehden kasvamisen mahdolliseksi.
Nivelikkäät raajat saattavat mukautua mitä
erilaisimpiin toimintoihin,
liikuntaeliminä tärkeimmät ovat keskiruumiiseen
kiinnittyvät. Hermosto on n. s.
tikapuuhermosto. Hengityseliminä kidukset tai
ilmaputket, tai tapahtuu hengitys ihon
kautta ilman erikoisia hengityselimiä.
Kehityksessä tav. muodonvaihdos.
Fossiilisia n:ia löydetty kaikista geol.
kerroksista kambrista alkaen. — 5 luokkaa:
äyriäiseläimet, käsnäjalkaiset, tuhatjalkaiset,
hyönteiset, hämähäkkieläimet.

Nivelkärsäiset (Rhynchota),
hyönteislahko; muodonvaihdos vähittäinen,
suuosat imevät ja pistävät. Imusuun
muodostaa alahuulesta syntynyt nivelikäs
tuppi, jonka sisässä koviksi ja teräviksi
pistimiksi muuttuneet ylä- ja alaleuat.
Etusiivet osaksi tai kokonaan nahkeita
tai kalvomaisia, useat lajit aivan
siivettömiä. N. jaetaan seuraaviin ryhmiin:
täit, kirvat, kaskaat ja
puolisiipiset l. luteet.

Nivellaakeri, laakeri, jonka kuoret
ovat nivelletyt, niin että voivat
kääntyä akselin mukaan (Sellersin laakeri).
Kuva ks. Laakeri, rengasvoitelulaakeri.



Nivelle [-ve'l], Robert (1856-1924)
ransk. kenraali. Taisteli 1916 menestyksellä
2:sen armeijan päällikkönä Verdunin
seuduilla, Joffren seuraaja yli päällikkönä
jouluk. 1916 — toukok. 1917

Nivelleeraus, vaakitus (ks. t.).

Nivellitu, kasvit., lohkohedelmän
kaltainen litu: katkeaa kypsyessään poikittain
1-siemenisiksi kappaleiksi (esim peltoretikalla).

Nivelmadot (Annelida), matoluokka
jolle on ominaista ruumiin ulkoinen ja
sisäinen niveltyminen. Nivelten luku
tav. suuri, nivelet keskenään samanlaisia
etumaisia lukuunottamatta, jotka
muodostavat pään. Ruumiinontelo on
(juotikkailta sekundaarisesta hävinnyt).
Verisuonisto suljettu. Tikapuuhermosto. 3
alaluokkaa: sukamadot, juotikkaat,
tähtimadot.

Nivelreumatismi, nivelleini,
todennäköisesti mikro-organismien
(tuntemattomien) aiheuttama äkillisesti
ilmenevä nivelten tulehtuminen, johon liittyy
ankaria kipuja ja ajettumista ja joka
useimmiten siirtyy nivelestä toiseen.
Tavallisesti on potilaalla myös korkea
kuume. Tauti paranee yleensä 2-6
viikossa, mutta jälkitauteina saattaa
ilmetä sydänvikoja, keuhkopussintulehdus
y. m. Taudin syynä on useimmiten
vilustuminen, se alkaa usein
kurkkutulehduksen yhteydessä. — N:ia
muistuttavia niveltulehduksia aikaansaavat
myös eräät tarttuvat taudit (tulirokko,
tippuri). — Äkillisestä n:sta voi jatkuvan
kylmyyden tai kosteuden vaikutuksesta
kehittyä pitkällinen n.

Nivelsaha, saha, joka on ketjun tapaan
kokoonpantu nivelistä, joissa on 2-3
hammasta kussakin. Käytetään kaadettaessa
puita, joiden luo on suoralla sahalla
vaikea päästä.

Niveläyriäiset (Arthrostraca,
Edriophthalmia), äyriäisryhmä, jolla on
varrettomat silmät; rintanivelet eivät ole
yhteenkasvaneet keskenään ja pään kanssa
eturuumiiksi. 2 lahkoa: siirat ja katkat.

Nivernais [-nē'], aiemmin ransk.
maakunta ja herttuakunta, pääkaup. Nevers (ks. t.).

Nivoopinta, tasapinta, sellainen
pinta, jolla jokin suure (esim. painovoima)
on kaikkialla yhtäsuuri, vrt. Potentsiaali,
fys., matem.

Nivose [-ō'z] (ransk.), Ranskan
vallankumouskalenterin neljäs kuukausi,
jouluk. 21-23 p. — tammik. 19-21 p.

Nivusrauhaset, nivustaipeessa olevat
imurauhaset.

Nižne Tagiljsk [nī- -gi'-], kaup.
Uralin itärinteellä, samannimisellä
itsehallinta-alueella, Tobolin lisäjokeen
Turaan laskevan Tagilin varrella. Uralin
vuorityön keskus. 38,000 as.

Nižnij-Novgorod [nī- nō-], kaup.
Keski-Venäjällä, Okan ja Volgan yhtymäkohdassa.
Kauppakeskus, keskiajalta asti kuuluisat
markkinat. Per. 1221 suojaksi mordvalaisia
ja bolgaareja vastaan. 90,000 as.


Nižnij-Novgorod.

Nizza [nitsa] (ransk. Nice),
linnoitettu kaup. Etelä-Ranskassa, kauniilla
paikalla Välimeren rannalla, Merialppien
juurella läh. Italian rajaa. N. on
Rivieran tärkein matkailupaikka (sesonki
marrask.-huhtik.). Oliiviöljyn valmistusta,
kukkaviljelystä. 160,000 as. — Massilialaisten
perustama n. 300 e. Kr., kuului
Savoiji-Sardiniaan 1388-1793 ja 1814-60,
väliajan sekä v:sta 1860 Ranskalle.

Njam-njam, ihmissyönnistä kuulu
neekerikansa Keski-Afrikassa, Uëlle-joen
pohjoispuolella.

Njangve, Nyangve, kauppapaikka
Belgian Kongon itäosassa, Kongo-joen
rannalla. Ennen arab. orjakaupan keskuksia.

Njansa, Niansa l. Nyanza,
Keski-Afrikan alkuasukaskielissä = järvi.

Njassa, Njasa l. Nyasa, järvi
Itä-Afrikassa, 550 km pitkä, 20-55 km leveä,
26,500 km2. Laskee Shireä myöten
Sambesiin. N:n löysi Livingstone 1859.

Njassamaa, Njassan protektoraatti
(engl. Nyasaland Protectorate),
engl. suojeluisalue Njassa-järven länsi- ja
eteläpuolella. 103,000 km2, 1,2 milj. as.,
niistä 1,500 eurooppalaista. Tupakan,
puuvillan, teen ja kahvin vientiä.
Pääkaup. Somba. — V:een 1907 oli N:n
nimenä Englannin Keski-Afrikka
(engl. British Central Africa).

Njekkula, kunta Aunuksessa,
Laatokan rannalla.

Njemen, Niemen (ks. t.).



Njemtsit l. nemtsit, vanhojen ven.
kronikkojen saksalaisista (joskus myös Suomen
ruots. hallitusmiehistä) käyttämä nimitys.

Njord, skand. hedelmällisyyden ja
rikkauden jumala, Frej-jumalan isä.

Njuhtša, kunta Vienan läänissä
Äänislahden rannalla.

N. M. K. Y., Nuorten Miesten
Kristillisen Yhdistyksen (ks. t.) nimilyhennys.

N. N., lyh. lat. sanoista nomen nescio,
en tunne nimeä; käytetään korvaamaan
henkilönimeä, kun sitä ei tunneta tai
tarvita tai ei tahdota mainita.

N. N. K. Y., Nuorten Naisten
Kristillisen Yhdistyksen (ks. t.) nimilyhennys.

Noa, Raamatun alkuhistorian
patriarkkoja, vedenpaisumuksen tuhoaman
ihmissuvun jatkaja; ensim. viininviljelijä.
N:n pojat — Sem, Hara, Jafet — esiintyvät
kansojen kantaisinä.

Noailles [noa'i], Anne
Elisabeth de (s. 1876), ransk. kirjailijatar,
kreivitär, alk. Brancovanin prinsessa (rom.
sukujuurta). Julk. m. m. runokokoelmat
,,Le cœur innombrable", ,,L'ombre des
jours", „Les vivants et les morts", „Les
forces éternelles" ja romaanit ,,La
nouvelle espérance", ,,Kummastuneet
kasvot" (suomen.). — Noailles,
Louis de (1756-1804), ransk.
soturi, vikomtti. Otti osaa Yhdysvaltojen
vapaussotaan, teki 4 p. elok. 1789 ensim.
ehdotuksen säätyetuoikeuksien poistamisesta,

Noarootsi (ruots. Nuckö), kapean
kannaksen mantereeseen yhdistämä niemi
Viron länsirannikolla, Haapsalunlahden
pohjoisrannalla; on samannimisen pitäjän
pääosana. Puolet väestöstä ruotsinkielisiä.
Ruots. Birkasin kansanopisto.

Nobel [-be'l], Alfred (1833-96),
I. N:n poika, ruots. insinööri, keksijä,
lahjoittaja. Keksi dynamiitin 1867, sittemmin
nitrogelatiinin, ballistiitin sekä
räjähdyspanosten sytytyksen
räjähdyselohopeanallilla. Keksinnöillään
ansaitsemansa suuren omaisuuden N.
lahjoitti tieteellisiin ja aatteellisiin
tarkoi tuksiin. vrt. Nobelin säätiö.
[„A. Nobel och hans släkt" (1927).]


Alfr. Nobel.

— Nobel Immanuel (1801-72),
arkkitehti ja tehtailija, kehitti yhdessä A.
N:n kanssa verraten vaarattoman nitroglyseriinin
valmistustavan. — Nobel, Robert
Hjalmar (1829-96) ja Ludvig
1831-88), J. N:n poikia, insinöörejä,
kehittivät Bakun naftateollisuusyhtiön
uurimmaksi lajiaan koko maailmassa.

Nobelin palkinnot, Nobelin säätiön
rahastosta vuotuisesti annetut palkinnot.
Niitä on kaikkiaan viisi ja niillä on
palattava ne, jotka fysiikan, kemian,
fysiologian ja lääketieteen, kirjallisuuden
tai rauhanpyrkimysten alalla ,,ovat
tuottaneet ihmiskunnalle suurinta hyötyä",
fysiikan- ja kemianpalkinnot määrää
Ruotsin Tiedeakatemia, lääketieteellisen
Karoliininen Opisto, kirjallisuuspalkinnon
Ruotsin Akatemia, ja rauhanpalkinnon Norjan
Suurkäräjäin asettama valiokunta. Kunkin
palkinnon suuruus on nyk. n. 121,000 kr.
Palkinnonsaajat v:n 1926 loppuun näkyvät
taulukosta seur. siv.

Nobelin säätiö, Alfred Nobelin (ks. t.)
1895 tekemään jälkisäädökseen perustuva
palkiatorahasto, alk. 31,4 milj. kruunua,
nyk. n. 42 milj. Sen varoista annetaan
Nobelin palkinnot ja niillä on perustettu
kolme n. s. Nobelin instituuttia, Ruotsin
Akatemian Nobelin Instituutti, jossa 4
jäsentä (saks. ja engl., it. ja esp., ransk.
sekä slaav. kaunokirjallisuuden edustajat)
ja johon on yhdistetty akatemian Nobelin Kirjasto
(ulkomaista kaunokirjallisuutta ja
kirjallisuudenhistoriaa), Tiedeakatemian
Nobelin Instituutti, jonka toimialana
on fysikaalinen kemia, sekä Norjan Nobelin
Instituutti, joka julkaisee kirjallisuutta
ja omistaa kirjaston Oslossa.

Nobilis [nō-] (lat.), kuuluisa,
jalosyntyinen, aatelissäätyinen; Roomassa
patriisien etuoikeuksien lakattua
virka-aatelin jäsenistä käytettiin nimitystä
nobiles. — Nobilitas,
jalosyntyisyys, aateli.

Nobility [-bi'liti] (engl.), aateli,
jalosyntyisyys; Englannin ylhäisaatelisto,
jossa viisi astetta: duke (herttua),
marquess (markiisi), earl (kreivi),
viscount (varakreivi) ja baron
(paroni). vrt. Aateli.

Noblesse oblige [noble's oblī'š]
(ransk.), „aateluus velvoittaa".

Noblessi (ransk.), aateli, ylhäisö;
mielenjalous, arvokkuus.

Noen nie dagewesenes [noh nī
dāgevēzenes] (saks.), ,,jotain ennen
olematonta", ainoalaatuinen.

Nocturne [-ty'rn], nokturni (ks. t.).

Nodermann, Preben (s. 1867), tansk.
säveltäjä, toimi Lundin tuomiokirkon
kapellimestarina v:sta 1903. Säveltänyt
oopperoita, y. m. Julk. koraalitutkielman:
,,Studier i svensk hymnologi".



Nobelin palkinnot:
Vuosi  Fysiikka        Kemia          Lääketiede     Kirjallisuus    Rauhanpalkinto
1901   W. K. Röntgen   J. H. van't Hoff    E. v. Behring  R. F. A. Sully-Prudhomme H. Dunant
F. Passy
1902   H. A. Lorentz   E. Fischer     Sir R. Ross    Th. Mommsen     E. Ducommun 
P. ZeemanCh. A. Gobat
1903   A. H. Becquerel S. Arrhenius   N. R. Finsen   Bj. Björnson    Sir W. R. Cremer
P. & Marie Curie
1904   Lord Rayleigh   Sir W. Ramsay  I. P. Pavlov   F. Mistral      Kansainvälisen
J. Echegaray    Oikeuden Instituutti
1905   Ph. v. Lenard   A. v. Baeyer   R. Koch        H. Sienkiewicz  Bertha v. Suttner
1906   Sir J. J. Thomson       H. Moissan     C. Golgi       G. Carducci     Th. Roosevelt
S. Ramón y Cajal
1907   A. A. Michelson E. Buchner     A. Laveran     R. Kipling      E. T. Moneta
L. Renault
1908   G. Lippmann     Sir E. Rutherford        P. Ehrlich     R. Eucken       K. P. Arnoldson
I.I. Metšnikov F. Bajer
1909   G. Marconi      W. Ostwald     Th. Kocher     Selma Lagerlöf  A. Beernaert
F. BraunP. d'Estournelles de Constant
1910   J. D. van der Waals  O. Wallach     A. Kossel      P. Heyse        Kansainvälinen
Rauhantoimisto Bernissä
1911   W. Wien         Marie Curie    A. Gullstrand  M. Maeterlinck  T. M. C. Asser
A. Fried
1912   G. Dalén        V. Grignard    A. Carrel      G. Hauptmann    E. Root
P. Sabatier
1913   H. Kamerlingh Onnes  A. Werner      Ch. Richet     R. Tagore       H. La Fontaine
1914   M. v. Laue      Th.W. Richards R. Bárány          —                 —
1915   Sir W. H. Bragg R. Willstätter     —          R. Rolland            —
W. L. Bragg
1916       —                  —           —          V. v. Heidenstam      —
1917  Ch. Barkla              —           —          K. Gjellerup    Kansainvälisen
H. Pontoppidan  Punaisen Ristin
komitea Genèvessä
1918  M. Planck        F. Haber           —              —                 —
1919  J. Stark                —       J. Bordet      C. Spitteler    W. Wilson
1920  Ch. É. Guillaume W. Nernst      A. Krogh       K. Hamsun       L. Bourgeois
1921  A. Einstein      F. Soddy           —          A. France       Hj. Branting
Chr. Lange
1922  N. Bohr          F. W. Aston    A. V. Hill     J. Benavente    F. Nansen
O. Meyerhof
1923  R. A. Millikan   F. Pregl       F. G. Banting  W. B. Yeats           —
J. Macleod
1924  M. Siegbahn            —        W. Einthoven   W. Reymont            —
1925  J. Franck        R. Zsigmondy       —          B. Shaw         Sir A. Chamberlain
G. Hertz Ch. Dawes
1926  J. Perrin        The Svedberg       —              —           A. Briand
G. Stresemann


Nodier [-djē], Charles (1780-1844),
ransk. kirjailija. Julk. sentimentaalisia
romaaneja, kuten ,,Le peintre de Saltzbourg",
ja fantastisia kertomuksia, kuten „Trilby".

Nogailaiset, Kaakkois-Venäjällä
asuneen tataarikansan jäännökset, n. 1/4
milj.

Nogaret [-rē'], Guillaume de
(k. 1313), ransk. laki- ja valtiomies. Filip
IV:n kanslerina (1303-04, 1307-13) vangitsi
paavi Bonifacius VIII:n, vangitutti Ranskan
juutalaiset ja temppeliherrat.

Nogi, Maresuke (1849-1912), jap.
kenraali. Valloitti 1905 Port Arthurin.

Nogutši, Hidejo (s. 1876), jap.
lääkäri, v:sta 1911 Rockefellerin laitoksessa
prof. On onnistunut puhdasviljelemään
vesikauhun mikrobeja, keksinyt keltakuumeen
tartunta-aineen ja parantanut Wassermannin
reaktsionia.

Nohrborg [nūrborj], Anders
(1725-67), ruots. saarnamies, postillan ,,Den
fallna människans salighetsordning"
kirjoittaja (suomen. ,,Langenneen ihmisen
autuuden järjestys").

Noidannuoli (lat. lumbago), äkkiä
ilmestyvä reumaattinen selkäsärky, joka
tekee vartalon liikuttamisen vaikeaksi,
jopa mahdottomaksikin.

Noisniemi, kylä Sakkolassa. Sen
länsipuolella Pähkinäsaaren rajan Päiväkiven
rajamerkki.

Noisseville [nuasvi'l], Metzistä 7 km
koilliseen oleva kylä Ranskassa; siellä
preussilaiset 1870 voittivat Bazainen
johtamat ranskalaiset.

Noita-ampuja, Weberin ooppera.

Noitarumpu, myös kannus,
taikaesine, jonka kumean soinnun huumaamana
noita pyrkii horrostilaan ja siinä henkien
yhteyteen. Tav. n. on seulamainen; se on




muodostettu siten, että säämisköity
nahka on pingoitettu vanteeksi
taivutettuun puukehykseen, ja avoimelle
puolelle on kiinnitetty poikkipuu
kädensijaksi. Sitä käyttävät m. m. samojedit.
Kuva ks. Šamaani.

Noitavainot. Keskiaikana tarkoitettiin
noidalla henkilöä, joka on tehnyt liiton
paholaisen kanssa. Erityisinä vuoden
aikoina, kuten vappuyönä, luultiin
noitien ratsastavan luudilla tai pukeilla
ilman halki hornaan, jossa irstaillen ja
mässäillen viettivät n. s. noidansabattia.
N. 1300-1700 oli kautta Länsi-Euroopan
kulkutaudintapaisia n:ja. Pahimpana
aikana, 1575-1700, kenties noin miljoona
,,noitaa", etupäässä naisia, poltettiin,
niistä Suomessa 1600-luvulla n. 60. Syyksi
riittivät tav. vain kuulopuheet, väärät
todistukset, m. m. lasten, kidutuksella
esiin pakotetut tunnustukset ja
„jumalantuomiot". [Hertzberg (ruots., 1889).]

Nojapuut, Saksasta kotoisin oleva
yleinen voimisteluteline. Sen muodostaa
kaksi 275-325 cm:n pituista puuaisaa,
jotka voidaan asettaa 115-180 cm
korkeudelle ja 40-50 cm leveydelle toisistaan.
Aisain ympärimitta on 14-16 cm, ne ovat
jaloilla tuetut puu- tai rauta-alustaan.

Noki, orgaanisten aineiden
epätäydellisessä palamisessa erottuva
hienojakoinen hiili. Sisältää myös terva- ja
hartsiaineita. Käytetään väriaineena
(kimröökki, luumusta), tuššin, painovärin ja
kengänmusteen valmistukseen y. m.

Nokia. 1. Asutuskeskus Pohjois-Pirkkalassa,
Pyhäjärvestä Kuloveteen juoksevan N:n virran
(jossa N:n koski) eteläpuolella, n. 4,000 as.
Nokia a.-b:n teollisuuslaitokset, Suomen
Gummitehdas. Tyttöjen ammattikoulu. — N:ssa
Klaus Fleming ja nuijamiehet kahakoivat
uudenvuodenaattona 1596. — 2. Rautatieasema
Tampereen-Peipohjan rataosalla,
Pohjois-Pirkkalan kunnassa, 17 km Tampereelta.
Kapearaiteinen rata Pyhäjärven rantaan.


Nokian pato ja tehtaat.

Nokia a.-b., per. 1871, osakepääoma
27,8 milj. mk., työväkeä 700 henkeä.
Omistaa puuhiomon (per. 1868), paperitehtaan
(per. 1880), sulfiittiselluloosatehtaan
(per. 1885, Suomen vanhin), sähkövoimalaitoksen,
vanhan hist. N:n kartanon y. m.

Nokijyvä ks. Nokisienet.

Nokikana (Fulica, atra), liejukanojen
heimoon kuuluva harmaanmusta lintu, jolla paljas,
valkoinen otsakilpi ja räpyläjalat. Pesii maamme
etelä- ja lounaisosissa ruohikkoisissa lammissa.
Ui ja sukeltaa hyvin. Pesä veden pinnalla kelluva
tai mättäällä.


Nokikana.

Nokisienet (Ustilagineæ), siemenkasveissa,
varsinkin heinissä ja saroissa loisivia sieniä,
joiden itiöt peittävät nokimaisena pölynä milloin
minkin kasvinosan. Eräät n. ovat huomattavia
viljalajien tuhosieninä. Ohran lentonoen
(Ustilago nuda) ja vehnän lentonoen
(U. tritici) itiöt kulkevat


1234
Nokisieniä. 1 vehnän haisunoki, 2 kauran
noki, 3 ohran kätkö-, 4 saman lentonoki.

„lentonokena" tuulen mukana nuorten
ohran tai vehnän jyvien pinnalle, jossa ne
heti itävät ja kasvattavat sienirihmansa
jyvän sisäosiin. Saastutetuista, terveen
näköisistä jyvistä kehittyy poikkeuksetta
nokitähkiä. Kauran noen (U. avenæ),
kauran kätkönoen (U. levis) ja
ohran kätkönoen (U. hordei) itiöt
tarttuvat jyväkuorien uiko- ja sisäpinnoille.
Vehnän sileäpintäinen (Tilletia fætens)
ja verkkopintainen haisunoki (T. tritici)
synnyttävät vehnän „tuhkapäitä", hävittävät vain
jyviä (nokijyvät), mutta eivät niitä


ympäröiviä helpeitä. Rukiin korsinoki
(Urocystis occulta) hävittää rukiin
kaikkia maanpäällisiä osia. — Nokitaudin
torjunta kohdistetaan kylvösiemeneen
tarttuneiden itiöiden tappamiseen, mihin
käytetään siemenen pesua lämpimällä
vedellä (lentonoki) tai laimealla
formaliiniliuoksella (muut noet). [Liro,
„Heinäkasvien tärkeimmät nokiisienet" (1915),
,,Tuhosienet" (1924), ,,Die Ustilagineen
Finnlands" (Suom. Tiedeakat. Toim. A,
XVII, 1, 1924); Kitunen, „Tutkimuksia
kauran nokisienistä ja eri kauralaatujen
alttiudesta nokitartunnalle" (1922).]

Nokkaeläimet l. kloaakkieläimet
(Monotremata), alhaisin nisäkäslahko.
Virtsa- ja sukusolu tiehyet avautuvat
yhteissuoleen l. kloaakkiin; leuat
hampaattomat, sarveistupen peittämät;
nisiä ei ole, maitorauhaset avautuvat
erikoiselle rauhasalueelle ihokarvojen
väliin. Munivat pehmeäkuorisia munia.
Austraaliassa ja Uudessa-Guineassa. —
Nokkasiilillä (Echidna
aculeata) ovat karvat muodostuneet
pitkiksi pistäviksi piikeiksi, nokka
pitkä ja hoikka, kieli pitkä ja
limainen. Syö muurahaisia, termiittejä,
matoja y. m. s. Naaras munii yhden munan,
jota hautoo vatsapuolella olevassa
ihopussissa. — Vesinokkaeläin
(Ornithorhynchus anatinus) on
vesielämään mukautunut: turkki tiheä,
häntä litteä, jalat lyhyet, varpaiden
välissä uimaräpylä; nokan sarveistuppi
litteä ja leveä, sorsan nokkaa
muistuttava. Munii 2 munaa, hautoo niitä
maakuopassa. Etelä-Austraalian ja
Tasmanian joissa.


Nokkasiili.

Nokkahauki (Belone vulgaris),
rakkosuisten ryhmään luettu kala, jolla on
pitkä, hoikka ruumis ja pitkäksi nokaksi
venyneet leuat. Selkä sinivihreä, vatsa
hopeanvalkoinen. Pituus 60-80 cm. Välimeressä,
Atlantissa, Pohjan- ja Itämeressä; Suomen
rannikolla harvinaisena. Liha syötävää.

Nokkavalas (Hyperoodon diodon),
6-8 m pitkä hammasvalas, jonka päästä
ulkonee kapea nukkamainen turpa ja jolla
on täysikasvuisena vain 2 hammasta,
molemmat suuria, alaleuassa. Syö pieniä
kaloja ja nilviäisiä. Pohjois-Jäämeressä,
Pohjois-Atlantissa. Pyydystetään traanin
vuoksi.

Nokkavarpunen (Coccothraustes
vulgaris), paksunokkainen, 18-20 cm
pitkä peipposlintu. Harmaan, ruskean,
mustan, valkoisen ja sinervän kirjava.
Maassamme joks. harvinainen, pesivänä vain
muutamia kertoja. Elää metsissä, syö
marjoja ja siemeniä. Keski- ja
Etelä-Euroopassa.

Nokkonen (Urtica), ruohokasveja,
joilla poltinkarvaiset lehdet. Meillä
2 lajia: kaksikotinen viholainen
(U. diæca), jonka lehdet puikean
herttamaiset, ja yksikotinen rauta-n.
l. polttiainen (U. urens),
jonka lehdet soikeat. Nuoria n:ia käytetään
vihanneksiksi, viholaisen varren
niinisyykuiduista on valmistettu lankaa,
josta kudottiin n. s. ,,nokkospalttinaa".
Eräiden ulkomaisten n:ten poltto on
erittäin ankaraa ja pitkäaikaista.

Nokkoskuume, nokkosrokko,
viholaisrokko, kutkuavan ja
nokkosten polton synnyttämiä laikkoja
muistuttavan ihottuman seuraama lievä,
tav. lyhytaikainen kuumetauti, jonka
muutamat ihmiset saavat erinäisistä ruoista
(mansikoista, ravuista) tai joistakin
lääkkeistä, vrt. Idiosynkrasia.

Nokkospalttina ks. Nokkonen.

Nokkosperhonen (Vanessa urticæ),
päiväperhonen, jonka siivet päältä
punaruskeat, musta-, kelta- ja sinitäpläiset.
Toukka päältä musta, keltajuovainen, alta
vihreänkeltainen; elää nokkosten lehdillä.
Kuva värikuvaliitteessä Perhosia.

Nokturni (ransk.), alk. puhallus- tahi
jousisoittimin ulkosalla esitettävä
sarjasävellys (vrt. Serenadi).
Field ja Chopin nimittävät n:ksi
pianokappaleitaan, joiden yleinen sävy
liittyy yölliseen tunnelmaan.

Nola [-ō-], kaup. Etelä-Italiassa,
Vesuviuksesta koilliseen. 15.000 as. — N. on
Kampanian vanhimpia kaupunkeja; sen
lähellä Hannibal voitettiin 216 ja 215.

Nolcken, Erik Mattias von
(1694-1755), ruots. diplomaatti, vapaaherra.
Lähettiläänä Venäjällä 1738-41,
rauhanneuvottelijana Turussa 1743.
Göötan hovioikeuden presidentti v:sta 1750.




Nolde, Emil (s. 1867), saks.
taidemaalari ja graafikko, saks.
ekspressionistien johtajia. Maalannut
väritykseltään leimuavia uskonnollisia
sommitelmia (maisemia ja kansanelämänkuvia
y. m.).


Nolde: Paratiisista karkoitus.

Nolens volens (lat.), tahtomatta tai
tahtoen, pahalla tai hyvällä.

Nolhac [nola'k], Pierre (s. 1859),
ransk. taidekirjailija. Julk. tutkimuksia
Versailles'n linnasta, teoksen ,,Louis XV
et Madame de Pompadour" sekä
taiteilijaelämäkertoja.

Noli me tangere (lat.), ,,älä koske
minuun".

Nolla (0), suureen puuttumisen
merkki; käytetään tavallisessa
lukujärjestelmässämme osoittamaan, että
vastaava kantaluvun (kymmenen) potenssi
puuttuu kyseellisestä luvusta.
Määritellään matemaattisesti kahden yhtäsuuren
suureen erona, joka siis lisättynä
suureeseen ei muuta sen arvoa. On rajana
positiivisten ja negatiivisten suureiden
välillä, muuttuvista suureista puheen
ollen näiden alkupisteenä.

Nollaisokliini, akliini (ks. t.).
— Nollajohto, sähköjohto, jonka jännitys
on nolla, ja joka tav. on maadoitettu,
vrt. Sähköjohtojärjestelmät.

Nollalauta, hylkylauta. vrt.
Puutavaralajit.

Nollamenetelmä, sellainen
mittausmenetelmä, missä mittakoje saatetaan
näyttämään nollaa. N:ia ovat m. m.
kompensatsionimenetelmä (ks. Kompensatsioni)
ja Wheatstonen sillan (ks. t.) käyttö vastuksen
mittaamiseen.

Nollameridiaani, mielivaltaisesti
valittu alkumeridiaani, josta lähtien
pituusasteet luetaan. Kansainvälinen n. on
Greenwichin meridiaani.

Nollapiste, asteikon alkupiste.
Lämpöopissa: Celsiuksen lämpöasteikossa
veden jäätymäpiste; absoluuttinen n., se
lämpötila, missä molekyyliliike lakkaa, vrt.
Lämpö, II os., p. 1255. —
Kolmivaihevirtakoneissa se kohta, jossa
jännitys on nolla, käämitysten yhtymäkohta.
vrt. Sähkökone. — Korkeusmittausten n.
ks. Normaalinolla.

Nollet [nolē'], Édouard
(s. 1865), ransk. kenraali. Otti osaa
maailmansotaan; sotilaallisen
tarkastuskomissionin puheenjohtajalla Saksassa
1919-21, sotaministerinä 1924-25. — Nollet,
Jean Antoine (1700-70), ransk. fyysikko,
alk. pappi; prof. Pariisissa v:sta 1753. Keksi
osmoosin 1748.

Nomadi (kreik.), paimentolainen.

No man's land [nou mäns länd]
(engl.), ,,ei kenenkään maa"; asumattomat
maa-alueet, joita mikään valtio ei ole
ottanut haltuunsa; maailmansodassa
vihollisrintamien välinen alue.

Nomarkia, nomos (ks. t.).

Nom de guerre [nō də gē'r] (ransk.),
oik. sotanimi, salanimi.

Nome [noum], kaup. Yhdysvalloissa,
Alaskan länsirannikolla. Kultalöytöjen
jälkeen 1898 kasvoi nopeasti 12,000 as:n
kaupungiksi, nyk. vain n. 1,000 as.

Nomen est omen (lat.), ,,nimi on enne".

Nomenklatuuri (lat.), nimistö,
nimiluettelo, ammattinimistö.

Nomen proprium (lat.), propri, erisnimi.

Nominaalimuoto, verbistä johtunut
nomini, jolla on sija- ja omistusmuotoja,
mutta joka voi saada määräyksiä ja
sentähden luetaan kuuluvaksi verbin
paradigmaan. N:ja ovat verbin
infiniittimuodot.

Nominalismi (lat.), se keskiaikaisen
filosofian oppisuunta, jonka mukaan
yleisaate eli lajikäsite on vain yhteinen
nimi, jolla osoitetaan yhdellä kertaa
muutamissa katsannoissa yhtäläisiä
yksityisesineitä. Vain yksityisesineet
ovat todellisesti olemassa. Vastakkainen
kanta: realismi.

Nomina sunt odiosa (lat.), „nimet
ovat vihaa nostavia", nimet on jätettävä
mainitsematta.

Nominatiivi (lat.), nimentö, nominin
perusmuoto, suomessa päätteetön yksikössä,
monikossa t-päätteinen (kalat).

Nominatio auctoris (lat.), lakit.,
oikean haltijan nimittäminen. Jos moitekanne
koskee kiinteistöä ja vastaaja ei hallitse,
sitä omistajana, vaan omistajan nimessä,
esim. vuokra- tai panttioikeuden nojalla,
voi vastaaja joko itse haastattaa
auctorinsa l. sen, jonka nimessä hän
kiinteistöä hallitsee, tai myöskin, oikeutensa
puolustamiseksi viittaamalla häneen,
aiheuttaa kantajan haastattamaan hänet.
Tätä tarkoittaa prosessioikeudessa
nimitys nominatio l. laudatio
auctoris. Se vaikuttaa sen, että auctor,
jos hän ottaa oikeudenkäynnin huolekseen,
tulee vastaajan sijaan asianosaiseksi
ja alkuperäinen vastaaja erotetaan
jutusta. Jos auctor kieltäytyy
oikeudenkäynnistä huolehtimasta, on
vastaaja vetoamalla häneen vapautunut
vastaamasta jutun tuloksesta. Jos taas kantaja,



huolimatta siitä, että vastaaja on
viitannut auctoriinsa, ei haastattaisi
tätä, niin moitekanne puuttuvan asiavaltuuden
nojalla hyljätään. Irtainta tavaraa
koskevassa moitekanteessa ei n. a. tule
kysymykseen (Maakaari 10:2).

Nominelli (lat.), nimellinen.

Nomini (lat.), kieliopillinen sana,
joka taipuu sijoissa, mutta ei
persoonamuodoissa. N:ja ovat substantiivit,
adjektiivit, lukusanat ja pronominit. N:ien
taivutusta sanotaan deklinatsioniksi,
adjektiiveilla on lisäksi komparatsioni.

Nomogramma (kreik.), asteikko tai
asteikkoryhmä, jota käytetään
laskutehtävän suorittamiseen piirtämällä
tai asteikkoja siirtämällä, ilman laskemista.
Esim. laskuviivoittimen asteikot sekä tähän
kuvattu asteikkoryhmä, jolla voi määrätä
sähkövärähtelyjen aaltopituuden, kun
itseinduktsioni ja kapasiteetti tunnetaan.


Nomogramma. Sähkövärähtelyjen
aaltopituuden (λ) riippuvaisuus
johdon itseinduktsionista (L)
ja kapasiteetista (C).

Nomokanon (kreik.), kreik.-kat. kirkon
vanha lakikokoelma, joka sisältää tärkeimmät
kirkolliskokousten päätökset ja kirkollisia
lakisäädöksiä.

Nomos. 1. N. eli nomarkia,
piirikunta, hallintopiiri Kreikassa. — 2. Eräs
muinaiskreik. laulurunouden laji. kulttilaulu,
jossa musikaalinen puoli oli tekstiä tärkeämpi.

Non (lat.), ei. — Non multa sed
multum, multum, non multa (ks. t.).
— Non plusultra, verraton,
täydellisin. — Non possumus, „emme
voi", paavi Klemens VII:n vastaus
Englannin kuninkaan Henrik VIII:n
vaatimukseen, että paavi antaisi hänelle
avioeron; yleensä (paavinvallan) epäävä
vastaus (maallisen vallan) uudistus
vaatimuksiin. — Non scholæ, sed vitæ
discimus, „emme opi koulua, vaan
elämää varten".

Nona (lat.), päivän (lähtökohtana
klo 6 aamulla) 9:s tunti ja sille
room.-kat. jumalanpalvelusjärjestyksen
mukaan kuuluva rukous.

Nonagressionisopimus (lat.),
hyökkäämättömyyssopimus.

Nonius, noonio (ks. t.).

Nonkonformistit ks. Konformistit.

Nonparelli (ransk.), 6 pisteen
korkuinen kirjasinlaji. Tämän teoksen kuvien
allekirjoitukset on painettu n:lla. vrt.
Kirjasin ja Keili.

Nonšalanssi (ransk.), huolimattomuus,
välinpitämättömyys, velttous.

Nonsens (engl. ja ransk.),
järjettömyys, mielettömyys.

Noobeli (ransk.), jalo (mielinen),
ylhäinen.

Noobeli (engl.), engl. kultaraha
1343-1550; jäljitelty Burgundissa y. m.
Vastasi dukaattia (ks. t.).

Noona (lat.), mus., intervalli
= oktaavi + sekunti. — N.-sointu
esitetään us. oppikirjoissa itsenäisenä
(viisi-) sointuna, kolmisoinnun ja
nelisoinnun ohella.

Noonio, nonius, apuasteikko,
tasavälisen asteikon lukemiseen käytettävä
lyhyt apuasteikko, jossa pääasteikon
yhdeksän asteen pituus on jaettu
kymmeneen yhtä suureen osaan. Tämän avulla
voidaan asteikko lukea kymmenesosan
tarkkuudella. Esim. kuvan n:n nollaviiva
osoittaa pääasteikolla kohtaa 27,4,
koska n:n nollaviiva on 27:n ja 28:n
välillä ja sen 4-viiva yhtyy täsmälleen
erääseen pääasteikon viivaan.


Noonio.

Noor-Eesti, Virossa n. 1904-05
syntynyt kirjallis-taiteellinen liike, jonka
pyrkimyksenä on ollut tehdä euroopp.
sivistyksen uusimmat virtaukset tunnetuiksi
Virossa. N.-E:n vars. kantajoukon ovat
muodostaneet Aavik, Grünthal-Ridala,
Hansen-Tamsaare, Tuglas, Suits ja Oks
(ks. n.) sekä Bernhard Linde. [Kallas,
„Nuori-Viro" (1918).]

Noormarkku, kunta Turun ja Porin
läänissä. Satakunnassa, Porista koilliseen;
300,3 km2, 4.622 as. (1926).
A. Ahlström o.-y:n omistama Noormarkun
kartano, jossa teollisuuslaitoksia.


Noormarkku. Ahlström o.-y:n pääkonttori.




Nootti (lat.). 1. Diplomaattisessa
kielessä hallituksen toisen valtion
hallitukselle tekemä tiedonanto, vrt.
Verbaalinootti. — 2. Muistutus,
tekstin alle, viereen tai jälkeen liitetty
selitys tai lisähuomautus.

Nopeakulkuinen moottorialus. N:lla
m:lla tarkoitetaan laissa moottorialusta,
jonka suurin mahdollinen kulkunopeus
on vähintään 12 solmuväliä. Sellaisen
aluksen hankkimiseen on hankittava
lupa sen läänin maaherralta, jossa alusta
pääasiallisesti käytetään. N:n m:n
omistajan on ilmoitettava alus
moottorialusrekisteriin, jota pidetään
lääninhallituksessa. N:ssa m:ssa tulee, sen
ollessa matkalla, olla hyväksytty kuljettaja.
Samoin myös tulee n:lla m:lla kuljettaessa
aina olla mukana ote moottorialusrekisteristä
(Laki 17/7 1925; Asetus 17/7 1925, osaksi
muutettu 14/5 1926; Valtioneuvoston
päätös 23/7 1925).

Nopeus. Tasaisessa liikkeessä (s. o.
jos ne matkat, jotka kappale kulkee
yhtä pitkinä, perättäisinä ajanjaksoina,
kuinka lyhyinä hyvänsä, ovat yhtäsuuret)
sanotaan kappaleen n:ksi (c) sen
aikayksikössä kulkemaa matkaa, minkä
arvo saadaan jakamalla mielivaltaisessa
ajassa (t) kuljetun matkan lukuarvo (l)
l
tämän ajan lukuarvolla, c = —. Jos kappale
t

on epätasaisessa liikkeessä, niin sen
keski-n. tiettynä ajanjaksona (Δt)
on tässä ajanjaksossa kuljetun matkan (Δl)
ja itse ajanjakson lukuarvojen osamäärä,
Δ l
c' = ——, ja hetkellinen n. se  raja-arvo
Δ t

jota keski-n. lähenee, kun kyseellisen
ajanjakson pituus lähenee raja-arvonaan
Δ l
nollaa, c = lim —— . — Kulma-n.
Δt=0 Δ t

tasaisessa pyörimisliikkeessä on
kiinteän säteen aikayksikössä piirtämän
kulman suuruus, yleensä ilmaistuna
absoluuttisissa kulmamitoissa (vrt. Kulma);
epätasaisessa pyörimisliikkeessä
määritellään vastaavasti keski- ja hetkellinen
kulma-n. — Jos epätasaisessa liikkeessä
hetkellinen n. muuttuu yhtäpitkissä
ajanjaksoissa, kuinka lyhyissä tahansa, yhtä
paljon, niin kappale on tasaisesti
kiihtyvässä (tai hidastuvassa) liikkeessä;
n:n muutos aikayksikössä on liikkeen
kiihtyväisyys (vrt. t.).

Nopeusmittari, takometri, koje
ajoneuvojen kulkunopeuden mittaamiseksi.
Sähkömagneettisessa n:ssa ajoneuvojen
akseli panee pyörimään pienen dynamon, jonka
aikaansaama elektromotorinen voima mitataan
joko välittömästi nopeusasteikolla varustetulla
volttimittarilla tai osoitinta liikuttavan,
mainittua voimaa kompenseeraavan jousen jännityksestä.
Keskipakois-n:n pääosa on kartioheiluri,
jonka kuulien kohoaminen riippuu pyörintänopeudesta.
Muitakin n.-järjestelmiä on. — Lentokoneen n:n
akseli saa liikkeensä ilmapropellista. — Koneiden
pyörintänopeuden mittaamiseen käytetään useimmiten
iskunlukijaa (ks. t.) ja kelloa.
— Laivojen n:ista ks. Logi.

Noponen, Alpo (1862-1927),
kirjailija, kansak.-opettaja. Julk.
runokokoelmia (valikoima „Vaelletuilta
vuosilta"), kertomuksia, näytelmiä
(„Ahab Israelin kuningas", ,,Hemming Gad",
„Savi soran alla") ja oppikirjoja.

Nora [nūra], kaup. Keski-Ruotsissa
25 km Örebrosta pohjoiseen. 2,700 as.

Nora l. Nukkekoti, Ibsenin (ks. t.)
näytelmä.

Norbert (n. 1085-1134), kat. pyhimys,
premonstratenssimunkiston (ks. t.) perustaja.

Norby [-y], Sören
(k. 1530), tansk. soturi. Tansk. laivaston
päällikkönä 1507 valloitti Kastelholman,
Taisteli v:sta 1517 merellä Ruotsia vastaan ja
oli osallisena Tukholman verilöylyssä.
Kalmarin läänin, Öölannin, Gotlannin ja
Kuusiston linnan päällikkönä N. oli
Kristian II:n paras tuki taistelussa
Kustaa Vaasaa vastaan. Karkoitti 1521
Ahvenanmaalta Kustaan lähettämän
sotajoukon ja toi 1522 apua junkkeri
Tuomaalle Turkuun. Muut läänityksensä
menetettyään harjoitti Gotlannista käsin
merirosvousta v:een 1526.

Nord- ks. Pohjois-.

Nordau, Max (1849-1923), juut.-saks.
kirjailija. Julk. paitsi kaunokirjallisia
teoksia „Die konventionellen Lügen der
Kulturmenschheit", „Entartung".

Nordberg [nūrdbärj]. Jöran
(1677-1744), ruots. historiankirjoittaja, Kaarle
XII:n hovisaarnaaja. Sotavankeudessa
1709-15. Julk. „Konung Karl XII:s historia".

Norden [nūr-], järjestö, jonka
tarkoituksena on lujittaa Pohjoismaiden
kansojen yhteenkuuluvaisuutta ja edistää
niiden yhteistyötä. Ruotsissa, Norjassa
ja Tanskassa perustettiin N.-yhdistys
1919, Islannissa 1922 ja Suomessa- 1924.




Yhdistykset ovat täysin itsenäisiä, mutta
yhteistoiminnassa m. m. valtuutettujen
kokousten kautta. N.-yhdistykset ovat
tehneet Skandinaavian maita toisilleen
tunnetuiksi järjestämällä kursseja,
luentoja, opintomatkoja, ryhmämatkoja
koululaisille, konsertteja y. m. Julk. 1920-24
vuosikirjaa „Nordens Årsbok" ja ottaa
osaa v:sta 1925 aikakauskirjan ,,Nordisk
Tidskrift" (ks. t.) julkaisemiseen.

Nordencrantz [nūrdenkrants],
Anders (1697-1772), alk. Bachmanson,
ruots. taloudellinen ja valtiollinen
kirjailija. Esitti toimenpiteitä rautakaupan
kohottamiseksi, mistä oli seurauksena
rautakonttorin perustaminen; hänen 1730
julkaisemansa ,,Areana œconomiæ et
comercii" on ensim. laajempi Ruotsissa
ilmestynyt kansantaloudellinen teos.

Nordencreutz [nūrdenkröits],
Fredrik Jakob (1723-93), ruots.
linnoitusupseeri, eversti. Johti Loviisan
läheisyydessä suoritettuja linnoitustöitä, harrasti
valtiopäivillä Suomen taloudellisten
olojen parantamista, laati 1772 esityksen
Suomen taloudelliseksi kehittämiseksi.

Nordenflycht [nūrdenflykt],
Hedvig Charlotta (1718-63), ruots.
kirjailijatar. Julk. elegiat „Den sörjande
turturdufvan" (1743), kolme runokokoelmaa
,,Qvinligt tankespel af en Herdinna
i Norden" (1744-50) sekä kertomarunot
„Det frälsta Svea' ja „Tåget öfver Belt".

Nordenlund [nūr-], ennen
Nuoramoinen, ratsuvelvollinen säteri
Sysmässä. Karjanhoitokoulu v:sta 1913.

Nordenskiöld [nūrdenšöld], Adolf
Erik (1832-1901), N. G. N:n poika,
kuuluisa tiedemies ja tutkimusmatkailija.
Harjoitettuaan mineralogisia opintoja ja
ollessaan juuri valmistumassa mineralogian
professoriksi, oli N:n pakko erään valtiollisen
puheen johdosta venäläisten viranomaisten
painostuksesta siirtyä 1857 Ruotsiin. V:sta 1858
prof. Tukholman luonnonhist. museossa.
Suoritti 1858-76 useita tulosrikkaita
tutkimusretkiä Huippuvuorille, Islantiin,
Grönlantiin ja Pohjois-Siperian
rannikolle. V. 1878 hän lähti Vega-laivalla
yrittämään suunnittelemaansa koillisväylän
purjehdusta, juuttui jäihin Tšuktsien
niemimaan pohjoisrannikolla ja pääsi irti
vasta seur, v, heinäkuussa, minkä jälkeen


A. E. Nordenskiöld.

purjehti jäljellä olevan matkan koillisväylästä
2 päivässä. Kotimatka tehtiin Aasian ympäri
ja sitten Suezin kautta. Kotiin palattuaan
N. sai vapaaherran arvon. Matkakertomus
,,Vegas färd kring Asien och Europa" on
käännetty moneen kieleen, m. m.
suomeksi. V. 1883 N. teki uuden
tutkimusretken Grönlantiin tunkeutuen syvälle
sisämaahan. Paitsi matkakertomuksiaan
on N. julkaissut useita mineralogisia,
maant. ja kartografian historiaa
koskevia tutkimuksia. — Ruotsiin
muutettuaankin N. seurasi myötätunnolla
synnyinmaansa oloja ja oli m. m. mukana
viemässä n. s. eurooppalaista adressia
Nikolai II:lle. [Hedin (ruots., 1926).]
— Nordenskiöld, Anders Johan
(1696-1763), virkamies ja soturi; tuli Suomen
linnoitusprikaatin päälliköksi 1744, Savon
ja Kymenkartanon läänin maaherraksi 1753,
Uudenmaan ja Hämeen läänin maaherrana
1757-61. Julk. taloudellisia kirjoituksia,
harrasti maatalouden edistämistä.
— Nordenskiöld, August
(1754-92), suom. alkemisti ja
svedenborgilainen, vuoritoimen johtaja
Suomessa 1782-87, O. H. N:n veli.
— Nordenskiöld, Erland
(s. 1877), A. E. N:n poika, ruots.
kansatieteilijä ja tutkimusmatkailija,
Gööteporin korkeakoulun prof. v:sta 1923.
Tehnyt useita tutkimusmatkoja Etelä-Amerikkaan.
— Nordenskiöld, Karl Fredrik
(1702-79), A. J. N:n veli, eversti ja taloudellinen
kirjailija. Suomen linnoitusprikaatin
päällikkönä 1762-63, sitten maanviljelijänä
ja teollisuusmiehenä Mäntsälän
Frugårdissa, jonka pani oivalliseen kuntoon.
— Nordenskiöld, Nils Erik (s. 1872),
suom.-syntyinen eläintieteilijä, eläintieteen
dosentti Helsingin Yliopistossa v:sta
1899. Siirtynyt nyttemmin Ruotsiin. Julk.
m. m. „Biologins historia" I-III (1920-24).
— Nordenskiöld, Nils Gustaf
(1792-1866), suom. mineralogi, ,,Suomen
mineralogian isä", Suomen vuorimestari v:sta
1818 ja vuoritoimen yli-intendentti v:sta
1824. Edisti tarmokkaasti maamme
mineraalirikkauksien esillesaantia ja
jalostamista, teki arvokkailla tieteellisillä
julkaisuillaan maamme tärkeimmät
mineraalilöydöt tunnetuiksi ulkomailla.

Nordenskiöldin meri, se osa
Pohjois-Jäämerta, joka on Taimyrin niemimaan
ja Uuden-Siperian saarten välillä.

Nordenskjöld [nūrdenšöld], Otto
(s. 1869), ruots. geologi ja tutkimusmatkailija,
Gööteporin korkeakoulun prof. v:sta 1905,
ruots. etelänaparetkikunnan (1901-03) johtaja.



— Nordenskjöld, Otto Henrik
(1747-1832), suom. amiraali, vapaaherra.
Oli mukana vv:n 1788-90 sodassa
kunnostautuen Suursaaren meritaistelussa.
[Munthe (ruots., 1914-17).]

Nordenstam [nūr-], Johan
Mauritz (1802-82), suom. virkamies,
kenraali, vapaaherra. Uudenmaan läänin
kuvernööri 1847-58, Yliopiston varakansleri
1847-55, senaattori v:sta 1848, Talousosaston
varapuheenjohtaja 1858-82, maamarsalkkana 1863-72.

Nordenstreng [nūrdenstreŋ],
Sigurd (s. 1857), suom. historioitsija,
Suomen Kadettikoulun opettaja 1883-1903.
Teoksia: ,,Haminan kaupungin historia".
„Porvarissäädyn historia" I-V (suomen:t),
,,Finska kadettkårens elever och tjänstemän
1812-1912" (H. Schulmanin kera).

Nordensvan [nūrdensvān], Carl
Otto (1851-1924), ruots. kenraalimajuri
ja sotilaskirjailija. Teoksia: „Handbok
för svenska arméns befäl", ,,Fransk-tyska
kriget 1870-71", ,,Finska kriget 1808-09",
„Karl XII", „Världskriget 1914-18",
lentokirjanen „Finlands dödskamp".
— Nordensvan, Georg (s. 1855),
ruots. taidekirjailija, C. O. N:n veli.
Teoksia: „Svensk konst och svenska
konstnärer i nittonde århundradet",
„Allmän konsthistoria", ,,Carl Larsson",
„Svensk teater"; kaunokirjallisia teoksia.

Norden-yhdistys ks. Norden.

Norderney [-nai], Itä-Friisein
saariin kuuluva saari, Saksan suosituimpia
kylpypaikkoja. 4,000 as.

Nordhagen [-hā-], Olaf
(1883-1925), norj. arkkitehti, prof. Trondhjemin
teknillisessä korkeakoulussa 1913-25. Rakentanut
Rjukanin voima-aseman, johtanut Trondhjemin
tuomiokirkon restauroimistöitä.

Nordhausen [northauzən], kaup.
Preussissa, Harzista etelään. 35,000 as.

Nordin [-ī'n], Karl Gustaf
(1749-1812), ruots. poliitikko ja
historiantutkija, Hernösandin piispa 1805-12.
Kustaa III:n huomattavin neuvonantaja
kirkollisessa uudistustyössä. N:n laaja
käsikirjoituskokoelma on Upsalan kirjastossa.

Nordiska Kompaniet [nūr- -nī'et],
A.-b. N. K., Tukholmassa, Ruotsin
suurin tavaratalo (per. 1902).

Nordiska Museet [nūr- -sē'et],
kansatieteellinen museo Tukholmassa, A.
Hazeliuksen 1872 perustama. Siihen kuuluu
myös ulkomuseo Skansen.


Nordiska Museet.

Nordiske Jordbrugsforskeres
Forening ks. Pohjoismaiden
Maanviljelystutkijain Yhdistys.

Nordisk Familjebok [nūr-  -i'ljebūk],
Ruotsin suurin tietosanakirja; 1:nen
pain. alkoi ilmestyä 1875, 3:s pain. 1923.

Nordisk Tidskrift för vetenskap,
konst och industri, ,,Letterstedtska
föreningen för industri, vetenskap och
konst"-nimisen yhdistyksen v:sta 1878
julkaisema aikakauskirja, nyk.
Norden-yhdistyksen (ks. Norden)
äänenkannattaja, jossa Suomellakin on oma
osastonsa.

Nordkap [nūrd-], jyrkästi mereen
laskeva niemenkärki Norjassa, Magerön saarella
71° 10'21" pohj.lev. Vilkas matkailijaliikenne.


Nordkap.

Nordkyn [nūrd-], Euroopan mantereen
pohjoisin niemenkärki, Norjassa, 71° 8' pohj. lev.

Nordland, fylke Pohjois-Norjan eteläosassa,
siihen kuuluvat m. m. Lofootit.

Nordling [nūr-], Hj.
ks. Nortamo.

Nordlund [nūrd-], Antti
(1808-80), suom. kirkkomusiikkimies. Toimi
kanttori-urkurina Vaasassa. Julk. 1850
ensim. painetun suom. neliäänisen koraalikirjan.

Nordmann [nort-], Alexander
von (1803-66), suom. luonnontutkija,
prof. Odessassa 1832-49, luonnonhistorian prof.
Helsingissä v:sta 1849, viran tultua 1852
jaetuksi eläintieteen prof. Julk.
selkärangattomia eläimiä sekä
Etelä-Venäjän paleontologiaa koskevia



tutkimuksia. — Nordmann, Petrus
(1858-1923), Suomen ruotsink. kirjailija
ja kansanvalistusmies. Teoksia: „Per Brahe",
„Bidrag till Helsingfors stads historia",
,,Bj. Björnson" (suomen.), ,,Walter Runeberg
1838-1918" (suomen.) sekä kaunokirjallisia
teoksia ja oppikirjoja, [Heikel (Skr. utg.
af Sv. Litt. Sällsk. i Finland 173, 1924).]

Nordqvist [nūrdkvist], Oscar
Frithiof (1858-1925), suom.-ruots.
eläintieteilijä ja kalastusvirkamies. Otti
osaa Nordenskiöldin johtamaan Vegan
retkikuntaan, Suomen kalastustentarkastajana
1889-1902, erotettiin 1902 valtiollisista
syistä, siirtyi 1905 Ruotsiin.

Nordraak [nūrdrōk], Richard
(1842-66), norj. säveltäjä. Sävelsi
näyttämömusiikin Björnsonin ,,Maria Stuartiin"
ja „Sigurd Slembeen" sekä norj. kansallislaulun
„Ja, vi elsker" ....

Nordstjärneorden, Pohjantähden
ritaristo, ruots. ritarimerkki, 4 luokkaa.

Nordstrand, saari Pohjois-Friisein
saaristossa, 45 km2.

Nordström [nūr-], Gunnar
(1881-1923), suom. fyysikko ja matemaatikko,
dosentti ja professori Helsingissä,
suhteellisuusopin, yleisen vetovoiman teorian
ja sähköopin etevä tutkija. — Nordström,
Johan Jakob (1801-74), suom. oikeusoppinut.
Prof. Helsingissä 1834-46, Ruotsin valtionantikvaari
1846-74. Ruotsin valtiopäivillä 1853-63, 1867-74.


J. J. Nordström.

Pääteos: ,,Bidrag till den svenska samhällsförfattningens
historia" (1839-40). — Nordström, Karl
(1855-1923), ruots. taidemaalari. Maalasi aluksi
naturalistisia maisemakuvia, myöh. kansallisen,
koristeellisen maisemamaalauksen luoja; ytimekäs
hiilipiirtäjä. Kuvannut yö tunnelmia, Länsi-Ruotsin
rannikkoa ja Malaria. [Hedberg (ruots., 1905).]
— Nordström, Ludvig (s, 1882),
ruots. kirjailija. Aikaisemmissa teoksissaan,
kuten novellikokoelmissa „Borgare", „Herrar".
„De tolv söndagarna" ja lapsikertomuksissa
„Tomas Lack", kuvasi purevasti norlantilaista
pikkukaupunkia „Öbackaa"; myöh. N. on esim.
romaaneissa „Döda världar i samhällsrymden"
ja „Bröderna Persson i Sverige" edustanut
uutta suuntaa, „totalismia", jonka mukaan
kirjallisuuden on kuvattava nykyaikaista
yhteiskuntaa kaupallisena „maailmankaupunkina"
ja samalla jonkunlaisena Jumalan
valtakuntana. Puoliso: kirjailijatar
Marika Stjernstedt (ks. t.).


Karl Nordström: Talvi-ilta.

Noreen [-ē'n], Adolf (1854-1925),
ruots. kielentutkija, prof. Upsalassa
1887-1919. Julk. perustavia tutkimuksia
etenkin skand. kielten (vars. ruotsin) alalta,
harrasti ruots. oikeinkirjoituksen
uudistamista, otti innolla osaa
kansanvalistustoimintaan. Teoksia: „Altisländische
und altnorwegische Grammatik" (4 pain.
1923), ,,Altschwedische Grammatik",
„Geschichte der nordischen Sprachen"
(3:s pain. 1913), „Abriss der
urgermanischen Lautlehre", laaja kielioppi
,,Vårt språk" (1903-24), „Spridda studier"
sekä tutkimuksia ruotsin murteista.

Norfolk [nōfək]. 1. Kreivikunta
Itä-Englannissa, Pohjanmeren rannalla. —
2. Kaup. Virginiassa, läh. Yhdysvaltojen
itärannikkoa, Puuvillan y. m. vientiä.
120,000 as. — 3. Austraaliaan kuuluva
saari Uuden-Seelannin ja Uuden-Kaledonian
välillä. Kaapeliasema. N. 700 as.

Norfolk [nōfək], Thomas Howard
(1473-1554), N:n herttua, engl. poliitikko
ja soturi, Henrik VIII:n pääneuvonantajia 1529-46;
epäsuosioon joutuneena vankeudessa 1546-53.

Noricum, roomal. provinssi (v:sta 16
e. Kr.), käsitti Tonavan etelänpuoleisen
Ylä- ja Ala-Itävallan sekä osaksi
Steiermarkin, Kärntenin ja Salzburgin.

Norja (norj., ruots., tansk. Norge,
landsmaalin muoto Noreg), kuningaskunta
Skandinaavian niemimaan länsiosassa; 323,800 km2,
2,7 milj. as. — Pinnanmuodostus ja vesistöt.
N. on 1,800 km pitkä, vuoristoinen rantakaistale,
jonka rannikko on syvien vuonojen rikkiuurtamaa.


Vaakuna.



NORJA


1. Kalastajavenheitä.



2. Lysefjord, Sogne-vuono.

NORJA


3. Hallingdal Bergenin radan varrella.



4. Kansanpukuisia telemarkkilaisia.



5. Säterdalilainen talonpoikaispari.



Suurimmat vuonot ovat Hardangerin-, Sogne-,
Trondhjemin-, Länsi-, Porsangin- ja Varanginvuonot.
Vuonorannikon edustalla on tiheä
saaristo. N. on tyypillistä tunturimaata;
korkeimmat tunturialueet Etelä-N:ssa ovat Dovre
(jossa Snehætta, 2,246 m) ja Jotunheimen
(jossa Galdhöpiggenin ja Glittertindin
huiput). Pohjois- ja Etelä-Norjan rajana
pidetään Trondhjeminvuonoa. Järviä
runsaasti, mutta kaikki pieniä, suurimmat
ovat Mjösen ja Fämund; pisin joki
Glommen. — Ilmasto rannikolla
tyypillistä meri-ilmastoa, talvet lauhkeampia
kuin missään muualla samoilla
leveysasteilla, rannikko jäistä vapaa koko
vuoden; sademäärä 1,000-3,000 mm; maan
itäosissa mannerilmasto. — Kasvillisuus.
Metsämaata on n. 22 % maan koko
pinta-alasta (n. 71,000 km2), ja siitä
3/4 havumetsää; maan eteläosissa kasvaa tammea,
vaahteraa, lehmusta, jalavaa y. m. jaloja
lehtipuita, Havumetsän yläpuolella on
koivuvyöhyke, tämän yläpuolella usein
kapea paju- ja vaivaiskoivuvyöhyke,
ylinnä jäkälää tai erilaisia ruohokasveja
kasvavaa kangasmaata. Vehnä kypsyy
etelässä lähes 400 m:n korkeudella, ohra
yli 600 m:n; ruis ja kaura kypsyvät
vielä 69°:lla, ohra 70°:lla, perunoita voi
viljellä vieläkin pohjoisempana. N. 70 %
maan koko pinta-alasta on asumatonta
ja viljelykseen kelpaamatonta
tunturimaata, vain n. 0,89 % peltoa ja
puutarhaa. — Asukkaista 21,000 lappalaista
(norjaksi finner) ja 9,000 suomalaista
(norj. kvœner); 30 % väestöstä asuu
kaupungeissa. — Uskonto ja sivistys.
Ev.-lut, tunnustus vallitseva.
Kansanvalistus korkea. Kansakoulu on
pohjakouluna, siihen liittyvät 3-luokkahet
keskikoulut ja näihin 3-luokkaiset lukiot.
Yliopisto Oslossa. — Elinkeinot.
Maataloudesta elää n. 1/3 väestöstä, muita
tärkeitä elinkeinoja metsänhoito, kalastus
ja teollisuus (puu-, metalli-, paperi-,
elintarve-, varsinkin säilyke-, ja kem.
teollisuus, m. m. salpietarin valmistus).
Tärkeimmät vientitavarat: kalat,
säilykkeet ja karjataloudentuotteet,
paperimassa ja -tuotteet, puu; tuontitavarat:
vilja, kangastavarat, siirtomaatavarat,
kivihiili. N. on Pohjoismaiden
ensimmäinen merenkulkumaa. Rautateitä 3,500 km.
— Raha: 1 kruunu = 100 äyriä. —
Hallitusmuoto ja hallinto. N. on
perinnöllinen kuningaskunta. Toimeenpaneva
hallitusvalta on kuninkaalla valtioneuvostossa,
johon kuuluu vähintään 7 (tav. 9)
ministeriä, Eduskunta (storting) on
150-jäseninen (50 edustajaa kaupungeista,
100 maaseudulta). Äänioikeutettuja
eduskuntavaaleissa ovat 23 v. täyttäneet
miehet ja naiset. Uusien vaalien jälkeen
kokoontuva eduskunta valitsee
keskuudestaan 37 jäsentä käsittävät lakikäräjät
(lagting), muut 113 edustajaa
muodostavat n. s. maakäräjät (odelsting);
molemmat osat kokoontuvat erikseen ja
valitsevat oman puhemiehensä. Lakiehdotuksia
käsittelevät ensin maakäräjät, joista ne
lähetetään lakikäräjiin; elleivät laki- ja
maakäräjät pääse yksimielisyyteen,
ratkaistaan asia yhteisessä suurkäräjäin
(storting) kokouksessa, jossa
lakiehdotusten täytyy saavuttaa 2/3 enemmistö
tullakseen hyväksytyiksi. Paikallista
hallintoa varten maa on jaettu 20 fylkeen,
ja yhteisistä asioista päätetään kerran
vuodessa kokoontuvilla maakuntakäräjillä
(fylkesting). Maassa on 43 kaupunkia
ja 24 kauppalaa. Kirkollisesti N. on jaettu
7 hiippakuntaan. Pääkaup. Oslo.
— N:aan kuuluvat Huippuvuoret, Karhusaari
ja Jan Mayenin saari. Värikartta ks.
Ruotsi.

Historia. Esihist. ja viikinkiaika.
Nuoremmalla kivikaudella (n. v:sta 4000
e. Kr.) suuri osa N:aa oli jo asuttu
Asukkaat olivat otaksuttavasti nyk.
norjalaisten esi-isiä. N:n historia alkaa
varsinaisesti n. s. viikinkiajalla
(800-1000), jolloin norjalaiset tekivät
sekä sota- että kaupparetkiä länteen ja
etelään. Pikkuvaltiot Harald
Kaunotukka (860-933) yhdisti 872.
Kristinusko alkoi saada jalansijaa Olavi
Trygvenpojan (995-1000) aikana.
Tämän kaaduttua Svoldin taistelussa N.
joutui riippuvaisuuteen hänen
voittajistaan Tanskan ja Ruotsin kuninkaista.
Kansallisen kuninkuuden uudisti 1015
Olavi Haraldinpoika (myöh.
Pyhä, 1015-30), joka myös turvasi
kristinuskon aseman N:ssa. Tosin Tanskan
kuninkaaseen Knut Suureen yhtyneet
ylimykset voittivat hänet Stiklastadin
taistelussa, jossa Olavi kaatui, mutta Olavin
poika Maunu Hyvä pääsi 1035 hallitsijaksi.
Hän hallitsi myös Tanskaa 1042-47.
Harald Ankara (1047-60)
kaatui yrittäessään valloittaa Englantia.
Hänen seuraajistaan mainittakoon
Pyhässä maassa käynyt Sigurd
Jerusalemissa-kävijä (1103-30). Hänen
kuoltuaan riehui maassa sata vuotta
lakkaamattomia valtaistuinriitoja, joihin
piispat sekaantuivat. Kuningasvallan
itsenäisyyden puolesta taisteli sekä
maallisia ylimyksiä että kirkollista
puoluetta, bagleja, vastaan birkebeinien
puolueen johtaja kuningas Sverre
(1177-1202), jonka suvulle kruunu jäi


sisällisten sotien päätyttyä 1240 Haakon
Haakoninpojan (1217-63) aikana. V. 1261
Haakon alisti Grönlannin N:n ylivaltaan ja
1262 Islannin. Hänen poikansa Maunu
Lainparantaja (1263-80) luovutti
Skotlannille Hebridit ja Man-saaren, toimitti
N:lle yhteisen maanlain ja julkaisi uuden
kaupunginlain, mutta oli pakotettu
suomaan aatelistolle ja kirkolle laajoja
etuoikeuksia, samoin hansakaupungeille.
Hänen nuorempi poikansa Haakon V
Pitkäsääri (1299-1319) kävi
menestyksellistä sotaa Tanskaa vastaan ja pani
toimeen läänitettyjen kruununtilojen
reduktsionin. Hänen tyttärensä poika
Maunu Eerikinpoika (1319-43)
tuli 1319 myös Ruotsin kuninkaaksi.
Hänen oli 1343 luovutettava N:n
hallitus pojalleen Haakon VI:lle
(1343-80), jonka aikana „musta surma"
riehui maassa, ja Hansa sai koko
ulkomaankaupan haltuunsa.

Tanskan yhteydessä 1380-1814.
Haakonilta peri kruunun 1380 hänen
poikansa Olavi, joka 1376 oli
äitinsä Margareetan holhoamana tullut
Tanskan kuninkaaksi. Olavin kuoltua
Margareeta tunnustettiin Tanskan
ja Norjan sekä 1389 Ruotsinkin hallitsijaksi.
1500-luvulla N. Tanskan yhteydessä menetti
kokonaan itsenäisen asemansa.
Uskonpuhdistuksen (1537) jälkeen tanska sai
jalansijaa kirkko- ja kirjakielenä.
Fredrik III:n pantua toimeen itsevaltiuden
1660 N. lakkasi olemasta vasallivaltio ja
tuli valtio-oikeudellisesti rinnastetuksi
Tanskan kanssa, Hallinto, oikeudenhoito
ja lainsäädäntö tehtiin pääasiassa
yhteiseksi. Brömsebron rauhassa 1645 Ruotsi
sai Norjasta Jämtlannin ja Härjedalin
sekä Roskilden rauhassa 1658
Bohusläänin. Suuren pohjan sodan päätyttyä
1720 tuli pitkällinen rauhan aika,
jolloin maa vaurastui. V. 1808 Ruotsia
vastaan syttyneen sodan aikana Norja
oli kokonaan omissa hoteissaan, ja
maata hallitsi erityinen norj.
hallituskomissioni. Itsenäisemmän aseman
vaatimus saavutti kannatusta ja sai tukea
Ruotsia vastaan käydystä onnellisesta
puolustussodasta; kuningas Fredrik VI
katsoi olevan syytä suostua norj.
yliopiston perustamiseen Kristiaaniaan
(1811). Kun Tanska Kielin rauhassa
tammik. 1814 oli luovuttanut N:n
Ruotsin kuninkaalle, ei N:ssa mukauduttu
tähän, vaan käskynhaltijana toimiva
Tanskan kruununprinssi Kristian
Fredrik julisti N:n itsenäiseksi ja otti
hallituksen käsiinsä. Eidsvoldin
valtakunnankokous laati N:lle perustuslain
(Eidsvoldin konstitutsioni, hyväksytty
toukok. 17 p.) ja valitsi Kristian Fredrikin
kuninkaaksi. Kun uusi kuningas ei
saanut kannatusta suurvalloilta, niin hän
teki lyhyen Ruotsia vastaan käydyn
rajasodan jälkeen sam. v. aselevon ja
luovutti kruununsa suurkäräjille. Nämä
päättivät N:n yhdistämisen Ruotsiin ja
valitsivat Kaarle XIII:n N:n
kuninkaaksi.

Ruotsin ja N:n välinen unioni
1814-1905. Unionin ehdot määräsi
valtioperuskirja (riksakt), joka
hyväksyttiin 1815. Kaarle XIV Juhanan
noustua 1818 valtaistuimelle sattui
yhteentörmäyksiä kuninkaan ja suurkäräjäin
välillä. V:een 1830 oli
vastustuspuolueeseen kuulunut etupäässä virkamiehiä,
mutta 1833 muodostui lisäksi voimakas
talonpoikaispuolue. Vv. 1839-42
saatettiin elinkeinovapauden ja vapaakaupan
periaatteet voimaan. Oskar I (1844-59;
myönsi N:lle oman sotalipun. Suurkäräjissä
muodostui 1850-luvun lopulla ne kaksi ryhmää,
joista kehittyi vanhoillinen hallituspuolue ja
vapaamielis-kansanvaltainen vastustuspuolue
johtajanaan Joh. Sverdrup. Kaarle XV:n
aikana (1859-72) jatkui taloudellinen nousu,
joka oli alkanut Oskar I:n hallitessa.
Mutta jo ennen Kaarle XV:n kuolemaa
kysymys unionin pohjana olevan
valtioperuskirjan tarkastuksesta joutui
päiväjärjestykseen. Kun suurkäräjät 1872-80
kerta toisensa jälkeen olivat päättäneet,
että hallituksen jäsenet oli laskettava
mukaan suurkäräjäin keskusteluihin,
mutta hallitsija oli kieltäytynyt
vahvistamasta päätöstä, tuli etualalle kysymys
kuninkaan absoluuttisesta veto-oikeudesta
perustuslakiasioissa, Kun vasemmisto
oli 1882 saanut enemmistön suurkäräjissä,
päättivät nämä 1883 nostaa syytteen
hallituksen jäseniä vastaan, ja 1884
valtakunnanoikeus tuomitsi valtioministeri
Selmerin ja us. muut ministerit menettämään
virkansa. Oskar II (1872-1905) mukautui
tuomioon. Sam. v. (1884) Sverdrup muodosti
hallituksen, ja kuningas luopumatta
veto-oikeudestaan vahvisti m. m. suurkäräjien
päätöksen ministerien pääsystä sen keskusteluihin.
V. 1887 N:n sotalaitos järjestettiin
itsenäiselle kannalle. Vasemmisto jakautui
puhtaaksi vasemmistoksi ja maltillisiksi,
joista vain jälkimmäinen kannatti
Sverdrupia. V. 1905 Chr. Michelsenin ollessa
pääministerinä suurkäräjät hyväksyivät
erityistä N:n konsulilaitosta koskevan
lain, joka oli astuva voimaan


viimeistään 1 p. huhtik. 1906. Kun Oskar II
kieltäytyi vahvistamasta sitä ja
ministerit tämän johdosta olivat suurkäräjissä
ilmoittaneet luopuvansa, valtuuttivat
suurkäräjät heidät jatkamaan hallitusta
ja julistivat unionin lakanneeksi.
Yleisellä kansanäänestyksellä N:n kansa
elokuussa hyväksyi tämän päätöksen.
Sekä N:ssa että Ruotsissa oli mielten
kiihko suuri, ja molemmissa maissa
ryhdyttiin sotavarustuksiin. Mutta
sittenkuin N:n ja Ruotsin valtuutetut olivat
saaneet aikaan sopimuksia muutamista
erikoiskysymyksistä, Oskar II tunnusti
lokakuussa 1905 N:n Ruotsin unionista
eronneeksi valtioksi.
Norja v:sta 1905. Kansanäänestyksen
jälkeen valittiin N:n kuninkaaksi
Tanskan prinssi Karl, joka otti nimekseen
Haakon VII (v:sta 1905).
Iso-Britannia, Venäjä, Ranska ja Saksa
takasivat 1907 N:n alueellisen
loukkaamattomuuden. V. 1913 naiset saivat yleisen
valtiollisen äänioikeuden (miehet 1898) ja
1916 oikeuden päästä valtion virkoihin.
V. 1919 N:ssa astui voimaan kieltolaki,
jota 1923 lievennettiin sikäli, että
vahvojen viinien maahantuonti sallittiin.
V. 1920 N:lle tunnustettiin
Huippuvuorten suvereniteetti. Maailmansodassa
N. pysyen puolueettomana sai suuria
rahtivoittoja, mutta menetti
kauppalaivastostaan yli 1 milj. tonnia ja 1,500
ihmishenkeä; sen jälkeen on sillä ollut
suuria taloudellisia vaikeuksia m. m.
rahan arvon alenemisen johdosta. Lokak.
1926 toimeenpannussa kansanäänestyksessä
enemmistö äänesti paloviinan y. m.
väkijuomien kieltolakia vastaan.



Norjan kieli ja kirjallisuus. 1. Kieli.
Skand. alkukieli jakautui aikaisin
murteisiin, ja n. 1000 olivat murteiden
eroavaisuudet siksi suuret, että voidaan
puhua neljästä skand. kielestä. Kuitenkin
on toisaalta islannin ja norjan kielissä,
toisaalta ruotsin ja tanskan kielissä niin
paljon yhteistä, että edellisiä sanotaan
länsiskandinaavisiksi erotukseksi
jälkimmäisistä, n. s. itäskandinaavisista
kielistä. Norjan kieli jaetaan,
uskonpuhdistus rajana, muinais- ja nykyisnorjaan.
Muinaisnorjan loppuajalla (n. 1350-1525),
n. s. keskinorjan aikana, kieleen tulee
ruots. ja vars. tansk. aineksia siinä
määrin, että norjan vanha kirjakieli häviää
ja tanska tulee kirjallisuuden ja
sivistyneistön puhekieleksi. Vasta Norjan 1814
tultua itsenäiseksi voidaan puhua
tanskasta selvästi eroavasta tansk.-norj.
kielestä (riksmaal). Kielen norjalaistuttajat
eivät kuitenkaan ole tyytyneet tähän,
vaan ovat 1800-luvun puolivälistä lähtien
luoneet aivan uuden, kansanmurteisiin
perustuvan, puhtaasti norjalaisen
kirjakielen (landsmaal). Nämä pyrinnöt ovat
vaikuttaneet, että riksmaalia on
norjalaistutettu, ja toisaalta landsmaal on
vähitellen loitonnut alkuperäisestä
lähtökohdastaan läheten edellistä. Kouluissa
opetetaan molempia kieliä, seminaareissa
ja ylioppilastutkinnossa vaaditaan taitoa
molempien kielten kirjallisessa käyttämisessä.
— 2. Kirjallisuus. Norjan
muinaiskirjallisuuden tärkeimmät muistomerkit
ovat pakanuudenaikaiset riimukirjoitukset.
Muinaisnorjankielisen kukoistavan
kirjallisuuden päämaana oli Islanti (ks.
Islannin kieli ja kirjallisuus).
Norjassa olot olivat sisällissotien
loppuun (v:een 1240) epäedulliset
kirjalliselle toiminnalle. Alkuperäinen
tuotanto oli myöhemminkin lamassa, sillä
hovissa suosittiin vain ransk. runoja ja
ritariromaaneja, joita käännettiin
norjaksi. Sekin lakkasi, kun hovi
unioniajalla siirtyi maan rajojen ulkopuolelle,
ja seur. vuosisadoilla ei ollut muuta kuin
kirjoittamatonta kansanrunoutta. Vanha
kirjakieli unohtui, ja tanska tuli ensin
korkeampien säätyluokkien puhe- ja
uskonpuhdistuksen aikana yleiseksi
kirjakieleksi. Kun kirjallisuus 1500-luvun
puolivälissä alkoi versoa, oli se tosin
kansallista, mutta tanskankielistä. 1600
luvulta on mainittava vain yksi ainoa
todellinen runoilija, Dass. 1700-luvun
alussa toimi Holberg, joka vaikutti
uudistavasti kirjallisuuteen ja koko
henkiseen elämään saattamalla Pohjoismaat
Länsi-Euroopan kulttuurin yhteyteen.
Muista 1700-luvun kirjailijoista mainittakoon
Tullin ja Wessel. Uusi aika
Norjan kirjallisuudessa alkoi n. 1830,
jolloin keskenään kiistelevät Wergeland
ja Welhaven alkoivat toimintansa, ed.
kansallisten rientojen demokraattinen johtaja,
jälkim. tansk.-norj. kulttuuriyhteyden
aristokraattinen kannattaja. 1840-luvulla
kansallinen romantiikka alkoi vaikuttaa
kirjallisuuteen (Asbjörnsenin ja
Moen kansansadut ja Landstadin
kansanlaulut). Tästä romantiikasta ovat Norjan
suurimmat kirjailijat Ibsen ja
Björnson saaneet voimakkaita vaikutuksia,
joskin myöh. siirtyivät realismiin, jonka
edeltäjiä Vinje ja Camilla Collett
ovat olleet. Muita merkittäviä realisteja
olivat romaanikirjailijat Jonas Lie,
Kielland, Elster, landsmaalia
käyttävä Garborg, Amalie Skram,
Jæger ja Krohg. 1890-luvun


uusromantiikka kuvastuu Collett-Vogtin,
V. Kragin ja Obstfelderin
lyriikassa, Heibergin näytelmissä
sekä Hamsunin ja Kinckin
romaaneissa. Nykyisen Norjan huomattavimmat
uudet kirjailijat ovat Bojer, Egge,
Duun ja Sigrid Undset
(romaaneja) sekä Bull ja
Wildenvey (lyyrikkoja). [Bing
(norj., 1904); Bull-Paasche (norj., 1923-).]

Norjan meri, Norjan, Grönlannin ja
Islannin välinen Atlantin osa.

Norjansalpietari ks. Salpietari.

Norjan taide. Keskiajalla n. s.
sauvakirkot, joista huomattavin Borgundin
sauvakirkko (ks. t.), ovat osoituksia
omalaatuisesta puuarkkitehtuurista.
Merkittävimmät kirkkorakennukset ovat
Stavangerin ja Trondhjemin (ks. t., kuva)
tuomiokirkot, jotka molemmat
aloitettuina 1100-luvulla romaaniseen tyyliin
saivat pääsävynsä gotiikan aikana;
viimemainittu on pohjolan uljaimpia
kirkkoja. Ajanjaksona 1500-1800
kukoistaa Norjassa etupäässä vain kansantaide.
Sensijaan 1800-luku on N. t:n loistoaikaa.
Maalaustaiteessa on voimakas kansallinen
tuntu. Nousun edelläkävijänä on Dahl,
sen pääedustajat Tidemand, Gude,
Thaulow, Chr. Krohg, Peterssen,
Werenskiold, Munthe sekä uusia uria
aukova Munch. Uudempia virtauksia
edustavat Ludvig Karsten (s. 1876),
Lund, Sörensen, Revold ja Per
Krohg. Huomattavimmat
kuvanveistäjät ovat Vigeland ja
Sinding. vrt. kuvaliitettä
Norjan taidetta. [Thies (norj.,
1904-10).]

Norkko, kasvit., pehmeälapakkoinen
tähkä, jonka kukat ovat pienet ja joka
kukkimisen jälkeen varisee kokonaisena.
Esim. koivun ja lepän hedekukinnot.

Norlannin kysymys, yhteiskunnallinen
pulma, joka on johtunut siitä, että
Ruotsin Norlannissa (siihen luettuna
myös Taalainmaa) suuri osa talonpoikien
maasta on joutunut puutavarayhtiöitten
haltuun. Pulman poistamiseksi on
säädetty yhtiöiden maanomistusta rajoittavia
ja maanviljelystä suojaavia lakeja.

Norlanti (ruots. Norrland), Ruotsin
pohjoinen pääosa; siihen kuuluvat
maakunnat Gästrikland, Hälsingland,
Medelpad, Ångermanland, Härjedalen,
Jämtland, Länsipohja (Västerbotten ja
Norrbotten) ja Ruotsin Lappi.

Norlind [nūr-], Tobias (s. 1879),
ruots. musiikkitieteilijä, musiikinhistorian
opettaja Tukholman Musiikkiakatemiassa.
Julk. Ruotsin musiikkihistorian (,,Svensk
musikhistoria", 1918), joka sisältää
tärkeitä Suomen musiikkihistoriaa koskevia
tietoja, „Latinska skolsånger i Sverige
och Finland" (Piæ cantiones y. m.) 1909,
„Allmänt musiklexikon" (1913-16),
,,Allmän musikhistoria" (1920).

Norma, Bellinin (ks. t.) ooppera.

Normaali (lat.). 1. Säännönmukainen,
malliksi kelpaava; täysijärkinen (vastakohta:
abnormi). — 2. Geom. Suora,
joka on kohtisuorassa annettua suoraa
tai tasoa vastaan, annetun käyrän
tangenttia tai käyrän pinnan tangenttitasoa
vastaan. N:n ja viivan tai pinnan
leikkauspiste on n:n kantapiste.
Avaruusviivan n:t, joilla on yhteinen
kantapiste, ovat kaikki samassa tasossa,
viivan n.-tasossa; viivan pää-n.
on samalla sen oskuloivassa tasossa
(ks. Oskuloiminen). — Pinnan n.-taso
on jokainen taso, joka sisältää pinnan
n:n. N.-tason ja pinnan leikkauskuvio
on pinnan n.-leikkaus; pää-n.-leikkaukset,
joista toisella on suurin, toisella pienin
kaarevuus kaikista n.-leikkauksista, ovat
toisiaan vastaan kohtisuorassa.

Normaaliaika, yhteiskunnassa ja
jokapäiväisessä elämässä noudatettava
yhteisaika. Eri maissa noudatettavasta n:sta
ks. Aikaerot, kartogramma. — N:n
toteamiseksi verrataan kellot
normaalikelloon, jollaisena käytetään
joko tähtit. observatorion tai muuta
luotettavaa kelloa. Vertausta varten
lähetetään aikamerkkejä radioteitse;
näistä tärkeimmät ovat Eilfeltornin
aikamerkit, jotka lähetetään joka päivä klo
8 ap. ja 8 ip. ja Nauenin klo 12 yöllä
ja 12 päivällä, kaikki Greenwichin ajan
mukaan. Myös sähkölennätintä ja
puhelinta käytetään useissa maissa
aikamerkin antamiseen; niinpä Suomen
rautatieasemille lähetetään aikamerkki joka
päivä n. klo 12. — N:n tiedoittamiseksi
yleisölle rajoitetulla alueella (esim. eri
kaupungeissa) käytetään näkyville
paikoille sijoitettuja tornikelloja
lyöntilaitteineen sekä erikoisia
normaalikellojärjestelmiä. Eräässä
järjestelmässä pääkello, tarkka heilurikello,
määräaikojen (puolen tai kokominuutin)
kuluttua yhdistää sähkövirran sivukelloihin;
sivukellon muodostaa vain kellotaulu
ja osoittimet, joita sähkömagneetti
liikuttaa hammasvälin kerrallaan. Toisessa
järjestelmässä sivukellot ovat itsenäisiä
kelloja, jotka viritetään määräajoin
keskuksesta ja jotka on niin asetettu että
ne hiukan edistävät. Pääkello pysäyttää
sivukellon määräajoin (joka neljäs tunti),



NORJAN TAIDETTA


1. Tidemand: Haugelaisia (Oslo).



2. Gude: Kalastajia.


NORJAN TAIDETTA


3. Thaulow: Stortingsplads.



4. Werenskiold: Talonpoikaishautajaiset (Oslo).




kunnes sivukello näyttää samaa aikaa
kuin pääkellokin; samalla sivukello
antaa kontrollimerkin keskukseen (tämä
järjestelmä on käytännössä m. m.
Helsingissä). Kolmannessa järjestelmässä
sivukellot ovat itsenäisiä heilurikelloja,
joiden jokainen heilahdus pakotetaan
tapahtumaan täsmälleen pääkellon
heilahdusten mukaisesti sähkömagneetin
avulla, johon pääkello yhdistää virran
joka heilahduksellaan. Tällainen
sivukello saattaa edelleen olla pääkellona
suurelle joukolle joko ensimmäisen tai
toisen järjestelmän mukaisia sivukelloja,
Pääkellokin saattaa olla sähköllä käypä;
eräässä järjestelmässä heilurin liikettä
vahvistaa sähkömagneetti, johon heiluri
itse yhdistää virran, niinpiankuin
heilahdusten laajuus on vähentynyt alle
määrärajan.

Normaaliarvo, etenkin meteorologiassa
käytetty nimitys runsaan (monivuotisen)
havaintosarjan keskiarvolle. Meteorologisten
elementtien, kuten ilmanpaineen, lämpötilan,
sademäärän n:ja esitetään usein kartogrammoilla,
yhdistämällä käyrillä ne seudut, joilla on
sama n., jolloin saadaan kyseellisen elementin
normaalikartta.

Normaalielementti, galvaaninen
elementti, jonka jännitys on vakio
(ainoastaan lämpötilasta riippuva); käytetään
elektromotoristen voimien mittaamiseen.
Tällaisia on Westonin elementti, jonka
elektrodeina on kadmiumamalgaama ja
elohopea ja elektrolyyttinä kyllästetty
kadmiumsulfaatti, elektromotorinen voima
1,0183 volttia 20° lämmössä, ja Clarkin
elementti (ks. Galvaaninen elementti).

Normaali-ilmapuntari, sellainen
elohopeailmapuntari, jonka putki on
riittävän laaja, jotta hiushuokoisuusilmiö ei
aiheuta lukemavirhettä, ja jonka
tyhjiössä olevan ilman paine tunnetaan.
N. varustetaan yleensä laitteella, jonka
avulla elohopean pintojen korkeusero
voidaan lukea hyvin tarkoin. N:ita
käytetään ilmat, keskuslaitoksilla.

Normaalikasvutaulu. Metsät. Jos
kasvutaulua laadittaessa valitaan mittausten
ja havaintojen esineeksi säännöllisesti
kasvaneita, täydellisiä metsiköitä,
nimitetään tauluja normaalisiksi l.
yleisiksi. N:illa on laajempi merkitys ja
käyttömahdollisuus, kuin n. s. paikallisilla
kasvutauluilla, jotka täyttävät ainoastaan
paikallisen tarpeen.

Normaalikello ks. Normaaliaika.

Normaalikokoelma, mallikokoelma,
esim. jonkun maan kansalliskirjastossa
oleva kokoelma, joka sisältää kappaleen
kutakin maassa painettua tai maata
koskevaa painotuotetta.

Normaalikoulu, oppilaitos, jossa
opettajiksi aikovat saavat käytännöllisen
(toisinaan myös tietopuolisen) opettajavalmistuksen.

Normaalikynttilä, valon voimakkuuden
yksikkö. Suomessa laillinen n. (kymmenysbougi,
lyhennys bd) on 1/20 siitä
valovoimakkuudesta, mikä on 1 cm2
pintaisella platinasulatteella
jähmettymislämpötilassa. Usein nimitetään myös
n:ksi hefnerkynttilää, joka on = 0,901
n:ää. vrt. Valonmittaus.

Normaalilyseo, poikaoppikoulu, jossa
oppikoulunopettajiksi aikovat saavat
auskultantteina käytännöllisen
valmistuksen ja suorittavat vakinaiseen
valtionkouluvirkaan vaaditut julkiset
opettajanäytteet. N:ita on maassamme Ruots. N.,
per. 1864 ja Suom. N., joka aloitti
toimintansa 1867 Ruots. N:n yhteydessä,
siirrettiin Hämeenlinnaan 1873 ja
takaisin Helsinkiin 1887. N:issa on sekä
klassillinen että linjajakoinen osasto.
Opettajiston muodostavat yliopettajat,
joiden huolenpitoon kuuluu kaksi
lukukautta kestävän auskultoimisen johto ja
opettajanäytteiden arvosteleminen, sekä
lehtorit. Suom. N:n rehtoreina ovat
toimineet J. G. Geitlin, A. V. Streng,
P. Virkkunen ja H. F. Soveri. Ruots. N:n
rehtoreista mainittakoon A. Kihlman ja
V. T. Rosenqvist. [Kihlman,
„Normallyceum i Helsingfors 1864-89";
Rosenqvist, „Svenska Normallyceum i
Helsingfors 1864-1914"; „Hämeenlinnan
Normaalilyseo ja lyseo" (1923).]


Suomalainen Normaalilyseo.

Normaalimittajärjestelmä, mahdollisimman
vähälukuisiin kone- ja kappalemuotoihin ja
-mittoihin tähtäävä sovinnainen mittajärjestelmä.
vrt. Standardisoiminen.



Normaalimuoto. Yhtälön n. on
sellainen muoto, jossa se voidaan
välittömästi ratkaista yleisten
kaavojen avulla. N:ssa yleensä on
ainoastaan tuntemattoman
kokonaisfunktsioneja, ja nämä kaikki
ovat yhtälön vasemmassa puolessa.

Normaalinen liuos, kem., sisältää
1 grammaekvivalentin (= mole/valenssi)
kyseellistä ainetta litraa kohti. Liuosta,
joka sisältää 1/n grammaekvivalenttia
liuotettuna 1 litraan, sanotaan
1/n-normaaliseksi.

Normaalinolla l. normaalinollapiste,
kiintopiste, josta maan korkeusluvut
lasketaan. Suomen n. on Helsingissä Katajanokan
kanavan vesiasteikon nollapiste, joka sijaitsee
30,4652 m alapuolella kallioon hakattua
tarkkavaakituksen kiintopistettä Tähtitorninmäellä.
Berliinin n. on määritelty sijaitsevan
37,000 m alapuolella Berliinissä olevaa
pääkiintopistettä, j. n. e. Eri maiden
n:ien vertaus on eräs kansainvälisen
geodesian tehtäviä.

Normaalipaino, terveen ihmisen
keskipaino, joko pituuden ja iän tai vain
pituuden funktsionina. Vaihtelee eri
kansoilla; on naisella pari kiloa pienempi
kuin samanpituisella miehellä. Suomen
asevelvollisista tehdyn tutkimuksen
(K. Nickul, 1925) mukaan n.
20-vuotisten miesten paino on yleensä
niin monta kiloa kuin pituus ylittää 106 cm.
— Lasten n:sta ks. Lapsi.

Normaalipainos, mallipainos, jonkun
teoksen virallisesti hyväksytty painos;
asiantuntijain tarkastama ja julkaisema
painos.

Normaalipainovoima, painovoiman
suuruus 45:nnellä leveysasteella
merenpinnan tasalla.

Normaaliprofiilit. 1. Kuviorautojen
sovitut, määrämittaiset poikkileikkauskuviot,
— 2. Rautateiden rakentamista varten
vahvistetut pengertäytteen ja leikkauksen
poikkileikkauskuviot.

Normaaliraiteinen rata ks. Raideleveys.

Normaalisyli, ennen
metsänarvioimisessa käytetty mittayksikkö,
1 n. = 100 kuutiojalkaa kiinteätä mittaa.

Normaalisävel, soitinten virityksen
perustana käytetty yksiviivainen a,
taajuus 435 kaksoisvärähdystä/sek.

Normaalitila. Kaasu on n:ssa, kun
sen lämpötila on 0° ja paine 760 mm.

Normaalityöaika, maksimaalityöaika
(ks. t.).

Normaalivastus, sähkövastuksien
mittaamiseen käytetty, suuruudeltaan
tunnettu vastuskoje.

Norman, Georg (k. 1553), Kustaa
Vaasan kirkollinen neuvonantaja (,,ordinaattori
ja superattendentti") v:sta 1539 ja kansleri
v:sta 1543; kotoisin Pommerista. — Norman,
Ludvig (1831-85), ruots. säveltäjä,
musiikkikirjailija ja kapellimestari. Puoliso
Vilma Neruda (ks. t.).

Normandialainen tyyli, normannilainen
tyyli (ks. t.).

Normandian saaret, Kanaalisaaret (ks. t.).

Normandie [-ādī'], Normandia,
Ranskan maakunta Kanaalin varrella,
Seinen alajuoksun ympärillä ja siitä
lounaaseen. N., jota viikingit 800-luvulla
ankarasti ahdistivat, annettiin 911
herttuakunnaksi viikinkipäällikkö Rollolle
ja sai normanneista nimensä. Hänen
jälkeläisiään oli Vilhelm Valloittaja, joka
1066 anasti Englannin kruunun. N:lla
ja Englannilla oli ajoittain yhteinen
hallitsija, kunnes N. liitettiin 1204 Ranskaan.

Norman-Hansen, Carl Martin
(s. 1861), tansk. kirjailija ja lääkäri.
Kirjoittanut Suomen kysymyksestä
näytelmän „Aina", jonka esittämisen
Tanskan sensuuri kielsi. Kuului
,,Eurooppalaisen adressin" (ks. t.)
lähetystöön.

Normannilainen tyyli, Vilhelm
Valloittajan aikoihin (n. 1060)
Pohjois-Ranskassa kukoistanut romaaninen
tyyli; levisi normannien mukana
Englantiin ja sieltä Skandinaaviaan,
osin myös Etelä-Italiaan.

Normannit (s. o. pohjanmiehet),
Keski- ja Länsi-Euroopan kansojen
keskiajalla käyttämä nimi pohjoisesta
tulleista merirosvo- l. viikinkijoukoista.
Varsinkin 800-luvulla ne tekivät retkiä
Brittein saarille, Frankkien valtakuntaan,
Espanjaan, vieläpä Välimeren rannikoille,
vrt. Englanti ja Normandie.
— Normandiesta käsin n. perustivat
1000-luvulla Etelä-Italiaan valtakunnan,
jonka 1194 peri keisari Henrik VI.
vrt. Viikingit.

Normatiivinen (lat.), ohjeellinen,
ohjeena oleva.

Normeerata (lat.), säännöstää. —
Normi, sääntö, ohje, malli; kirjap.,
kirjan nimen lyhennys kunkin arkin ensi sivulla.

Nornat, skand. mytologiassa
kohtalottaret, vrt. Moira.

Norppa ks. Hylkeet.

Norrbotten, Länsipohjan pohjoisosa,
maakunta Pohjois-Ruotsissa, Lapin,
Suomen, Pohjanlahden ja Västerbottenin
(s. o. Länsipohjan eteläosan) rajoittama,
kuuluu N:n lääniin. Aikaisemmin tarkoitettiin
N:lla myös Pohjois-Pohjanmaata. Kartta ks.
Länsipohja.



Norris [noris], Frank
(1870-1902), huomattava amer. naturalistinen
kirjailija. Teoksia suomen. „Syvänne",
„Naisen mahti", „Nuoruuden rakkautta".

Norrkulla, säteritila Sipoossa.

Norrköping [nortšöpiŋ], kaup.
Ruotsissa, Motalan virran rannalla lähellä
sen laskua Itämereen. Huomattava kutoma-
y. m. teollisuus-, kauppa- ja
merenkulkukaup. 60,000 as.


Norrköping.

Norrköpingin perintösopimus määräsi
(1604) Ruotsin kruunun perittäväksi Kaarle
IX:n suvussa, myös naimattomille prinsessoille.

Norrland, Norlanti (ks. t.).

Norrlin [-ī'-], Johan Peter
(1842-1917), suom. kasvitieteilijä, pohjoismaisen
kasvimaantieteen uranuurtajia, ylim. prof. 1879-1903.
Jäkälien ja keltanoiden (Hieracium) erikoistuntija
ja -tutkija.


J. P. Norrlin.

Norrmalm, Tukholman kaupunginosa.

Norrman, Herman (1864-1906),
ruots. taidemaalari. Kuvannut omalaatuisissa
värikkäissä teoksissaan Smålandin maisemia.

Norrmén [-ē'n], Alfred
(s. 1858), Yhdyspankin johtajia 1890-1907,
pääjohtaja 1907-13, Helsingin
kaupunginvaltuuston puheenjohtaja 1904-18.
— Norrmén, Oskar (1822-89),
senaattori v:sta 1867, maanviljelystoimituskunnan
päällikkö 1873-88.

Norrström ks Mälari.

Norrtälje [-telje], kaup.
Ruotsissa, Tukholmasta koilliseen,
N.-joen suulla. Kylpypaikka. Venäläisten
polttama 1719. 5,000 as.

Norssi, kuore (ks. t.).

Norstedt. P. A. Norstedt & Söners
Förlag, kirjapaino- ja kustannusliike
Tukholmassa, Sen perustivat 1823 Per Adolf N.
(k. 1840) ja hänen poikansa Karl ja
Adolf; 1860-luvulla yhtyivät liikkeeseen
veljekset Gustaf, Albert ja Karl Laurin;
1880-1910 oli osakeyhtiöksi muutetun liikkeen
toimeenpanevana johtajana G. B. A. Holm.
Nyk. on pääjohtajana C. Carleson,
jotapaitsi johdossa ovat mukana veljekset
Carl G. Laurin ja Thorsten Laurin.
Kirjapaino ja kirjansitomo ovat Ruotsin suurimpia,
ja koulukirjain kustantajana liike on Ruotsin suurin.

Norström [nūr-], Vitalis
(1856-1916), ruots. filosofi, prof. Gööteporissa
v:sta 1893. Aluksi Boströmin filosofian
kannattaja, mutta muodosti sitten Kantin
ja Fichten oppien pohjalla oman
filosofisen järjestelmän. Teoksia: „Hvad
innebär en modern ståndpunkt i filosofien?",
„Hvad är sanning?", „Religion och tanke".
[Liljedahl (ruots., 1917-18).]

Norsu, elefantti (Elephas),
norsueläinten (Proboscidea) lahkon suku, johon


Afrikkalainen norsu.

kuuluu 2 lajia; suurimmat nyk. elävät
maaeläimet. Iho melkein karvaton; nenä
ja ylähuuli venyneet pitkäksi kärsäksi;
yläleuassa 2 pitkää avojuurista
etuhammasta, n. s. syöksyhampaat (vrt.
Norsunluu) ja kussakin leukapielessä
1 suuri kiillepoimuinen poskihammas
(joskus 2); jalat suorat, patsasmaiset,
varpaat kaviokyntiset, n. s. töppöjaloiksi
yhteenkasvaneet. N:jen elinikä on toista
sataa vuotta; naaras, jonka tiineysaika
on n. 20 kk., synnyttää vain yhden
poikasen kerrallaan. Kasvinsyöjiä (lehtiä,
oksia, ruohoja, juuria y. m. s.); veden ne
imevät kärsäänsä ja ruiskuttavat siitä
suuhun. Elävät laumoissa metsäisillä
seuduilla, mutta myös savanneilla ja



toissa. Niitä pyydystetään syöksyhampaittensa
vuoksi ja kotieläimiksi. — Afrikkalainen
n. (E. africanus) kasvaa 3,5 m, jopa 4 m
korkeaksi ja 4,500-6,500 kg:n painoiseksi.
Korvat suuret, hartioille ulottuvat, kärsän
kärjessä 2 huulimaista lisäkettä;
eturaajoissa 5, takaraajoissa 3 kaviota;
syöksyhampaat 2-2,5, harvoin 3 m pitkät,
30-90 kg:n painoiset. Troopillisessa Afrikassa,
nyttemmin laajoilta alueilta norsunluunpyynnin
vuoksi sukupuuttoon hävitetty. —
Intialainen n. (E. indicus), edellistä
pienempi, korvat pienemmät, kärsässä
1 sormimainen lisäke, etujaloissa 5,
takajaloissa 4 kaviokynttä; syöksyhampaat,
joita tav. vain koirailla, n. 1,6 m pitkät
ja 20 kg:n painoiset. Etu- ja Taka-Intiassa,
Ceylonissa, Sumatrassa ja Borneossa.
Älykäs eläin, käytetään ratsuna ja työjuhtana.
vrt. myös Mammutti.

Norsunluu, elfenluu, norsujen
syöksyhampaiden luu, valkeaa, ajan oloon
kellastuvaa, joustavaa, joten sitä voi
leikata hienoiksi levyiksi sekä kiilloittaa.
Näiden ominaisuuksien vuoksi n:ta on
käytetty vanhoista ajoista saakka
taideteollisuudessa sekä monenlaisten
pikkuesineiden valmistamiseen. Suurin osa
n:ta saadaan afr. norsun
syöksyhampaista, paljon myös mammutin
hampaista. — Keinotekoista n:ta
valmistetaan selluloidista. vrt. myös
Kasvullinen norsunluu.

Norsunluuleikkaus, ornamenttien,
kohokuvien, erilaisten koruesineiden ja
pienempien kuvioiden leikkaaminen
mammutin, norsun, mursun ja virtahevon
torahampaista. N. oli tunnettu sekä Assyriassa
että muin. Egyptissä. Kreikassa
käytettiin norsunluuta joko yksin tai kullan
kanssa (n. s. kryselefantiinityöt). N.
levisi Itä-Roomasta Länsi-Eurooppaan,
jossa pysyi suosittuna kautta keskiajan
ja kukoisti vielä 1600-luvulla (vrt.
Faidherbe, Lucas), mutta
1700-luvulla aineen vaikea saanti ja posliini
aiheuttivat n:n syrjäytymisen. Mainehikas on
Kiinan, Japanin ja Intian n.-taide.

Norsunluumusta, norsunluuta
hehkuttamalla valmistettu luuhiili.
— Norsunluupalmu (Phytelephas
macrocarpa) ks. Kasvullinen
norsunluu. — Norsunluupaperi,
kipsi- tai liitukerroksella peitetty,
kiilloitettu paperi, jota käytetään
miniatyyrimaalausten alustana ja
hienoihin painatustöihin.
— Norsunluuposliini, pariaani (ks. t.).

Norsunluurannikko, Ranskan
Länsi-Afrikkaan kuuluva siirtomaa-alue
Ylä-Guinean rannalla Liberian tasavallan ja
engl. Kultarannikon välissä. 315,000 km2,
1,5 milj. as., niistä n. 1,000
eurooppalaista. Vientitavaroita: mahonki,
palmuöljy, öljypalmun siemenet, kaakao.

Norsutauti, elefanttitauti (ks. t.).

Nortamo, Hjalmar (s. 1860), oik.
Nordling, kirjailija ja lääkäri. Julk.
raumanmurteiset humoristiset kertomuskokoelmat
,,Mnää ja Tasala Wilkk ja Hakkri Iiro", „Uussi
Raumlaissi jaarituksi", „Rojohoppe viimene reis",
„Meripurakoi ja maamyyrii", kirjakielisen
romaanin „Helmikoristeinen kirjanmerkki"
sekä runovihkon ,,Laulajapoika".


Hj. Nortamo.

North, [nōþ], Frederick
(1732-92), earl of Guilford, engl.
torypoliitikko. Pääministerinä 1770-82,
mukautui kuningas Yrjö III:n jyrkkään
politiikkaan Pohjois-Amerikan siirtokuntia
vastaan, josta oli seurauksena vapaussodan
puhkeaminen.

Northampton [noþä'mtən], kaup.
Keski-Englannissa. Keskiaik. kirkkoja.
Viljakauppaa; Englannin jalkineteoll.
keskus. 95,000 as.

Northcliffe [nōþklif], Alfred
Harmsworth (1865-1922), engl. sanomalehtikuningas,
viscount. Osti 1894 Evening Newsin, per. 1896 Daily
Mailin ja 1903 Daily Mirrorin, osti 1908 Timesin
y. m. lehtiä. N. oli mielipiteiltään imperialisti,
maailmansodan aikana hän kävi häikäilemätöntä
sanomalehtisotaa Saksaa vastaan ja järjesti
1918 Saksan armeijaan kohdistetun yllytyksen.
Sanomalehtimiehenä N. amer. tapaan koetti tyydyttää
joukkojen uutisnälkää ja intohimoja.


A. H. Northcliffe.

Norther [nōþə], lyhytaikainen,
kylmä pohjoistuuli Yhdysvaltain lounaisosissa
ja Meksikossa.

Northrop [noþrop], James
(s. 1857), engl. mekaanikko, itsetoimivan
kutomakoneen keksijä.

Northumberland [nōþa'mbələnd],
Englannin pohjoisin kreivikunta,
Pohjanmeren rannalla. — N. on kehittynyt
angls. N:n kuningaskunnasta, joka oli
itsenäinen 588-827 ja käsitti koko
Koillis-Englannin ja Kaakkois-Skotlannin.


Northwich [nōþuitš], kaup.
Länsi-Englannissa, 28 km Manchesterista
lounaaseen. Englannin tärkeimmän
vuorisuola-alueen keskus. 25,000 as.

Norvegus, Laurentius ks.
Laurentius Nicolai Norvegus.

Norwich [nōridž], kaup.
Itä-Englannissa. Tuomiokirkko Holy Trinity
(rak. 1096-1510); linnanraunio normandien
ajoilta. Nahka- ja elintarveteoll. 125,000 as.

Nosairit (arab.), n. s. N:n vuoristossa
Libanonin ja Latakian välillä asuva
muham. lahko, jonka uskontoon näyttää
sekaantuneen myös krist. aineksia.

Nosema, mehiläisten keskuudessa
ajoittaisena kulkutautina raivoava
vatsatauti, joka aiheuttaa talvisin ja keväisin
mehiläisten joukkokuolemista. Meillä n.
oli varsin tuhoisa 1913-18.

Noske, noskelainen, Suomen
kommunistien käyttämä pilkallinen nimitys
sosiaalidemokraateista. vrt. Noske,
Gustav.

Noske, Gustav (s. 1868), saks.
sosialistinen poliitikko. Puolustusministerinä
1919-20, sitten Hannoverin maakunnan
ylipresidenttinä. Kukisti tammik. 1919 Berliinin
spartakistikapinan. Teoksia: „Von Kiel bis Kapp".


G. Noske.

Noskua, kylä Antreassa; taisteluja
vapaussodan aikana.

Nosto l. revisioni on varsinainen
muutoksenhakukeino, jota käytetään
hovioikeuden tuomioon muutosta haettaessa
hovioikeuteen vedotuissa jutuissa, milloin
muutoksenhaku on sallittu. Asianosaisen
muutoksenhakijan on siitä tehtävä n. s.
nostoilmoitus hovioikeudelle määräajan
kuluessa ja samalla maksettava nostoraha,
200 mk. Noistojutuissa on hakijan 60 päivän
kuluessa hovioikeuden annettua tuomionsa, annettava
Korkeimman Oikeuden kirjaajankonttoriin
kirjallinen muutoksenhakemus ja
kaksoiskappale siitä ynnä hovioikeuden
tuomio ja hovioikeuden antama
todistus tyytymättömyyden ilmoituksesta,
niin, myös ne muut asiakirjat, jotka
hän perusteikseen mainitsee, ja niiden
jäljennökset. Asianosainen, joka ei ole
ilmoittanut tyytymättömyyttä hovioikeuden
tuomioon, tahi joka ei määrätyn ajan
kuluessa aja perille muutoksenhakemustaan
eikä näytä laillista estettä, on
puhevaltansa menettänyt. Jos hän jättää
Korkeimpaan Oikeuteen antamatta sen
tuomion, johon muutosta haetaan tai
hovioikeuden todistuksen tyytymättömyyden
ilmoituksesta, eikä toinenkaan
asianosainen ole niitä antanut, on puhevalta
tuomiota vastaan niinikään menetetty
(Oikeudenkäymiskaaren XXX luku, muutettuna
lailla 19/12 1922).

Nostokoneet, tavarain nostoon ja
tavallisesti myöskin siirtoon käytetyt
koneet. Yksinkertaisimmat, n. s.
nostokojeet ovat vipu, väkiruuvi,
väkipyörä ja vintturi. Varsinaisissa n:ssa
on uloke, nostovarsi eli kurki, joka kääntyy
pystyakselin ympäri ja jolla nostettu tavara
voidaan siirtää ympyrän piirissä (kääntönosturi,
-rana l. -kurki), tai lava, jolloin tavaran
siirtoalue on suunnikas (juoksunosturi l.
-rana). Tavallinen perustustöissä käytettävä
nosturi on rakennusnosturi, n. s.
derricknosturi, jonka kääntöpylvästä tukee
yläpäästä kaksi toisesta päästään maahan
kiinnitettyä vinoa tukipuuta. Ranta- l.
laiturinosturissa kääntyy uloke
peruslevyyn kiinnitetyn pystypylvään
ympäri. (Fairbairnin nosturi on
rautalevyistä niitattu tav. rantanosturi.)
Valimonosturi kääntyy yläpäästään
kattoon tai seinään laakeroidun
pylvään ympäri, ja sen uloke on
vaakasuora, niin että siirtovaunu voi sitä
pitkin kulkea; nostoalue on joko koko
ympyräpinta tai ainakin sen puolikas. —
Juoksunosturin lava l. silta
kulkee pyörillä pitkin seinien tai
pylväitten varaan asetettuja kiskoja, ja lavalla
kulkee siirtovaunu, johon nostokoneisto
on sijoitettu. Siirto pitkin- ja poikinpäin
sekä nosto käyvät sähkövoimalla (n. s.
3-moottorinen juoksunosturi).
Portaalinosturissa on portin
muodostava pyörillä liikkuva teline, jonka
selässä varsinainen kääntyvä ja toisinaan
pitkin selkää liikkuva nostokurki on.
Telineen aukko on joko yhden tai
kahden raidevälin levyinen, niin että
rautatievaunut siitä sopivat kulkemaan.
Puoliportaalinosturin toinen pää kulkee
rakennuksen (varastohuoneen) seinään
kiinnitettyä kiskoa pitkin. Torni-
l. vasaranosturia käytetään suurissa
satamissa. Masto- l. saksinosturissa
on kaksi pitkää yläpäästään yhdistettyä
ja kallistettavaa jalkaa, joita kolmas,
n. s. häntä, tukee. Hännän alapäässä
on pyörät ja ruuvi, jolla ranaa




Nostokoneita, 1 rantanosturi (Fairbairnin), 2 valimonosturi, 3 juoksunosturi,
4 portaalinosturi, 5 torninosturi.

kallistetaan niin, että kuorma voidaan
siirtää rannalta laivaan tai päinvastoin.
Hiilenpurkausnosturissa on
varastoalueen poikki ulottuva korkea teline
(portaali), joka kulkee pyörillä, ja jonka
selässä kulkee varsinainen nosturi.
Laivanosturilla nostetaan laivoja
tai proomuja alakanavasta yläkanavaan.
Kuorma kiinnitetään n:seen tartuntavälineellä,
jollaisena käytetään koukkua, silmukkaa,
ketjuja, saksia tai sähkömagneettia, tai se
pannaan kaatokoriin tai -vaunuun, ks. myös
Kiel (kuva).

Nostokudekankaat, kudekuviolliset
kankaat, joissa kuviokude juoksee
sitomatta kankaan selkäpuolella ja nousee
pinnalle vain kuvion kohdalla.

Nostokuilu, nostoväylä,
kaivoksessa se kuilu, josta louhittu aine
nostetaan ylös.

Nostoköysi, köysi tai talja; jolla raaka,
kahveli, purje y. m. nostetaan ja lasketaan.

Nostomies, nostoväkeen kuuluva
asevelvollinen.

Nostoraha ks. Nosto.

Nostosilta, kulkuväylän yli kahden
nostotornin väliin rakennettu silta, joka
nostetaan suoraan ylös väylän avaamiseksi.
Nosto tapahtuu väkipyörien ja vastapainojen
avulla tai painevedellä.

Nostoväki. Asevelvollinen kuuluu
n:een sen v:n alusta, jona hän on
täyttänyt 17 v. sen vuoden loppuun, jona
hän on tullut 52 v:n ikään, jollei hän
ole vakinaisessa palveluksessa tai kuulu
reserviin. N. on jaettu kolmeen luokkaan.
I luokkana ovat ne asevelvolliset, jotka,
päätettyään palvelusaikansa reservissä,
ovat n:een siirretyt, II luokkana ne,
jotka ovat olleet kutsunnan alaisina,
mutta joita ei ole hyväksytty vakinaiseen
palvelukseen, III luokkana ne, 1) jotka
nuoruutensa tähden eivät vielä ole
kutsunnan alaisia, 2) ne, jotka kutsunnassa
ovat julistetut velvollisiksi saapumaan
uudelleen tarkastettaviksi, sekä 3) ne,
jotka ovat saaneet vakinaiseen palvelukseen
astumisen tahi edelleen palvelemisen
lykkäyksen (Asevelvollisuuslaki 11/11 1922,
osaksi muutettu 22/1 1926).

Nostradamus, oik. de Notredame.
Michel (1503-66), ransk. lääkäri ja
astrologi; kuuluisa ennustaja.

Nota (lat.). merkki, muistutus;
luettelo; lasku.

Notaabeli (lat.), huomattava,
erinomainen; ylhäinen. Ranskassa sanottiin
ennen v:n 1789 vallankumousta n:eiksi
(ransk. les notables) ylimpiä kirkollisia
ja maallisia virkamiehiä y. m.

Notaari (lat.), virkamies, jonka
tehtäviin tavallisesti kuuluu pöytäkirjan
laatiminen ja allekirjoittaminen, ks. myös
Julkinen notaari.

Nota bene (lat.) (lyh. n. b.), pane
merkille!, ota huomioon!

Notabiliteetti (lat.), kuuluisuus;
huomattava henkilö.

Notariaatti, laitos, jonka
pääasiallisimpana tehtävänä on avustaa yksityisiä
henkilöitä, kun nämä tahtovat laatia
asiakirjansa yhtä todistusvoimaisiksi kuin
julkisen viranomaisen asiakirjat ovat.
N:ia ei Suomessa vielä ole lailla
varsinaisesti järjestetty. Ulosottolain II luvun
13 §:n mukaan ei velallinen, kieltämällä
allekirjoituksensa, voi saada asiaa
riitaisena oikeuteen, jos hän on saamiskirjan
siihen kirjoitetun todistuksen mukaan,
todistajan läsnäollessa, kruununvoudille,
nimismiehelle, kaupunginvoudille tai
julkiselle notariukselle tunnustanut.

Notarius publicus (lat.), julkinen
notaari (ks. t.).

Noteerata (lat.), merkitä muistiin,
panna kirjaan. — Noteeraus, hinnan
määrääminen, hinta.

Nothin [nutī'n], Torsten
(s. 1884), ruots. hallitusmies, sosialisti.
Ministerinä 1920, 1921-23, 1924-26.
Maanmittaushallituksen ylijohtaja v:sta 1926.

Notifikatsioni (lat.), ilmoitus,
tiedoksianto.

Notiisi (ransk.), tieto, tiedonarvo,
sanomalehtiuutinen.

Notke, Bernt (n. 1440-1509), saks.
kuvanveistäjä ja taidemaalari, myöhäiskeskiajan
huomattavimpia alttarikaappitaiteilijoita
Pohjois-Saksassa. Päätyö: suurikokoinen
puuveistos ,,Pyhä Yrjänä ja louhikäärme"
Tukholmassa. Kuva ks. Yrjänä.



Notodden [nūtudden]. kaup.
Telemarkissa Etelä-Norjassa. Norjan
kalkkisalpietariteollisuuden keskus (Norsk
hydroelektrisk kvælstofaktieselskab),
Tinnfossin rautatehdas. 6,500 as.

Notogea ks. Eläinmaantiede.

Notorinen (lat.), yleisesti tunnetta,
ilmeinen.

Notre Dame [notr da'm] (ransk.),
Neitsyt Marian ransk. nimitys, us. hänelle
pyhitetyn kirkon nimi. Kuuluisin niistä on
Pariisissa Citén saarella (rak. 1163-1240),
goottilaisen tyylin arvokkaimpia muistomerkkejä.


Pariisin Notre Dame.

Nottingham [notiŋəm], kaup.
Keski-Englannissa, Trentin varrella.
Kutoma- ja metalliteoll., vars. sukkien ja
koneiden valmistusta. 270,000 as.

Nouméa [numeā'], Uuden-Kaledonian
pääkaup., saaren lounaisrannikolla. 10,000 as.

Nousiainen, kunta Turun ja Porin
läänissä, Varsinais-Suomessa, Turusta
luoteeseen; 195,7 km2, 3,127 as. (1926).
Harmaakivikirkko v:lta 1230; siellä
v:sta 1370 Pyhän Henrikin sarkofagi.

Nousuvesi, vuoksi, ks. Luode
ja vuoksi.

Nouveau riche [nuvō' riš] (ransk.),
uusrikas, nousukas. — Nouveauté
[nuvotē'], uutuus.

Nova, tähtitaivaalle ilmestyvä uusi
kiintotähti. Ensimmäinen, josta tietoja
on säilynyt, oli Tyge Brahen 1572
havaitsema nova Kassiopeiassa. Nyk. keksitään
valokuvauksellisesta pieniä n.-tähtiä
miltei joka vuosi. Yleensä ne ilmestyvät
äkkiä, valovoima lisääntyy huomattavasti
muutamia päiviä, pysyy sitten
muuttumatta jonkun viikon ja vähenee jälleen
tähden kadotessa muutaman kuukauden
kuluttua näkyvistä. Huomattavimpia ovat
olleet N. Coronæ (1866), N. Cygni 2 (1876),
N. Aurigæ (1891), N. Persei (1901),
N. Geminorum l (1903), N. Geminorum 2
(1912), N. Aquilæ 3 (1918) ja N. Cygni 3
(1920). N:in otaksutaan syntyvän
yhteentörmäyksestä, esim. heikkovaloisen
tai valottoman taivaankappaleen
törmätessä tähtisumuun. [Newcomb,
„Tähtitiede" (1913).]

Novaja Semlja (ven. = uusi maa),
Venäjään kuuluva kaksoissaari
Pohjois-Jäämeressä 70° ja 77° välillä pohj. lev.
Saarten välissä Matotškin šarin salmi.
N. on yli 1,000 km pitkä, pinta-ala
n. 92,000 km2. Melkein asumaton
(joitakin samojedeja).

Novák [-vāk], Vítêzslav
(s. 1870), tšek. säveltäjä. Toimi Praagissa
konservatorion sävellysopettajana v:sta 1909.
Käytti slovakkilaisia sävelpiirteitä.
Säveltänyt 5 oopperaa, sinfonisia runoja,
jousikvartetteja y. m.

Novalis [-vā'-] (1772-1801), oik.
Friedrich Leopold von Hardenberg,
saks. runoilija, Saksan uusromantiikan
johtajia. Teoksia: elegiat ,,Hymnen an
die Nacht", mielikuvituksellinen
keskiajanromaani „Heinrich von Ofterdingen".

Novara [-vā'-], samannimisen
provinssin pääkaup. Luoteis-Italiassa Sveitsin
rajalla. Kutomateoll. V. 1849 itävaltalaiset
voittivat N:ssa Kaarle Albertin johtamat
sardinialaiset. 55,000 as.

Novarro, Ramon (s. 1901), amer.
filminäyttelijä.

Nova Scotia [nouvə skoušə],
Uusi Skotlanti, maakunta ja niemimaa
Kaakkois-Kanadassa. Pääkaup. Halifax.

Novasolkka, seurakunta Länsi-Inkerinmaalla.

Novatiaanit, Rooman presbyteerin
Novatianuksen johdolla marttyyriajan
kirkossa v. 250 muodostunut ja omaksi
kirkkokunnaksi eronnut kirkollinen
puolue, joka esiintyi ankarasti, kun tuli
kysymys vainossa langenneiden kristityiden
ottamisesta takaisin seurakuntaan.

Novatsioni (lat.) l. uudistus
on jonkun saamisoikeuden kumoaminen sen
kautta, että uusi perustetaan sen sijaan
(Kauppakaari 9:7).

Novellæ (lat.) muodostavat neljännen
osaston keisari Justinianuksen Corpus
juris civilis-nimisestä lakikokoelmasta.

Novelletti ks. Novelli.

Novelli (it.) l. untelo, yksi
eepillisen runouden päälajeja, N. on pieni
kertomus, tav. suorasanainen, ja kuvaa
jotain yksityistä, jännittävää ja
keskitettyä tapahtumaa, mieluimmin
elämänkäännettä. Aivan lyhyttä, tunnelmallista



pikku-uuteloa, myös pianokappaletta,
sanotaan novelletiksi. —
Novellisti, novellin kirjoittaja.

November (lat.), marraskuu.

Novgorod, samannimisen ven.
kuvernementin pääkaup. (aik. N. velikij
= suuri N.), Olhavanjoen rannalla, 2,5 km
Ilmajärvestä. Vanhoja rakennuksia, useat
muurien ympäröimässä Kremljissä, kuten
Sofiankirkko 1000-luvulta. 26,000 as.
— Historia. N. (pohjoismaalaisten
Holmgard) oli olemassa jo 800-luvulla,
jolloin Rurik sinne asettui, joutui sitten
riippuvaisuuteen Kiovasta, oli 1100-luvulta
itsenäisenä ruhtinaskuntana, joka käsitti
Pohjois-Venäjän ja Itä-Karjalan. N.
joutui yhteyteen Hansan kanssa, joka
1300-luvun alussa vuokrasi sieltä gotlantilaisten
kauppiaiden kauppakartanon Gotenhofin.
Täten N:sta tuli tärkeä idän ja lännen
kaupan välittäjä, V:sta 1386 N:n täytyi
maksaa veroa Moskovalle, joka 1478
lopetti sen itsenäisyyden. V. 1570 Iivana
IV antoi ryöstää N:n. Jaakko De la
Gardien valloittamana N. oli 1611-17
ruotsalaisten hallussa.

Noviisi (lat.), koeaikaansa palveleva
luostariveli tai -sisar.

Novikov [nō-], Olga
Aleksejevna (1848-1925), ven. valtiollinen
kirjailija; toimi innokkaasti Venäjän ja
Englannin lähentämiseksi.

Novipasar l. Novibazar [-zā'r],
kaup. Etelä-Slaaviassa, Nišistä länteen. 11,000 as.

Novi Sad (unk. Újvidék, saks.
Neusatz), kaup. Etelä-Slaaviassa Tonavan
varrella. Viljan ja puutarhatuotteiden
kauppaa. Kuului ennen maailmansotaa
Unkariin. 39,000 as.

Noviteetti (lat.), uutuus.

Novogeorgievsk, Modlin (ks. t.).

Novoje Vremja [nō-], pietarilainen
sanomalehti 1868-1917, kansalliskiihkoinen
Suomen-syöjä. Ilmestyy nyk. Etelä-Slaaviassa,

Novokaiini, paikalliskuoletukseen
käytettävä, kokaiinia vähemmän myrkyllinen aine.

Novo-Nikolajevsk [-ā'je-], kauppa- ja
teollisuuskaup. Länsi-Siperiassa, Obin ja
Siperian radan risteyksessä. 70,000 as.

Novorossijsk [-ī'-], satamakaup.
Kaukaasiassa, Mustanmeren rannalla. 50,000 as.

Novotšerkassk [-ka'-], kaup.
Etelä-Venäjällä, Donin varrella. 60.000 as.

Nowowiejski, Felix (s. 1877), puol.
säveltäjä, 1900-14 Krakovan musiikkiseuran ja
sinfoniakonserttien johtajana, v:sta 1920
Posenin konservatorion opettajana. Säveltänyt
oratorion „Qvo vadis", 4 oopperaa, 2 sinfoniaa,
urkukappaleita y. m.

Noyades [nuaja'd] (ransk.), Ranskan
vallankumouksen aikana 1793 Nantesissa
toimeenpannut vallankumouksen
vihollisten joukkohukuttamiset.

Noyon [nuajō'], kaup.
Pohjois-Ranskassa, Tuhoutui suureksi
osaksi maailmansodassa. 8,000 as.

N. P., lyh. sanoista notarius
publicus.

Nuasjärvi, 15 km pitkä järvi
Sotkamon reitissä, Sotkamon pitäjässä.
Itäpään äärellä Vuokatti ja Taapurinvaara.

Nubia, alue Koillis-Afrikassa,
engl.-egypt. Sudanin koillisosa Khartumista
pohjoiseen ja Punaisestamerestä Libyan
erämaahan. Suurin osa erämaata (N:n erämaa).

Nuckö [nukkö], Noarootsi (ks. t.).

Nuha, nenän limakalvon tulehtuminen,
tavallisesti vilustumisesta ja tartunnasta
aiheutuva.

Nuhjala, 3 manttaalin suuruinen säteri
Vehmaalla. Päärakennus v:lta 1764.

Nuhteet, kurinpitotoimenpide silloin,
kun ei rikoksesta katsota olevan syytä
antaa, vähintä kurinpitorangaistusta,
varoitustakaan.

Nuhteeton käytös on yksi niitä
ominaisuuksia, joka vaaditaan valtion ja
kunnan virassa olevilta. Jos muun
valtion viran kuin tuomarin viran haltija
tai valtion toimen haltija tai muunkin
kuin valtion viran tai toimen haltija,
jos valtion viranomainen on sellaisen
viran tai toimen haltijan nimittänyt tai
ollut nimittämisessä osallisena, on
toiminnallaan tai käyttäytymisellään
osoittanut, ettei hän ansaitse sitä luottamusta
tai kunnioitusta, jota hänen asemansa
viran tai toimen haltijana edellyttää,
voidaan hänet panna viralta tai vapauttaa
toimestaan (Laki 29/6 1926).

Nuija (väärä suomennos engl.
club-sanasta), eräiden suom. puolueeseen
kuuluneiden puolueyhdistysten nimi.
Tunnetuin niistä 1870-luvulla perustettu
ylioppilasyhdistys Suomalainen N.

Nuijamaa, kunta Viipurin läänissä,
Karjalan länsirajalla, Saimaan kanavan
varrella; 356,0 km2; 4,480 as. (1926),

Nuijasota, Suomen talonpoikien jouluk.
1596 — helmik. 1597 tekemä yritys
asevoimin vapautua Klaus Flemingin,
sortovallasta, vars. rasittavasta
linnaleiristä. Viimemainittu johtui
siitä, että; Fleming tahtoi pitää
sotajoukkonsa koossa Sigismundin
maahantulon tai Kaarle-herttuan
hyökkäyksen varalta. Kapina puhkesi
Etelä-Pohjanmaalla, josta




Nuijasota. Palava kylä. (Edelfeltin maalaus.)


talonpojat kolmessa osastossa samosivat
eteläänpäin ryöstäen ja polttaen
herraskartanoita. Ilkan ja Yrjö Kontsaan
johtaman pääjoukon Fleming voitti Nokialla,
Poutun ja Tommolan johtaman rantajoukon
hajoitti Aksel Kurki Ulvilassa,
kolmas kulki Rautalammille. Hämeessä
talonpojat tarttuivat myös aseisiin, mutta
heidät voitti Ivar Tavast Padasjoen
Nyystölässä. Kapinoivat savolaiset voitti
Pietari Paavalinpoika Juusten Suursavon
pappilan läheisyydessä. Kohta senjälkeen
Pohjois-Pohjanmaan talonpojat vouti
Israel Laurinpojan ja Hannu Krankan
johtamina lähtivät liikkeelle ja
vangitsivat Flemingin voudin Abraham
Melkiorinpojan, joka oli mestauttanut m. m.
Ilkan ja Kontsaan. Fleming voitti
talonpojat Santavuorella Ilmajoella. Kapina
kukistettiin tavattoman julmasti; n. 3,000
talonpoikaa lasketaan siinä menettäneen
henkensä. — Aiheena m. m. Finnen ja
Ivalon romaaneissa, [Yrjö Koskinen (1877).]

Nujol, puhdistettua parafiiniöljyä,
jota käytetään ulostavana aineena.

Nukkakangas ks. Plyyssi.

Nukkakarsta, kone, jolla kankaan,
esim. flanellin pinta raavitaan
pehmeänvillaiseksi. Villakankaiden n:ssa
käytetään karttaohdakkeen (ks. t.)
mykeröitä, n. s. nukkauskäpyjä.
Puuvillakankaiden nukkaukseen käytetään
tavallisesti teräspiikkejä,


Nukkauskäpy.

Nukkalanka (ransk. chenille),
pehmeänukkainen punos, 4 tai 6 lankaa on
punottu yhteen ja näiden väliin on
keskeltä kiinnitetty langanpätkiä.

Nukke, ihmisen muotoinen leikkikalu,
tavataan sekä luonnon- että sivistyskansoilla;
valmistetaan puusta, posliinista, paperimassasta,
kankaasta y. m.

Nukketeatteri l. marionettiteatteri,
nivelnukkien avulla suoritettu teatterinäytös,
jossa esittäjä toimii lausujana muuntaen
ääntään eri osien mukaan. N:eja on tavattu
jo ammoin kiinalaisilla, egyptiläisillä ja
kreikkalaisilla, keskiajalla suoritettiin
niillä hengellisiä näytelmiä, myöh. oli
varsinaisia nukkenäyttämöitä. [Hirn,
„Leikkiä ja taidetta" (1918).]

Nukleiinit, valkuaisaineita, jotka
sisältävät fosforia, ovat selvästi
happamia, liukenevat alkaleihin, mutta eivät
veteen. Esiintyvät eliöiden soluntumassa.

Nukuhiva, Marquesas-saariston suurin
saari.

Nukutus, kirurgisia leikkauksia
varten suoritettu hermoston huumaaminen
erikoisilla n.-aineilla, jolloin tunto
heikkenee tai häviää ja tahdonalaiset



lihakset lamautuvat sydämen toiminnan ja
hengityksen jatkuessa edelleen. N.
suoritetaan tav. niin, että leikkauspöydällä
selällään makaavan potilaan suun ja
sierainten eteen asetetulle
kangasnaamarille on kaadettu tai jatkuvasti
tiputetaan nestemäistä n.-ainetta
(tavallisimmin eetteriä, aikaisemmin käytettiin
myös paljon kloroformia), jolloin tämä
kaasumaisena joutuu keuhkoihin, siellä vereen
ja sen kuljettamana aivoihin.

Nulla dies sine linea (lat.), ei
päivääkään ilman riviä (kirjoittamatta).

Numantia, arevaukkien pääkaup.
Espanjassa Dueron rannalla. Scipio
nuoremman valloittama ja hävittämä 133 e. Kr.

Numa Pompilius, tarinan mukaan
Rooman toinen kuningas n. 715-672 e. Kr.
Hänen kerrotaan perustaneen Rooman
uskonnolliset menot.

Numea, Nouméa (ks. t.).

Numeralia (lat.), lukusanat (ks. t.).

Numeri (lat.), neljännen Moos. kirjan
lat. nimi; johtuu siitä, että kirjan
alkuluvut sisältävät Israelin heimoja
koskevia numerotietoja.

Numero. 1. Numeromerkki.
Kreikkalaiset käyttivät kirjaimiaan n:ina,
roomalaisilla oli 7 kirjainta n.-merkkeinä:
I = 1, V = 5, X = 10, L = 50, C =100, D =
500 ja M =1000. Näitä yhdistelemällä
merkittiin muut luvut, jolloin
pienemmän luvun merkki isomman luvun
jäljessä on lisättävä tähän (VI = 6), sen
edessä vähennettävä tästä (IV = 4).
Muita esim.: MDCCCLXXXXIX = 1899,
MCMXXVII = 1927. — Meidän tavalliset,
n. s. arabialaiset n:mme lienevät
intialaista alkuperää; n. 400 e. Kr. ne
täydennettiin merkillä 0, joten
positsionijärjestelmä lukujen merkinnässä tuli
mahdolliseksi. Euroopassa ne tulivat käytäntöön
1200-1500-luvulla. Arabialaisten n:iden
muoto on vuosisatain kuluessa vaihdellut
suuresti. — 2. Järjestystä tai paikkaa
osoittava kardinaaliluku. — 3. Ohjelma-n.,
ohjelman osa, joka sinänsä muodostaa erillisen
kokonaisuuden. — 4. Aikakausjulkaisun erillinen
vihko. — 5. Suuruuden merkkinä yleensä
mielivaltaisesti käytetty n.-merkki. — ks. myös
Merkitsevät numerot. — vrt. Lankanumero.

Numerokirjoitus on musiikissa ollut
käytännössä monella eri tavalla: luuttu-,
kitara-, urku- ja pianonsa vellyksissä,
etenkin 1400-1600-luvuilla, kenraalibasson
merkinnässä, harmoniaopissa, koulujen
laulunopetuksessa, vrt. Pasigrafia.

Numers [nummers], Gustaf Adolf
von (1848-1913), suom. näytelmänkirjoittaja,
asemapäällikkö. Teoksia: hist. näytelmät „Eerikki
Puke" (1888, ilm. 1892), „Tuukkalan tappelu"
(1889) ja „Elinan surma" (1891, ilm. 1908) sekä
huvinäytelmä „Kuopion takana" (1890, ilm. 1891),
jotka olivat ruotsiksi kirjoitetut, mutta Bergbomin
toimesta ensiksi esitettiin Suom. Teatterissa; muita
huvinäytelmiä ,,Pastor Jussilainen".


G. A. v. Numers.

Numerus (lat.). 1. Matem.
Logaritmin käänteisfunktsioni, = se luku, jonka
logaritmi on = annettu luku. — 2. Kielit.
Luku, kieliopillinen muotokategoria,
joka ilmaisee esineiden tai toimittavien
henkilöiden luvun. N:ia on tav. kaksi,
singulaari l. yksikkö ja pluraali
l. monikko.

Numidia, nyk. Algeriaa vastannut
vanhanajan valtakunta; Masinissan (ks.t.)
laajentama, tehtiin Jugurthan (ks. t.)
sodan jälkeen 106 e. Kr. Rooman
alamaisvaltioksi, v. 46 e. Kr. maakunnaksi.

Numismatiikka (kreik.), rahatiede.
Sen tutkimusesineenä ovat eri maissa ja
eri aikoina lyödyt rahat sekä mitalit l.
muistorahat. N. tutkii, missä ja milloin
yksityinen rahakappale on syntynyt,
kuka sen on leimauttanut, selittää
rahoissa olevia kuvia ja kirjoituksia sekä
seuraa leimaamistaidon kehitystä. —
Suomessa toimii Numismaattinen
Yhdistys (per. 1914).
[Dannenberg-Regling (saks.).]

Nummela. 1. Rautatieasema
Hyvinkään-Karjaan rataosalla, Vihdin
kunnassa, 50 km Hyvinkäältä, 49 km
Karjaalta. — 2. N:n Keuhkotautiparantola.
ks. Keuhkotautiparantolat.

Nummi, tasainen, hiekkainen, kuiva,
tav. varpukasvillisuuden peittämä
maa-alue; meillä usein = kangas.

Nummi. 1. Kunta Uudenmaan
läänissä, Uudenmaan luoteisosassa,
Lohjan-järven pohjoispuolella; 202,2 km2,
4,072 as. (1926). Mäntsälän kartano.
— 2. Sama kuin Kaarina (ks. t.).

Nummilahti, Numlahti, maatila
Nurmijärvellä. Teollisuuslaitoksia.

Nummisuutarit, Aleksis Kiven (ks. t.)
huvinäytelmä.

Nummuliitit, huokoseläimiin
kuuluvia alkueläimiä, joiden rahanmuotoisista
kalkkikuorista tertiäärikaudella
muodostui suuria kalkkikivialueita.



Nunatakit, Grönlannin mannerjäästä
esiinpistävien vuorenhuippujen
grönlantilainen nimitys.

Nunc est bibendum (lat.), „nyt on
juotava" (Horatius).

Nuñez [nūnjeþ] l. Nunes,
lat. Nonius, Pedro (1492-1577), port.
matemaatikko ja tähtitieteilijä. Keksi
loksodromin (ks. t.), osoitti miten hämärän
pituus voidaan laskea, rakensi noonion
tapaisen kojeen.

Nuñez de Arce [nunjeþ de arþe],
Caspar (1834-1903), esp. runoilija.
Teoksia: valtiollinen runokokoelma
,,Gritos de combate" (1875), näytelmiä.

Nunna (lat.), luostarilupauksen tehnyt
nainen.

Nunnanlahti, Suomen Vuolukivi o.-y:n
omistama vuolukivilouhos N:n kylässä,
Juuan pitäjässä, Pielisjärven länsirannalla.

Nunnaperhonen (Lymantria monacha),
40-55 mm pitkä kehrääjäperhonen, jonka
valkoisissa etusiivissä on mustia,
teräväkulmaisia aaltoviivoja; takasiivet
harmaat. Toukka harmaanruskea, pitkin
selkää kulkee musta juova; syö varsinkin
kuusen neulasia ja on Keski-Euroopan
tuhoisimpia metsän tuholaisia. Suomessa
harvinainen.


Nunnaperhonen (ylempänä
toukka, alempana aikuinen).

Nuntius (lat.) tai nuntsio (it.),
paavin lähettiläs. — Nuntsiatuuri,
nuntiuksen toimi ja lähetystöhenkilökunta.

Nuolenpääkirjoitus l. kiilakirjoitus,
sumerilaisten keksimä, us. Etu-Aasian kansalla
m. m. babylonialaisilla ja assyrialaisilla
esikristillisellä ajalla käytännössä ollut
kirjoitusjärjestelmä, joka on saanut nimensä
siitä, että sen muodostavat erilaisiin yhtymiin
ryhmittyneet nuolenpään l. kiilan näköiset
merkit. Alk. n. oli kuvakirjoitusta, mutta
kehittyi tavukirjoitukseksi, kuitenkin
niin, että kullekin merkille jäi edelleen
alkuperäinen käsitearvonsa. Kirjoitusaineena
käytettiin savea, johon merkit painettiin
kolmisärmäisellä piirrinpuikolla.
— Nuolenpäämerkkejä käytettiin myös nuotteina.


Nuolenpääkirjoitusta.

Nuoli ks. Aseet.

Nuolihaukka (Falco subbuteo),
jalohaukan suvun pienimpiä lajeja, 30-34 cm:n
pituinen, päältä mustanharmaa, alta
kellanvalkea, mustatäpläinen; kurkku,
kaulansivut ja niska valkeat, silmien
alitse ja suupielistä alaspäin musta
juova, alaperä ruosteenpunainen. Syö
pikkulintuja, joita pyytää lennosta,
hiiriä ja suurehkoja hyönteisiä. Pesä
metsänreunassa, puussa; käyttää usein vanhaa
variksenpesää. Munia 3-4; kellanvalkeat,
ruskeatäpläiset. Yleinen maamme etelä- ja
keskiosissa. Rauhoitettu meillä kautta vuoden.


Nuolihaukka.

Nuolimyrkky, curare (ks. t.).

Nuolutauti, eläinl., taudin oire
nautaeläimissä, jolloin ne nuoleskelevat
kaikenlaisia esineitä, ruokahalu vähenee, eläin
laihtuu. N. voi johtua useasta syystä,
m. m. natrium- ja kalkkisuolain
puutteesta rehussa. Hoito perustuu syiden
poistamiseen.

Nuorajärvi, suurehko järvi Ilomantsin
pitäjässä, 147 m yli merenp. N:n kautta
virtaa Koitajoki (ks. t.).

Nuoramoinen ks. Nordenlund.

Nuoraportaat, köysiportaat,
kahdesta köydestä ja niiden väliin
kiinnitetyistä kapula- tai lauta-astimista tehdyt
riippuportaat. Käytetään paloportaina,
laivan sivulla j. n. e.

Nuorennos, jälleenkasvu (ks. t.).

Nuorentaminen, vanhuuden ilmiöiden
esiintymisen keinollinen vastustaminen.
Steinachin (ks. t.) kokeet ovat osoittaneet,
että sukupuolirauhasten erittämillä hormoneilla
on tärkeä osuus vanhuudenilmiöiden
ehkäisemisessä ja että niitä eri keinoin
ruumiiseen saattamalla voidaan aikaansaada n:ta.

Nuoren Wertherin kärsimykset,
Goethen (ks. t.) romaani.

Nuoren Voiman Liitto, harrastajien
yhtymä, kotipaikka Porvoo, muodostui
nuorisolehden Nuoren Voiman avustajista
ja lukijoista 1921. Jäseneksipääsyyn
vaaditaan määrätty harrastusnäyte.
Jäsenet liittyvät johonkin harrastuspiiriin,
joita on taiteellisia, teknillisiä
y. m., yhteensä n. 15. Nämä jakaantuvat
paikallisiin kerhoihin. Jäsenmerkki
kuparinen, erikoisen taitonäytteen



perusteella hopeinen (taitomerkki) tai
kultainen (mestarimerkki). Jäseniä v:n 1926
lopussa 1,248, hopeamerkkisiä 43,
kultamerkkisiä 2. Liitto on m. m. pannut
alulle radioharrastuksen maassamme,
järjestänyt vuosittain suuret talvijuhlat
työnäyttelyineen, julk. albumia „Tulenkantajat".

Nuoret työntekijät ks. Työväensuojelu.

Nuori Eurooppa, etupäässä Mazzini'n
(ks. t.) toimesta Sveitsissä 1834
syntynyt, jo 1836 hajonnut valtiollisten
pakolaisten tasavaltalainen liitto. Tähän
kuuluneista kansallisista yhdistyksistä
Mazzini'n johtama Nuori Italia (per. 1831)
pani toimeen epäonnistuneita kapinayrityksiä.

Nuori henkilö, lakit., on lapsi ja
ei-täysikasvuinen henkilö. Teko, joka
muuten on rangaistava, on jäävä rankaisematta,
jos sen tekee lapsi, ennenkuin on
täyttänyt 15 v. Kuitenkin voidaan 7 v.
täyttänyt lapsi panna kasvatuslaitokseen
taikka määrätä, että vanhempain tai sen,
jonka hoidossa ja valloissa lapsi on, tulee
lasta huoneessa toteensaatavasti kurittaa.
Jos 15 mutta ei 18 v. täyttänyt tekee
rikoksen, voidaan hänet tuomita
ainoastaan alennettuun rangaistukseen ja
kansalaisluottamuksen menettämisen sijasta
tuomitaan 18 v. nuorempi olemaan
määräajan, korkeintaan 3 v., todistajaksi
kelpaamattomana (Rikoslaki 3:1-2). Useissa
muissa maissa on perustettu
nuorisontuomioistuimia (ks. t.) käsittelemään
n:ten h:iden tekemiä rikoksia.

Nuori Italia ks. Nuori Eurooppa.

Nuori Saksa, kirjallinen suunta
1830-luvun Saksassa; ajoi kirjallisuudessa
vapaamielisiä ja kansanvaltaisia
pyrintöjä. Edustajia: Heine, Gutzkow, Laube,
Mundt y. m. Myös 1880-luvun saks. naturalistit
käyttivät itsestään samaa nimeä.

Nuorisontuomioistuimet l.
lastentuomioistuimet ovat
erikoistuomioistuimia alaikäisiä lainrikkojia
varten. Niissä noudatetaan sitä periaatetta,
että alaikäisiä ei ole pantava
rangaistusseuraamusten alaisiksi, vaan saatettava
osallisiksi tarkoituksenmukaisista
kasvatustoimenpiteistä. N. ovat siis
nuorisonhoitolaitoksia. Ensimmäinen n:ia
koskeva laki julkaistiin Yhdysvalloissa
(Illinoisin valtiossa 1899). Tätä nykyä
niitä on myös Austraaliassa, Kanadassa,
Belgiassa, Englannissa, Ranskassa,
Espanjassa, Sveitsissä, Saksassa, Unkarissa
ja Hollannissa. Ne ovat useimmiten
yhdenmiehen tuomioistuimia.

Nuorisoseuraliike. Lyseolaisen Juho
Hietasen 1881 Vaasan Lehdessä kehoitettua
perustamaan nuorisoyhdistyksiä tapojen
parantamiseksi sekä sivistyksen ja
kansallisen harrastuksen kohottamiseksi
kansannuorison keskuudessa perusti
palstatilallinen Matti Sippola kesällä 1881
Kauhavalle Suomen ensim. nuorisoseuran.
N. sai varman jalansijan 1890-luvulla,
kun Santeri Alkio perusti sille 1890
äänenkannattajan „Pyrkijä". V. 1895
pidettiin ensim. yleinen
nuorisoseurakokous, ja 1897 nuorisoseurat
järjestyivät Suomen Nuorison Liitoksi. Sen
puheenjohtajina ovat olleet: A. Grotenfelt
1897-99, Z. Castrén 1899-1910, S. Alkio
1910-13, N. Liakka v:sta 1913. — Liittoon
kuului 1926 yht. 18 keskusseuraa, joilla
oli yli 1,300 paikallisseuraa ja näissä n.
65,000 jäsentä. Äänenkannattajat
„Pyrkijä" ja „Nuorisoseura". Oma talo oli yli
700 seuralla. [Alkio, „Nuorisoseurakirja"
(1923); Ripsaluoma-Mäki, „Nuorisoseuratyön
opas" (1927); vuosikirja „Nuorten Liitto".]


Laihian nuorisoseuran talo.

Nuorisovakuutus, opintovakuutus (ks. t.).

Nuori Suomi. 1. Kirjallistaiteellinen
joulujulkaisu; ilmestyy v:sta 1891, aiemmin
Päivälehden, nyk. Suomen Kirjailijaliiton
julkaisema. — 2. Radikaalinen aikakauslehti,
ilm. 1906-07.

Nuori Voima, Porvoossa Werner
Söderström o.-y:n kustannuksella
ilmestyvä nuorisolehti, per. 1907.

Nuormaa, Severi (1865-1924), alk.
Nyman, sanomalehtimies ja kirjailija.
Julk. runokokoelmia, kuten „Kotoisilla
rannoilla", „Taistelujen mainingeissa",
„Niin olkoon", „Risti ja runo" y. m.

Nuorruttaminen, rakenneteräksen
lämpökäsittely, jonka tarkoituksena on
saada äkkivoimien rasittamiin koneosiin
riittävä sitkeys ja iskunkestävyys. N.
toimitetaan myöstämällä, karkaisemalla ja
lopuksi korkeaan lämpöasteeseen päästämällä.

Nuorsosialismi, aikaisemmin jyrkkiä
taistelukeinoja suositteleva suunta
Ruotsin sosiaalidemokratiassa.



Nuorsuomalainen puolue, 1894 per.
puolue, jonka erotti (vanhasta) suom.
puolueesta kansanvaltaisempi ohjelma;
alkuisin nuorsuomalaisuus oli lähtöisin
1880-luvun kirjallis-taiteellisista piireistä
(Ahot, Järnefeltit, K. Leino). Routavuosina
liittyi puolueeseen suom. puolueesta
henkilöitä, jotka eivät pitäneet oikeana sen
myöntyväisyyspolitiikkaa, ja nämä yhdessä
aikaisempien nuorsuomalaisten kanssa
muodostivat 1902 „perustuslaillisten
suomenmielisten puolueen". Puolueen
edustajaluku uudessa eduskunnassa oli 23-29;
pää-äänenkannattajana oli ensin
Päivälehti, sitten Helsingin Sanomat.
N:n p:n johtomiehiä ovat olleet m. m.
J. Castrén, E. Erkko, E. N. Setälä,
K. J. Ståhlberg, P. E. Svinhufvud. V:n 1918
uudessa puolue jaoituksessa n:n p:n enemmistö
liittyi edistyspuolueeseen (ks. t.).


N. M. K. Y:n XIX maailmankongressista Helsingissä  1926.

Nuorten Miesten Kristillinen
Yhdistys (lyh. N. M. K. Y.), yli maapallon
levinnyt krist. nuorisoliike. Sen perusti
1844 Lontoossa kauppa-apul. George
Williams (1821-1906). Liikkeen
tarkoituksena on nuorten miesten
uskonnollisen ja sen ohella ruumiillisen, älyllisen
ja siveellisen kehityksen edistäminen. Eri
maissa syntyneet yhdistykset liittyivät
Pariisissa pidetyssä ensim. kansainvälisessä
kokouksessa 1855 maailmanliitoksi.
Liiton keskuselimenä on v:sta 1878
Maailmankomitea, jonka kotipaikka on Genève.
Liiton maailmankongresseja on viimeksi
pidetty Edinburghissa 1913 ja — yhdeksästoista
— Helsingissä 1926. Liikkeeseen
kuului 1926 9,746 yhdistystä, joissa
1,6 milj. jäsentä, niistä poikia
alle 17 v. 456,350. Pääjulkaisuja ovat
kolmikielinen „Sphere" ja us. kielillä ilmestyvä
,,Jugend" (poikatyötä varten).
Ensim. N. M. K. Y. Suomessa
perustettiin Helsinkiin 1889. Nyk.
muodostavat N. M. K. Y:t yhdessä Nuorten
Kristillisten Yhdistysten kanssa, joissa myös
naisjäseniä, Suomen Nuorten Kristillisen
Liiton. V. 1926 oli Liitossa yhdistyksiä
ja yhtymiä (m. m. Rautatieläisten
Kristillinen Yhdistys) 245, joissa jäseniä
17,000; niistä miehiä 5,000, naisia 6,500,
poikia ja nuorukaisia 3,500 ja tyttöjä 2,000.
32 yhdistyksellä oli oma talo. — Liitto
ylläpitää Suomussalmella Betania-orpokotia
25 lasta varten. Eräät (Helsingin,
Viipurin, Turun, Tampereen ja Oulun)
N. M. K. Y:t harjoittavat poikien kesken
yhteiskunnallista toimintaa
(Mars-pikatoimistot, paikanvälitys, poikien
katutyön valvonta). Suuremmissa
yhdistyksissä on uskonnollisen työn ohella
opinto-, kerho- y. m. sivistysohjelmaa.
Urheilua varten on alajärjestö Suomen N. M.
K. Y:n Urheiluliitto, laulua varten
Suomen N. K. L:n Laulajat, poikatyötä
varten Suomen N. M. K. Y:n Pojat.
[„1913-1926 Bericht des Weltkomiteea"
(1926); Louhivuori, „Neljännesvuosisataa
nuorisotyötä" (1915); Tunkelo y. m.,
„Kristillinen nuorisotyö" (1920);
Karilas, „Joka poika" (1922).]

Nuorten Naisten Kristillinen
Yhdistys (lyhennys N. N. K. Y.),
kansainvälinen krist. nuorisoliike, per.
Englannissa 1877 (tavallaan jo 1855). Se
toimii naisten keskuudessa samalla tapaa
kuin N. M. K. Y. miesten. V. 1894 per.
sen maailmanliitto, joka työskentelee 47
maassa ja jonka jäsenluku on n. 1 milj.
Suomeen perustettiin N. N. K. Y.
1890-luvulla, järjestyi varsinaisesti 1896.
Paikallisyhdistykset (74, jäseniä n. 5,200)
ovat 1902 perustetun N. N. K. Y:ten



Liiton jäseniä. Yhdistysten laajakantoisemmasta
yhteiskunnallisesta toiminnasta mainittakoon
lasten-, täysihoitolais-, matkustaja-, kesä-
ja lepokodit sekä ruokalat, Lapissa
lähetysasema „Riutula". Liiton äänenkannattajat
ovat Kotia Kohti ja Mot Hemmet; joulujulkaisut
Betlehemin Tähti, Betlehemsstjärnan, Joulukuusi
ja Julgranen.

Nuorteva, Väinö (s. 1889),
sanomalehtimies, ,,Uuden Suomen" Olli.
Julk. pakinakokoelmia y. m.

Nuortijoki, Tulomajoen (ks. t.) latvahaara,
— Nuortijärvi, Nuotjärvi,
n. 65 km pitkä, mutkikas järvi Kuollan
niemimaan länsiosassa, Imanterosta luoteeseen.
Laskee Tuloma jokea myöten Kuollavuonoon.
Rannalla N:n (Notozerskin) kylä.

Nuortitunturi, Suomen itärajalla,
Savukosken pitäjässä, 503 m yli merenp.
N:lta saa alkunsa Nuortijoki.

Nuorturkkilaiset, turk. uudistuspuolue,
synt. n. 1860. Sen pyrkimyksenä oli
perustuslain aikaansaaminen, mikä 1908
n:n toimeenpaneman vallankaappauksen
avulla onnistuikin. Siitä pitäen he ovat
yleensä johtaneet Turkin kohtaloita,
mutta joutuivat maailmansodan jälkeen
taka-alalle.

Nuorunen, luonnonkaunis tunturi
Kuusamossa, Tavajärven itärannalla,
Ukonvaaran pohjoispuolella. 585 m yli
merenp.

Nuoruuden tylsistyminen (dementia
præcox), yhteinen nimitys eräille
semmoisille mielisairauksille, jotka yleensä
alkavat puberteetti-iällä tai kohta sen
jälkeen. Potilas on ärtyisä ja tyly, käy
taudin edetessä yhä vihaisemmaksi ja
oikukkaammaksi, toisinaan taas umpimieliseksi
ja toimettomaksi, kaikki jalot tunteet häviävät.

Nuotta ks. Kalastus, II os., p. 219.

Uudemman ajan nuotteja



Nuotti (lat.), mus. 1. N:t ovat
merkkejä, jotka osoittavat sävelten tason ja


Bysanttilaisia neumeja. (Alarivi kreik.
kirjaimia.)


Länsimaisia neumeja, 800-luvulta
(Alleluia).


Neumeja 900- ja 1000-luvulta. (Perfice gressus
meos.) Viiva punainen.


Neumeja 1100—1200-luvulta. (Liberator  meus.)
2:nen viiva punainen, 4:s viiva keltainen.


Koraalinuotteja
1100-luvulta.


Mensuraalinuotteja
myöhäsemmältä keskiajalta.

keston. Sävelten kesto käy ilmi nuottien
muodosta, jossa esiintyy 3 osaa: pää l.
nuppu, kaula l. varsi ja lippu l. vaka.
Nuottien osoittama sävelten kesto on vain



suhteellinen. Sävelten tason ilmaisevat
n:t nuottiviivaston ja nuottiavaimien
avulla. — 2. = sävelmä, esim. virren
,,nuotti".

Nuottiavain, klaavi (ks. t.).

Nuottijärjestelmä, mus., on syntynyt
keskiajan neumeista (ks. t.), joista se on
saanut havainnollisuutensa. Nuottien
nimet ovat periytyneet vanhanajan
kirjain-nuottikirjoituksesta. Sävelten
kestoja osoittavat nuottien muodot
kehittyivät keskiajan jälkipuoliskolla
moniäänisen sävellyksen yhteydessä
(vrt. Mensuraalinuotit). Viimeiseksi
vakiintuivat, uudenajan musiikkikäytännön
vaatimuksesta, n. s. kromaattiset (eli
muunnos-) merkit.

Nuottiviivasto, mus., muodostuu
viidestä yhdensuuntaisesta vaakasuorasta
viivasta sekä neljästä viivojen lomissa
olevasta samanlevyisestä välistä. Nuotit
merkitään, C-duuri-asteikon perustuksella,
asteittaisen säveltasonsa mukaisesti
n:n viivoille ja väleihin ynnä sen
ylä- ja alapuolelle. N:n jatkona käytetään
lyhyitä apuviivoja, esim.



Nupukivet ovat suorakulmaisen
särmiön muotoon muokatulta katukiviä.
N:ksi sopivan kiven tulee olla
mieluimmin hienorakeista ja kovaa, mutta
kuitenkin hyvästi lohkeavaa. Sellaista on
Suomessa tavattu Putsaarella
Uudenkaupungin edustalla ja Bergössä
Hiittisissä, joissa paikoissa n:iä myös
valmistetaan.

Nurhag l. nurag,
linnoituksentapainen rakennus, jollaisia
oli Sardiniassa esiroomal. aikana.

Nurjahduslujuus l. nyrjähdyslujuus
tulee kysymykseen pitkissä puristuksenalaisissa
kappaleissa, patsaissa y. m., jotka pyrkivät
keskeltä taipumaan l. nurjahtamaan, koska voima
ei koskaan vaikuta aivan kappaleen
keskiviivaa pitkin eikä ainekaan ole aivan
tasaista. N. riippuu paitsi aineen laadusta
ja kappaleen mitoista myöskin siitä,
miten se on kiinnitetty; se lasketaan

π2 . E . I
Eulerin mukaan yhtälöstä P = w —————,
l2

missä P on puristava voima, w
kappaleen kiinnitystä voista johtuva kertoin,
E aineen kimmomoduuli, I kappaleen
poikkipinnan jatkavaisuustäsmä ja l sen
pituus.

Nurmes. 1. Kauppala (v:sta 1876)
Kuopion läänissä, Pohjois-Karjalassa,
Pielisjärven pohjoispäässä. Yhteiskoulu.
— 2. Rautatieasema, Karjalan radan
pääteasema, 160 km Joensuusta. — 3. N:n
maalaiskunta; 1,713,9 km2, 10,637 as.
(1926, yhteensä kauppalan kanssa).


Nurmes.

Nurmi, ruohoa kasvava kenttä. —
Peltokasviviljelyksessä nimitetään
heinäpeltoa usein kylvö- l. rehu-n:ksi.

Nurmi. 1. Sulfiittiselluloosatehdas
Vahvialan pitäjässä, per. 1889, omistaja
v:sta 1909 O.-y. Nurmi a,-b., osakepääoma
2,878,000 mk. — 2. Rautatieasema
Viipurin-Kouvolan rataosalla Vahvialan
kunnassa, 18 km Viipurista.

Nurmi, Paavo (s. 1897), turkulainen
urheilija. Kilpaili ensi kerran 1914.
Voltti 1920 Antverpenin Olympialaisissa
10,000 m:n ja murtomaajuoksun, 1924
Pariisin Olympialaisissa 1,500, 3,000,
5,000 m:n ja murtomaajuoksun. N:n
nimissä oli 1926 yli 30 maailmanennätystä.
Valtioneuvosto on 1924 teettänyt
kuvanveistäjä V. Aaltosella pronssipatsaan
N:sta. Kuva liitteessä Juoksu.
[Kaila (1925).]

Nurmijärvi, kunta Uudenmaan
läänissä, Keski-Uudellamaalla; 375,9 km2,
7,430 as. (1926). Rajamäen hiiva- ja
viinatehdas, N:n lääkelaboratorio (ks.
Koponen), Raalan kartano. N.
on A. Kiven syntymäpitäjä.

Nurmijärvi, maanviljelysseutu Pinen
kauntissa Minnesotassa Yhdysvalloissa;
per. 1894. Vankka suomalaisasutus.

Nurmikka (Poa), heinäkasvisuku.
Meillä yleisimmät lajit niityillä,
tienvierillä y. m. s. paikoilla kasvava
niitty-n. (P. pratensis)
ja pihamailla kasvava kylä-n.
(P. annua).




Nurmilauha ks. Lauha.

Nurminen, John Nurminen o.-y.,
Helsingissä, -speditsioniliike, per. 1886,
osakeyhtiönä v:sta 1919, osakepääoma 8 milj. mk.

Nurmio, Heikki (s. 1887),
jääkäri-everstiluutnantti, Kadettikoulun johtaja
v:sta 1925. Sepittänyt Jääkärimarssin.
Julk. ,,Jääkärin päiväkirja", ,,Viipurin
valloitus" (jääkärimajuri Grandellin kera),
,,Sotataidon kehitys vanhalla ajalla" sekä
salanimellä Aarne Mustasalo kaksi
poikien kirjaa.

Nurmipuntarpää, alopekuuri (ks. t.).

Nurmo. 1. Kunta Vaasan läänissä,
Etelä-Pohjanmaalla; 261,0 km2, 5,122 as.
(1926). Kouran höyrysaha. — 2. Rautatieasema
Seinäjoen-Kokkolan rataosalla N:n kunnassa,
5 km Seinäjoelta.

Nurmonjoki, Lapuanjoen lisäjoki.

Nutatsioni. 1. Tähtit. Presessionin
(ks. t.) ohella voidaan Maan akselin
asemassa ekliptikaan verraten huomata
pienempiä jaksoittaisia vaihteluja, joita
nimitetään n:eiksi. Nämä aiheutuvat
Kuun ja Maan välisen vetovoiman
vaihteluista, riippuen Kuun radan asemasta
Maahan verraten. Niiden jakso on,
samoin kuin Kuun solmujen, n. 19 v.,
ja laajuus 17". — 2. Kasvit. Kasvavien
kasvien itsemääräisiä (autonomisia)
taipumisliikkeitä kasvin kasvaessa. Esim.
kiertokasvien varrenpäiden kiertävät
liikkeet, silmun lehtien käyristyminen.

Nuuska ks. Tupakka.

Nuutajärvi (ruots. Notsjö),
allodisäteri Urjalassa ja siinä oleva
lasitehdas (per. 1795, omistaja Costiander & Co).

Nuutinen, Lassi (k. n. 1763),
maanviljelijä. Laski 1743 ominpäin nyk. Enon
pitäjässä olevan Sarvingin järven kaivamalla
viemärin Jakojärveen; näin saatiin uutta
viljelysmaata n. 1,5 neliöpenik.

Nya Argus ks. Argus.

Nya Dagligt Allehanda [nya dā-],
tukholmalainen kahdesti päivässä ilmestyvä
vanhoillinen sanomalehti; per. 1859.

Nyangve, Njangve (ks. t.).

Nyanssi (ransk.), vivahdus.

Nyanza, Njansa (ks. t.).

Nya Pressen [nya], Helsingissä
1883-1900 ja 1905-14 ilmestynyt kiihkoruots.
sanomalehti.

Nyasa, Njassa (ks. t.).

Nya Sverige [nya svärje],
Det N. S., tukholmalainen
konservatiivinen aikakauskirja, per. 1907.

Nyberg [nybärj], Alfred
(1846-1909), suom. insinööri,
satamanrakennusopin prof. Pietarissa, Suomen
Tie- ja Vesirakennusylihallituksen päällikkönä
1896-1903. Us. valtion komiteojen jäsen.
— Nyberg, Julia Kristina
(1785-1854), o. s. Svärdström, ruotsink.
uusromanttinen runoilija, salanimi
Euphrosyne. — Nyberg, Mikael
(s. 1871), suom. laulusäveltäjä. Musiikin
lehtorina Sortavalan seminaarissa
1898-1917, Jamilahden lepokodin ja v:sta 1920
Raja-Karjalan kansanopiston johtaja.

Nybergh [nybärj], August
(1851-1920), suom. lakimies. Senaattorina
Oikeusosastossa 1898-1900, sen varapuheenjohtaja
1917-18, Oikeustoimituskunnan päällikkönä
1905-09, Korkeimman Oikeuden presidentti 1918-20.
Us. valtiopäivillä, kauan lainvalmistelukunnassa.
Maasta karkoitettuna 1903-04.

Nyblæus [-lē'-], Axel (1821-99),
ruots. filosofi, prof. Lundissa 1856-86. Teoksia:
,,Den filosofiska forskningen i Sverige
från slutet af adertonde århundradet".

Nyblin [-ī'n], Daniel (1856-1923),
norjalaissyntyinen valokuvaaja, tuli
Suomeen 1876. Edistänyt suuresti
valokuvauksen harrastusta maassamme. Julk.
valokuvauksen oppikirjoja ja
aikakauslehteä Nyblinin Tietolipas.

Nyblom [nyblum], Carl Rupert
(1832-1907), ruots. esteetikko ja runoilija.
Prof. Upsalassa 1867-97. Julk.
runokokoelmia, muistelmia, taidehist. teoksia.
,,Estetiska studier" ja Runebergin
koottujen teosten toisen painoksen.

Nybom [nybum], Fredrik
(s. 1838), Kansallis-Osake-Pankin pääjohtaja
1892-1914.

Nyborg [nyborj], kaup. Tanskassa
Fynin saaren itärannalla.
Höyrylauttayhteys Korsöriin. 9,500 as.

Nyborgin kreivikunta [ny-], 1652
Arvid Wittenbergille läänitetty, käsitti
Jouhion l. Parikkalan ja Uukuniemen
pogostat Käkisalmen läänissä.

Ny Carlsbergin Glyptoteekki [ny kā-],
oluenpanija Carl Jacobsenin 1888
perustama taidekokoelma Kööpenhaminassa,
sijoitettu 1892-97 rakennettuun ja 1902
laajennettuun museotaloon. Vars.
kuvanveistokokoelma, jossa antiikkista, ransk.
ja tansk. taidetta, on erikoisen
huomattava, ks. kuvaliitettä Kööpenhamina.

Nydamin suo [ny-] (tansk.
Nydam Mose), Tanskan Slesvigissä
Alssundin lahden pohjukassa oleva suo, josta
1859-63 tehtiin arvokkaita muinaislöytöjä
400-luvulta, m. m. kaksi soutulaivaa (nyk.
Kielin museossa).

Nydepilari, pilari, johon vaikuttaa
holvista, kaaresta y. m. tuleva vino
rasitus. Rakennetaan myöskin seinätueksi.



Nyenskans, Nevanlinna (ks. t.).

Nyhamn [ny-], saari Ahvenanmeressä,
15 km Maarianhaminasta etelään.

Nyiregyháza [njiredjhāza], kaup.
Koillis-Unkarissa. Maataloustuotteiden
kauppaa. 43,000 as.

Nykjöbing [nykjö-] 1. Nyköbing,
kaupunkeja Tanskassa. — 1. Falsterin
saaren länsirannalla. Ravinto- ja
nautintoaineteollisuutta. 13,000 as.
— 2. Limvuonossa olevalla Mors-saarella.
8,500 as. — 3. Själlandin pohjoisrannikolla,
Ise-fjordin rannalla. 3,600 as.

Nyks (kreik.), kreik. tarustossa yön
jumalatar. — Nyktofobia, pimeänpelko.

Nykyaika, Kasimir ja Eino Leinon
1898-99 toimittama kirjallinen aikakauslehti.

Nykyarvo, esineen (rakennuksen,
koneen y. m. s.) arvo käsillä olevalla

v—vn
hetkellä. N. saadaan kaavasta ————. U, jossa
v

U on esineen uudisarvo, v arvioitu
kestävyysaika vuosissa ja vn ikä vuosissa.

Nyköping [nytšö-], kaup. Ruotsissa,
Itämeren lahteen laskevan N:n joen
suulla. Keskiaik. linna. Kutoma- ja
huonekaluteoll. N. oli keskiajalla
Ruotsin huomattavimpia kauppakaupunkeja.
12,200 as.

Nyköpingin pidot [nytšö-]. Kuningas
Birger Maununpoika houkutteli 1317
veljensä herttuat Eerikin ja Valdemarin
Nyköpingiin muka pitoihin, mutta
vangitutti heidät; herttuat kuolivat
Nyköpingshusin linnan vankityrmässä.

Nylander [-a'-], Hannes
(s. 1873), suom. karja- ja meijeritalousmies,
maatalousneuvos; karjanhoidon ja
meijeritalouden ylitarkastaja Maanviljelys,
hallituksessa 1906-17, kotieläinhoito-osaston
johtaja 1917-26. Julk. karjataloutta koskevia
oppikirjoja. — Nylander, Johan
(1698-1761), Porvoon piispa 1745-61.
— Nylander, John William
(s. 1869), Suomen ruotsink. kirjailija. Teoksia
suomen.: „Suuri lähetystö", ,,Metsolan
pojat", „Merenkyntäjiä". — Nylander,
William (1822-99), suom. kasvitieteilijä,
kuuluisa jäkäläintutkija, kasvit, prof. Helsingissä
1857-63, minkä jälkeen eli loppuikänsä Pariisissa
määräillen siellä hänelle maapallon eri osista
lähetettyjä jäkäliä, julkaisten useita
jäkälämonografioja, selvitellen jäkäläin
luonnollista järjestelmää ja tutkien
niiden sisärakennetta, N. vastusti sitä nyk.
vallitsevaa käsitystä, että jäkälät ovat
sienistä ja levistä muodostuneita
kaksoiseliöitä. Julk. 1875-82 yhdessä J. P.
Norrlinin kanssa suom. jäkäläeksikkaatin
„Herbarium Lichenum Fenniæ". N:n julkaisuja
on yht. n. 300, hänen selittämiensä uusien
lajien luku us. tuhansia. Hänen kokoelmansa
ovat Helsingin Yliopiston hallussa v:sta 1878.


William Nylander.

Nylanderin reagenssi, seignettisuolan
ja vismuttinitraatin alkalinen liuos,
herkkä rypälesokerin tunnus. Käytetään
virtsaa tutkittaessa.

Nylund [ny-], Felix (s. 1878),
suom. kuvanveistäjä. Töitä: „Mies ja nainen",
„Aamu", muotokuvia.

Nymfi (kreik.), luonnotar, nuori nainen.

Nymfomania (kreik.), sairaalloisesti
kiihoittunut sukupuolivaisto naisissa,
usein mielisairauden oire.

Nymphæa ks. Lummekasvit.

Nymphenburg [nymfenburhj],
Münchenin kaupunginosa, jossa komean
puiston ympäröimä N:n linna (rak.
1663-n. 1750) ja posliinitehdas.

Nynäs [nynēs]. 1. Nyynäisten kartano
(ks. t.). — 2. Maatila Heinolan pitäjässä.
Kuulunut Ramsayn suvulle.

Nynäshamn [nynēs-], kauppala
Ruotsissa Tukholmasta etelään. Jäätön satama.
Huvila-asutusta, merikylpylä, 4,000 as.

Nypläys. Pitsien n. toimitetaan tav.
n.-tyynyllä. Etelä-Hämeessä,
Uudellamaalla ja Raumalla käytetään
pyöreitä, pehmustettuja, pöydällä pidettäviä
n.-tyynyjä, joiden yläosassa on rulla.
Rullan ympäri kääritään Raumalla pergamenttinen
pitsinmalli, jonka reikiin pistetään kutoessa
neuloja. Rihmat kääritään papeloille
l. puupalikoille, joita liikutellaan aina
sen mukaan, kuinka rihmoja risteillään ja
yhdistellään mallin mukaisesti.
Etelä-Karjalassa käytettiin pitkähköjä
n.-tyynyjä, jotka kiinnitettiin
pystyyn, kehräpuun tapaiseen lautaan, jonka
alaosalla nyplääjä istui. Teollisuudessa


Nypläystyyny.



käytetään n.-konetta, jossa
lankapuolat kulkevat kukin omaa uraansa,
joita ei voida muuttaa, joten kukin kone
soveltuu vain määrätyn kuosin n:seen.
[Pekkola (1925).]

Nyrén [-ē'n], Magnus (1837-1921),
ruots. tähtitieteilijä, toimi Pulkovan
keskusobservatorion palveluksessa m. m.
Pulkovan tähtiluettelon valmistuksessa.
Tutkinut tähtit. kojeiden teoriaa ja
määrännyt tärkeitä tähtit. vakioita.

Nyrjähdyslujuus ks. Nurjahduslujuus.

Nyrkkeily, boksaus, määrättyjen
sääntöjen mukaan tapahtuva kahden
kilpailijan välinen nyrkkitaistelu.
Kilpailua varten aidataan pylväisiin
kiinnitetyillä köysillä 16-36 m2:n suuruinen
neliö. Kilpailijoilla on ohut puku,
korottomat ja piikittömät kengät, käsissä
pehmustetut nahkakintaat, kummallakin
avustaja (sekondi), jonka kilpailun
aikana on pysyttävä köysirenkaan
ulkopuolella. Harrastelijanyrkkeilijäin
kilpailuaika on 10 min. jaettuna kahteen
3:n minuutin ja yhteen 4:n minuutin
erään, jotka 1 minuutin väliajat
keskeyttävät. Ammattinyrkkeilijäin kilpailu
käsittää tav. 15 erää. Voitettu on se, joka
tulee lyödyksi kumoon, eikä 10 sekunnin
kuluessa kykene nousemaan. Jos taistelu
ei lopu näin, lasketaan tulos pisteissä.
Luvallisia ovat iskut vastustajan
yläruumiiseen ja päähän, kiellettyjä navan
alapuolelle ja maassa pitkällään olevaan
vastustajaan, johon ei myöskään
milloinkaan saa tarttua. — Kilpailijat jaetaan
painonsa mukaan kahdeksaan sarjaan
rajojen ollessa 51, 53,5, 57, 61, 66,5, 72,5


Nyrkkeily: vasemman käden suora, jonka
vastustaja (oik.) sukeltamalla  on väistänyt, lyöden
samalla vasemman koukun vatsaan.


Edellisestä välittömästi lyöty oikea yläkoukku
(uppercut) alas leuan kärkeen. Vasen käsi
valmiina koukkulyöntiin leukaan.

ja 79,5 kg. — N. on ollut 1700-luvun
alkupuolelta suosittu urheilu angls. maissa,
joissa etupäässä sivistyneistö ja
koululaiset sitä harjoittavat, mutta vasta
1900-luvulla se kotiutui Keski-Eurooppaan,
Suomeen vakinaisemmin v:n 1918 jälkeen.
Ammatti-n. on varsin kovaa urheilua,
joka vaatii lujaa terveyttä ja
pitkäaikaista harjoittelua. — Kuuluisimmat
maailmanmestarit ammattinyrkkeilijöistä
ovat olleet J. J. Corbett 1892-97, R.
Fitzsimmons 1897-99, J. J. Jeffries
1899-1905, Jack Johnsson (neekeri) 1908-15,
Jess Willard 1915-19, Jack Dempsey 1919-26,
Tunney v:sta 1926. [Carpentier (1923).]

Nyrkkivalta, omankädenoikeus.

Nürnberg [nyrnberhj], kaup.
Pohjois-Baijerissa Pegnitzin varrella. N. on
Saksan parhaiten säilyneitä vanhoja
kaupunkeja. Sen keskiaik. kaupunginosa
on torneilla ja vallihaudoilla


Vanhaa Nürnbergiä.



varustetun muurin ympäröimä. Keisarin
linna 1000-luvulta, kirkkoja kuten St.
Sebalduskirche (valm. 1377), jossa P.
Vischerin valmistama Pyhän Sebaldukseri
sarkofagi, ja St. Lorenzkirche (rak.
1274-1477), jossa Adam Kraftin -sakramentti
-säiliö, raatihuone 1600-luvulta y. m.
Germanisches Museum, jossa taide- ja
hist. kokoelmia. Huomattava teollisuus:
metallituotteita, leikkikaluja, lyijykyniä
(vrt. Faber), kemikaalioita, panimoita
y. m., humalan kauppa maailman suurin.
400,000 as. — N. oli 1400- ja 1500-luvuilla
valtiollisesti, taloudellisesti ja
sivistyksellisesti Etelä-Saksan keskus,
vapaa valtakunnankaupunki 1219-1806;
1632 Kustaa II Aadolfin päämaja.

Nyrop [ny-], Kristoffer
(s. 1858), tansk. kielimies ja kirjallisuudentutkija,
prof. Kööpenhaminassa v:sta 1894.
Pääteokset: „Grammaire historique de la
langue française" (1899-1913), „Den
oldfranske Heltedigtning" (1883), muita
,,Suudelma" (suomen.), „Ordenes liv". —
Nyrop, Martin (1849-1921), tansk.
arkkitehti. Päätyö Kööpenhaminan raatihuone,
ks. kuvaliitettä Kööpenhamina.

Nys [nis], Ernest (1851-1920),
belg. oikeusoppinut, huomattava kansainvälisen
oikeuden tutkija. Pääteos: ,,Le droit international,
les principes, les théories, les faits" (1904-06).

Nyskoga [nyskūga], kunta Ruotsissa,
Vermlannissa, läh. Norjan rajaa. Suomalaisasutuksen
rippeitä.

Nyström [ny-], Anton (s. 1842j,
ruots. lääkäri ja kirjailija, Tukholman
työväenopiston perustaja ja ensim. johtaja
1880-1908. — Nyström, Gustaf
(1856-1917), suom. arkkitehti. Suunnitellut
Valtionarkiston, Säätytalon (ks. n.,
kuvia), Turun taidemuseon, Yhdyspankin
liiketalon y. m. pankki- sekä eräitä
Helsingin Yliopiston rakennuksia. —
Nyström, Usko (1861-1925), suom.
arkkitehti, Teknillisen Korkeakoulun lehtori
1908-25. Töitä: Imatran valtionhotelli,
Porin Cygnæuksenkoulu y. m.

Nystyrätauti, tuberkuloosi (ks. t.).

Nyynäisten kartano, virkatalo Lemun
(aik. Nousiaisten) pitäjässä. Juustomeijeri.
Kuulunut m. m. Djeknin, Bitzin, Bielken ja
Flemingin suvuille.

Nyyrikki, metsänhaltia, tav. Tapion
poika, ehkä sama kuin Jyrki (vrt. Yrjänä).

Nyystölä, kylä Padasjoen kirkolta
4 km etelään. Siellä Ivar Arvidinpoika
Tavast tammik. 1597 tuhosi nuijamiesjoukon.

Näennäinen suuruus, tähtit.,
taivaankappaleen halkaisijan näkökulma, vrt.
Suuruusluokka, tähtit.

Nägeli [nē-], Carl von
(1817-91), sveits.-saks. kasvitieteilijä, prof.
Freiburgissa, Zürichissä ja Münchenissä.
Kasvianatomian ja soluopin perustajia;
tutki myös bakteereja ja käymisilmiöitä.

Näkinkenkä, kotiloista, simpukoista
tai niiden kuorista käytetty nimitys.

Näkinpartaiset (Characeæ), hauraita,
usein kalkkiutuneita, suolattomien tai
vähäsuolaisten vesien pohjassa kasvavia leviä.

Näkki (ruots.), vedenhaltija, vetehinen.

Näkyleipä, juutalaisilla alttarille
asetettu leipä, ruokauhri Jumalalle.

Näköharhaukset, pseudoskooppiset
ilmiöt, suuruus- ja suuntasuhteiden


Suuntaharhaus: yhdensuuntaiset suorat
näyttävät käyriltä.

väärät arvostelut, joiden aihe ei
ole silmän rakenteessa, vaan nähdyn
arvostelemista vaikeuttavissa
häiritsevissä tekijöissä, vrt.
myös Irradiatsioni.


Perspektiiyinen
harhaus: yhtäpitkät
henkilökuvat näyttävät
eripitkiltä.

Näköhermot, selkärankaisten toinen
aivohermopari, oikeastaan aivojen
pullistumina syntyneet. Niiden tyviosat
käyvät ristiin aivojen ventraalipuolella.
Tästä risteyksestä jatkuvat varsinaiset
n. silmäonteloon; niiden hermosäikeet
hajautuvat silmän verkkokalvoon.

Nälkävuodet, katovuodet (ks. t.).

Näppäimistö, kirjoitus- ja
latomakoneen vipusarja; kutakin vipua,
näppäintä, painettaessa syntyy vastaava
kirjain, vrt. Klaviatuuri.

Närhi (Garrulus glandarius),
36-38 cm pitkä varislintu; pääväri
punaisenharmaa, pyrstö mustahko, yläperä
valkoinen. siivet mustat, siipisulat
valkoreunaiset, käsisulkien peitinhöyhenet
siniset, mustajuovaiset. Koko maassamme
yleinen. Asuu metsissä. Kaikkiruokainen.
Pesä havupuussa, munia 5-7, ruskeanharmaita,
ruskeatäpläisiä. Kuva värikuvaliitteessä
Lintuja.



Närhi, Otto (1864-1904), näyttelijä,
Kansallisteatterissa v:sta 1892.

Närke (aiemmin Nerike l. Närike),
maakunta Keski-Ruotsissa, Vetterin ja Hjälmarenin välillä.

Närpiö (ruots. Närpes). 1. Ruotsink.
kunta Vaasan läänissä Etelä-Pohjanmaalla
Pohjanlahden rannikolla; 562,8 km2,
12,082 as. (1926). Vauras maanviljelyspitäjä;
us. sahoja. Kansanopisto (Närpes lantmanna-
och husmoderskola). Harmaakivikirkko v:lta
1435. Heinäk. 1808 Närpiön talonpojat,
jotka olivat karkoittaneet venäläiset, kärsivät
Finnbyn sillan lähellä tappion; muistomerkki.
— 2. Rautatieasema Kaskisten Perälän
rataosalla N:n kunnassa, 12 km Kaskisista.

Närte, suorakaidepohjainen eloauma.

Närästys, näränpoltto,
mahalaukusta ruokatorveen ja nieluun nouseva
polttava tai kouristuksen tapainen
kivuntunne, joka enimmäkseen aiheutuu
liiallisesta haponmuodostuksesta mahalaukussa.

Näse [nē-], kaksi maatilaa, toinen
Pernajassa, toinen vastapäätä Porvoon kaupunkia.

Näsegård, Latokartano (ks. t.).

Näsijärven pahvitehdas. A.-b. N. P.
o.-y., Pispalan esikaupungissa Tampereella.
Per. 1893, osakepääoma 2 milj. mk.

Näsijärvi, Satakunnan itäosassa,
Hämeen läänissä, n. 4 penik. pitkä ja
5-7 km leveä, paikoin 59 m syvä, 95 m
yli merenp.; laskee Pyhäjärveen
Tammerkosken kautta. N:een purkautuvat
Ätsärin, Pihlajaveden ja Keuruun reitit,
jotka yhtyvät Ruovedessä ja siitä laskevat
Muroleen kosken ja kanavan kautta N:een.

Näsilinna (ennen Milavida),
kaksikerroksinen renessanssityylinen tiilinen
huvila Tampereella, Peter von Nottbeckin
rakennuttama, valmistui 1899, kaupungin
ostama 1905, v:sta 1908 pääasiassa
Hämeen Museona,

Näsiä (Daphne mezereum), matalahko
Thymeleaceæ-heimoon kuuluva pensas; kasvaa
maamme eteläosien lehtometsissä joks. yleisenä,
pohjoisempana harvinaisempana; joskus
koristuskasvinaviljelty. Kukkii ennen lehtimistään,
kukat tiheissä viuhkoissa, kauniin sinipunaiset,
hyvätuoksuiset. Hedelmä punainen, myrkyllinen marja.


Näsiä.

Nässjö [nēsšö], kaup. Etelä-Ruotsissa,
Jönköpingistä itään. Huonekalu- ja kutomateoll. 9,000 as.

Nätkelmä (Lathyrus), hernekasvisuku.
Yleisin laji keltakukkainen, rehukasvina
arvokas niitty-n. (L. pratensis).

Näveri ks. Pora.

Näytelmä (saks. Schauspiel), draama
(ks. t.) yleensä; sellainen draama, jonka
vakava toiminta päättyy sovinnollisesti.

Näytelmäninous ks. Draama.

Näyttelyt. Ensim. uudenaikaiset n.
pantiin toimeen 1700-luvulla, Ne olivat
taide- ja taiteelle läheisten
teollisuushaarain n:ja. Sittemmin n.
laajentuivat niin, että ne lopulta sulkivat
piiriinsä koko taloudellisen, vieläpä
yhteiskunnallisenkin elämän. Suomessa pantiin
ensim. teollisuusnäyttely toimeen 1876
Helsingissä. Ensim. yleinen kansainvälinen
näyttely oli Lontoon maailmannäyttely
1851. Myöhemmin pidetyistä
maailmannäyttelyistä mainittakoon: Pariisin
1855, Lontoon 1862, Pariisin 1867, Wienin
1873, Philadelphian 1876, Pariisin 1878,
Pariisin 1889, Chicagon 1893, Pariisin
1900, S:t Louis'n 1904 ja San Franciscon
1915. N:llä oli alkujansa etupäässä
opettava ja herättävä tarkoitus.
Sittemmin ne muuttuivat pääasiassa reklaami-,
myynti- ja huvittelutilaisuuksiksi. vrt. Messut.

Näyttäjäprosentti, metsänh., on
prosentti, joka osoittaa metsän puuvaraston
arvolle ja peruspääomalle (maanarvolle.
uudistus- ja hoitokustannuksille sekä
metsää rasittaville veroille) kasvavan
metsän vuotuisen arvonlisäyksen johdosta
juoksevan koron. N:ia käytetään
osoittamaan, milloin metsikkö on
taloudellisesti kypsä hakattavaksi.

Näyttämötaide (näytelmätaide)
sai Kreikassa alkunsa Dionysoksen
kunniaksi toimeenpannuissa juhlissa
esitetystä laulusta ja tanssista. Alkujaan
esitti kuoro kioko näytelmän, myöh.
pääosan, jolloin aluksi oli kuoron
rinnalla 1, myöhemmin 2 ja 3,
huvinäytelmissä lopulta 6 henkilöä. Näyttelijät
olivat miehiä, puvut koristeellisia: koturni
(ks. t.), pitkä viitta ja naamio. Puvuston
ja harjoituksen kustansivat varakkaat
taiteenystävät. Valtio rakennutti
teatterin, jonka joku kansalainen vuokrasi.
Koko kansa kävi näytännöissä. Roomassa
n. ei kohonnut yhtä korkealle; se oli
kreik. esikuvien jäljittelemistä. —
Keskiajan n. syntyy antiikista riippumatta
niistä kat. jumalanpalvelukseen
liittyvistä draamallisista toimituksista, joita
vars. joulun ja pääsiäisen aikana



esitettiin ensin kirkoissa ja myöhemmin
ulkosalle rakennetuilla lavoilla. Keskiajan
n., niin hengellinen kuin maallinenkin
sekä vakava että vallaton (vrt.
Mysteerinäytelmät, Moraliteetti,
Miraakkelinäytelmä, Farssi), oli
harrastelijataidetta. 1500-luvulla kehittyi
Italiassa varsin omalaatuinen „commedia
dell'arte" (ks. t.). — Italian
renessanssiajalla rakennettiin ensim.
umpinaiset teatterit. Kulissilaitteet,
teatterikoneisto ja esirippu otettiin
käytäntöön. Etevien näytelmäkirjailijoiden
kannattamana syntyi myös Espanjassa ja
Englannissa kansallinen n., 1600-luvulla
myös Ranskassa, sitävastoin Saksassa ja
Tanskassa vasta 1700-luvulla. Siitä pitäen
aletaan n:ta todella pitää taiteena,
ja teatteriarvostelu saa alkunsa.
1700-luvun suurimmat näyttämötaiteilijat
olivat Englannissa Garrick ja
Mrs Siddons, Ranskassa
Talma, Adrienne Lecouvreur,
Saksassa Iffland. 1800-luvun
alkupuolella oli romanttinen suunta n:ssä
vallalla (Englannissa E. Kean,
Saksassa L. Devrient, Ranskassa Mlle
Rachel, Tanskassa rouva Heiberg).
Sitten realistinen suunta pääsee voitolle
(Ranskassa Sarah Bernhardt, Italiassa
Eleonora Duse, Englannissa Irving
ja Ellen Terry, Saksassa Joseph
Kainz, Tanskassa Betty Nansen,
Norjassa Johanne Dybwad, Suomessa
Ida Aalberg). Yhteisnäyttely, johon
aikaisemmin ei pantu huomiota, tulee tärkeimmäksi
tekijäksi. Viime aikoina näyttämölaitteet ja
teatterikoneisto ovat yhä täydellistyneet,
mutta toisaalta on myös pyritty
tyylittelyyn ja yksinkertaisuuteen. Nykyajan
ohjaajista on saks. Reinhardt
huomattavimpia, vrt. Suomen näyttämötaide,
Teatteri. [Mantzius, „Näyttämötaiteen
historia" (1923-25).]

Näytämö 1. Näätämö (norj.
Neiden), kunta Näytämönjoen suulla
Ruijassa, Suomalais- ja lappalaisasutusta.

Näytämönjoiki, Näätämönjoki
(norj. Neidenelv) lähtee Inarin Lapin
Iijärvestä, laskee Norjan puolella olevaan
Näytämönvuonoon (Paatsvuonosta
länteen). Pituus n. 100 km, josta Suomen
puolella n. 80 km.

Näärännäppy, naarannappi,
silmäluomen reunaan siinä olevan
rasvarauhasen tulehtumisesta nouseva
märkänäppylä.

Nääs, Kytäjä (ks. t.).

Nääsin veistonopettajaseminaari,
Ruotsissa, Skallsjön pitäjässä, Gööteporista
koilliseen; per. 1874, v:sta 1898 valtion.
Kursseilla paljon ulkomaalaisia osanottajia.

Näätä, mäntynäätä (Martes
abietum l. Mustela martes), n. 45 cm
pitkä solakkaruumiinen petoeläin; väri tummanruskea,
rinta ja  kurkku keltaiset. Elää metsissä, kupee
erittäin taitavasti, ahdistaa oravia, metsälintuja
y. m. Nahka arvokasta. Elää koko maassamme.


Mäntynäätä.

Nömme, kaupunki Virossa,
Tallinnasta etelään. 5,200 as.

Nördlingen [nört-], kaup. Saksassa,
Länsi-Baijerissa, Tonavan pohjoispuolella.
Vanhan kaupunginmuurin ympäröimä. 9,000 as.
— N:ssä herttua Bernhard ja Kustaa Horn
kärsivät tappion 1634; ranskalaiset voittivat
siellä 1645 keisarilliset.

Nörregaard [-gōrd], Jens
(1838-1913), tansk. kansanopistomies, v:sta
1866 lähelle Aarhusia perustamansa
Testrupin kansanopiston johtaja.

Nörre-Sundby [-by], kaup.
Tanskassa Jyllannissa Limvuonon rannalla,
Romaaninen kirkko 1200-luvulta. 6,000 as.

Nötö [nötö], saari ja saaristo
Nauvossa, pääsaariston eteläpuolella.
Rukoushuonekunta, puukirkko v:lta 1755.



O

O, euroopp.-lat, kirjaimiston
viidestoista kirjain. Roomal. lukumerkkinä =
11; hapen kem. merkki. — Kreik. iso Ω
(oomega) (joskus myös O) = ohmi, pieni ω
kulmanopeuden tai värähdystaajuuden
merkki, vrt. Nolla.

O', irl. sukunimissä = jonkun
jälkeläinen (esim. O'Brien).

Oaasi (kreik.), keidas.

Oahu, tärkein Hawaiji-saarista,
kooltaan niistä toinen. O:lla on saariston
pääkaup. Honolulu.

Oakland [ouklənd], kaup.
Yhdysvalloissa, Kaliforniassa. San Franciscon
lahden itärannalla. Suuret satamalaitteet;
laivanrakennusta ja metalliteoll. 270,000 as.

Oastler [oustlə], Richard
(1789-1861), engl. yhteiskuntaparantaja; toimi
innokkaasti ,,kymmenen tunnin lain" ja muiden
tehdaslakien perille ajamiseksi; sai nimen
„the factory king" (tehdaskuningas).

Oaxaca [-hā'ka], samannimisen
Etelä-Meksikossa Tyynenmeren rannalla olevan
valtion pääkaup. 38,000 as.

Ob, läntisin Siperian suurista virroista.
Lähteet Altailla, laskee Pohjois-Jäämereen,
950 km pitkään Obin lahteen. Suurin
lisäjoki Irtyš, jonka tärkein lisäjoki
Tobol. Purjehdusaika 5-7 kk.
Jäidenlähdön aikana alavat rantamaat tulvan
peitossa kymmenien kilometrien etäisyyteen
joesta. Kalarikas. Kanava Ket-lisäjoesta
Jeniseihin. Pituus 3,650 km, Irtyšin
lähteille 5,300 km.

Obadja, neljäs n. s. pienistä
profeetoista. Lienee elänyt n. 460 e. Kr.

Obduktsioni (lat.), lääketiet,
tarkoituksessa (esim. kuoleman syyn
selvillesaamiseksi) suoritettu ruumiinavaus.
— Obduseerata, toimittaa ruumiinavaus.

Obedienssi (lat.), kat. kirkossa
kuuliaisuus, jota hengellinen on velvollinen
osoittamaan esimiehilleen; myös ylemmän
alemmalle hoidettavaksi antama kirkollinen
virka ja sen tulot.

Obeliski (kreik.), neliöpohjainen,
lievästi ylöspäin suippeneva yhdestä kivestä
tehty hoikka patsas, jonka huippu
muodostaa pienen pyramidin. O:n kotimaa on
muinainen Egypti, jossa (us. hieroglyfein
koristettuja) o:eja pystytettiin
temppelien edustalle auringolle omistettuina.
Us. o:eja on kuljetettu Amerikkaan ja
Eurooppaan. Lontoossa ja New Yorkissa,
on n. s. Kleopatran neula, ja Pariisissa
on o. Place de la Concordella. Kuva ks.
Egypti.

Ober- (saks.), Ylä-.

Oberammergau, kylä Ylä-Baijerissa
Isarin lisäjoen Ammerin varrella. 2,000
as. Kuuluisat kärsimysnäytelmät. ks.
Passioninäytelmät.

Oberhausen [ōberhauzen], kaup.
Reininmaakunnassa, Preussissa, Essenistä
länteen. Kivihiilenlouhintaa, metalli- ja
kem. teoll. 105,000 as.

Oberlin [ō-], Fritz
(1740-1826), elsassilainen pappi ja filantrooppi;
kirkkoherrana v:sta 1767 Steinthalissa,
missä perustamalla kouluja ja säästökassoja
ja edistämällä elinkeinoja sai seurakuntansa
kurjat olot parannetuiksi.

Oberländer [ō-], Adolf (1845-1923),
mainehikas saks. pilapiirtäjä, ,,Fliegende
Blätterien" avustaja.

Oberon. 1. Keijukaisten kuningas,
Titanian puoliso. Henkilönä Shakespearen
,,Kesäyön unelmassa" ja Wielandin
eepoksessa ,,O." sekä sen mukaan laaditussa
Weberin oopperassa. — 2. Höyrylaiva,
ks. Höyrylaiva (kuva) ja Suomen
Höyrylaiva o.-y.

Obin-ugrilaiset kansat, voguulit ja
ostjakit.

Objekti (lat. = „esine"). 1. Kielit.
Kohde, tekoa, tunnetta tai toimintaa
merkitsevän sanan (verbin tai
substantiivin), sanan osan tai sanayhtymän
määräys, joka ilmoittaa teon tai tunteen
esineen. Esim. lumen luonti,
kivenhakkaaja, hän luo lunta.
Koulukieliopissamme o. on määräys, joka liitetään
transitiiviverbiin ilmaisemaan verbillä
lausutun toiminnan esinettä. O:na on
tav. substantiivi, mutta myös infinitiivi
tai sivulause. Suomessa o. on joko
akkusatiivilla ilmaistava totaalinen l.
kokonais-o. tai partitiivilla
ilmaistava partsiaalinen l. osa-o.
— 2. Filos. Se asia, jota ihminen havaitsee
tai ajattelee tai johon hän tahallisella
toiminnallaan vaikuttaa.

Objektiivi (lat.), kaukoputken,
mikroskoopin ja valokuvauskoneen se osa,
joka muodostaa todellisen kuvan,
peilikaukoputkessa kovera peili, muuten
yleensä linssijärjestelmä, joskus
yksinkertainen linssi tai vain reikä
(valokuvausreikäkamera). O. tarkoittaa
etenkin sellaista linssijärjestelmää, joka



yksinkertaisen linssin kuvausvirheiden
vähentämiseksi tai poistamiseksi on
koottu useista, eri taitto-ominaisuuksilla
varustetuista lasi-lajeista.
— Objektiivi-mikrometri, heliömetri
(ks. t.).


Mikroskoopin
objektiivi.


Valokuvauskoneen
objektiivi: Zeissin
Tessar-kaksoisanastigmaatti.

Objektiivinen (lat.), asiallinen,
puolueeton.

Objektiiviprisma, kiintotähden
spektrien tutkimiseen käytetty prisma, joka
sijoitetaan kaukoputken objektiivin eteen
ja hajoittaa tähdestä tulevan valon
spektriksi.

Objektilasi, aluslasi, ohut
lasilevy, jolle mikroskoopilla tutkittava esine
asetetaan. Esine peitetään oria pienemmällä,
aivan ohuella peitinlasilla.

Objets d'art [obžē' dār] (ransk.),
taide-esineet (yleensä).

Oblaatti (lat.), öylätti (ks. t.).

Oblastj (ven.), provinssi,
hallinnollinen alue Venäjällä.

Oblati (lat,), kat. kirkossa: lapset,
jotka vanhemmat ovat määränneet luostariin;
henkilöt, jotka kuulumatta luostariin ovat
sille tekemäinsä lahjoitusten nojalla
saaneet oikeuden kantaa luostaripukua;
luostarien maallikkoveljet ja -sisaret.

Obligato [-ā'-] (it,), mus.,
soololaulua säestävä soolosoitinosa.

Obligatorinen (lat.), velvoittava,
sitova, ehdottomasti määrätty, pakollinen.

Obligatsioni (lat.). Sitä oikeussuhdetta
kahden oikeussubjektin välillä, jonka
nojalla toinen heistä, velkoja, saarnamies,
on oikeutettu toiselta, velalliselta,
saamaan jonkin suorituksen ja toinen on
sen velvollinen tekemään, sanotaan
obligatoriseksi l. velvoitesuhteeksi.
Itse velvoitetta sanotaan o:ksi. Laadultaan
o:t ovat joko positiivisia, jotka
velvoittavat johonkin toimintaan, tai
negatiivisia, jotka velvoittavat jättämään
jotakin tekemättä. O:t ovat yksipuolisia,
jos ainoastaan toinen asianosaisista on
suoritusvelvollinen ja molemminpuolisia,
kun kumpikin on sitoutunut jotakin
täyttämään. Sitoumuksen esineen mukaan
ovat ne joko määrättyjä tai
epämääräisiä. Jos velvoitteen
täyttämiseen siihen sitoutunutta ei voida
laiminlyönnin tapahtuessa oikeudellisia
tietä velvoittaa, sanotaan o:ia
luonnolliseksi o:ksi (obligatio
naturalis). — O:lla yleisessä
kielenkäytössä tarkoitetaan valtion,
kuntain, yleisten rahalaitosten, rautateiden,
teollisuuslaitosten y. m. suurten yhtiöiden
tai yhtymäin antamia painettuja, tavallisesti
haltijalle asetettuja velkasitoumuksia.
Myymällä näitä o:eja saavat mainitut yhteisöt
lainoja, obligatsionilainoja,
Tällaiseen o:iin, jonka antamiseen on
saatava Valtioneuvoston lupa, kuuluu
tavallisesti emälippu l. talonki
ja korkolippuja l. kuponkeja.
O.-lainan takaisin maksu tapahtuu
vuosi- ja kuoletusmaksuilla, useimmiten
arpomalla, mitkä o:t kulloinkin lunastetaan.
Lain säätämää yleistä vanhenemisaikaa
ei sovelleta o.-lainoihin, vaan on siitä
määräykset o:n tekstissä. — Obligatsionilainoja,
joissa on määrätty koron asemesta tai ohella
määräajoin toimitettaviksi voittoeristä
arvontoja, sanotaan palkinto-o.-lainoiksi
(Suomessa valtio laski 1919 liikkeelle
palkinto-o.-lainan, jonka o:t saivat ottaa
osaa 1919-25 toimitettuihin palkintojen arvontaan.
Nämä o:t lunastettiin 1/12 1926 lähtien).

Obligatsionilaina ks. Obligatsioni.

Obligatsionioikeus on objektiivisessa
merkityksessä se osa yksityisoikeutta,
joka käsittelee oikeussubjektien välisiä
velvoite- l. obligatorisia suhteita;
subjektiivisessa merkityksessä se on
velvoitesuhteen aktiivinen l. saamispuoli.

Obligo (it.) merkitsee
kauppaoikeudessa vastuuvelvollisuutta.
Käytetään muodossa ,,ilman o:oa", kun
tahdotaan oikeustointa solmittaessa
vapautua enemmästä vastuusta.
— Obligotili, pankkikielessä
tili, josta aina voi nähdä kunkin
liiketuttavan sitoumusten määrän.

Obliikvisijat (lat.), nominin
sijamuodot lukuunottamatta nominatiivia ja
vokatiivia.

Oblomovilaisuus, Gontšarovin
romaanin „Oblomovin" nimihenkilöstä saatu
nimitys, jolla tarkoitetaan velttoa
toimettomuutta ja kauniilla haaveilla
peitettyä saamattomuutta.

Oboe (ransk.). 1. Orkesterisoitin,
ulottuvaisuudeltaan b—f3. Kehittyi
1600-luvun „paimenpillistä" (Schalmei) kuten
klarinettikin (ks. t.). O:n muunnoksia


Oboe.



ovat englannintorvi (ks. t.) l.
altto-o., taannoin keksitty
hekkelfoni l. tenori-o., sekä
käytännöstä hävinnyt o. d'amore
(terssiä matalampi tavallista o:ta).
— 2. O:n ääntä jäljittelevä urkuäänikerta.

Obolenskij [abalje'-], Ivan
Mihailovitš (1853-1910), ven. ruhtinas,
Suomen kenraalikuvernööri 1904-05.

Oboli (kreik.), 1/6 drakmaa (ks, t.).

Obotriitit, vendiläinen (slaav.) heimo,
asunut Holsteinissa ja Mecklenburgissa.

Obregón [-ō'n], Alvaro
(s. 1880), meksikkolainen kenraali,
presidenttinä 1920-24.

Obrenovic [-ē'novitš], serb.
hallitsijasuku. vrt. Miloš Obrenovic".

O'Brien [ōbra'iən], William
Smith (1803-64), irl. poliitikko. Per.
Nuori Irlanti-nimisen puolueen, jonka
tarkoituksena oli Irlannin erottaminen
Englannista. Nostatti 1848 talonpoikaiskapinan,
jolloin joutui vangiksi ja karkoitettiin 
Tasmaniaan; palasi sieltä 1856.

Obs., lyh. lat. sanasta observa
(myös ruots. observera) = huomaa,
pane merkille. — Observaattori (lat.),
havaintojen tekijä, etenkin observatorion
palveluksessa oleva.

Observanssi (lat.), luostarisääntöjen
ankara noudattaminen; luostarisääntö. —
Observantit ks. Fransiskaanit.

Observatorio, observatoriumi
(lat.), määrättyjen tieteellisten (tähtit.,
sääopillisten, magneettisten t. m.)
havaintojen tekoa varten rakennettu ja
havaintokoneistolla varustettu laitos. vrt.
Tähtitorni. — Observatsioni,
havainto. — Observeerata, tehdä
havaintoja, huomioita.

Observer [obzə'və], The O.,
Lontoon huomattavin sunnuntailehti
(konservatiivinen), per. 1791.

Obsidiaanit, ryhmä lasimaisia,
tummia, vulkaanisia kivilajeja.

Obskurantismi (lat.), valonarkuus,
valistuksen vastustaminen, ajatuksenvapauden
sortaminen. — Obskurantti, valon,
valistuksen vastustaja.

Obskyyri (lat.), hämäräperäinen.

Obstetriikka (lat.), lapsenpäästöoppi.

Obstfelder, Sigbjörn (1866-1900),
norj. kirjailija. Julk. runokokoelman,
näytelmän sekä ,,To novelletter", ,,Risti"
(suomen.) ja „En præsts dagbog" (1900).
[Tallgren, „Runoilijoita" (1910).]

Obstinaatti (lat.), vastahakoinen,
itsepäinen.

Obstipatsioni (lat.), ummellaolo,
suolen toiminnan hidastuminen.

Obstruktsioni (lat.), jarrutus (ks. t.).

Ocarina (it.), okariina (ks. t.).

Occam l. Occamilainen,
William (k. n. 1349), engl. filosofi ja
jumaluusoppinut, nominalismin uudistaja.
Vastusti paavin maallisia yliherruuspyyteitä
ja erehtymättömyyttä uskon asioissa.

Occupatio (lat.), okkupatsioni (ks. t.).

O'Connel [oko'nl], Daniel
(1775-1847), irl. valtiomies. Vaati innokkaasti
katolisten asettamista samanarvoisiksi
protestanttien kanssa, mikä toteutui 1829.
Alkoi 1834 agitatsionin Irlannin ja Englannin
1800 toimeenpannun unionin purkamiseksi.

Octavia. 1. Keisari Augustuksen sisar,
triumviiri M. Antoniuksen puoliso 40-32
e. Kr. (k. 11 e. Kr.). — 2. Keisari Neron
puoliso.

Octavianus, Augustuksen (ks. t.) nimi
ennen keisariksi tuloa.

October (lat.), lokakuu.

Octopus ks. Mustekalat.

Odal [ūdal] (ruots.), itsenäinen tila,
perintötila.

Odaliski (turk.), haaremin orjatar,
joka on päässyt herransa suosioon.

Odda, matkailu- ja teollisuuskeskus
Länsi-Norjassa Hardangerin vuonosta
eteläänpäin. 6,500 as.

Oddfellows [odfelouz] (engl.),
salainen hyväntekeväisyysseura, joka
muistuttaa vapaamuurareita, Syntyi
Englannissa 1700-luvulla, levinnyt
Yhdysvaltoihin ja us. Euroopan maihin.
Suomessa on o.-järjestö Vaasassa.

Odeion (kreik.), pyöreä, katettu kreik.
rakennus, missä toimeenpantiin soitannollisia
tai näyttämöllisiä esityksiä.

Odel [ū-], Anders (1718-73),
ruots. kirjailija, „Sinclairsvisanin"
(ks. Sinclair) tekijä.

Odelsting [ū-], Norjan eduskunnan
tavallaan alahuonetta vastaava osasto.

Oden, Odin (ks. t.).

Odén [udē'n], Sven (s. 1887),
ruots. kemisti, kolloidien ja maatalouskemian
tutkija.

Odencrants [ū-], Arvid (s. 1881),
ruots. fyysikko, tiet. valokuvauksen ja
fotogrammetrian tutkija.

Odensaari l. Ohensaari,
Carpelanin suvun sääntöperintötila Maskussa.

Odense [ūd-], kaup. Tanskassa, Fynin
saarella. Tuomiokirkko 1200-luvulta.
Metalli-, vaatetus-, ravintoaine- ja
lasiteoll., vilkas kauppa. — O. mainitaan
jo 987. 50,000 as.


Odense. Mönterstræde-katu.

Odenwald [ōdenvalt], vuoriseutu
Länsi-Saksassa Mainin ja Neckarin välissä,
korkein kohta n. 600 m yli merenp.



Odéon, L'Odéon, suuri teatteri
Pariisissa, per. 1782. vrt. Odeion.

Oder [ō-], Saksan pääjokia, alkaa
Tšekko-Slovakiassa, Määrissä; laskee
Stettiner Haffiin, päähaara virtaa
Stettinin läpi. Joks. matala, vähävetinen,
useilla kanavilla yhdistetty Veikseliin ja
Elbeen. N. 900 km pitkä. Tärkein
lisäjoki Warthe oikealta.

Oderint dum metuant (lat.),
„vihatkoot, kunhan pelkäävät", keisari
Caligulan mielilause.

Odessa [ven. äänt, adje'ssa], kaup.
Ukrainassa, Venäjän tärkein kauppa- ja
satamakaup. Mustanmeren rannalla.
Maataloustuotteiden vientiä. Yliopisto. Per.
1794, 1918 keskusvaltojen ja 1919 jonkun
aikaa ententen miehittämä. 325.000 as.


Odessa. Kiviportaat laivarannasta Nikolain
bulevardille.

Odhner [ūdner], Clas Theodor
(1836-1904), ruots. historioitsija, prof.
Lundissa 1871-87, valtionarkistonhoitaja
1887-1901. Teoksia: „Sveriges inre
historia under drottning Christinas
förmyndare", „Sveriges politiska historia under
konung Gustaf III:s regering" (pääteos)
sekä oppikirjoja.

Odin l. Oden [ū-], ylin
jumala skand. mytologiassa, sama kuin saks.
Wodan.

Odi profanum vulgus et arceo (lat.),
„vihaan raakaa kansaa ja torjun sen
luotani" (Horatius).

Odium (lat.), viha. — Odiuni
theologicum, teologinen viha;
leppymätön viha.

Odoaker ks. Odovakar.

O'Donnel [odo'nl], Leopoldo
(1809-67), Tetuanin herttua, irlantilaissyntyinen
esp. kenraali ja poliitikko. Pääministerinä 1856,
1858-63 ja 1865-66.

Odontologia (kreik.), hammaslääketiede.

Odontologinen Laitos, yliopiston
hammasklinikka. Helsingin O. L., per. 1892.
sijaitsee Siltasaarenk. 8-10.

Odontooma (kreik.), hammasaihekasvain,
syntyy hammasaiheen epämuodostumisesta;
on pääasiassa hammasluuta.

Odotusaika, se aika, jonka velkoja
myöntää velalliselle maksettavaksi
erääntyneen saatavan suoritusta varten, vrt.
Odotuspäivä, Makauspäivä.

Odotuspäivä, se tai ne päivät, joiden
kuluessa vekselivelallinen, vekselin
erääntymispäivän jälkeen on oikeutettu
lunastamaan vekselin. 29/3 1858
vekselisäännön 32 §:n mukaan ei Suomen
oikeudessa ole o:ia. Englannissa on 3 o:ää.
Vekselinhaltijalla on meillä tosin oikeus
ottaa protesti toisena päivänä
erääntymispäivän jälkeen, mutta se ei
tuota vekselivelalliselle oikeutta
vaatia protestinoton lykkäystä.

Odovakar l. Odoaker (k. 493),
germ. palkkasoturipäällikkö, joka teki
lopun Länsi-Rooman valtakunnasta
kukistamalla 476 keisari Romulus
Augustuluksen ja julistautumalla Italian
kuninkaaksi. Itägoottien kuninkaan
Teoderikin voittama ja murhauttama.

Odysseia ks. Homeros.

Odysseus, kreik. tarusankari, Itakan
kuningas, Troian sodan (ks. t.)
päähenkilöitä, luonteeltaan kekseliäs ja uljas.
Joutui paluumatkalla moniin seikkailuihin,
joista Odysseia kertoo. Hänen puolisonsa
oli Penelope, poikansa Telemakos.

Odööri (ransk.), haju, tuoksu.

Oechelhäuserin moottori [öhelhoi-],
junkersmoottori (ks. t.).



Oehlenschläger, A. G., Öhlenschläger
(ks. t).

Oekolampadius [ökolampā'-],
Johann (1482-1531), sveits.
uskonpuhdistaja, Zwingli'n työtovereita.
Väitteli Lutheria ja Melanchtonia vastaan
Marburgissa 1529.

Oelreich. [ölreik], Niklas von
(1699-1770), ruots. virkamies ja poliitikko.
Prof. Lundissa, Kauppakollegion presidentti
1767-70. Julk. viikkolehteä „En ärlig swensk",
joka oli hattupuolueen äänenkannattaja.

Oesch [öš], Karl Lennart (s. 1892),
suom. jääkärieversti. Mukana vapaussodassa.
Sotakorkeakoulun päällikkö v:sta 1926.

Oeser [ö-], Adam Friedrich
(1717-99), saks. taiteilija, oppilaansa
Winckelmannin kera antiikin esitaistelijoita;
Leipzigin taideakatemian johtajana m. m.
Goethen opettaja.

Oeta, Oita (ks. t.).

Oeuvre [övr] (ransk.), teos; tuotanto.

Ofen [ö-], Budan saks. nimi. ks.
Budapest.

Offenbach [-ah], kaup. Saksassa,
Hessenissä, Mainin varrella. Nahka- ja
koneteoll., vilkasta kauppaa. 80,000 as.

Offenbach [-ah], Jacques
(1819-80). juut.-saks. operettisäveltäjä. Toimi
Pariirissa teatterikapellimestarina ja
teatterinomistajana. Sävelsi 102
näyttämösävellystä, m. m. koomillisen oopperan
„Hoffmannin kertomukset" sekä operetit
,,Orfeus manalassa", „Kaunis Helena" ja
,,Pariisin elämä". — Offenbachiadi,
Offenbachin tapainen operetti.

Offensiivi (lat.), hyökkäys, hyökkäävä.

Offertorium (lat.), kat. messuliturgiaan
kuuluva laulu, alk. psalmi, jota laulettiin
ehtoollisaineita ja niihin liittyviä
rakkaudenantimia tuotaessa.

Offertti (lat.), tarjous.

Office [ransk. äänt. ofi's, engl. ofis],
virasto, toimisto, konttori.

Officiaaliperiaate l. virallisuusperiaate,
varsinkin rikosprosessissa noudatettu periaate,
jonka mukaan tuomioistuin antaa oikeusturvan
asianosaisten tahdosta riippumatta.

Officium (lat.). 1. Velvollisuus,
tehtävä, virka. — 2. Alk. liturginen
jumalanpalvelus yleensä, sittemmin
nimenomaan liturginen rukoushetki,
erotukseksi messuliturgiasta.

Offisieerata (lat.), palvella, varsinkin
suorittaa jumalanpalvelus.

Offisielli (lat.), virallinen, julkinen.

Offisiini (lat.), oik. työhuone, vars.
apteekki ja kirjapaino, filmitehdas.

Offisiöösi (ransk.), puolivirallinen.

Offset ks. Kivipaino.

Off side [of said], suom. paitsio,
jalka- ja jääpallopelissä esiintyvä pelivirhe.
Pelaaja joutuu paitsiotilanteeseen silloin, kun
hän odottaa palloa vastapuolueen pelialueella,
eikä hänen ja maalin välillä ole muita kuin
1 vastapelaaja (vanhan säännön mukaan 2 pelaajaa).

Ofir, maa, josta Salomon ja Hiramin
Laivat toivat kultaa y. m., luult. Etelä-Arabia.

Ofoten, vuono Norjassa, Länsivuonon
koillisperukka; myös vuonon ympäristöstä
käytetty nimitys. — Ofotenin rata
yhdistää Pohjois-Ruotsin rautamalmialueet
Narvikin kaupunkiin.

Oftalmia (kreik.), silmäntulehdus.
— Oftalmiatriikka, silmätautien hoito,
silmätautioppi. — Oftalmologia,
silmätautioppi. — Oftalmoskooppi, silmäpeili,
silmän sisäosien tarkasteluun soveltuva
peililaite. — Oftalmoskopia, silmän
sisäosien tarkastaminen silmäpeilillä.

Ofterdingen, Heinrich von,
tarunomainen saks. runolaulaja, otti osaa
Wartburgin laulukilpailuun Wolfram
von Eschenbachin ja Walter von der
Vogelweiden vastustajana.

Ogasavarašima, Bonin-saaret (ks. t.).

Ogden, kaup. Yhdysvalloissa, Utahissa,
Ison-Suolajärven itäpuolella. Tärkeä
rautatiesolmu. 33,000 as.

Oginskin kanava, Koillis-Puolassa,
Niemenin lisäjoen Šaran ja Pripetin
lisäjoen Jasioldan välissä, 55 km pitkä.

Oglio [oljo], Po-joen lisäjoki
vasemmalta, 280 km.

Ogowe, joki Ranskan Keski-Afrikassa,
aivan päiväntasaajan eteläpuolella, 1,200 km.

Ohdakkeet, mykerökukkaisten
heimoon kuuluvia piikkisiä kasveja.
Yleisimmät maassamme kasvavat o. ovat
punamykeröinen, hapsihaiveninen
pehmeä karhiainen (Carduus crispus)
ja punamykeröiset, sulkahaiveniset
varsinaiset o. (Cirsium):
pelloissa rikkaruohona kasvava
pelto-ohdake (C. arvense),
peloittavan pistävä, tienvarsilla kasvava
piikkiohdake (C. lanceolatum)
ja kosteilla niityillä kasvava pehmeäpiikkinen
huopaohdake (C. keterophyllum).

Ohdonpää, Otepää (ks. t.).

Ohensaari, Odensaari (ks. t.).

Ohimoluu ks. Pääkallo.



Ohio [oha'io]. 1. Mississippi'n vasen
lisäjoki; alkaa Pennsylvaniasta, 1,550 km
pitkä, — 2. Valtio (v:sta 1803) Yhdysvaltain
koillisosassa, Erie-järven ja Ohio-joen välissä.
Pääelinkeinot maanviljelys (maissia, vehnää).
Vuorityö (kivihiiltä, vuoriöljyä), teollisuus
(teräs- ja rautatavaroita, maatalouskoneita,
autoja y. m.). Suurimmat kaupungit Cleveland
ja Cincinnati, pääkaup. Columbus.

Ohjaaja l. regissööri, teatteriin
kiinnitetty, näyttämötottumusta omaava
henkilö, jonka tehtäviin (ohjaukseen
l. regiaan) kuuluu etupäässä
näyttämöllepano, näyttämökoristeiden,
huonekaluston, pukujen, valaistuksen y. m.,
edelleen näyttämöllä suoritettavan
ryhmittelyn ja liikehtimisen sekä asentojen
määrääminen, tiedonantojen ja neuvojen
antaminen näyttelijöille ja yhteisnäyttelyn
valvominen. [Hagemann, ,,Regie" (saks., 1914).]

Ohjassuoli, ohutsuoli. ks.
Ruoansulatuskanava.

Ohjaus ks. Ohjaaja.

Ohjaus, laite, joka mäntävoimakoneissa
ohjaa höyryn, veden tai kaasun oikealla
hetkellä silinteriin vaikuttamaan mäntään
ja laskee ne, kun ovat työn tehneet,
menoputkeen. Tavallisimmat o.-laitteet
ovat luisti-, venttiili- ja hana-o:t.
— Ohjausakseli, koneen akselista
liikkeensä saava väliakseli, jolle kiinnitetyt
epäkeskot, nokat t. m. liikuttavat luistia,
venttiilejä, hanoja y. m. ohjauslaitteita,
vrt. Höyrykone, Luisti, Polttomoottori.
— Ohjausvaihto, suunnanvaihto,
laivakoneissa, vetureissa y. m. kahtaanne
käyvissä koneissa laite, joka muuttaa
luistin, venttiilien, hanojen j. n. e.
liikkeen niin, että koneen käyntisuunta
muuttuu. Höyrykoneitten suunnanvaihtolaitteista
on Stephensonin o:ssa (kulissiohjauksessa)
kaksi epäkeskoa, samoin Allan-Trickin ja
Goochin o:ssa.—Klugin, Marschallin ja
Walschaertin orssa on yksi epäkesko.
Jälkimmäisessä luisti saa liikkeensä
lisäksi ristikappaleesta.


Stephensonin ohjausvaihto.

Ohjelmamusiikki on soitinmusiikkia,
joka liittyy otsikon tahi selvittävän
„ohjelman" avulla ilmaistuun runolliseen
ajatukseen.

Ohjepato ks. Lauttaus.
— Ohjepuomi ks. Lauttaus.

Ohjesääntö, julkisen viraston tai
viranomaisen, laitoksen y. m. s. tehtäviä
koskevain säännösten yhdistelmä. vrt.
Johtosääntö.

Ohjesääntöinen haureus ks.
Prostitutsioni.

Ohlin [ulī'n], Bertil
(s. 1899), ruots. taloustieteilijä, prof.
Kööpenhaminassa. Teoksia: „Handelns teori".

Ohm [ōm], Georg Simon
(1787-1854), saks. fyysikko, n. s. O:n lain
keksijä; osoitti soinnin sävyn riippuvan
ylisävelistä. O:n nimi (ks. Ohmi) on
annettu käytännölliselle sähkövastuksen yksikölle.

Ohmi [ōmi], sähkövirran vastuksen
tekn. yksikkö, = 1,000,000 absoluuttista
sähkömagneettista vastusyksikköä, = 106,3
cm pitkän, 1 mm2 läpimittaisen
elohopeapatsaan vastus 0°:n lämpötilassa.

Ohminen vastus, johtovastus, minkä
galvaaninen virta kohtaa kulkiessaan
johdossa; noudattaa Ohmin lakia. Vaihtovirta
kohtaa tämän lisäksi induktiivista
vastusta l. induktanssia (ks. t.);
näiden resultantti on impedanssi.

Ohmin laki, Ohmin 1826 julkaisema
laki: galvaanisen virran voimakkuus (I)
on suoraan verrannollinen elektromotoriseen
voimaan (E) ja kääntäen verrannollinen
johtovastukseen (W). Jos yksiköt
valitaan sopivasti (esim. ampère, voltti,
ohmi), on I = E: W.

Ohota, n. 400 km pitkä joki
Itä-Siperiassa, laskee Ohotanmeren
pohjoisrannikolle pienen Ohotskin
kaupungin kohdalla.

Ohotanmeri, rantameri Aasian
itärannikolla, mantereen, Kamtšatkan,
Kuriilien ja Sahalinin välissä.

Ohra (Hordeum vulgare), maailman
vanhimpia ja yleisimpiä viljalajeja. Tähkä
nivelikäs, nivelissä 3 yksikukkaista
tähkylää. Tähkylät 6 rivissä. Ulkohelve
pitkävihneinen, helpeet jyviin kiinnikasvaneet,
paljasjyväisiäkin laatuja on. O:aa erotetaan
3 päämuotoa: 6-tahkoinen o.
(H. hiexastichum), kaikki tähkylät
harittavia, 4-tahkoinen o.
(H. tetrastichum), keskimmäiset tähkylät
painuneet tähkälapakkoa vastaan, joten
tähkä 4-särmäinen, 2-tahkoinen o.
(H. distichum), vain keskirivin tähkylät
vihneellisiä ja kaksineuvoisia sekä
hedelmiä tuottavia. — Kaikissa Pohjoismaissa
o. oli muinoin ainoa viljakasvi, nyk. sitä
viljellään napapiirin seuduista
tropiikkeihin asti. Se menestyy pohjoisemmassa
kuin mikään muu viljalaji. Meillä
Lapissa pääviljalaji. — O. menestyy
parhaiten kalkinpitoisessa, hyvässä




Ohran tähkiä: kuusi-, neli- ja
kaksitahkoinen.

kasvuvoimassa olevassa, multavassa, kevyessä
maassa, runsaasti lannoitetun ja hyvin
hoidetun esikasvin, kuten perunan,
juurikasvien tai vihantana korjattujen
palkokasvien jälkeen. Tuore eläinlanta ei ole
o:lle edullista, mutta sen sijaan
helppoliukoiset apulannat. O.-maa on erikoisen
hyvästi muokattava. Kylvöaika verraten
myöhäinen, o:n oraat kun ovat
hallanarkoja. Siemenmäärä ha:lle 180-220 kg;
sato tav. 930-1,550 kg jyviä, 2-tahkoisen
1,350-1,950 kg; olkisato 1,200-2,000 kg;
1,000 siemenen paino 6-tahkoisilla
30-38 g, 4-tahkoisilla 33-42 g. ja 2-tahkoisilla
40-55 g; hl-paino 55-69 kg laadusta
riippuen, 2-tahkoiset raskaampia;
kuoriprosentti 8-27; 100 paino-osasta jyviä
saadaan 71 paino-osaa jauhoja, O. sisältää
keskim. 13 % vettä, 10 % valkuaisainetta,
2 % rasvaa, 4,5 % selluloosaa, 68 %
hiilihydraatteja ja 2,5 % tuhkaa.
— Maamme eteläosissa viljellään etupäässä
2-tahkoisia o:ia, joko maatiaisia tai jalosteita,
kuten Tammiston Halikon, Piikkiön
ja Uuraisten sekä Svalövin
Kulta-, Primus-, Joutsenkaula- ja
Voitto-o:ia. Keski-Suomessa
menestyvät jalosteista Uuraisten ja
Joutsenkaula-o. Pohjoisissa seuduissa tav.
4-tahkoiset maatiais-o:t sekä 4-tahkoiset
jalosteet: Hankkijan Lapin ja Svalövin
Vega-o. — O:n viljelystä vahingoittavat
ruoste- ja nokisienet sekä eräät tuhohyönteiset.
— Melkoinen osa o:ista käytetään maltaiksi.
Maassamme o:n-viljelys on vähenemässä tai
paikoillaan pysyvä. Sato oli 1925 jyviä
140,8 milj. kg tehden 12,6 %
korsiviljojen koko sadosta; o:n kasvussa
oli n. 109,900 ha, kylvömäärä n. 22 milj.
kg. O:n tuonti n. 6 milj. kg. Koko maailman
o.-sato arvioidaan n. 20 milj. tonniksi.

Ohrakärpänen, olkikärpänen
(Chlorops tæniopa), 3-4 mm:n pituinen
keltainen kärpänen; 5-7 mm pitkä
kellanvalkoinen jalaton toukka vioittaa
viljalajien kortta, lehtiä ja tähkää.

Ohrana (ven.), Venäjän ent. salaisesta
valtiollisesta poliisista käytetty nimitys.

Ohrasääski l. hessiläinen kärpänen
(Cecidomyia destructor), äkämäsääskien
heimoon kuuluva n. 3 mmm pituinen tuhohyönteinen,
jonka n. 3 mm:n pituinen harmahtava toukka jyrsii
viljakasvien korsia. Pohjois-Amerikan pahimpia
tuhohyönteisiä, Suomessa sen tuhoista tiedetään
verraten vähän.

Ohravalkeat, kalevantulet (ks. t.).

Ohrt [ōrt], Ferdinand (s. 1873),
tansk. koulunopettaja. Tanskantanut supistelman
Kalevalasta (1907), julk. „Kalevala
kansanrunoelmana ja kansalliseepoksena".

Ohta, Nevaan pohjoisesta laskeva pieni
lisäjoki.

Ohutsuoli ks. Ruoansulatuskanava.

Oidipus, kreik. tarusankari, Teeban
kuninkaan Laioksen ja hänen puolisonsa
Iokasten poika. Koska oli ennustettu,
että hän oli tappava isänsä ja naiva
äitinsä, pantiin hänet heitteille. O.
kasvoi Korintissa, jonka jätti saatuaan
kuulla ennustuksesta, koska luuli
kasvatusvanhempiaan vanhemmikseen. Tiellä
hän tapasi Laioksen ja riitaantuneena
surmasi hänet, Teebaan tultuaan hän
vapautti kaupungin sfinksistä ja sai
palkinnokseen kuninkuuden ja Iokasten
puolisokseen. Jumalat lähettivät ruton
rankaisemaan kaupunkia. Kaamea totuus
paljastuu, Iokaste hirttäytyy, Oidipus
puhkaisee silmänsä ja lähtee
maanpakoon. Oidipuksella ja Iokastella oli
pojat Eteokles (ks. t.) ja
Polyneikes sekä tyttäret
Antigone (ks. t.) ja Ismene.
Aiheena Sofokleen draamoissa.

Oikaiseminen. Julkinen viranomainen
tai yksityinen henkilö, joka pitää itseänsä
aikakautisessa painokirjoituksessa loukattuna
tai tahtoo oikaista jonkin hänestä siinä
julkaistun tiedonannon, on oikeutettu saamaan



painokirjoitukseen otetuksi vastineensa sanottuun
tiedonantoon, jos vastine on sen allekirjoittama,
jonka puolesta se annetaan, eikä ole sisällykseltään
loukkaava tai rikollinen. Vastine on jommassakummassa
niistä kahdesta numerosta, jotka sen vastaanottamisen
jälkeen lähinnä ilmestyvät, painettava tekstiosastoon
samanlaisella painolla kuin se tiedonanto, johon
vastataan (Painovapauslaki 4/1 1919, 25 §).
— O:ksi sanotaan myös sitä, kun ylempi
viranomainen tai tuomioistuin muutoksenhaun
jälkeen muuttaa alemman päätöstä tai toimenpidettä.

Oikaisukäräjät (ruots. rättareting),
vanhat ruots. käräjät, joissa käytettiin
kuninkaan tuomiovaltaa. Tarkkaa eroa
o:n ja etsikkokäräjäin välillä ei aina
ole tehty. vrt. Etsikkokäräjät.

Oikeaoppisuus ks. Puhdasoppisuus.

Oikeaperäisyyden todistus. Ollakseen
julkisesti luotettavia tarvitsevat
yksityiset asiakirjat todistuksen siitä, että
ne todella ovat sen antamia, jonka
allekirjoituksella ne ovat varustetut.
Tavallisesti käytetään tähän kahden henkilön
todistusta, jonka, milloin on kysymyksessä
oikeudenkäynti, nämä todistajat voivat
vaadittaessa valallaan vahvistaa, vrt.
Jäljennös, Notariaatti. — Esineisiin
kohdistuva o. t. tulee kysymykseen
merioikeudessa (vrt. Sertifikaatti).

Oikeauskoinen l. ortodoksi,
nimitys, jota kreik.-kat. kirkko käyttää
itsestään.

Oikeisto, nimitys, jota yleisesti
käytetään vanhoillisista puolueista. Se on
saatu siitä, että ensin Ranskan
vallankumouksen aikana ja sitten myöhemmin
eduskunnissa vanhoilliset asettuvat
puheenjohtajan istuimen oikealle puolelle.

Oikeudenhoito, oikeudenkäytön
ylläpitäminen tuomioistuinten sekä
hallinto-oikeudellisen lainkäytön kautta.
Vapaaehtoinen o., jurisdictio
voluntaria (ks. t.).

Oikeudenkäymiskaari, 1734 v:n lain
viimeinen eli yhdeksäs kaari, joka
sisältää määräyksiä tuomioistuinten
kokoonpanosta ja toiminnasta sekä siviili- ja
rikosasiain oikeudenkäynnistä niissä, y. m.
yleisiä tuomioistuimia koskevia
oikeudenkäyntisäännöksiä. Paraikaa (1927) on
vireillä kysymys koko oikeudenkäyntilaitoksemme
uudistamisesta.

Oikeudenkäynnin väärinkäyttäminen.
Jos joku vastoin selkeitä perusteita
ja parempaa tietoansa kiukusta vetää
jonkun oikeuteen, on häntä sakotettava
ja hänet velvoitettava suorittamaan
vastapuolelle korvaus kuluista, haitasta
ja vahingosta. Jos joku on hävinnyt
alemmassa oikeusasteessa ja ylempi
oikeusaste kaikin puolin hyväksyy
alemman ratkaisun, voidaan häntä, jos syytä
on, tällöin sakottaa o. v:stä
(Oikeudenkäymiskaari 29:s luku, osaksi muutettu
27/4 1868 asetuksella; 30:nnen luvun 27 §,
muutettuna 19/12 1922 lailla).

Oikeudenkäynti, se menettely, jota
jonkun on noudatettava toteuttaakseen
siviili- tai rangaistus- tai muun vaateen
muuta oikeussubjektia kohtaan ja
hankkiakseen tuomioistuimen päätöksen tai
tuomion häntä vastaan. Tavallisesti kun
riidan esineenä on yksityisoikeudellinen
oikeussuhde, on asia yleisten
tuomioistuinten käsiteltävä. Ne riitaisuudet,
jotka koskevat julkisoikeudellisia suhteita,
kuuluvat hallinto-oikeudellista
lainkäyttöä suorittaville viranomaisille.
Eräät o:t on järjestetty erikoistuomioistuinten
käsiteltäviksi. — Yleisessä o:ssa
erotetaan tav. kaksi osaa: 1) varsinainen
o. l. prosessi, jonka päämääränä on
tuomion antaminen, ja 2) tuomion
täytäntöönpano l. eksekutsioni. Varsinainen
o. vuorostaan jaetaan riita-asiain o:iin
l. siviiliprosessiin ja rikosasiain o:iin
l. kriminaaliprosessiin; edelliseen luetaan
myös vapaaehtoisen oikeudenhoidon alaan kuuluva o.

Oikeudenkäyntiapulainen ks.
Oikeudenkäyntiasiamies.

Oikeudenkäyntiasiamies. Kaikissa
riita- ja pienemmissä rikosasioissa voivat
asianosaiset esiintyä paitsi henkilökohtaisesti
myös valtuuttama!nsa asiamiesten
kautta, ollen asianosainen kuitenkin aina
velvollinen itse saapumaan oikeuteen,
jos tuomioistuin katsoo sen tarpeelliseksi.
O:nä saadaan käyttää hyvämaineista ja
rehellistä henkilöä, joka ei ole holhottava.
Eräitä esteellisyys- l. jääviperusteita on
o:een nähden kuitenkin säädetty. Pakkoa
käyttää o:tä ei Suomen oikeuden mukaan ole
säädetty. O:istä on erotettava n. s.
oikeudenkäyntiapulaiset. Edelliset
esiintyvät oikeudenkäynnissä asianosaisen
puolesta hänen antamansa valtuutuksen nojalla,
oikeudenkäyntiapulaiset esiintyvät
oikeudenkäynnissä asianosaisen kerällä häntä
avustamassa (Oikeudenkäymiskaari, XV luku,
osaksi muutettu 27/4 1868, 7/9 1901 ja
31/12 1917).

Oikeudenkäyntiedellytys. O:ksi
sanotaan niitä asianhaaroja, jotka vaaditaan,
jotta asia voidaan tuomioistuimessa ottaa



tutkittavaksi ja ratkaistavaksi. O:t ovat
joko ehdottomia l. absoluuttisia
tai tahdonvaltaisia l. dispositiivisia.
Ensinmainittuja ovat ne, joiden
puuttumisen tuomioistuin viranpuolesta
on velvollinen ottamaan huomioon riippumatta
siitä, onko asianosainen tehnyt siitä
muistutuksen vaiko ei. Tahdonvaltaisen o:n
puuttumisesta tulee asianosaisen sitävastoin
itsensä tehdä väite, jos hän tahtoo sen
huomioonotettavaksi.

Oikeudenkäyntikulut ovat ne menot,
jotka asianosaisella on oikeudenkäynnistä,
kuten asianajajanpalkka, haastekustannukset,
todistajain palkat, toimituskirjain
lunastukset ja leimamaksut y. m. s. Yleisenä
sääntönä on, että se, joka asiassa häviää,
saa korvata vastapuolen o. Jos asia on ollut
niin epäselvä, että menettävällä riitapuolella
on saattanut olla syytä jättää asia
oikeudellisen käsittelyn varaan, tai jos riitapuoli
on voittanut alioikeudessa, mutta
hävinnyt ylemmässä oikeudessa, tai osittain
voittanut ja osittain menettänyt, saavat
kumpikin asianosainen pitää o:nsa
vahinkonaan (Oikeudenkäymiskaari, 21:nen
luku, osaksi muutettu asetuksella 7/9 1901).

Oikeudenkäyntilaitoksen uudistus.
Maamme oikeudenkäyntilaitos on, senkin
jälkeen kun 1868 ja 1901 sekä eräissä
kohdin viime vuosina on tehty
huomattavia uudistuksia, edelleen monessa
suhteessa vanhentunut. Valtiosäätyjen
anomuksesta jo 1892 asetettiin komitea o.
u:ta varten ja sai tämä komitea 1901
valmiiksi mietintönsä. Lainvalmistelukunta
laati niiden nojalla ehdotukset,
joitten mukaan oikeudenkäyntiolomme
tulisivat järjestettäviksi samaan tapaan
kuin suurissa sivistysmaissa. Sen jälkeen
on valmistettu useampia uusia ehdotuksia
o. u:ksi ja äskettäin (1926) on saatu
valmiiksi ehdotukset laeiksi o. u:sta.

Oikeudenkäyntilaitos. Ahtaammassa
merkityksessä tarkoitetaan o:lla
tuomioistuinlaitosta; laveammassa
mielessä o. käsittää oikeudenhoidon
kokonaisuudessaan l. tuomioistuinlaitoksen ja
oikeushallinnon sekä ne oikeudenkäyntilait,
jotka järjestävät tuomioistuinten
toiminnan, ynnä ne siviili- ja rikoslait,
joita tuomioistuinten tulee sattuvissa
tapauksissa soveltaa.

Oikeudenkäyntiniaksut, oikeudenkäynnistä
suoritettavat maksut. Ne kannetaan osaksi
leimamaksuina, osaksi rahassa, kuten veto-,
nosto- ja toimitus-kirjainlunastukset.
Aikaisemmin o:ina kannetut karttapaperintarkastus-,
sotilashuone-, vaivais- ja työhuone- ynnä
kehruuhuonemaksut lakkautettiin 30/12 1920
annetulla leimaverolailla v:sta 1921 alkaen.

Oikeudenkäyntivirhe l. tuomiovirhe,
sellainen olennainen oikeudenkäyntilakien
rikkominen, joka vaikuttaa sen, että tuomio
tai oikeuden päätös voidaan sen johdosta
kumota (Oikeudenkäymiskaari 25:21 ja 22).

Oikeudenkäyttö, se valtion
viranomaisten toiminta, jolla nämä antavat
yksityisille asianosaisille oikeusturvaa,
O. ja oikeudenkäynti ovat saman
menettelyn eri puolia, edellinen katsottuna
valtion, jälkimmäinen yksityisen kannalta.

Oikeudenmukaisuusteoria
ks. Rangaistusteoria.

Oikeudenomistaja. O:iksi sanotaan
niitä henkilöitä, joille jonkun vainajan
jäämistö tulee kuulumaan. Käsite o:t
on laajempi kuin perilliset, o:iin kun
luetaan myös aviopuoliso, testamentinsaajat
y. m. kuolinpesän osakkaat.

Oikeudettomuudentila, tila, jossa
yksilö on oikeudellista suojaa vailla,
kuten (ennen) orjat ja rauhattomiksi tai
lainsuojattomiksi julistetut.

Oikeus. O:lla tarkoitetaan väliin
o.-tiedettä, väliin itse o.-järjestystä, joskus
sitä o:ta l. oikeutusta, minkä o.-järjestys
suo yksilölle, joskus tuomioistuinta sekä
väliin o:n aatetta l. oikeellisuutta.
— Oikeustiede l. lainoppi l. lakitiede
on se tieteenhaara, jonka esineenä on
o.-järjestys. O. oikeustieteenä jaetaan
tavallisesti: I. Yksityis-o.
(jus privatum), joka käsittää kaikki ne
o.-säännöt, jotka järjestelevät yksityisten
välisiä suhteita. Tähän kuuluvat:
1) perhe-, 2) perintö-,
3) esine- ja 4) velvoite-o.
— II. Julkinen o. (jus publicum),
joka käsittää ne o.-säännöt, jotka järjestävät
julkisella vallalla varustetun yhdyskunnan,
joko valtion tai itsehallintoyhdyskunnan,
suhteita sen kanssa rinnastettuihin yhdyskuntiin
tai sen alaisiin yhdyskuntiin ja henkilöihin.
Tähän kuuluvat: 1) kansainvälinen o.
ja 2) kunkin valtion sisäinen julkinen o.
Viimeksimainitussa erotetaan: A) rikos-o.,
B) prosessi-o. ja C) valtio-o.
Valtio-o. vihdoin jaetaan a) valtiosääntö-o:een
ja b) hallinto-o:een.
— Oikeusjärjestys, objektiivinen o.
käsittää ne säännöt, joita jokaisen yhteiskunnassa
on noudatettava ja joiden sitovaisuus perustuu
milloin valtiovallan järjestämään pakkoon,



milloin taas noudattajain vakaumukseen
siitä, että niitä on noudatettava. —
Oikeus l. oikeutus, subjektiivinen o.
on jollekin oikeussubjektille (ks. t.)
voimassa olevan o:n nojalla kuuluva valta.
Eräät o:t l. oikeutukset ovat siksi
luonnollisia, että ne ikäänkuin muodostavat
persoonallisuuden ja takaavat sen olemassaolon,
esim. o. elämään, vapauteen, kunniaan. Toiset
taas eivät ole niin itsestään selviä, vaan
on niitä voitu säännöstellä eri tavoin, esim.
omistus-, pantti-, velvoite- y. m. s. o:t.

Oikeusaputoimisto, eräissä
kaupungeissa kaupunkikuntain palkkaamain
köyhäinasianajajain toimisto.

Oikeusasia, asia, joka kuuluu
tuomioistuinten ratkaistaviin; vastakohtana
hallintoasia, joka on hallintoviranomaisten
ratkaistava.

Oikeusasiamies, Eduskunnan oikeusasiamies (ks. t.).

Oikeusaste. Tuomioistuimet on
järjestetty tavallisesti eri o:iksi niin,
että alemman tuomioistuimen päätökseen
voidaan hakea muutosta sitä lähinnä ylempänä
olevalta tuomioistuimelta. O:ita on
tavallisesti kolme. Suomessa ovat nämä
yleiset o:t alioikeus., s. o. kihlakunnan-
tai raastuvanoikeus, hovioikeus ja Korkein
Oikeus. Asiaa ei yleensä saa ottaa
ylemmässä o:ssa käsiteltäväksi, ellei sitä ole
ennemmin alemmassa käsitelty.

Oikeusedellyttämys. O:llä
tarkoitetaan lain antamia määräyksiä, joiden
mukaan asianlaidat eräin edellytyksin
on ilman enempää todistelua pidettävä
tosina. Ne jaetaan tavallisesti kahteen
ryhmään: præsumtiones juris,
joissa edellyttämyksen vaikutus voidaan
vastatodistelulla kumota ja
præsumtiones juris et de jure,
joissa vastatodistelu ei ole sallittu.

Oikeusfilosofia, se filosofian haara,
joka käsittelee oikeuselämän ja samalla
valtion yleisiä perusteita; on
historiallisesti kehittynyt siitä käsityksestä,
että paitsi positiivista l. säädännäistä
oikeutta, joka ilmenee kunkin maan lakeina
ja yleisinä tapoina, on olemassa luonnonmukainen
oikeus. vrt. Luontaisoikeus.

Oikeushallinto on se valtiovallan
toiminta, jonka tarkoituksena on järjestää
ja pitää huolta sekä tarkastaa
oikeudenkäyttöä. O. meillä kuuluu lähinnä
Oikeusministeriölle, mutta sen ohella myös
tuomioistuimille.

Oikeushistoria, se osa oikeus- l.
lakitiedettä, jonka tehtävänä on tutkia,
miten oman maan tai vieraiden valtioiden
oikeus on kehittynyt. [Jaakko Forsman,
„Suomen lainsäädännön historia" (1896).]

Oikeushoidollinen jaoitus l.
oikeudellinen jaoitus on valtion
alueen jako oikeuspiireihin. Meillä
kaupungit yleensä muodostavat kukin oman
tuomiopiirinsä. Maalla käräjäkunta muodostaa
kihlakunnanoikeuden tuomiopiirin ja
tuomiokunta on kihlakunnantuomarin
virkatoiminnan alueena.

Oikeushyvä l. oikeushyödyke
on se etu, jota oikeusjärjestys oikeutetun
hyväksi tahtoo järjestelyllään suojella.

Oikeuskansleri l. Valtioneuvoston
oikeuskansleri. Valtioneuvostossa tulee
17/7 1919 H. M:n mukaan olla o. ja häntä
avustaa apulais-o., joka tarvittaessa astuu
o:n sijaan. O. on maan ylin lainvalvoja ja
tulee hänen valvoa, että viranomaiset ja
virkamiehet noudattavat lakia sekä täyttävät
velvollisuutensa, niin ettei ketään laillisessa
oikeudessaan sorreta. Ylimpänä syyttäjänä o.
myöskin pitää silmällä virallisia syyttäjiä,
jotka ovat velvollisia noudattamaan
o:n määräyksiä (H. M. 17/7 1919, 37,
45-48 §§; Asetus 30/3 1922, sisältävä o:n
ohjesäännön).

Oikeuskanslerinsihteeri,
oikeuskanslerinviraston virkamies, joka
esittelee asiat oikeuskanslerille.

Oikeuskeino, muutoksenhakukeino (ks. t.).

Oikeuskelpoisuus, kyky omata
oikeuksia ja velvoituksia eli olla itsenäisenä
tekijänä oikeuselämässä. Nykyaikaisen
oikeuden mukaan on jokainen ihminen
syntymästä kuolemaan asti oikeuskelpoinen.
Fyysillisten henkilöjen ohella voivat myös
henkilöyhtymät, varsinkin varallisuusoikeuden
alalla olla oikeuskelpoisia, ja nimitetään
näitä juridisiksi henkilöiksi.
ks. Juridinen henkilö.

Oikeuskemia, oppi kemiallisten
tutkimusten käytännöstä oikeushoidon
hyväksi, esim. kun on kysymys
myrkytyksestä, veripilkkujen tutkimisesta,
asiakirjain väärentämisestä j. n. e.

Oikeuskysymys, oikeussäännön
sovelluttaminen määrättyyn riita- tai
rikosasiaan. Esim. valamiesoikeustoissa
valamiehet ratkaisevat asiakysymyksen:
syytetyn syyllisyyden tai syyttömyyden, ja
lainoppinut tuomari oikeuskysymyksen,
lainsäännöksen soveltamisen.

Oikeuslähde on se, mihin
oikeusjärjestys nojautuu. Alkujaan oli
o:nä tapa, mutta verraten varhain yhteiskunta
alkoi ilmaista oikeuskäsityksensä
lakisäännöksinä. Sen jälkeen on kirjoitettu
laki ollut ensisijaisena ja tavanomainen
oikeus toissijaisena o:nä,



Oikeuslääketiede, lääketieteen haara,
joka on läheisessä tekemisessä
oikeudenkäytön kanssa, käsittäen sekä
ruumiillisen että henkisen terveydentilan
arvostelemista, kuolemansyyn selvillesaamista
y. m. s. sekä lausuntojen antamista niistä
oikeudenkäyntejä varten.

Oikeusministeriö ks. Valtioneuvosto.

Oikeusmurha, syyttömän henkilön
tuomitseminen rangaistukseen, erittäinkin
kuolemanrangaistuksen täytäntöönpano
syyttömään henkilöön nähden.

Oikeusneuvos, Korkeimman Oikeuden
jäsen. ks. Korkein Oikeus.

Oikeusneuvosmies, raastuvanoikeuden
tai maistraatin lainoppinut jäsen.

Oikeusobjekti on se, mihin
subjektiivinen oikeus kohdistuu; esim.
perintöoikeuden o:na on perintö,
esineoikeuden o:na esine j. n. e.

Oikeusosasto ks. Senaatti.

Oikeuspaikka, laillinen tuomioistuin
(ks. t.).

Oikeusperuste on se ulkonainen
tapaus, joka on aiheena subjektiivisen
oikeuden syntymiseen. Sellaisia
tapauksia sanotaan juridisiksi
tosiasioiksi, ja niissä erotetaan
tavallisesti kaksi ryhmää: oikeustoimet
ja muut oikeustapahtumat.

Oikeuspiiri, tuomiopiiri, se alue, jolla
jokin tuomioistuin harjoittaa sille
kuuluvaa tuomiovaltaa, vrt.
Oikeushoidollinen jaoitus.

Oikeuspolitia, valtion huolenpito
yksityisoikeuksien turvaamisesta,
jurisdictio voluntaria (ks. t.).

Oikeuspormestari, raastuvanoikeuden
puheenjohtaja.

Oikeusraatimies, oikeusneuvosmies
(ks. t.).

Oikeussubjekti on se, jolle
oikeusjärjestys tunnustaa kyvyn omata
oikeuksia ja velvoituksia, siis olla
itsenäisenä tekijänä oikeuselämässä,
vrt. Oikeuskelpoisuus.

Oikeussuhde, oikeussubjektien välillä
keskenään tai oikeussubjektin ja
oikeusobjektin välillä oleva suhde, jonka
oikeusjärjestys tunnustaa ja pitää voimassa.

Oikeussäännös l. lakisäännös on
positiivisen lain osa, joka säännöstelee
määrätynlaisen olosuhteen tai rajoitetun
joukon yhteenkuuluvia olosuhteita.

Oikeussääntö, käsitteellisesti
rajoitettu objektiivisen oikeuden osa. O:t ovat
pakollisia l. absoluuttisia, kun
ne ehdottomasti määräävät oikeussuhteen,
tai tahdonvaltaisia l. dispositiivisia,
kun ne ainoastaan siinä tapauksessa tulevat
sovellettaviksi, etteivät asianosaiset
itse ole toisin sopineet.

Oikeustapaus syntyy siten, että
tuomioistuin tai muu tuomitseva
viranomainen sovelluttaa lakisäännöstä
määrättyyn tosiasialliseen tapahtumaan tai
olosuhteeseen, vrt. Ennakkopäätös.

Oikeustiede ks. Oikeus.

Oikeustoimi on oikeussubjektin
tahdonilmaisu, jonka tarkoituksena on
aikaansaada oikeussuhteita. Jos laissa o:n
pätevyydelle on säädetty, että o:n tulee olla
tehty määrättyjä muotoja noudattaen,
sanotaan o:ta määrämuotoiseksi,
ja ellei erityisiä muotomääräyksiä ole
säädetty, vapaamuotoiseksi.
Yhden oikeussubjektin o:ta sanotaan
yksipuoliseksi o:ksi, ja jos o.
syntyy vasta siten, että se, jolle tahdonilmaus
on tehty, sen hyväksyy, nimitetään o:ta
kaksipuoliseksi o:ksi. vrt.
Pätemätön oikeustoimi.

Oikeustoimikelpoisuus,
oikeussubjektin muodollinen kyky tehdä päteviä
oikeustoimia. O:ta vailla ovat kokonaan
15 v. nuoremmat lapset ja mielipuolet.
Rajoitettu o. aviovaimoilla, 15-21 ikäisillä
henkilöillä sekä eräillä holhouksenalaisilla
täysi-ikäisilläkin.

Oikeustoimituskunta ks. Senaatti.

Oikeusturva, se suoja, minkä
oikeusjärjestys antaa subjektiiviselle
oikeudelle.

Oikeustutkinto, 15/8 1894 asetuksen
mukaan Helsingin Yliopiston lainopillisessa
tiedekunnassa suoritettu tutkinto, joka oli
tarkoitettu tuomarien valmistamista varten.
30/12 1921 annetulla asetuksella tutkinnot
järjestettiin uudelleen. Sen mukaan ovat nämä
tutkinnot ylempi ja alempi o.
Ylempi o. tuottaa kelpoisuuden kaikkiin niihin
virkoihin, joihin vaaditaan lainopillinen
tutkinto. Alempi o. tuottaa kelpoisuuden
niihin virkoihin, joihin aikaisempain
säännösten mukaan vaadittiin alempi
hallintotutkinto.

Oikeusvaade on määrätyn oikeuden
sisältö, suunnattuna tiettyä oikeussubjektia
vastaan. O:n esittäjä vaatii, että toinen
tekee tai jättää tekemättä jotakin.
Rikosasioissa on sekä asianomistajalla
siviili vaade että valtiolla rangaistusvaade.

Oikeusvaltio, valtio, jossa eri
valtio-orgaanit, myöskin hallinto-orgaanit
toimivat lainalaisina. O:n vastakohtaa
sanotaan usein poliisivaltioksi.

Oikeusvoima, lainvoima (ks. t.).



Oikeutus (ruots. berättigande)
on ylemmän hallintoviranomaisen alemmalle
tai yksityiselle antama lupa toimia
määrätyllä tavalla. — O. (ruots. rättighet)
ks. Oikeus.

Oikokulma, puoli täysikulmaa, 180°.

Oikosarvet, ortokeratiitit (ks. t.).

Oikotorvi, trumpetti (ks. t.).

Oikumeeninen, ekumeeninen (ks. t.).

Oinas. 1. Pässi. — 2. Tähtit. (Aries).
Eläinradan ensim. merkki, γ, sekä
tähtikuvio pohj. taivaanpallonpuoliskolla,
Härästä ja Perseuksesta itään. Loistavin
tähti, α Arietis, on toista suuruusluokkaa.
— 3. Vesioinas (ks. t.).

Oinaspiste, kevätpäiväntasauspiste; oli
Oinaassa, kun o:n kautta kulkeva meridiaan
valittiin taivaan nollameridiaaniksi;
siirtynyt presessionin vaikutuksesta
Kalojen tähtikuvioon.

Oinonen, Mikko (s. 1883),
taidemaalari. Maalannut maisema-, asetelma-
ja henkilökuvia.

Oirat, 1921 perustettu autonominen
alue Etelä-Siperiassa, Mongolian rajalla;
n. 90,000 km2, 80,000 as.

Oise [uā'z], Seinen lisäjoki oikealta,
Pohjois-Ranskassa, kanavilla yhdistetty
Sommeen, Sambreen ja Scheldeen; 300 km.
O:sta on nimensä saanut Pariisin
pohjoispuolella oleva O:n departementti.

Oisto, laite virrassa olevassa
ohjepuomissa veneväylän suojaamiseksi ja
ylhäältä tulevien tukkien poistamiseksi
veneaukolta.


Oisto.

Oita (lat. Oeta), vuoristo
Keski-Kreikassa, korkein kohta
Katavotra (2,158 m).

Oitti, rautatieasema Riihimäen-Lahden
rataosalla Hausjärven kunnassa, 15 km
Riihimäeltä.

Oja ks. Ojitus.

Oja-aura, avo-ojien kaivamiseen ja
varsinkin vanhojen sarkaojien puhdistamiseen
käytettävä aura. O:t ovat joko kaksipuolisia,
joilla oja valmistuu yhdellä ajolla tai


Kaksipuolinen oja-aura.

yksipuolisia, jotka valmistavat puolen ojaa
kerrallaan. Vetovoimana 8-12 hevosta tai
vorokki. 8-tuntisena päivänä hevosia
käyttämällä puhdistetaan 10,000-14,000 m
ojaa, riippuen maan laadusta, kosteudesta
ja muodosta, yksipuolisella 5,000-7,000 m
vastaavissa olosuhteissa, sekä vorokilla
n. 1,500 m.


Yksipuolinen oja aura.

Ojajärvi, rautatieasema Viipurin-Ellisenvaaran
rataosalla Kirvun, Hiitolan ja Kaukolan rajalla,
78 km Viipurista.

Ojakirves, ojituksessa käytettävä
kirvesmäinen ase. vrt. Ojapiilu.

Ojakkala, rautatiepysäkki
Hyvinkään-Lohjan rataosalla Vihdin
pitäjässä, kapearaiteinen rautatie
(12 km) Olkkalan kartanoon.

Ojalapio, ojituslapio,
ks. Lapio.

Ojama, Ivao (1843-1916), jap.
sotamarsalkka ja poliitikko, ruhtinas.
Valloitti Japanin-Kiinan sodassa 1894-95
Port Arthurin, ylipäällikkönä
Japanin-Venäjän sodassa 1904-05.

Ojamo. 1. Rautakaivos Lohjan
pitäjässä. Ollut toiminnassa 1538-63.
1615-76, 1824-50. — 2. Ratsutila Lohjalla.

Ojamyyrät (Paludicola), myyrien
heimoon kuuluvia jyrsijöitä, joilla pitkä häntä
ja karvassa piilevät korvat. Iso ojamyyrä
(P. amphibius) on päältä musta tai ruskea,
alta ruskeanharmaa. Ruumiin pituus 170 mm, hännän
n. 100 mm. Asuu mieluimmin vesien läheisyydessä,
mutta myös viljelysmailla; ui ja sukeltaa hyvin.
Syö etupäässä kasviruokaa m. m. viljelyskasveja,
kerää usein talvivarastoonsa parikin kappaa
perunoita y. m.


Ojamyyrä.



Ojanen, Kaarle (s. 1851),
maanviljelijä Nummella. Talonpoikaissäädyn
jäsen 1882-1905, puhemiehenä 1900 ja 1904-05.


K. Ojanen.

Ojankaivuukone, salaojien
kaivamiseen käytettävä kone. Moottorin
käyttämissä kaivuukauhat ovat pyörivässä
rattaassa tai päättymättömässä ketjussa;
vedettävissä o:issa taas on ojanpohjassa
työskentelevä aurankaltainen laite sekä
elevaattori maan kuljettamista varten.
Edelliset kaivavat ojan heti täyteen
syvyyteen, jälkimmäisiä ajetaan edes ja
takaisin kaivettavaa ojaa pitkin, kunnes
se tulee kyllin syväksi. Työkyky 1 m:n
syvyistä ojaa n. 40-80 m tunnissa.


Ojankaivuukone.

Ojanperä, Abraham (1856-1916),
laulaja ja laulunopettaja, Oli Helsingin
Musiikkiopiston soololaulun opettajana,
Johanneksenkirkon kanttorina ja Helsingin
Yliopiston kirkkolaulun opettajana.


A. Ojanperä.

Ojansuu, Heikki (1873-1923),
kielentutkija. Suom. filologian apulainen
Helsingin Yliopistossa 1914-21, Turun Suom.
Yliopiston suomen ja sen sukukielten prof.
1921-23. Teoksia: „Suomen lounaismurteiden
äännehistoria" I-II (1901-03), „Mikael Agricolan
kielestä", ,,Suomen kielen tutkimuksen
työmailta", „Karjala-Aunuksen äännehistoria",
,, Suomalaista paikannimitutkimusta" I,
„Itämerensuomalaisten kielten pronominioppia" (1923).


Heikki Ojansivu.

Ojapiilu, ojan laitojen leikkaamiseen
käytettävä leveäteräinen ase.

Ojatti, joki Luoteis-Venäjällä, Syvärin
lisäjoki vasemmalta. 215 km pitkä.

Ojaviikate, viikatteen terää
muistuttava työase, jota käytetään rahkasuon
ojituksessa ojan laitojen leikkaamiseen.

Ojennuslaaka, päältä tarkoin
tasopintaiseksi höylätty ja sileäksi hiottu,
valurautainen laatta, jota käytetään, kun
metallikappale on hiottava tasoksi.

Ojennuslaitos. O:ia, joihin etupäässä
otettiin yleiseen työhön irtolaisuudesta,
uudistetusta paloviinan myynnistä ja
v:n 1805 palkollissäännön rikkomisesta
tuomittuja henkilöitä sekä pahantapaisia
sotilaita, oli rangaistuslaitoksiamme
uudestaan järjestettäessä kolme miehiä ja
kaksi naisia varten. Nyk. o:t ovat osaksi
lakkautetut, osaksi järjestetyt kokonaan
toisin.

Ojitus. O:n tarkoituksena on johtaa
pellolta pois pintavesi sekä alentaa pohjaveden


Kuva 1.


Kuva 2.

pinta viljelyskasveille edulliselle
korkeudelle, mikä tavallisen veden aikana
maanpinnasta mitattuna on avo-ojitetussa
maassa 0,9 m ja salaojitetussa
1,2-1,4 m. — O:ta varten tarpeelliset
työt jakaantuvat kuivatus-
ja ojitustöihin. Edelliset tekevät maan
ojitusmahdolliseksi avaamalla vesitien, jälkimmäiset
maan kuivaksi, s. o. viljelysmahdolliseksi,
viljelysojia kaivamalla. O.-suunnitelmaa
laadittaessa määrätään yksityiskohtaisesti
maan kuivatus- ja o.-tarve, ottamalla
tarkoin huomioon maan pinta-ala,
korkeussuhteet, maan ja jankon laatu y. m.



seikat. — Vesitie avataan kaivamalla
kuivatusoja (= valtaoja, laskuoja,
kuivatusviemäri, viemäri j. n. e.), suorittamalla
puron tai joen perkaus, kosken alentaminen.
Kuivatustöiden jälkeen kaivetaan
viljelysojat: avo- tai salaojat
(vrt. Salaoja). Avo-ojia käytetään: 1)
laajaperäisessä viljelyksessä, kun tarvitaan
huokeata o:ta, 2) maanpinnan ollessa
niin tasainen, että salaojitus edellyttäisi
kallistöisten, keinotekoisten putousten
laittamisen, 3) kun vettä ojissa kulkee
runsaammin — niskaojat esim. ovat
melkein poikkeuksetta avo-ojia. Tärkeimmät
avo-ojat ovat sarka- ja niskaojat,
joiden lisäksi kaivetaan apuojia ja
väliviemäreitä (kuva 1). Sarkaojien
syvyys on tav. 0,5-0,6 m, leveys
pinnalta 0,7-1,0 m ja pohjasta 0,2-0,3 m.
Sarkojen leveys 10-20 m riippuen
maanlaadusta ja viljelyskasveista. Sarkojen
pituus pyritään saamaan mahdollisimman
suureksi. Niskaoja kerää viljelysmaan
ulkopuolelta tulevan veden ja johtaa sen
joko suoraan tai väliviemärin avulla
kuivatusojaan. Apuojat ja väliviemärit
sijoitetaan tarpeen mukaan. — O.-työt
suoritetaan tavallisimmin lapiotyönä,
myös käytetään oja-auraa ja erilaisia
ojankaivuukoneita. — Ojille saadaan
tarkoitettu putous maanmittaustaulujen avulla
(kuva 2) ja määrätty poikkileikkaus
käyttämällä erityistä ojakaavaa. — Lakit.
Laissa erotetaan tavallinen o. ja
vesiperäisen maan o. Edellisen
tarkoituksena on sellaisen maan
kuivattaminen, joka ilman sitäkin on
viljelyskelpoinen, vesiperäisenä maana taas
pidetään sellaista, jota ei ilman veden pois
johtamista voida viljellä, vaikkei se
olekaan veden peittämä. Maanomistajalla ja
-haltijalla on oikeus ojittaa maansa,
jollei oja aiheuta muutoksia veden
juoksuun toisen maalla. Eräissä tapauksissa
on ojan kaivaminen toisenkin maalla
sallittu. Jos useammalla on välitöntä
hyötyä ojasta, on heillä kaikilla
velvollisuus, o.-velvollisuus,
ottaa osaa ojitukseen. Kustannuksiin tulee
kunkin käydä osalliseksi sen hyödyn mukaan,
minkä oja voi hänelle tuottaa. Ellei sovintoa
saada aikaan, niin maanviljelysinsinööri
kuulutetussa o.-k okouksessa tekee
o.-suunnitelman työn suorittamiseen
sekä ehdotuksen työn jakamisesta ja
kustannusten laskemisesta. O.-suunnitelmaan
voidaan hakea muutosta yleisessä tuomioistuimessa,
O.-velvollisuutensa laiminlyönyt voidaan
oikeudenkäynnillä pakottaa täyttämään
velvollisuutensa. — Vesiperäisen maan
omistajalla ei ole ojitusvelvollisuutta.
Sen sijaan on myönnetty sille, joka ojittaa
vesiperäisen maan, johon toisella on osa,
oikeus kustannuksiensa korvaukseksi
käyttää kuivattua maata määräaikana.
O:seen ei yleensä tarvitse hankkia
viranomaisten lupaa. Kuitenkin jos
vesiperäisen maan o:n voidaan olettaa
tuottavan tulvaa tai muutoin vesistön
korkeuden melkoisempaa nousemista tahi
jos sitä varten tarvitsee muuttaa tai
hävittää vesilaitos, on siihen lupa
hankittava maaherralta (Vesioikeuslaki
23/7 1902, III luku). [Hallakorpi,
„Maankuivatus" (1917).]

Ojoinen, valtion omistama tila
Hämeenlinnan vieressä.

Oka l. okka, vanha turk.
painoyksikkö; nyk. kilogramman turk. nimitys.

Oka [ven. äänt. akā'], Volgan
lisäjoki oikealta, laskee Volgaan Nižni-Novgorodin
kohdalla; 1,500 km.

Okajama, kaup. Japanissa, Hondon
etelärannalla. Vanha ruhtinaspalatsi;
lähistöllä 1390 valmistunut
Kibitsu-Jinšan temppeli. 95,000 as.

Okakärsämadot (Acanthocephali),
pieni matoluokka, liereitä loismatoja, joilla
ulostyöntyvä väkäsekäs kärsä. Ainoa
suku Echinorhynchus; eräät lajit
kalojen, muudan sian suolessa,

Okapi (Ocapia Johnstoni), sirahvin
heimoon kuuluva, Keski-Afrikan aarniometsissä
elävä imettäväinen. Sirahvia pienempi, jalat ja
kaula paljon lyhyemmät kuin sirahvilla; punaruskea,
pää sivuilta valkoinen, jaloissa mustia ja
valkoisia poikkijuovia. Uroksella pienet,
nahanpeittämät sarvet. Hyvin harvinainen,
tuli tieteelle tunnetuksi vasta 1901.


Okapi.

Okariina (it.), savikukkopillistä
kehittynyt soitin. Sitä valmistetaan posliinista
tai kipsistä neljää eri suuruutta, joita
käytetään 4-ääniseen yhteissoittoon.

Okavango, Kubango, joki
Etelä-Afrikassa; laskee Ngami'n suoaltaaseen,
sadeaikana yhteydessä Sambesi'n kanssa.

Okeanos, kreik. mytologiassa
maailmanvirta, jonka luultiin juoksevan
kehässä maan ympäri. Jumalaksi olennoituna
jokijumalien ja vedenneitosten isä.



Okeghem l. Ockenheim. Jean
(n. 1430-95). alankom. kuorosäveltäjä,
johdonmukaisen jäljittelytyylin ensim.
mestari. Sävelsi messuja, motetteja y. m.

Oker-Blom [ōkerblum], Christian
Theodor (1822-1900), suom. kenraali,
virkamies. Viipurin läänin maaherrana
1866-82, senaattorina 1882-88, hoiti
kenraalikuvernöörinvirkaa 1891. —
Oker-Blom, Maximilian (1863-1917),
suom. lääkäri, terveysopin prof. v:sta 1914.
Us. tieteellisiä julkaisuja sekä
yleistajuisia, kasvatusta ja sukupuolielämää
koskevia kirjasia, m. m. „Tohtori-enon
luona maalla" (käännetty us. kielille).

Okeroinen, kylä ja pysäkki Hollolassa.
Kahakka 1808.

Okka ks. Oka.

Okkasionalismi (lat.), oppi
tilapäisistä syistä, se Geulincxin y. m.
kehittämä mielipide, että, kun ruumis näyttää
vaikuttavan sieluun tai sielu ruumiiseen,
niin todenteolla vain Jumala vaikuttaa,
muutoksen tapahtuessa ruumiissa, sieluun
vastaavan muutoksen ja päinvastoin.

Okkonen, Onni (s. 1886),
taidehistorioitsija, professori v:sta 1927.
Teoksia: „Renessanssin maalaus", „Taiteen alku",
„Rembrandt", ,,Italian taidekaupunkeja",
kaunokirjallisia teoksia.

Okkultatsioni (lat.), tähdenpeitto,
taivaankappaleen peittyminen toisen taakse.

Okkultismi (lat.), oppi salaisista
asioista, esiintyy pääasiassa spiritisminä
ja teosofiana (ks. n.).

Okkupatsioni (lat.), valtaus,
esineen omistusoikeuden saantotapa, mikä
tapahtuu siten, että valtaaja ottaa
esineen huostaansa. Edellytyksenä
omistusoikeuden saannille on o:ssa, että esine
ei ole toiselle kuuluva, vaan om omistajatta.
— Kansainvälisessä oikeudessa o. on
saantotapa, jolla valtio laskee valtansa
alaiseksi alueen, joka ei ole ollut
minkään valtion vallan alainen. Tavallisessa
kielenkäytössä o:lla us. tarkoitetaan
toisen valtion tai sen osan valloitustakin.

Okkupeerata (lat.), vallata, anastaa.

Oklahoma [okləho'umə], Yhdysvaltain
eteläisiä keskivaltioita (valtio v:sta 1907),
Arkansas- ja Canadian-jokien ympärillä;
181,400 km2, 2,03 milj. as., niistä 150,000
neekeriä ja 57,000 intiaania, Pääelinkeinot
maanviljelys (vehnä, maissi, puuvilla)
ja Vuorityö (vuoriöljy). Pääkaup.
Oklahoma City.

Oklahoma City [okləho'umə siti],
kaup. Yhdysvalloissa, Oklahoma valtion
pääkaup.; elintarve- ja puuvillateoll.
90.000 as.

Oklokratia (kreik.), alhaisonvalta.

Okra, luonnossa esiintyvä murtamainen,
keltainen tai kellertävä väriaine, savea tai
kalkinsekaista rautahydroksidia. Väri vaihtuu
kuumennettaessa (kalsinoitaessa) keltaisesta
punaiseen, rautahydroksidin muuttuessa oksidiksi.
O:n lajeja ovat m. m. keltaimilta, sienamaa
sekä punamulta (kalsinoitu). Keinotekoista
o:aa valmistetaan rautahydroksidista ja kalkista
tai aluminiumhydroksidista, O:aa käytetään vesi-
ja öljymaaleiksi ja säämiskänahan valmistuksessa.

Oks, Jaan (1884-1918), vir.
kirjailija. Teoksia: novellikokoelma ,,Tume
inimiselaps".

COOH
Oksaalihappo, |    , orgaaninen
COOH

happo, jota on m. m. ketunleivän ja
suolaheinälajien varsissa ja lehdissä. Sen
suolat ovat oksalaatteja; näistä hapan
kaliumoksalaatti poistaa ruoste- ja
mustetahroja, antimonkaliumoksalaattia
käytetään väriteollisuudessa. O:n suoloja
valmistetaan kuumentamalla sahajauhoja
natronlipeän kanssa.

Oksalaatit, oksaalihapon (ks. t.)
suolat.

Oksanen ks. Ahlqvist, A. E.

Oksastus, ymppäys, puutarhanhoidossa
puu- ja pensaslaatujen monistaminen siten, että


Oksastus. 1 oksastusveitsi, 2 oksastus kuoren
alle vanhempaan puuhun, 3 hakaoksastus,
4 liiteoksastus, 5 satulaoksastus,
6 kolmio-oksastus.

halutusta laadusta leikattu silmullinen
vuosiverson kappale, jaloverso,
kiinnitetään ominaisuuksiltaan epävarmaan,
tav. samanlajiseen, yleensä nuoreen puuhun
tai pensaaseen, perus- l. villirunkoon.
Jaloversosta kehittyy vähitellen puu, joka
kantaa täydellisesti samanlaisia hedelmiä
kuin sen emäpuu ollen muutenkin
samanlainen kuin tämä. O:ssa leikataan
yhdistettävät päät niin, että hyvin sopivat
vastakkain toistensa jatkoksi ja sidotaan
yhteen niinellä, jonka jälkeen liitos
eristetään ilman vaikutukselta erityisellä
o.-vahalla. — Jos jaloversona käytetään



vain silmua, sanotaan o:ta
silmikoimiseksi l. okuleeraukseksi.

Oksennuspulveri, ipecacuanhasta
(ks. t.) valmistettu jauhe. —
Oksennusviinikivi, viinihapon
kaliumantimonisuola, käytetään lääkkeenä ja
peittausaineena.

Oksentaminen, ilmiö, joka syntyy
siten, että pallea supistuu puristaen
mahalaukun sisällyksen nousemaan
ruokatorvea myöten suuhun. Esiintyy useiden
tautien ja ruoansulatuselinten häiriöiden
oireena.

Oksetusjuuri, ipecacuanha (ks. t.).

Oksidatsioni (kreik.), hapettuminen,
aineen yhtyminen happeen. —
Oksidatsioniliekki, tav. liekin uloin,
happirikas osa, joka vaikuttaa hapettavasti.

Oksidentti (lat.), Länsi, Länsimaat.
vrt. Orientti.

Oksidit (kreik.), yksinkertaisten tai
yhdistettyjen aineiden happiyhdistykset;
ovat joko happamia, emäksisiä tai tehottomia.

Oksidium ks. Candy-suodatin.

Oksiduuli, sellaisen aineen, johon happi
saattaa yhtyä eri suhteissa, happiköyhä
happiyhdistys.

Oksus, Oxus, Amu-Darjan muin. nimi.

Oksygenoli, 3-prosenttinen
vetyperoksidiliuos. Käytetään antiseptisena
aineena.

Oksyhapot, orgaaniset hapot, jotka
sisältävät yhden tai useamman
hydroksyyliryhmän (OH) karboksyylin (COOH)
ohella. Yksiemäksisistä o:sta (yleinen
kaava CnH2n + 1 · CHOH · COOH)
mainittakoon maitohappo, kaksiemäksisistä
omenahappo ja viinihappo.

Oksyketonit, ketoosit (ks. t.).

Oksykloridit, kem., kloridien
hapettumia, joissa kloorin sijalla on hydroksyyli
[hydroksykloridit, emäksiset
kloridit, esim. Sn(OH)Cl, emäksinen
stannokloridi], tai happi (varsinaiset o., esim.
SbOCl3, antimonioksykloridi).

Oktaavi (lat.). 1. Mus. a) Diatonisen
asteikon 8:s ja ylin aste, samalla myös
lähinnä seuraavan asteikon 1:nen. —
b) Sävelsuhde, joka laajuudeltaan vastaa
suhdetta asteikon 1:sen ja 8:nnen asteen
välillä. O.-sävelille on annettu samat
nimet. — c) Sävelalue, joka ulottuu
kustakin c-nimisestä sävelestä lähinnä
korkeampaan samannimiseen. Täten koko
säveljärjestelmä jakautuu o:eihin, joiden
nimenä on, alkaen matalimmasta:
subkontra-, kontra-, suuri, pieni, 1-viivainen,
2-viivalnen, 3-viivalnen ja 4-viivainen o.
— 2. O. l. oktaavo ks. Koko.

Oktaedri (kreik.), säännöllinen
kahdeksantahokas, kahdeksan tasasivuisen
kolmion rajoittama monitahokas. Kuva
ks. Monitahokas.

Oktantti (lat.). 1. Ympyrän
kahdeksannes. — 2. Yksi niistä 8:sta osasta,
joihin kolme toisiaan vastaan
kohtisuoraa tasoa leikkaa pallon, jonka keskus
on tasojen leikkauspisteessä. — 3.
Kulmanmittauskone, jossa kulma luetaan
jaetun ympyrän oktantilla, rakenne
muuten sama kuin sekstantin. Käytetään
merellä.

Oktetti (it.). kahdeksan solistin
esitettävä laulu- tahi soitinsävellys.

Oktobristit, lokakuulaiset (ks. t.).

Oktroi (ransk.). 1. Suomessa Venäjän
vallan aikana Senaatin jäsenille kolmeksi
v:ksi kerrallaan annettu valtalupa. —
2. Hallituksen yksityiselle henkilölle tai
yhdyskunnalle määrävuosiksi myöntämä
lupa elinkeinon harjoittamiseen. —
3. Muutamissa maissa, esim. Ranskassa
eräs välillinen kunnallinen vero (esim.
elintarpeista).

Oku, Jasukata (s. 1846), jap.
sotamarsalkka, kreivi. Jap.-ven. sodassa saarsi
Port Arthurin ja otti osaa Liaojangin
ja Mukdenin taisteluihin. Yleisesikunnan
päällikkönä 1906-12, sotaministerinä 1914-16.

Okulaari (lat.), optillisen kojeen linssi,
jolla objektiivin luomaa kuvaa tarkastetaan.

Okulaarinen, okuläärinen, silmiä
koskeva, silmin suoritettava.

Okuleeraus, silmikoiminen (ks.
Oksastus).

Okulov, Sergei (s. 1853), rovasti,
Suomen kreik.-kat, pappisseminaarin
johtaja v:sta 1918, oppi- ja kirkkokäsikirjain
suomennos- ja toimituskomitean puheenjohtaja.

Okuma, Šigenobu (1838-1922),
jap.-valtiomies, markiisi. Toimi
rahaministerillä, ulkoministerinä,
pääministerinä 1898 ja 1914-16.

Olaus Magnus l. Magni (1490-1557),
ruots. hist. kirjailija, Strängnäsin
tuomiorovasti. Tyytymättömänä Kustaa Vaasan
uskonpuhdistukseen jäi 1526 ulkomaille.
Teoksia: „Historia de gentibus
septentrionalibus" (1555, ruotsin. 1909-25), joka
on tärkeimpiä lähteitä Pohjoismaiden
elämän tuntemiseen keskiajan lopussa,
Julk. 1539 selityksillä varustetun
Pohjoismaiden kartan (vrt. Suomen kartta).

Olaus Martini, Martini, Olaus
(ks. t.).

Olaus Petri (1493-1552), Ruotsin
uskonpuhdistaja. Opiskeli Wittenbergissä
1516-18, toimi Strängnäsissä kaniikkina,



sitten kaupunginkirjurina ja
saarnaajana Tukholmassa, Kustaa Vaasan
kanslerina 1531-33, joutui kuninkaan
kirkkopolitiikkaan tyytymättömänä epäsuosioon
ja tuomittiin kuolemaan, mutta pääsi
sakoilla; v:sta 1543 Tukholman
kirkkoherra, O. P. on myös Ruotsin uudemman
kirjakielen ja kirjallisuuden perustaja.
Hän oli osallisena Raamatun ruotsintamisessa,
laati joukon kirkollisia kirjoja
ja uskonnollisia kirjasia, kirj. Ruotsin
historian, näytelmän „Tobiæ Comedia"
ja sepitti tuomarinohjeet. [Holm (ruots.,
1917).]

Olaus Petri-stiftelsen, säätiö, joka
1908 perustettiin lahjoitusvaroilla
Upsalan yliopistoon. Sen varoilla
kustannetaan uskontotieteellisiä esitelmiä
sanotussa yliopistossa ja niistä jaellaan
teologeille matkastipendejä.

Olavi (norj. Olav), Norjan (ja
Tanskan) kuninkaita. — 1. O. Trygvenpoika
(k. 1000), hallitsi 995-1000. Sai
surmansa Svolderin meritaistelussa Ruotsia
ja Tanskaa vastaan. — 2. O. Haraldinpoika
l. Pyhä (k. 1030), hallitsi
1015-30. Jatkoi kristinuskon
levittämisessä Olavi Trygvenpojan työtä. Knuut
Suuren karkoittama 1028, palasi 1030,
jolloin kaatui Stiklestadin taistelussa.
Norjan kansallispyhimys. — 3. O. V
(k. 1387), v:sta 1376 Tanskan ja v:sta
1380 Norjan hallitsija äitinsä
Margareetan holhouksen alaisena.

Olavi (s. 1903), Norjan kruununprinssi.

Olavi Maununpoika (k. 1460). Turun
piispa 1450-60, luult. Maunu Tavastin
poika, Opiskeli Pariisin yliopistossa,
jossa oli kahdesti rehtorina; Turun
tuomiorovastina 1436-50. [Yrjö Koskinen
(1862).]


Olavinlinna.

Olavinlinna (ruots. Olofsborg), aik.
myös Savon linna ja Uusilinna,
pienellä Kyrönsaarella Kyrönsalmessa
Savonlinnan kaupungin itäpuolella, Sen
perusti 1475 Eerik Akselinpoika Tott
lähelle silloista Venäjän rajaa. Joutui
venäläisten haltuun 1714 ja 1742 ja jäi Turun
rauhassa Venäjän puolelle. Alkuper.
keskiaikainen linna oli melkein
kolmiomainen, kussakin nurkassa korkea
pyörötorni, joista Kellotorni ja Kirkkotorni
vielä ovat pystyssä, kolmas hävitettiin
n. 1750. Kolmas pystyssä oleva torni,
Kiilintorni, on rakennettu 1604-08;
viides, nyk. Paksunsarven kohdalla ollut
torni, räjähti 1780-luvulla. Nuorimmat
varustukset ovat 1790-luvulta. Nyk. O:aa
on restauroitu ja on sen sivistyshistoriallisten
arvojen tehostamiseksi 1924 perustetun
Pyhän Olavin Killan hoidossa. [Maconi (1925).]

Olavi Pentinpoika ks. Granatenburg.

Olavi Sylikuningas (k. n. 1022),
Ruotsin hallitsija v:sta 993.

Olavsorden [ūlāv-], norj. ritarikunta,
per. 1847, 3 luokkaa. Kuva ks. Ritarimerkit.

Olbers, Wilhelm (1758-1840), saks.
tähtitieteilijä ja lääkäri. Keksi Pallas-
ja Vesta-pikkuplaneetat ja eräitä
pyrstötähtiä (m. m. O:n pyrstötähden
1815) sekä ensim. käytännöllisen
menetelmän pyrstötähtiratain laskemiseksi.

Olbrich [-ih], Joseph (1867-1908),
itäv. arkkitehti, Darmstadtin taiteilijasiirtolan
perustaja ja johtava henkilö.

Olcott [ōlkot], Henry Steele
(1832-1907), amer. teosofi, asui v:sta
1879 Intiassa, vrt. Teosofia.

Old boy [ould boi] (engl. = vanha
poika), ikämiesurheilija.

Oldenbarneveldt [-felt], Jan van
(1547-1619), Hollannin neuvoston
pensionääri. O:lla oli Alankomaiden
vapaussodan aikana ratkaiseva vaikutus
Alankomaiden liittovaltion asioihin, ja häntä on
sanottu tasavallan toiseksi perustajaksi.
Mestattu Morits Oranialaisen toimesta.

Oldenburg [-burhj]. 1. Saksan
valtakuntaan kuuluva tasavalta; 6,424 km2.
554,000 as. Kolme toisistaan erillään
olevaa aluetta: varsinainen O. (5,380
km2, 448,000 as.) Weserin suun
länsipuolella, Lübeck (541 km2, 49,000 as.)
Lyypekin kaupungin pohj. puolella ja
Birkenfeld (503 km2, 57,000 as.)
Reinin maakunnassa. Pääelinkeino
maatalous (vehnää, ruista, kauraa, perunoita;
nautakarjan ja hevosten hoitoa). —
Historia. Saksin alainen v:een 1180,
sitten välittömästi valtakuntaan kuuluva
kreivikunta. Joutui 1667 perintönä
Tanskan kuninkaalle, 1773 suuriruhtinas
Paavalille (Paavali I), joka luovutti sen
sukulaiselleen Lyypekin piispalle Fredrik
Augustille. Herttuakunnaksi 1777,
Ranskaan liitettynä 1810-13,
suurherttuakuntana 1814-1918. — 2. O:n valtion
pääkaup. Weserin lisäjoen Hunten varrella.



Polttimoita ja panimoita, viljakauppaa,
hevosmarkkinoita. 52,000 as.

Oldenburg [-rhj], ruhtinassuku,
joka polveutuu O:n kreivistä Didrik
Onnellisesta (k. 1440). Hallitsi Tanskassa
1448-1863; sen sivuhaaroja ovat
Augustenborgin ja Holstein-Gottorpin suvut,
joista viimemainittu hallitsi Ruotsissa
1751-1818 ja Venäjällä 1762 ja 1796-1917,
Augustenborgin suvun sivuhaara Glücksborg on
hallinnut Tanskassa v:sta 1863, Kreikassa
1863-1924 ja Norjassa v:sta 1905.

Oldermanni l. oltermanni (ruots.),
ammattikunnan vanhin.

Oldham [ouldəm], kaup. Englannissa,
Manchesterista koilliseen. Puuvilla- ja
metalliteoll. 150,000 as.

Old red [ould red] (engl.), „vanha
punainen" (hiekkakivi), Englannissa
olevaa punaista devonikauden hiekkakiveä.

Oleanteri (Nerium oleander),
Välimeren maissa luonnonvaraisena kasvava
suikealehtinen pensas; kukat isot,
vaaleanpunaiset, hyvätuoksuiset. Meillä
huonekasvina viljelty. Myrkyllinen.

Olefiinisarja, etyleenisarja (ks. t,).

Oleg (k. 912), Venäjän hallitsija;
hallitsi Rurikin kuoltua 879 hänen poikansa
Igorin holhoojana kuolemaansa asti.
Valloitti Smolenskin ja Kiovan, solmi 911
kauppasopimuksen Itä-Rooman keisarin kanssa.

Oleiini, öljyhapon glyseriiniesteri,
aineosana kaikissa rasvoissa ja pääosana
rasvaöljyissä. Väritön, hajuton, mauton,
alkoholiin ja eetteriin liukeneva öljy,
kiteytyy —5° lämpötilassa. — Oleiinihappo,
öljyhappo (ks. t.).

Olekma [-mā'], joki Itä-Siperiassa,
Lenan lisäjoki oikealta; n. 1,300 km.

Olenek [-njo'k], joki Pohjois-Siperiassa,
laskee Lenan länsipuolella Pohjois-Jäämereen; n. 1,400 km.

Oleomargariini, naudan talista
erotettujen helposti sulavien rasvojen seos.
Käytettiin aikaisemmin margariinin
(ks. t.) raaka-aineena.

Oléron [-rō'], saari Ranskan
länsirannikolla, Gironde-lahden
pohjoispuolella; 170 km2, 18,000 as.

Oleskelulupa, jollekin henkilölle, tav.
ulkomaalaiselle myönnetty oikeus
oleskella maassa tai määrätyllä alueella,
vrt. Ulkomaalainen.

Oleum (lat.), öljy.

Olga (k. 969), Venäjän hallitsijan
Igorin puoliso, hoiti valtakuntaa poikansa
Svjatoslavin alaikäisyyden aikana.

Olhavanjoki (ven. Volhov) lähtee
Ilma järvestä, laskee Laatokkaan; 222 km
pitkä. Sen rannalla Novgorodin kaup.

Olibanum, Koillis-Afrikassa ja
Kaakkois-Arabiassa kasvavien
Boswellia-puiden haavoista maitomaisena
tihkuva hartsi, joka jähmettyy pähkinän
kokoisiksi vaaleiksi palleroiksi. Käytetään
katolisissa kirkoissa suitsutusaineena.

Olifants River [olifənts rivə],
usean eteläafr. joen nimi. Suurin on
Limpopon lisäjoki.

Olifanttipaperi, värillistä,
kiilloitettua, ohutta paperia; käytetään
ilmoituslehtisiin ja pääsylippuihin y. m.

Oligarkia (kreik.), harvainvalta.

Oligoklaasi, miner., plagioklaaseihin
kuuluva maasälpälaji.

Oligoseeni, geol., tertiäärisysteemin
toiseksi vanhin ryhmä.

Oliivipuu, öljypuu (ks. t.).

Oliiviöljy, viljellyn öljypuun
luumarjoista saatu rasvaöljy. Hedelmän
mallosta saadaan ruokaöljy, jota
Etelä-Euroopassa käytetään kuten voita meillä;
lujemmin puristettaessa särkyy hedelmän
luu, ja näin saatu öljy on huonompaa.
Siitä sekä puserrusjäännöksistä saadaan
tekn. tarkoituksiin käytettyä puuöljyä.

Oliosana, substantiivi (ks. t.).

Oliphant [olifənt], Margaret
(1828-97), o. s. Wilson, engl. kirjailijatar.
Julk. maalaiselämää kuvaavia romaaneja.

Oliva, kauppala Danzigin alueella, läh.
Itämerta. Sen luostarissa Ruotsi 1660
teki rauhan Puolan, Brandenburgin ja
keisarin kanssa. 14,000 as.

Olivarez [-ā'reþ], Gaspar de
Guzman (1587-1645), kreivi. San Lucarin
herttua, esp. valtiomies. Filip IV:n
suosikki ja pääministeri 1621-43.

Olivecrona [ulī'vekrūna], Knut
(1817-1905), ruots. oikeusoppinut; hänen
teoksensa kuolemanrangaistuksesta suomen.

Oliviini, kivennäinen, magnesium- ja
Tautasilikaattia, muuttuu luonnossa tav.
serpentiiniksi. Kauniin vihreitä,
läpikuultavia o.-kiteitä käytetään jalokivinä
(krysoliitti). — Oliviinikivi, oliviinista
ja siitä syntyneestä serpentiinistä
muodostunut ruskea tai vihertävä kivilaji.

Oljet, viljakasvien (useinkin vain
korsiviljan) puidut varret; käytetään
rehuksi, kuivikkeiksi ja useihin tekn.
tarkoituksiin (kattoihin, olkitöihin,
paperinvalmistukseen y. m.). Sisältävät
runsaanlaisesti ravintoaineita, mutta
suhteellisesti epäedullisessa muodossa.
Arvokkaimmat rehuksi ovat herneen,
vikkerin ja kauran o.



Olkalaput, sotilaitten olkapäille
asetetut kankaiset, upseereilla punotut laput,
joihin kiinnitetään joukko-osaston merkki
ja alipäällystön arvomerkit. Upseereitten
olkalapuista näkyy, ovatko he yli- vai
esiupseereita vai kenraaleja.

Olkaluu ks. Käsivarsi.

Olkanauhat, egiletit, ovat kulta-
ja hopeapunoksista palmikoituja ja
kannetaan oikean olkapään yli olkaimen alta
pujotettuina, päät kiinnitettyinä takin
nappeihin. Suomessa niitä kantavat
yleisesikuntaupseerit ja adjutantit.

Olkijoki, kylä Saloisten pitäjässä
1 penik. Raahesta koilliseen. Siellä
marrask. 19 p. 1808 tehtiin sopimus, jonka
mukaan Suomen armeijan oli vetäydyttävä
Kemijoen länsipuolelle.

Olkikärpänen, ohrakärpänen (ks. t.).

Olkiköysi, oljista tehty köysi, jota
käytetään m. m. kalastuksessa, metallivalimoissa
täyteaineeksi, höyryjohtojen eristämiseen ja
pakkausaineeksi. — Olkimassa l.
olkivanuke, oljista kalkkimaidossa
keitetty ja raffinoimismyllyssä hienoksi
jauhettu olkipahvin ja -paperin
valmistukseen käytetty massa.

Olkimato, solmumato,
valkotähkäyökön (ks. t.) toukka.

Olkimatto, suorista oljista tai
olkiköydestä kudottu matto; paksumpia
käytetään kasvilavain peitteenä, ohuempia
lattiamattoina,

Olkipaperi valmistetaan olkimassasta;
käytetään käärepaperiksi. Olkipahvia
käytetään niissä maissa, joissa olkia on halvalla
saatavana (Hollanti) puupahvin asemesta.

Olkipistiäinen (Cephus pygmœus),
n. 8 mm pitkä musta pistiäinen,
takaruumiissa, kapeita keltaisia poikkivöitä.
Valkoinen toukka asuu viljalajien korsissa
ja aiheuttaa valkotähkäisyyttä.

Olkirehu, oljista lipeäliuoksessa
keittämällä (joko paineen alla tai avoimessa
kattilassa) tai liottamalla valmistettu
karjanrehu, jonka sulavaisuus mainitulla
käsittelyllä on saatu paljoa paremmaksi
kuin raadan oljen. Käytetty meilläkin rehun
puutteen aikana (1917). [Maataloushallituksen
tiedonantoja n:o 122.)

Olkiselluloosa valmistetaan
olkisilpusta keittämällä sitä
natriumkarbonaatin ja natriumhydraatin tai
natriumsulfidin, natriumkarbonaatin ja
natriumhydraatin vesiliuoksessa, jolloin
oljista muut aineet liukenevat paitsi
selluloosa; tätä käytetään parempiin
kirjoitus- ja painopaperilajeihin;
valmistetaan enimmin Saksassa, Ranskassa
ja Hollannissa. — ks. myös Olkirehu,
Selluloosarehu.

Olkiteollisuus käsittää korien,
mattojen ja hattujen valmistuksen käsin tai
koneella palmikoimalla, kutomalla ja
neulomalla, Raaka-aineena käytetään
pääasiallisesti vehnän ja rukiin olkia,
jotka leikataan vihertävinä ja sitten tav.
valkaistaan. N. s, marzolano-olki saadaan
Toscanassa viljellystä kesävehnästä, jonka
oljet ovat hienoja ja sitkeitä ja
käytetään hattuihin. Vedessä pehmitetyt oljet
palmikoidaan tav. kotitöinä hattutehtaitten
lähitienoilla 3-8, jopa 19-olkisiksi
nauhoiksi. Nauhoista valmistettu hattu
asetetaan lopuksi kuumalle mallille ja
painetaan liivatetta tai liimaa
sideaineena käyttäen lopulliseen muotoonsa.
Ikkunaverhoihin y. m. käytetään
loimilangoiksi liinaa ja silkkiäkin ja kuteiksi
erivärisiä, sileiksi valssattuja olkia.

Olkivanuke, olkimassa (ks. t.).

Olkiväkirehu, saks. olkirehu tuote,
hienoksi keitetty olkirehu, johon on
sekoitettu erilaisia rehuvalkuaisvalmisteita.

Olkkala, ratsuvelvollinen säteri
Vihdissä. Teollisuuslaitoksia; kapearaiteinen
rautatie Ojakkalaan. Kuulunut Gadolinin
ja af Hällströmin suvuille.

Olla [olja] (esp.), eräs esp.
kansallisruoka, voimakas ja maustettu lihaliemi.
— Olla podrida, ruokalaji, joka sisältää
monenlaista lihaa, vihanneksia ja mausteita; sekoitus.

Olli ks, Nuorteva, Väinö.

Olli Kekäläinen, A. I. Arwidssonin
käyttämä salanimi.

Ollila, Yrjö (s. 1887), suom.
taidemaalari. Maalannut maisemia, asetelmia
y. m., joissa uudempien ransk.
taidesuuntien vaikutus on ilmeinen.

Ollivier [-viē], Émile
(1825-1903), ransk. valtiomies. Pääministerinä
1870.

Olmi (Proteus anguineus), Krainin,
Istrian, Dalmatsian ja Hertsegovinan
karstimaiden maanalaisissa vesissä elävä,
pieni, liereä, vaaleankellervä, tummatäpläinen
sammakkoeläin, jonka silmät surkastuneet,
ihonalaiset. Syö pikkuäyriäisiä y. m.
Synnyttää eläviä poikasia ollessaan 15° C
alemmassa lämpötilassa, korkeammassa
lämpötilassa laskee munia.


Olmi.



Olmütz [-myts] (tšek. Olomouc),
kaup. Määrissä, Tšekko-Slovakiassa. Tuomiokirkko
1300-luvulta. Teol. tiedekunta. Rautateoll.
ja panimoita. 60,000 as.

Olmützin punktatsionit, 1850
Preussin, Itävallan ja Venäjän O:ssa tekemä
sopimus Saksan olojen järjestämiseksi.

Olomouc, Olmütz (ks. t.).

Olomuodot, olotilat. Kappaleen
o:ja ovat jähmeä, nestemäinen
ja kaasumainen. Jähmeällä
kappaleella on määrätty koko ja muoto,
nesteellä vain määrätty koko, kaasulla ei
kumpaakaan. Jähmeällä kappaleella on
sekä muotokimmoisuutta että
tilavuuskimmoisuutta, nesteillä ja kaasuilla
ainoastaan viimemainittua. Nesteiden
kokoonpuristuvaisuus on pieni, kaasujen
suuri. Kappaleen o. riippuu sen
molekyylien (ks. t.) keskinäisistä
etäisyyksistä ja niiden välillä vaikuttavista
voimista, Useimmat kappaleet saattavat
eri lämpötiloissa olla kaikissa eri o:ssa.
Myöskin näiden välimuotoja, on (sitkeät
nesteet, rasvamaiset aineet). — Jähmeän
ja nestemäisen o:n sijaan esitetään nyk.
usein kiteinen ja amorfinen o.
(ks. n. sekä Kide).

Olonets, Aunuksenkaupunki (ks. t.).

Olotilat, olomuodot (ks. t.).

Olrik, Axel (1864-1917), tansk.
kansanrunoudentutkija ja historioitsija.
Teoksia: ,,Kilderne til Sakse's
Oldhistorie", „Danmarks Heltedigtning",
,,Om Ragnarok", „Nordisk Aandsliv i
Vikingetid og tidlig Middelalder". O:n
keskeneräisiä töitä on saattanut julkisuuteen
H. Ellekilde (s. 1891) teoksessa „Nordens
Gudeverden" (v:sta 1926).

Olsen, Magnus (s. 1878), norj.
kielentutkija, prof. Oslossa. Julk.
huomattavia Norjan vanhinta historiaa
valaisevia teoksia, kuten ,,Hedenske
kultminder i norske stedsnavne" ja ,,Om
trollruner". — Olsen, Ole
(s. 1850), norj. säveltäjä. Teoksia: oopperat
„Stig Hvide", „Klippeöerne" ja „Stallo",
oratorio „Nidaros", kantaatteja, orkesteri-,
kuoro- ja pianokappaleita.

Olsson [ūl-], Olof (s. 1872),
ruots. koulumies ja sos.-dem. poliitikko.
Kirkollisministerinä 1919-20, 1921-23 ja
1924-26. — Olsson, Oscar (s. 1877),
ruots. koulu- ja valistusmies, sos.-dem.
poliitikko. Teoksia suomen.: „Kansan
sivistystyö". — Olsson, Otto (s. 1879),
ruots. säveltäjä. Säveltänyt urku- ja
kuoroteoksia, jousikvartetin y. m.

Olten, kaup. Solothurnissa Sveitsissä,
Aarin varrella. Rautatiesolmu, koneteoll. 11,000 as.

Olukonda, suom. lähetysasema
Ondongassa Ambomaalla; per. 1871. O:ssa
toimi toht. M. Rautanen 1880-1926. Kuva ks.
Lähetystoimi.

Olut, maltaista, humalista ja vedestä
käyttämällä valmistettu alkoholinpitoinen
(3,3-7,6 %) mallasjuoma. O:n laatu
on riippuvainen paitsi raaka-aineiden
laadusta ja määrästä myöskin valmistus-
ja säilytystavoista, Tärkeintä on, että
käymisen aiheuttaa määrätty, puhdas
oluthiivan (Saccharomyces cerevisiœ.)
rotu. Eri hiivarodut antavat erimakuisen tuloksen.

Olympia, muinaiskreik. pyhä alue ja
juhlapaikka Eliksen maakunnassa
Peloponnesoksella. Vv. 1875-81 saks.
retkikunta toimitti siellä menestyksellisiä
kaivauksia. Niiden perustuksella on voitu
todeta, että siellä on ollut 456 e. Kr.
vihitty Zeuksen temppeli, jossa Feidiaan
10 m korkea Zeuksen kuvapatsas, sitä
vanhempi Heran temppeli, josta löydettiin
Praksiteleen Hermes, y. m. rakennuksia.
O:ssa pidettiin olympialaiset kisat.

Olympiadi, kreikkalaisilla kahden
olympiajuhlan välinen, neljä vuotta
kestävä ajanjakso. O:eja alettiin laskea
v:sta 776 e. Kr.

Olympialaiset kisat, muinoin
Kreikan Olympiassa vietetyt juhlalliset
kilpaleikit, nyk. kansainväliset
suurkilpailut. — Kreikan o. k. vietettiin
joka 4:s v. ainakin v:sta 776 e. Kr. v:een
394 e. Kr. Ohjelmaan kuului kilpa-ajoja
ja -ratsastusta, viisiottelu, kilpajuoksu
yhden ja kahden stadionin (s. o. 192 ja
384 m:n) matkoilla ja kestävyysjuoksu,
paini, nyrkkeily ja n. s. pankration
(painin ja nyrkkeilyn yhdistelmä).
Antiikkiseen viisiotteluun kuului hyppy,
juoksu, kiekon- ja keihäänheitto sekä
paini. Olympian-voittajia juhlittiin
kansallissankareina, Voittopalkintona oli
öljypuunseppele.

O:n k:n uudelleen elvyttäminen
toteutui vasta 1800-luvun lopussa.
Ransk. paronin de Coubertinin (ks. t.)
aloitteesta perustettiin Pariisissa 1894
Kansainvälinen Olympialainen
,,Komitea, jossa Suomikin on ollut
edustettuna. Sittemmin on muodostunut
kansallisia olympialaiskomiteoita, m. m.
Suomen. Varsinaisia o:ia k:ja on
pidetty Ateenassa 1896, Pariisissa 1900,
St. Louisissa 1904, Lontoossa 1908,
Tukholmassa 1912, Antverpenissa 1920 ja
Pariisissa 1924. V:n 1916 kisat, jotka
oli suunniteltu pidettäviksi Berliinissä,
peruutettiin, v:n 1928 ovat Amsterdamissa.
V. 1906 pidettiin Ateenassa välikisat.
Ohjelma on vaihdellut, 1924 se käsitti
rata- ja kenttäurheilun, rugbyn,

Suomen joukkueen esiinmarssi Tukholman olympialaisissa kisoissa v. 1912.

jalka-, hevos-, verkko- ja vesipallon,
ampumisen, hevoskilpailut, miekkailun,
painin, soudun, uinnin, nyrkkeilyn,
voimistelun, purjehduksen, painonnoston,
pyöräilyn, nykyaik. viisiottelun,
luistelun, hiihdon, mäenlaskun, jäähockeyn,
curlingin ja kelkkailun.

Suomi oli ensi kerran mukana Ateenassa
1906, jolloin sen 4 edustajaa sai
2 ensimmäistä (Järvinen antiikkisessa
kiekonheitossa ja Weckman keskisarjan
painissa) ja 1 kolmannen palkinnon
(Järvinen kiekonheitossa). Lontoossa
oli mukana 67 suomalaista, niistä lähes
puolet voimistelijoita. He saivat 1
ensimmäisen (Weckman raskaan keskisarjan
painissa), 1 toisen (Saarela samassa
sarjassa) ja 4 kolmatta palkintoa
(voimistelijat 2, Lindén kevyensarjan painissa
ja Järvinen antiikkisessa kiekonheitossa).
Tukholman kisat varta
vasten rakennetulla stadionilla ovat
tähänastisista suurenmoisimmat. Siellä oli
mukana 204 suomalaista. He saivat
9 ensimmäistä (Hannes Kolehmainen
5,000 ja 10,000 m juoksuissa sekä
murtomaajuoksussa, Taipale molemmissa
kiekonheitoissa, Saaristo kummankin käden
keihäänheitossa, jossa kaikki palkinnot
tulivat Suomeen, Koskelo höyhensarjan,
Väre kevyensarjan ja Saarela
raskaansarjan painissa), 8 toista ja
9 kolmatta palkintoa. Antverpenin
kisoissa oli 65 suomalaista. He saivat
15 ensimmäistä (Nurmi 10,000 m ja
murtomaajuoksussa, Kolehmainen maratonissa,
joukkueemme murtomaajuoksussa,
Tuulos kolmiloikkauksessa, Myyrä
keihäänheitossa, jossa neljä ensi sijaa
tuli Suomelle, Pörhölä kuulantyönnössä,
Niklander kiekonheitossa, Lehtonen
viisiottelussa, Lindfors raskaansarjan,
Väre keskisarjan ja Friman höyhensarjan
painissa sekä Leino keskisarjan ja Anttila
kevyensarjan vapaassa painissa, L. ja
V. Jakobsson kaunoluistelussa), 10 toista
ja 10 kolmatta palkintoa. Pariisin
kisoissa (talvikisat suoritettiin
Chamonix'ssa) oli mukana 144 suomalaista. He
saivat 15 ensimmäistä (Nurmi 1,500 m,
5,000 m ja murtomaajuoksussa, Ritola
10,000 m ja estejuoksussa, Stenroos
maratonissa, Myyrä keihäänheitossa, Lehtonen
viisiottelussa, Anttila höyhensarjan,
Friman kevyensarjan ja Vesterlund
keskisarjan painissa, Pihlajamäki
kärpässarjan vapaassa painissa ja Thunberg
pikaluistelussa, sitäpaitsi Suomen joukkue
3,000 m joukkue- ja murtomaajuoksussa).
15 toista ja 13 kolmatta palkintoa.
Kansallisuuksien pistemäärä o:ssa k:ssa
vv. 1912-24, kun otetaan kaikki
kilpailulajit huomioon:

               1912   1920     1924  Yht.
Yhdysvallat    124    201,5    213 = 538,5 pist.
Ruotsi         136    121,5     50 = 307,5 pist.
Englanti        76     87       68 = 231 pist.
Suomi           52     75       78 = 205 pist.
Ranska          32     63       69 = 164 pist.
Norja           17     66       22 = 105 pist.
Tanska          19     28       18 = 65 pist.


Jos vain rata- ja kenttäurheilun lajit
otetaan huomioon, ovat pistemäärät:

             1912    1920    1924  Yht.
Yhdysvallat   80      59      66 = 205 pist.
Suomi         29      38      42 = 109 pist.
Englanti      15      24      18 = 57 pist.
Ruotsi        30      19       9 = 57 pist.

Painin pistemäärät olivat:

Suomi         16      27      31 = 74 pist.
Ruotsi         8      12,5     8 = 28,5 pist.
Yhdysvallat    0       9,5    15 = 24,5 pist.

Vv. 1920 ja 1924 Saksa ei ollut mukana.
[Pihkala-Jukola, „Olympialaiskisat" I-II
(1924); Halme, „Seitsemännet olympialaiset
kisat v. 1920 Antwerpenissä" (1920) ja
„Olympialaiset 1924" (1924).]


Olympias (k. 316 e. Kr.), Makedonian
kuninkaan Filippos II:n puoliso, Aleksanteri
Suuren äiti.

Olympos (nyk. kreik. Elimbo), vuori
Kreikassa, Koillis-Tessaliassa, lähellä Saloniki'n
lahden rantaa; 2,985 m korkea, suurimman osan
vuotta lumilakinen. O:n huipulle muinaiskreikkalaiset
sijoittivat jumaliensa asunnon.

Olyntos, muin. kaup. Kalkidiken
niemimaalla, hävitetty 347 e. Kr.

Om, Irtyšin lisäjoki Länsi-Siperiassa,
660 km. Joen varrella 1861 per. siirtola,
jossa suomalaisasutusta.

Omaha [ouməha], kaup. Nebraskassa
Yhdysvalloissa, Missouri'n varrella. Yliopisto.
Konepajoja, hopeasulattoja, suuria teurastamoja;
karja- ja viljakauppaa. 200,000 as.

Omahinta on se hinta, joka ilmaisee,
mitä joku tavara maksaa sen tuottajalle
tai myyjälle itselleen. Teollisuudessa o.
yleensä vastaa valmistuskustannuksia.
Kauppaliikkeessä o. saadaan lisäämällä
tavaran ostohintaan kaikki siihen
kohdistuvat kulut. Tuotteita myytäessä on
otettava lukuun myös itse myynnistä
aiheutuvat kulut. Kun näin saatuun
o:aan lisätään voitto, saadaan
myyntihinta, joka kuitenkin usein täytyy
määrätä voittoon katsomatta.

Omaijadit l. Umaijadit,
kalifisuku, joka hallitsi idässä 661-750 ja
Espanjassa 755-1031.

Omaisuudensiirtovero ks. Varallisuudensiirtovero.

Omaisuus. O:lla tarkoitetaan
tavallisesti jonkun henkilön tai muun
oikeussubjektin varallisuuden aktiivista
puolta. Sen vastakohtana on velat l.
varallisuuden passiivinen puoli. O:sta,
merkityksessä bruttovarat, käytetään
myös nimitystä pesä, esim. konkurssi-,
kuolin- ja aviopuolisojen pesä. — Näin
määriteltyä o:ta kirjanpidossa yl.
nimitetään varoiksi; varojen ja
velkojen erotus on puhdas o.
— V:n 1922 tuloja omaisuusverotilaston
mukaan oli Suomessa 1,329 henkilöä, jotka
verotettiin vähintään 1 milj. mk:n
omaisuudesta, näistä 7 vähintään 20 milj.
mk:n omaisuudesta.

Omaisuusbilanssi, bilanssi, joka
sisältää ainoastaan varat ja velat. vrt.
Kirjanpito.

Omaisuussuhteet, ne oikeudelliset
suhteet, jotka johtuvat yhteisen
omaisuuden olemassaolosta, esim. aviopuolisojen
omaisuussuhteet. Yhteisen omaisuuden
yksityisen osakkaan siviilioikeudellisesta
oikeusturvasta on säädetty m. m.
Ulosottolain 7:4 ja rikosoikeudellisesta
suojasta Rikoslain 30 luvussa.

Omaisuustakaus ks. Takaus.

Omaisuusvero ks. Tulo- ja omaisuusvero.

Oma Maa, kuusiosainen tietokirja,
joka sisältää Suomen maata ja kansaa
koskevia kirjoituksia sekä paivämuistoja;
1 painos ilmestyi 1907-12, päätoimittaja
E. G. Palmén, 2 painos 1920-26.

Oman, Englannin suojeluksessa oleva
sulttaanikunta Arabian kaakkoisrannikolla
O:n lahden rannalla; n. 150,000
km2, 0,5 milj. as. Taatelinvientiä.
Pääkaup. Maskat.

Omankädenoikeus, omankädenapu.
Varhaisemmalla kehitysasteella on
kansojen oikeuskäsityksen mukaan ollut
luvallista ja tavallista, että jokainen
omalla kädellään hankki itselleen
oikeutensa, mutta nyk., kun valtion tehtävänä
on oikeusjärjestyksen ylläpito, on o.
ainoastaan poikkeustapauksissa sallittu.
Rikoslain XVI luvun 14 §:n mukaan
rangaistaan sitä, joka luvattomasti itse
tekee ulosoton taikka muuta o:ta. s. o.
hankkii omin neuvoin itselleen sellaista
oikeusjärjestyksen hänelle todella suomaa
apua, jota saadakseen hänen lain mukaan
olisi tullut kääntyä valtiovallan puoleen.

Omantunnon avioliitto, nimitys, joka
meillä 1900-luvun alussa tuli käytäntöön
ilman laillista vihkimistä aloitetusta
aviosuhteesta.

Omantunnonvapaus, periaate, jonka
mukaan yksilön tulee persoonallisuuden
sisäisissä ja varsinkin uskonnollisissa
asioissa olla riippumaton valtiosta tai
muusta julkisesta yhdyskunnasta, joka
jäseniinsä nähden käyttää julkista
valtaa, vrt. Uskonnonvapaus.

Omar I, toinen kalifi, hallitsi 634-644.




Omar alKhajjâmi (k. 1123), pers.
matemaatikko ja runoilija, toimeenpani
Persian kalenterin uudistuksen 1079.
Hänen epigrammojaan on ruotsin. (1920).

Omatunto on ahtaassa merkityksessä
se välitön siveellinen arvostelu, jonka
yksilö kohdistaa itseensä, omaan
toimintaansa ja tahdonsuuntaansa. Tässä
merkityksessä puhutaan hyvästä tai pahasta
o:sta. Laajemmassa merkityksessä o:oon
sisältyvä arvosteleminen kohdistuu
muidenkin yksilöiden toimintaan ja
käyttäytymiseen. Puhutaan myös tieteellisestä,
loogillisesta, sosiaalisesta, poliittisesta,
esteettisestä y. m. o:sta.

Omavarainen, omilla varoillaan
toimeen tuleva, vastakohtana lainavaroja
käyttävälle. Elintarvesäännöstelyn aikana
omavaraistalouksilla tarkoitettiin
elintarpeitten tuottajia, jotka saivat
tuottamiaan elintarpeita pidättää
määrätyn paljouden itselleen ja niitä varten,
jotka heiltä saivat elatuksen tai muonaa.

Oma vekseli, vekseli, joka on asetettu
vekselinantajan itsensä lunastettavaksi.

Omberg [-bärj], horstivuori Ruotsissa
Yetterin itärannalla, 263 m yli merenp.

Ombrometri (kreik.), sademittari.
— Ombrometrografi, itsemerkitsevä
sademittari.

Omdurman, kaup. angloegypt.
Sudanissa Niilin varrella, Khartumista
pohjoiseen. Vilkasta kauppaa. Mahdin
pääkaupunkina 1884-98. 80,000 as.

O'Meara [ome'irə], Barry Edward
(1786-1836), irl. lääkäri, Napoleonin
lääkärinä St. Helenassa 1815-18. Julk.
,,Napoleon in exile".

Omeletti (ransk.), munakas.

Omen (lat.), enne, ennemerkki.

Omenaeetteri, valeriaanahapon
amyyliesteri, omenalta tuoksuva esanssi.

Omenahappo, C4H6O5, esiintyy
etenkin happamissa, raaoissa hedelmissä;
valmistetaan parhaiten pihlajanmarjoista.
Kiteistä, sulaa 100°:ssa, liukenee
helposti veteen ja alkoholiin.

Omenakoi (Simæthis pariana), pieni
koiperhonen, jonka n. 12 mm:n pituinen
toukka syö omenapuun lehtiä. Käärii
kokoon yhden ainoan lehden reunat.

Omenakääriäinen (Carpocapsa
pomonella), kääriäisperhonen, jonka toukka,
omenamato, elää yksitellen omenissa,
syöden etenkin siemeniä. Laskeutuu
useimmin hienoa, suustaan kehräämäänsä
limarihmaa pitkin maahan tai puun
rungolle, mihin koteloituu seittikoppaan.
Hyvin yleinen. Torjutaan arsenikinpitoisilla
ruiskeilla heti kukkimisen jälkeen.
Kuva ks. värikuvaliitettä Tuhohyönteisiä.

Omenamato ks. Omenakääriäinen.

Omenanhärmä (Podosphæra leucotricha),
kotelorakkoisiin kuuluva loissieni. Tappaa
omena- ja päärynäpuiden taimia, versoja, lehtiä,
kukkasilmuja, kukkia ja hedelmän alkuja, jotka
peittää aluksi harmaalla, sitten ruskeaksi
painuvalla huovastolla ja valkealla
itiöhärmeellä. Kotoisin Pohj.-Amerikasta, nyk.
yleinen Euroopassa, meilläkin esiintynyt.

Omenankehrääjäkoi (Hyponomeuta
malinellus), pikkuperhorien, jonka toukka
on omenapuun tuholainen. Perhosen
etusiivet puhtaan valkoiset, mustapisteiset;
toukat kellertävät, mustakäsnäiset,
elävät tiheinä ryppäinä lehdillä, joiden
ympäri kehräävät seittipussin. Syövät
puut paljaiksi. Torjumiskeinoja:
toukkapesien polttaminen, ruiskutus
arsenikinpitoisilla nesteillä.

Omenankukkakärsäkäs, pieni (4-4,5
mm), pitkäkärsäinen mustanruskea kovakuoriainen,
omenapuun tuholainen. Naaras nävertää reiän
kukkasilmuihin, joihin laskee kuhunkin munan;
tästä kehittyvä toukka syö kukan siitoslehdet.
Kuva ks. värikuvaliitettä Tuhohyönteisiä.

Omenanlehtikirva (Aphis pomi)
esiintyy vars. kuivina kesinä joukoittain
omenapuissa, joiden nuoret kasvaimet,
lehdet, hedelmänalut imee kuiviin.
Laskee kiiltävän sysimustia munia, jotka
talvehtivat nuorimmilla versoilla.
Torjutaan kesällä kvassia- tai tupakka-,
talvella karbolineumruiskeilla.

Omenapuu, metsäomenapuu (Pirus
malus silvestris), ruusukasvien heimoon
kuuluva pensasmainen, usein orainen puu. Kukat
punertavan valkeat, sarjassa, emin vartalot
yhdistyviset, hedelmä n. 3 cm:n läpimittainen,
kitkerän hapan, lehdet melkein kaljuja,
nahkeahkoja, puu tummaa, kovaa. Keski-Euroopassa
joks. yleinen, meillä maamme eteläisimmissä
osissa harvinaisena lehdoissa ja kivikkorinteillä,
— Viljellyt o.-laadut ovat risteytymällä syntyneet
useammista kantavanhemmista, joina, paitsi
metsäomenapuuta, pidetään seuraavia lajeja:
kaakk.-ven. ja kaukaasialainen Pirus pumila,


Kukkiva omenapuun oksa.





Omenia, 1 Antonovka, 2 Valkealan syysomena, 3 Säfstaholm, 4 Gyllenkrookin astrakaani,
5 Kaneeliomena, 6 Harlamovski, 7 Lemun talviomena, 8 Pieksämäen omena, 9 Grenmanin omena.

länsi-aas. P. dasyphylla, siperialainen
P. prunifolia sekä jotkut
amer. lajit, joita viime vuosikymmenina
on risteytetty viljeltyihin laatuihin.
Uusia laatuja syntyy yhtenään keskenään
risteytyneiden entisten laatujen
siemenistä kasvatettuina puina. Arvokkaita
laatuja, jotka tahdotaan säilyttää
muuttumattomina, monistetaan oksastamalla
(ks. Oksastus) siemenestä
kasvatettuihin n. 3-vuotisiin taimiin tai
silmikoimalla. Meillä viljellään yleisesti
m. m. seuraavia kotimaisia, ruots. ja ven. laatuja:
1) kesähedelmiä: Sokerimiron (ven.),
Valkea nalif (ven.), Gyllenkrookin astrakaani
(ruots.), Sävstaholm (ruots.),
2) syysomenia: Kaneeliomenat,
Harlamovski (ven.), Syysviiru (saks.),
Valkealan syysomena (suom.),
3) talviomenia: Antonovka (ven.),
Wealthy (amer.), Åkerö (ruots.), Sariolan
omena (suom.), Lemun omena (suom.).
— O. menestyy parhaiten lämminpohjaisilla,
tuulilta suojatuilla etelärinteillä. Kestävimmät
kotimaiset laadut kypsyvät Itä-Suomessa n.
Oulujärvelle saakka, lännessä n. Tornion
tienoille, arvokkaammat laadut menestyvät vain
maamme eteläosissa. — O:n vihollisia ovat
omenanlehtikirva, omenakääriäinen, omenankehrääjäkoi,
pihlajanmarjakoi, hallaperhonen, hedelmärupi,
eräät kääpäsienet, omenanhärmä.

Omenarupi, hedelmärupi (ks. t.).

Omenaviini ks. Viini.

Omer pašša (1806-71), turk. kenraali.
Tonavan ruhtinaskuntien sotilaskuvernöörinä
1848-50, otti huomattavaa osaa Krimin sotaan.

Omfale, kreik. myt., lyydialainen
kuningatar, jota Herakles palveli.

Ominaisliike, tähtit., se kulma, minkä
tähden näköviiva (toisiin kiintotähtiin
verraten) kääntyy vuoden kuluessa. [Strömgren,
,,Kaikkeuden tähtitarhat (1926).]



Ominaislämpö, spesifiikkilämpö,
se lämpömäärä, joka tarvitaan kohottamaan
1 massayksikkö (g) kyseellistä ainetta 1°:n
verran; ilmaistaan kaloreissa. O. määrätään
kalorimetrillä (ks. t.). Kaasun o. on
suurempi, jos se mitataan, kun paine pysyy
muuttumattomana (cp) kuin jos tilavuus pysyy
muuttumattomana (cv) johtuen siitä, että
kaasun laajenemiseen paineen pysyessä
muuttumattomana kuluu lämpöä. Näiden
o:jen suhde (cp/cv) on kaksiatomisilla
kaasuilla 1,4, yksiatomisilla (jalokaasut,
elohopeakaasu, sinkkikaasu, y. m.) 1,67,
kolmiatomisilla (hiilidioksidi, vesihöyry)
1,3. Aineiden o:t kasvavat yleensä
lämpötilan kohotessa; ihanteellisten kaasujen
o:t ovat riippumattomat lämpötilasta ja
paineesta. Tavallisista aineista on vedellä
suurin o. vrt. myös Atomilämpö, Molekyylilämpö.

Eri aineiden ominaislämpöjä:

Lyijy . . . 0,031
Elohopea . . . 0,033
Kupari . . . 0,091
Sinkki . . . 0,091
Messinki . . . 0,093
Rauta . . . 0,105
Teräs . . . 0,114
Lasi . . . 0,190
Aluminium . . . 0,214
Jää . . . 0,602
Alkoholi . . . 0,58
Vesi . . . 1,00

cP
Ilma . . . 0,241
Happi . . . 0,218
Typpi . . . 0,244
Hiilidioksidi . . . 0,202
Vesihöyry . . . 0,379
Vety . . . 3,400
Helium . . . 1,26

Ominaispaino, spesifiikkipaino,
kappaleen painon suhde samankokoisen vesimäärän
painoon. Koska metrijärjestelmässä sama luku
ilmoittaa jonkin vesimäärän painon (grammoissa)
ja tilavuuden (cm3), niin o. (s) saadaan,
jakamalla kappaleen painon (p) mittaluku sen
tilavuuden (v - samankokoisen
vesimäärän tilavuus) mittaluvulla, s = p:v.
O:n määräämiseen käytetään m. m. hydrostaattista
vaakaa, pyknometriä ja areometriä (ks. n.).
— Kaasujen o. ilmoitetaan yleensä ilmaan eikä
veteen verraten, vrt. Tiheys.

Ominaispainoja:

Alkoholi . . . 0,791
Aluminium . . . 2,7
Elohopea . . . 13,66
Hopea . . . 10,5
Jää . . . 0,917
Keittosuola . . . 2,15
Korkki, noin . . . 0,2
Kristallilasi . . . 3,0-5,9
Kupari . . . 8,9
Kvartsi . . . 2,7
Lasi . . . 2,4-2,6
Lyijy . . . 11,3
Messinki . . . 8,1-8,6
Platina . . . 21,4
Puu . . . 0,5-1,2
Rauta . . . 7,8
Sokeri . . . 1,59
Tina . . . 7,3

Ilma (0,00129) . . . 1,0000
Happi . . . 1,1055
Typpi . . . 0,9674
Hiilidioksiidi . . . 1,5290
Vety . . . 0,0695

Ominaistakaus ks. Takaus.

Ominaisvastus, se ohminen vastus,
joka on pituusyksikön pituisella ja
pintayksikön läpileikkauksisella sähköjohdolla;
ominaisen johtokyvyn käänteisluku. vrt.
Johtovastus.

Omistajahypoteekki l.
omistajapanttioikeus on olemassa,
kun omistus- ja panttioikeus samaan
esineeseen on samalla henkilöllä, esim. kun
kiinteistöön kiinnitetty haltijavelkakirja
on kiinteistön omistajalla.

Omistusliite ks. Possessiivisuffiksi.

Omistusoikeus on laajin
subjektiivinen esineoikeus, vastakohtana
rajoitetut esineoikeudet. O:lla
käsitetään sitä oikeudellista valtaa johonkin
esineeseen, minkä tarkoituksena on
saattaa tämä esine tai oikeammin sen
taloudellinen hyöty palvelemaan inhimillisiä
tarpeita. Vaikkakin o. periaatteellisesti
on rajaton, on eräissä tapauksissa
tarpeellista; että o:teen sisältyvää valtaa
esineen käyttämiseen on lailla rajoitettu.
Väliin rajoittaa sitä myös toisen
henkilön oikeus. Immateriaalisesta
o:sta puhutaan silloin, kun o:n
objektina ei ole konkreettinen esine, vaan
oikeus käyttää hyväkseen jotakin
henkistä tuotetta ja estää muita sitä
käyttämästä. Kirjailijain ja taiteilijain
oikeudesta työnsä tuotteisiin on nyk. voimassa
15/3 1880 asetus. Tekijän o:ta teoksiinsa
koskeva lainsäädäntö on paraikaa vireillä.

Omistusoikeuskanne. Omistusoikeuden
turvaamiskeinona on o. Se on kahta
lajia: 1) jos esine on itsensä omistajan
hallinnassa, mutta vieras henkilö häntä
tässä häiritsee, voi omistaja pyytää
oikeudelta kieltoa vieraalle häiritä
omistajan oikeutta, n. s. actio
negatoria (Rakennuskaari 10:6 ja
Oikeudenkäymiskaari 10:14); 2) jos taas esine
ei ole omistajan hallinnassa, on hänen
oikeudensaantikeinonaan saannon, kiinteistöön
nähden maansaannon, moitekanne, n. s. rei
vindicatio (Maakaari XI luku).

Omne vivum ex ovo (lat.), ,,kaikki
elollinen (syntyy) munasta", Harveyn
esittämä vastaväite alkusyntyopille.
Nykyisin se tavallisimmin lausutaan
laajemmassa mielessä „omne vivum e vivo"
s. o. „kaikki elollinen (syntyy) elollisesta".

Omnia mea mecum porto (lat.),
,,kaikki omaisuuteni on mukanani", s. o.
minulla ei ole mitään, jonka menettämisestä
kärsisin vahinkoa. — Omnia vincit amor,
„rakkaus voittaa kaikki".

Omnibus (lat. = kaikille), määrätyllä
matkalla säännöllistä matkustajaliikennettä
välittävät vaunut, jotka kulkevat
maantiellä tai kadulla ilman kiskoja.




Omnivora (lat.), kaikkiruokaiset, s. o.
sekä kasvi- että eläinravintoa syövät eläimet.


Karjalainen pyyhinliina (pistot seuraavat
kankaan lankoja).


Nykyaikaisen pöytäliinan nurkkaus (erilaisin
pistolajein ommeltu).

Ompelukirjaus, kudotun kankaan
koristaminen erilaisin pistoin.
Ristipisto-ompelua ovat vanhat
kansatieteelliset mallit ja
kansallispukukirjailut. Pistot kulkevat
pitkin kankaan loimi- ja kudelankoja muodostaen
mittausopillisia kuvioita, Reikäompelu
on vanhaa kansanomaista käsityötä. Se
tehdään vetämällä kankaasta lankoja,
joitten sijalle ommellaan jäljelle jääneitä
lankoja ompelulangalla kiertämällä
vahvistaen eri mallisia kuvioita.
Pohjanmaan rannikkopitäjissä, etupäässä
Närpiössä, ommellaan vielä perintätaitona
tällaista. Siinä kulkevat poisvedettävät
langat aina yhteen suuntaan. Sen taito
lienee lännestä kulkeutunutta. Joutsenon
reikäompelu tehdään vetämällä langat
sekä poikin että pitkin ja täyttämällä
ja kiertämällä täten syntyneet reiät. Sen
tekotapa on idän vaikutusta. —
Kuvakudosta jäljittelevät gobeliinipistot
täyttävät kirjailtavan kankaan sen
kudonnan lankoja seuraten. — Kankaalle
piirretyn mallin kirjailuun käytetään
varsi-, vino-, häiveside- y. m. pistolajeja,
ja mallin piirros määrää piston laadun.
Korko-ompelua, jossa ommeltu kuvio
kohoaa kuperana kankaasta, käytetään
kallisarvoisten töitten, kuten lippujen ja
kirkollisten käsitöiden ompeluun. —
Valkokirjailuksi nimitetään
ompelua, joka tehdään valkealle kankaalle
valkeilla langoilla. Siinä erotetaan n. s.
englantilainen ja ranskalainen eli
venetsialainen ompelu, tanskalainen „hedebo",
unkarilainen „kalotaszeg", norjalainen
„hardanger" y. m. Kolmessa ensinmainitussa
on malli piirretty kankaalle ja ompelu
seuraa piirrosta. Reiät ommellaan joko
suorin tai napinreikäpistoin ja täytetään
hedebo-ompelussa rikasmuotoisin täytemallein.
Kalotaszeg- ja hardangertyöt tehdään
vetämällä kankaasta lankoja ristiin rastiin
sekä sitten täyttämällä reiät ja
vahvistamalla niitten reunat erilaisin
pistoin. Reikien väliset pinnat täytetään
pintamallein.

Uusi koristetaide on käsitöidenkin
alalla pyrkinyt luomaan uusia suuntia.
Toistaiseksi on sen pyrkimys pääasiassa
kohdistunut väri- ja muotovaikutelmien
luomiseen. [Ellinor Ivalon, Ingegerd
Eklundin y. m., Aino Keinänen-Bæckmanin,
Ilona Jalavan mallikirjat,]

Ompelukone. Ensim. o. ompeli
ketjuompelua yhdellä langalla; seuraava silmukka
meni aina edellisen läpi. Ommel purkautuu
helposti, jos lanka sattuu katkeamaan.
Kaksilankaompeleeseen käytetään
kaksoisketjuommelta tai tavallisimmin
jälkipisto-ommelta, joka on molemmilta
puolin samannäköistä eikä kerkeätä
purkautumaan. Neulana käytetään haka- tai
silmäneulaa. Ketjuommel tehdään
hakaneulalla ja isilmukantekijällä tai
silmäneulalla ja pyörivällä sieppaajalla
(Wilcox & Gibbs), jälkipisto-ommel
silmäneulalla ja sukkulalla. Sieppaaja liikkuu





edestakaisin tai jatkuvasti samannepäin.
Sukkulan liike on edestakainen,
suoraviivainen tai kieppuva, Singer-kone
tekee sukkulan avulla jälkipisto-ommelta.
Kaikki liikkuvat osat saavat


Singerkone. 1 paininjalan säätöruuvi, 2
langan-nostaja, 3 paininjalan nostaja, 4 langan
pingoituksen säätäjä, 5 neulatanko, 6 jalkatanko,
7 neulan puristinruuvi, 8 paininjalka, 9 neula,
10 sukkula, 11 sukkulan kuljettaja, 12
sukkulan nostaja, 13 varsi, 14 laatta, 15 pistoksen
pituuden säätäjä, 16 vauhtipyörä, 17 puolauskone.

liikkeensä pääakselista, sukkulaputki
hammaspyörien, pystyakselin, kämmen ja
kiertokangen välityksellä. Lankasilmukka
luiskahtaa sukkulan yli sukkulaputken
läpi. Neulan liikkeen tulee olla sellaisen,
että se kankaan läpi mentyään nousee
ensin hieman ylös, jotta silmukka
syntyisi. Senjälkeen tarttuu sieppaaja ja
sukkulankärki silmukkaan, neula painuu
alemmaksi, ja sukkula pujahtaa
silmukan läpi, jonka jälkeen neula nousee
ylös kokonaan ja vetää ompeleen tiukalle.
Neulan liikkeen aikaansaa n. s.
singersydän. Kankaan työntää eteenpäin
kankaantyöntäjä pistoksen pituisen matkan.
Työntäjä saa liikkeensä pystyakselin
epäkeskosta, — Ensimmäisen kelvollisen
jälkipisto-ompelukoneen rakensi Walter
Hunt 1834 New Yorkissa. Keksintö jäi
häneltä pitemmälle ajamatta, kunnes
1846 Elias Howe alkoi suuremmissa
määrin valmistaa o:itä kilpailijanaan
J. M. Singer, joka teki useita
parannuksia sukkulakoneisiin. Harsimakoneissa
(keksi engl. Bostwick 1844) poimutetaan
kangas ja poimujen läpi työnnetään
neula määräpitkine lankoineen
(walkerkone). Säkkiompelukoneissa käytetään
käyrää tai ruuvin tapaan kierrettyä
neulaa, joka työnnetään kokonaan kankaan
läpi, jolloin syntyy „yliluodenommel".

Ompteda [-ā'], Georg von
(s. 1863), saks. novelli-, romaani- ja
näytelmäkirjailija, vapaaherra.

Omri, Israelin kuningas n. 887-876
e. Kr., perusti Samarian pääkaupungiksi.

Omsk, kaup. Länsi-Siperiassa, Irtyšin
rannalla, Siperian radan varrella.
Länsi-Siperian tärkeimpiä kauppakeskuksia
(lihan ja voin vientiä). 150,000 as.

Onageri (Equus onager), Länsi-Aasian
erämaantapaisissa seuduissa elävä,
vaaleanvärinen aasilaji.

Onajena, suom. lähetysasema
Ondongassa Ambomaalla, per. 1902.

Onandjokue, Oniipan (ks. t.)
läheisyydessä Ambomaalla oleva suom.
lähetys-sairaala (valm. 1911).

Onania, itsesaastutus (ks. t.).

Oncken, Hermann (s. 1869), saks.
historioitsija, prof. Münchenissä.
Teoksia: „Lassalle", „R. v. Bennigsen".
— Oncken, Wilhelm (1838-1905), saks.
historioitsija. Teoksia: „Das Zeitalter
Friedrichs des Grossen", „Das Zeitalter
des Kaisers Wilhelm I" (O:n julkaisemassa
kokoomateoksessa „Allgemeine Geschichte in
Einzeldarstellungen").

Ondangua, ent. suom. lähetysasema
Ondongassa Ambomaalla, per. 1890, myyty
engl. siirtomaaviranomaisille.

On dit [ō dī] (ransk. = sanotaan),
huhu, juoru.

Ondonga, eteläisin Ambomaan
heimoalueista, ent. Saksan Lounais-Afrikan
pohjoisosassa, n. 55,000 as. O. on v:sta 1870
ollut Suomen Lähetysseuran työalana.

Onega, Äänisjärvi (ks. t.).

Onegajoki, Äänisjoki, Vienanmeren
Äänis(Onega)lahteen laskeva joki, 428 km.

Onegin. Eugen l. Jevgenij O.,
Puškinin (ks. t.) runopukuinen romaani,
Tšajkovskijn ooppera.

Onegin [anjē'-], Sigrid,
(s. 1891), o. s. Hoffmann, saks. ooppera-
ja konserttilaulajatar (altto).

O'Neill [onī'l], Eugene (s. 1888),
amer. näytelmäkirjailija, alkeellisten
vaistojen kuvaaja. Teoksia: neekeridraama
„Emperor Jones" ja ,,Anna Christie".

Oneironiantia (kreik.), unien
selittäminen, unista ennustaminen.

Onerva. L. O. (s. 1882), oik. Onerva
Lehtinen, kirjailijatar. Julk. us.
runokokoelmia, kuten ,,Valittuja runoja"
I-II, romaaneja, kuten „Mirdja" ja „Inari",
novelli- ja legendakokoelmia, tutkielman
Mme de Staëlista sekä suomennoksia. Puoliso
v:sta 1913 säveltäjä Leevi Madetoja.


L. Onerva.




One-step [ua'n-] (engl. = yksi askel),
Pohjois-Amerikasta Eurooppaan levinnyt
2/4-tahtinen seuratanssi, jota tanssitaan
käyntiaskelin ja hyvin nopeasti.

Ongandjera, eteläisimpiä
ambovaltiolta, Ondongasta länteen.

Oniipa, suom. lähetysasema
Ondongassa Ambomaalla, per. 1872. Seminaari.

Onkel Adam, K. A. Wetterberghin
(ks. t.) kirjailijanimi.

Onkel Sam, Uncle Sam (ks. t.).

Onkilahden Konepaja o.-y. (ruots.
Metvikens mekaniska verkstad a.-b.),
Vaasassa, per. 1897, osakepääoma 3 milj. mk.

Onkivesi, järvi Iisalmen reitissä,
Nerkoonjärven ja Maaninganjärven
välissä, n. 25 km pitkä.

Onkkaala, Pälkäneen kirkonkylä.

Onkkeli (ransk.), eno tai setä.

Onnellinen Arabia, Jemenistä (ks. t.)
käytetty nimitys.

Onnenlakki, nisäkästen (lähinnä
kotieläinten) amnion-kalvon kansanomainen
nimitys.

Onnes ks. Kamerlingh Onnes.

Onoila, Iivana (1842-1924),
suistamolainen runolaulaja. Kuva ks.
Runolaulajat.

Onomatologia (kreik.), nimitiede.

Onomatopoieettinen (kreik.) l.
äänenmukainen on luonnonääntä matkiva
sana esim. kukkuu, lirisee
Onomatopoiiaksi sanotaan myös runokielen
äänenmukailua, jolla koetetaan loihtia
esiin kerrottavan asian tai ilmiön
äänikuva, esim. ,,Tulta tuiski tuima rauta"

Onon, Amur-joen alkuhaaran Šilkan
toinen lähdejoki.

Ontananga, lähetysasema Ondongassa
Ambomaalla, per. 1900.

Ontario [ontē'riou]. 1. Itäisin
Kanadan järvistä, Kanadan ja Yhdysvaltain
rajalla, 318 km pitkä. Siihen laskee
Erie-järvestä Niagara-joki, ja se purkaa
vetensä St. Lawrence-jokea myöten
mereen. — 2. Maakunta Kanadassa suurten
järvien pohjoispuolella, 1,054,800 km2
2,9 milj. as., enemmistö englantilaisia
26,700 intiaania; 3/5 väestöstä asuu kaupungeissa,
joista suurin on pääkaup. Toronto.

Onteloeläimet (Cælenterata), alhaisin
monisoluisten eläinten pääjakso; ruumiin rakenne
muistuttaa gastrulaa (ks. t.) ruumis kahden
solukerroksen, entodermin ja ektodermin, sekä
näiden ympäröiman ontelon muodostama; ontelo
avautuu „alkusuulla" ulos. Usein ontelo on
haaroittunut putkilostoksi (,,gastrovaskulaarisysteemi").
Lisääntymisessä usein ukupolvenvuorottelu.
Useat alustaan kiinnittyneitä, muodostavat usein
haaraisia runkokuntia. O:iin luetaan purjemeduusat,
liuskameduusat, imapolyypit, korallieläimet
ja särmämaneetit, jotka yhdessä
muodostavat n. s. polttiaiseläinten
ryhmän; sienieläimet, jotka ennen
luettiin o:n toiseksi pääryhmäksi, poikkeavat
monessa suhteessa edellisistä, ja tav. ne nyk.
erotetaan itsenäiseksi pääjaksoksi.

Ontelokangas, kaksinkertaisena
kudottu kangas. Kerrokset sidotaan
toisiinsa joko vain syrjistään (saumattomat
säkit, letkut, lampunsydämet y. m.)
taikka siten, että sitomispaikat
muodostavat kuvioita (sängynpeite- ja yleensä
pikee- ja matelasseekankaat).

Ontelomärkimä, empyema (ks. t.).

Ontogenia (kreik.), yksilönkehitys
munasta täysikasvuiseksi).

Ontojärvi, järvi Sotkamon reitissä,
n. 1 penik. Kuhmoniemen kirkolta
länteen, 18 km pitkä.

Ontologia (kreik.), oppi olevaisesta,
filosofian osa, joka koettaa selvittää,
millainen tosiolevainen on.

Ontologinen todistus Jumalan
olemassaolosta. ks. Jumala.

Onttolaskimo ks. Verisuonet.

Onttosarviset (Cavicornia),
märehtijäryhmä, jolle ominaista sarvien rakenne:
otsassa 2 luutappia, n. s. tohloa, joita
ontot, koko iän pysyvät sarveistupet ympäröivät.

Onus (lat.), taakka, rasitus, vero,
velvoitus.

Onyks (kreik.), kalsedonimuunnos,
jossa erivärisiä juovia ja kerroksia;
kaupassa olevat o:t ovat us. värjättyjä.
— Onyksmarmori, juovikas, läpikuultava
marmorilaji, jota saadaan Meksikosta.

Onza [-þa], unssin nimitys esp.
Amerikassa.

Oodi (kreik.), laulurunoelma, lyyrillinen
runo; vars. lennokas, usein vapaisiin
rytmeihin laadittu haltioitunut runo.

O'ogoni (kreik.), useimmilla levillä ja
eräillä sienillä esiintyvä munapesäkemuoto:
pesäkkeen muodostaa vain se emosolu, jonka
sisässä munasolu on syntynyt.

Oolen, kunta Belgiassa, Antverpenin
provinssissa. Maapallon nyk. suurin
radiumtehdas (per. 1922), jossa
vuosittain valmistetaan 20-30 g radiumia.



Oomega (Ω, ω), kreik. kirjaimiston
viimeinen kirjain. Käytännöstä
lyhennysmerkinnöissä ks. O. vrt.
Kreikan kieli ja kirjallisuus.

Oopiumi, unikon (Papaver
somniferum) raakojen kotahedelmien seiniin
viilletyistä haavoista tihkunut ja sitten
kuivunut maitiaisneste. O. on kitkeränmakuista,
omituisen hajuista ja sisältää
n. 20 eri alkaloidia, joista tärkeimmät
morfiini (10-20 % oopiumista),
narkotiini (5-7 %), kodeiini
(0,2-0,4 %), papaveriini (0,5-1 %) ja
narseiini (0,1-0,4 %). Eri alkaloidien
fysiol. vaikutus on erilainen, mistä johtuu
m. m., että o:n vaikutus eräissä suhteissa
on toinen kuin esim. morfiinin ja että eri
o.-lajit ovat vaikutuksiltaan erilaisia,
O. on tärkeimpiä lääkkeitä, varsinkin tuskia
lieventävän vaikutuksensa johdosta. Sitä
käytetään unilääkkeenä, suolen toiminnan
hidastuttajana ja suolistokipujen keventäjänä.
Laaja käyttö o:lla on nautintoaineena:
sitä syödään (muham. maissa) tai
poltetaan (Kiinassa). O.-humala tuo aluksi
hyvinvoinnin tunteen ja rikastuttaa
mielikuvitusta, sitten seuraa väsymys ja
uneliaisuus. Pitkällinen o:n nauttiminen
aiheuttaa kroonillisen o.-myrkytyksen,
joka muistuttaa morfiinimyrkytystä.
Siksi sen väärinkäyttöä on koetettu
vastustaa, vaikka huonolla menestyksellä,
koskapa esim. Kiinassa, jossa 1906
alettiin ankara vastustus, 1923 o:n käyttö
oli vain vähän pienempi kuin 1906.

Oopiumisopimus. Ehkäistäkseen niitä
väärinkäyttöjä, mitkä aiheutuvat oopiumin,
morfiinin ja kokaiinin käyttämisestä,
samoinkuin sellaisten näistä aineista
valmistettujen tahi niistä johdettujen
rohdosten käyttämisestä, jotka antavat
tai voivat antaa aihetta väärinkäyttöihin,
ovat useat vallat solmineet Haagissa
23/1 1912 kansainvälisen o:n. Asetuksella
27/11 1922 saatettiin tämä o. voimaan
Suomessa ja samana päivänä annettiin
myös asetus o:n täytäntöönpanosta.

Ooppera (it.), säveldraama, näytelmä,
joka kokonaan tai pääasiallisesti
esitetään laulamalla. Säveldraamoja olivat
jo kreik. tragediat yksinkertaisessa
ylevyydessään, samoin keskiajan kirkolliset
mysteerinäytelmät. Uudenajan o.-sävellys
sai alkunsa Italiassa (Firenzessä)
1500- ja 1600-luvun vaihteessa.
O.-sävellyksen varhaisimman tyylikauden etevin
edustaja oli Monteverdi. Tämä
tyyli sai tyyssijan Ranskassa (Lully,
Rameau), mutta Italiassa ja sieltä
käsin leviten pitkin Eurooppaa o.-sävellys
muuttui konserttimaiseksi ja sovinnaisiin
muotoihin kangistuneeksi. Siitä se
taas kohoutui pysyväiseen taidearvoon
Gluckin, Mozartin ja Weberin
teoksissa, kunnes Wagner ryhtyi sen
perinpohjaiseen uudistamiseen. Sen jälkeen
o.-tyyli on joutunut monenlaisten
kokeilujen alaiseksi. — Suomessa ovat
o:ja säveltäneet Pacius uranuurtajana,
sekä uudenaikaiseen tyyliin tähdäten
Melartin, Merikanto, Palmgren, Launis,
Madetoja ja Krohn. — Suomenk.
o.-esityksiä toimeenpantiin Helsingissä 1873-79.
Kotimaisen Oopperan perustivat Aino Ackté
ja Edvard Fazer 1911; sen toiminta on
sittemmin vakiintunut Suomalaisen
Oopperan (ks. t.) nimellä. [Launis (1915).].


Kohtaus Madetojan oopperasta „Pohjalaisia".




Op., mus., lyhennys lat. sanasta opus =
teos. Säveltäjien on tapana n. s.
op.-numerolla (esim. Op. 1) osoittaa, niissä
järjestyksessä heidän sävellyksensä ovat
syntyneet tai tulleet julkisuuteen.

Opaali, kivennäinen, amorfista
piidioksidia ja vettä. Eräitä kauniita
muunnoksia, m. m. siniharmaata tai valkoista
jalo-o:ia käytetään jalokivinä.

Opaalikangas, muudan ohut puuvillakangaslaji.

Opaalilasi, maitolasi (ks. t.).

Opalešenssi (lat.), valon
hajaantuminen läpikuultavissa aineissa, joiden
taite-eksponentti vaihtelee säännöttömästi
hyvinkin pienillä aloilla. Opalešeeraava
esine näyttää sille lankeavassa valossa
sinertävältä, läpikulkevassa punertavalta.
Esim. laimennettu maito, maitolasi.

Opera omnia (lat.), kootut teokset.
— Opera supererogationis, hyveen
harjoitukset, jotka ylittävät kat. kirkon
vaatimukset ja ovat siis ylimääräisenä ansiona.

Operatsioni (lat.), lääket., kirurginen
leikkaus, liike- y. m. toimi(tus); sot.,
joukko-osastojen sijoittelu taistelua
varten; kaup., liiketoimi.

Operetti (ransk. = pienoisooppera), alk.
sävelnäytelmä, joka oli tavallista oopperaa
lyhyempi. Nykyjään o:lla tarkoitetaan
sisällykseltään kevyttä sävelnäytelmää.
O.-säveltäjiä: Offenbach, Suppé, Joh.
Strauss, Millöcker, Lehár, Fall, Kálmán.

Opettajain Lehti, Helsingissä v:sta
1906 ilmestyvä kansanopetusta käsittelevä viikkolehti.

Opettajakandidaatti, nimitys, jonka
ylioppilas saa suorittamalla yliopistollisen
tutkinnon, mikä tuottaa oikeuden erinäisiin
virkoihin oppikouluissa. O:ksi nimitetään
myös normaalilyseossa auskultoivaa filosofian-
tai opettajakandidaattia.

Opettajaneuvosto, oppikoulujen ja
kansanopetuslaitosten opettajia edustava
ja heidän valitsemansa neuvosto, jossa
3 osastoa: suomenk. oppikouluosasto,
suomenk. kansanopetuslaitosten opettajain
osasto ja ruotsink. osasto. O. ja sen
osastot antavat lausuntoja asioista, joista
Kouluhallitus sitä pyytää; o:lla, sen
osastoilla ja jaostoilla on myös oikeus tehdä
Valtioneuvostolle ja Kouluhallitukselle
esityksiä opetus- ja kasvatustointa tai
opettajien taloudellista ja oikeudellista
asemaa koskevista kysymyksistä. O.
kokoontuu joka toinen vuosi Helsinkiin.

Opetusministeriö ks. Valtioneuvosto.

Opetusoppi, didaktiikka, se
kasvatusopin osa, joka käsittelee opetusta,
pyrkii määräämään eri opetusaineiden
merkitystä ja tehtävää opetuksessa sekä
osoittamaan parhaat menettelytavat
opetuksen asettaman päämäärän
saavuttamiseksi. [Soininen (1923).]

Opetusrunous l. didaktinen
runous, runoudenlaji, jonka
tarkoituksena on opettaminen ja selittäminen.
O:n ,,mallina" on Vergiliuksen „Georgica",
myöh. ovat sitä viljelleet Boileau, Pope
ja Young, Ruotsissa m. m. Gyllenborg ja
Leopold. Se oli suosittu vars. 1700-luvulla.

Opinioni (lat.), mielipide, yleinen
mielipide.

Opinionilautakunta, Ruotsin
valtiopäivien valitsema 48-jäseninen
lautakunta, jolla on oikeus ehdottaa
Korkeimmasta Oikeudesta tai Hallinto-oikeudesta
erotettaviksi jäseniä, jos se katsoo, ettei
heillä ole valtiopäivien luottamusta.

Opintokerho ks. Kotiopintoliike.

Opintokirja, kirja, johon merkitään
luennot ja harjoitukset, joihin ylioppilas
on ottanut osaa, sekä hänen suorittamansa
opinnäytteet.

Opintoretkeily. Koulujen ja opistojen
oppilaiden suorittamien koti- ja ulkomaisten
opintoretkien järjestelyä varten toimivat
erikoiset retkeilyelimet: retkeilylautakunta
Helsingissä (sen puheenjohtaja toimii
retkeilykuraattorina ja Opetusministeriön
edustajana), koulumatkailutoimisto
Helsingissä, retkeilytoimikunnat ja
-asiamiehet maaseudulla sekä
retkeilyohjaajat. Retkeilylautakunta
käsittelee rautatiealennuksia koskevia
anomuksia ja jakaa kunniakirjoja onnistuneesti
suoritetuista retkistä ja o:n edistämisestä
sekä n. s. retkeilykuntoisuusmerkkejä retkeen
liittyvästä etevästä kirjoituksesta. —
Retkeilymerkki esittää vaeltavaa teiniparia.


Retkeilymerkki.

Opintotoveri ks. Kotiopintoliike.

Opintovakuutus, nuorisovakuutus,
henkivakuutuksen muoto, jonka tarkoituksena
on tarjota nuorille henkilöille vakuutus,
jossa maksut ensimmäisinä vuosina ovat alennetut.

Opitz [ōpits], Martin (1597-1639),
saks. kirjailija. Ajoi innokkaasti saks.
runomitan ja kirjakielen kehittämistä ja
puhdistamista. Teoksia: ,,Von der
teutschen Poeterey" (1624).

Opiumi, oopiumi (ks. t.).



Opodeldokki, kamferia, amoniakkia ja
haihtuvia öljyjä sisältävä hyytelömäinen,
haihtuva saippualiuos, jota kotilääkkeenä
käytetään voiteeksi reumaattisissa
kivuissa tai loukkautumisissa.

Oporto, Porto, kaup. Portugalissa,
lähellä Dueron suuta. Yliopisto (per. 1911).
Tärkeä teollisuus- (kutoma- ja korkkiteoll.),
kauppa- ja merenkulkukaupunki, portviinin
vientiä. Per. roomalaisajalla. 200,000 as.


Oporton kaupunkia.

Opossumi, virginialainen
pussirotta (Didelphys marsupialis),
kissan kokoinen amer. pussieläin. Väri
vaihtelee valkoisesta mustaan, jalat
lyhyet, kuono suippo, häntä pitkä ja
suomuinen. Kiipee taitavasti. Erittäin
verenhimoinen. Poikaset syntyvät herneen
kokoisina. O:ia pyydystetään sen
vahingollisuuden ja arvokkaan nahan
vuoksi. Levinnyt Brasilian eteläosista
melkein Kanadan etelärajalle saakka.


Opussumi.

Oppau, kylä Baijerin Pfalzissa, Reinin
vas. rannalla, yli 6,000 as. Badische Anilin-
und Sodafabrikin (ks. t.) typpitehdas.

Oppeln, Ylä-Šleesian provinssin
pääkaup. Preussissa, Oderin varrella.
Keskiaik. linna. Sementtiteoll. 41,000 as.

Oppenheim [-haim], Lassa Francis
Lawrence (1858-1919), saks.-engl.
kansainvälisen oikeuden tutkija. Prof.
Freiburgissa, Baselissa ja v:sta 1909
Cambridgessa. Pääteos: „International Law"
(3:s pain. 1920).

Oppenheimer [-haim-], Franz
(s. 1864), saks. taloustieteilijä, lääkäri,
professorina Mainin Frankfurtissa.
Teoksia: „Theorie der reinen und politischen
Ökonomie", „Grossgrundeigentum und
soziale Frage", „System der Soziologie".

Oppenort [opənō'r], Gilles Marie
(1672-1742), ransk. arkkitehti, aikansa
vaikutusvaltaisimpia taiteilijoita.

Oppert [-pä'r], Julius (1825-1905),
ransk. (juut.) orientalisti; tienraivaaja
ass.-bab. kiilakirjoitusten tulkitsijana.

Oppiarvo. Yliopistoilla on oikeus
antaa eri tiedekuntain kautta oppiarvoja.
Tiedekuntain antamat o:t ovat
filosofisessa ja maatalous-metsätieteellisessä
tiedekunnassa kandidaatin-, maisterin-,
lisensiaatin- ja tohtorinarvo, muissa
tiedekunnissa kandidaatin-, lisensiaatin-
ja tohtorinarvo. Kandidaatin- ja
lisensiaatinarvo saavutetaan suorastaan
tutkinnon nojalla. Maisterin- ja
tohtorinarvo saavutetaan filosofisessa ja
maatalous-metsätieteellisessä tiedekunnassa
promotsionin Ja diplooman tai myös
yksistään diplooman kautta; lääket.
tohtorinarvon saavuttaa lääket.
lisensiaatti vasta väitöskirjan nojalla.
Kaikilla tiedekunnilla on oikeus antaa
kunniatohtorinarvoja.

Oppihistoria, tieteitten (ja
kirjallisuuden) historia. Helsingin Yliopiston
o:n professorinvirka, joka tav. oli yhdistetty
kirjastonhoitajan virkaan, lakkautettiin 1852.
Nyk. ei tätä nimitystä enää käytetä.



Oppikoulu, yhteisnimitys useille eri
koulutyypeille, jotka eroavat kansakouluista
laajempien oppimääriensä puolesta
ja joista useat valmistavat oppilaita
korkeakouluihin. Jo keskiajan luostari-
ja katedraalikoulut olivat o:n-luontoisia.
Ne olivat kirkollisia laitoksia ja
valmistivat oppilaita etupäässä kirkon
palvelukseen. Kirkon ohjattavina koulut
olivat kauan uudellakin ajalla
protestanttisissakin maissa, vaikka niistä
alettiinkin antaa erityisiä koululakeja,
,,koulujärjestyksiä". Ruotsi-Suomen ensim.
koulujärjestys on v:lta 1571. V. 1611
annettiin valtakunnalle uusi koulujärjestys,
jossa koulut jaettiin 4-luokkaisiin
maakuntakouluihin (provinciales) ja
6-luokkaisiin katedraalikouluihin
(cathedrales). Edelliset olivat alempia,
jälkimmäiset ylempiä kouluja. Päätarkoitus oli
kehittää latinan ja ,,kaunopuheisuuden"
taitoa. V:n 1649 koulujärjestys jakoi
koulut 1) pedagogioihin l. pikkulasten
kouluihin, näitä ylempiin 2) triviaalikouluihin
sekä 3) kymnaaseihin, joita meidän maassamme
oli Turussa (per. 1630) ja Viipurissa
(per. 1637). Tässä koulujärjestyksessä
reaaliaineet saivat jossain määrin
parannetun aseman ja ,,äidinkieli"
(ruotsi) tuli alaluokilla oppikirja- ja
koulukieleksi. Jotenkin samanlaisena
o:mme pysyi 1800-luvulle saakka, Uusia
koulujärjestyksiä annettiin 1693 ja 1724.
Viimeksimainittu pysyi maassamme
voimassa v:een 1843, jolloin annettiin uusi
kymnaasi- ja kouluasetus, jonka mukaan
koulut jaettiin ala- ja yläalkeiskouluihin,
kymnaaseihin ja tyttökouluihin. Nyt
suomikin sai vaatimattoman sijan o:n
ohjelmassa, Uusi koulujärjestys, joka on
pääosiltaan vielä voimassa, annettiin
1872. Sen mukaan eräät alkeiskoulut
yhdistettiin kymnaaseihin 7-, sittemmin
8-luokkaisiksi lyseoiksi ja eräät
alkeiskoulut muutettiin reaalikouluiksi, jotka
sittemmin lakkautettiin. V:sta 1883 tuli
olemaan myös valtion reaalilyseoita. V.
1883 perustettiin ensim. ruotsink. ja 1886
suomenk. yhteiskoulu; ne olivat
molemmat yksityiskouluja, Nyk. (1/1 1927) o:t
jakautuvat seuraavasti: Valtion koulut:
2 normaalilyseota (suomenk. ja ruotsink.),
4 klassillista lyseota (3 s.), 20 lyseota
(15 s.), 1 6-luokk. lyseo (s.), 6
tyttölyseota (5 s,), 7 yhteislyseota (5 s, ja;
2 r., joista 1 Ahvenanmaan maakuntakoulu),
1 6-luokk. yhteislyseo (s.), 1 tyttökoulun
jatkoluokat (s.), 1 jatko-opisto (s.),
14 tyttökoulua (10 s.), 2 4-luokk.
tyttökoulua (s.), 15 keskikoulua (12 s.).
— Yksityiskoulut: 2 poikalyseota (s. ja r.),
4 tyttölyseota (1 s,), 50 yhteislyseota
(37 k). 1 6-luokk. yhteislyseo (s.). 6
tyttöjatkoluokat (5 s.), 15 yhteisjatkoluokat
(12 s.), 5 tyttökoulua (2 s.. 2 r., 1
kaksikielinen), 50 keskikoulua (42 s.), 5
3-4-luokk. keskikoulua (s.) sekä 1 saksank.
ja 5 venäjänk. koulua. O:issa oli
lukuvuonna 1924-25 2,862 opettajaa ja 42,626
oppilasta, joista 32,516 suomenk. kouluissa.
O.-laitoksen kokonaismenot olivat 105 milj. mk.

Oppinut köyhälistö, korkeamman
sivistyksen saaneet henkilöt, jotka eivät
ole päässeet sivistystään vastaavaan
toimeen eikä varallisuustilaan.

Oppisopimus, oppilassuhdetta koskeva
sopimus, jonka toiselta puolen
elinkeinonharjoittaja toiselta puolen hänen
työssään oleva ammattioppilas tai tämän
holhooja keskenään tekevät. O. on
tehtävä kirjallisesti Kauppa- ja
Teollisuusministeriön vahvistamien kaavojen
mukaan (oppisopimuskirja). Tässä
on oppiaika sovittava niin pitkäksi,
kuin ammatin tai ammatinhaaran oppimisen
säännönmukaisesti on katsottava
vaativan, ei kuitenkaan 4 v.
pitemmäksi. Oppiajan kolme ensim. kuukautta
ovat koetusaikaa, jonka kuluessa o.
voidaan sanoa irti. Neljäntoista päivän
kuluessa koetusajan päättymisestä on o.,
ellei sitä ole irtisanottu, annettava
kolmin kappalein rekisteröitäväksi
oppisopimusrekisteriin, jota pitää
kuntiin asetettu ammattioppilaslautakunta.
Oppiajan päätyttyä tulee ammatinharjoittajan antaa
oppilaalle oppitodistus. O:n
purkaminen voi tapahtua molempien
sopimuspuolten suostumuksella, josta on tehtävä
ilmoitus o.-rekisteriin. Sitä paitsi voi
o. purkautua ammattilautakunnan
päätöksellä (Oppisopimuslaki 28/4 1923;
Valtioneuvoston päätös o.-lain soveltamisesta
15/6 1923; Työsopimuslaki 1/6 1922).

Oppivelvollisuus, oppipakko,
koulupakko, lasten vanhempain tai
holhoojain velvollisuus pitää huolta siitä,
että lapsi määrättyinä ikävuosina käy
asetuksenmukaista koulua tai saa
vastaavat tiedot, O. on tätä nykyä
useimmissa maissa lailla määrätty. Suomessa
säädetystä o:sta ks. Kansakoulu.

Oppolzer [-tser], Theodor von
(1841-86), itäv. tähtitieteilijä, Wienin
yliopiston professori. Tärkeitä
tutkimuksia ratalaskujen alalta. Pääteos:
,,Lehrbuch zur Bahnbestimmung der
Kometen und Planeten".

Opponeerata (lat.), vastustaa, väittää
vastaan, tehdä vastalause. — Opponentti,
vastaväittäjä.



Opportunismi (lat.), valtiollinen
suunta, joka on valmis mukautumaan
kulloinkin vallitseviin oloihin
saavuttaakseen tarkoitusperänsä; adjektiivi:
opportunistinen.

Opportuniteettiperiaate,
rikosprosessioikeudellinen periaate, jonka
mukaan yleiselle syyttäjälle on myönnetty
määrätynlainen oikeus harkita, eivätkö
kulloinkin esillä olevassa tapauksessa tärkeät
yleiset edut keholta jättämään syytteen
nostamista sikseen, vrt. Legaliteettiperiaate.

Oppositsioni (lat,), vastustus; tähtit.,
o. l. vastakkainolo (θ), kahden
taivaankappaleen olo 180° etäisyydellä
toisistaan (luettuna pitkin taivaantasaajaa).

Opritš(n)ina [-ri'-] (ven.), se pienempi
osa Venäjän valtakuntaa, jonka Iivana
Julma 1564-72 erotti muusta valtakunnasta
ja jonka hallituksen hän pidätti
itselleen; muun osan valtakuntaa hän
jätti pajarien hallittavaksi. — Opritšnik,
Iivana Julman henkivartija,

Ops, roomal. sadonjumalatar.

Opsoniinit, veressä olevia, bakteereja
surmaavia aineita.

Optantti ks. Optsioni.

Optatiivi (lat.), verbimodus, joka
ilmaisee tekemisen toivottuna. Suomessa
aiemmin sanottiin o:ksi muotoja, joiden
tunnuksena on -ko (olkoon), jotka nyk.
luetaan imperatiiviin.

Optiikka (kreik.), valo-oppi;
valo-opillisten kojeiden valmistus.
— Optikeri, optillisten kojeiden
valmistaja. — Optillinen, valo-opin
alaan kuuluva; näköä ja valoa koskeva.
— Optillinen aktiivisuus, orgaanisen
aineen kyky kääntää polarisoidun valon
polarisatsionitasoa. vrt. Optillinen
isomeria.

Optillinen isomeria. Kem. aineita,
joiden prosenttinen kokoomus ja tasossa
esitetty struktuurikaavakin on sama,
mutta joilla on eri vaikutus niiden läpi
kulkevaan polarisoituun valoon
(kääntävät polarisatsionitasoa oikealle tai
vasemmalle), sanotaan optillisesti
isometrisiksi; näiden olemassaoloa o:ksi i:ksi.
Tällaisia muotoja on aineilla, joihin
sisältyy asymmetrinen hiiliatomi, s. o.
sellainen hiiliatomi, joka sitoo kaikilla
neljällä valenssillaan eri atomiryhmän.
Tällaisen atomin peilikuva näet ei ole
yhteneväinen sen kanssa. Optillisesti
isomeerisia ovat esim. sokerilajit,
viinihappo, maitohappo, terpeenit.
vrt. Isomeria.

Optillinen lennätin. 1. Näkyvien
merkkien (tulen, savun) käyttäminen
sananantamiseen. — 2. Eräänlainen
kaksihaarainen semafori, jota käytettiin
ennen sähkölennättimen keksimistä.
Keksijä: Claude Chappe 1792. — vrt. myös
Heliotrooppi.

Optilliset harhaukset,
näköharhaukset (ks. t.).

Optimaatit, Rooman ylhäisön nimitys.

Optimismi (lat. optimus = paras),
maailmankatsomus, johon vastakohtana
pessimismille sisältyy se ajatus, että
maailma on, jollei täydellinen, niin
kuitenkin mahdollisimman paras. Sen
edustajia ovat m. m. stoalaiset ja Leibniz.
— Optimisti, optimismin kannattaja,
henkilö, joka katselee asioita niiden
paremmilta puolilta.

Optinen, optillinen (ks. t.).

Optometri (kreik.), koje silmän
taittamissuhteiden, kaukopisteen ja
likipisteen määräämiseksi.

Optsioni (lat,), kansainvälisessä
oikeudessa, luovutettavan alueen asukkaille
suotu oikeus määräajan kuluessa
ratkaista ja ilmoittaa, haluavatko he pysyä
sen valtion kansalaisina, jonka
kansalaisia he ovat tähän saakka olleet. Jos
he tahtovat säilyttää kansalaisuutensa,
on heidän muutettava luovutettavalta
alueelta pois. Henkilöä, joka käyttää
tätä o.-oikeuttaan, nimitetään
optantiksi. — O.-oikeudeksi
sanotaan väliin muutenkin valintaoikeutta,
esim. viran jaossa viranhaltijan oikeutta
valita, minkä uusista viroista hän haluaa.

Opuntia ks. Kaktusviikuna.

Opus, mon. opera (lat.), työ. teos.
— Opusculum, pikkutyö, pikku tutkielma.
— Opus operatum,  „tehty työ", sakramenttien
keskiaik. nimitys. Skolastikkojen mukaan ne tekevät
ihmisen osalliseksi armosta pelkän suorituksen kautta
(ex opere operato) ilman sisäistä osanottoa,

Ora (lat.), rukoile! Ora et labora,
rukoile ja tee työtä. Ora pro nobis,
rukoile puolestamme.

Oraakkeli (lat.), antiikin kansoilla
määrätyillä pyhillä paikoilla tav. papillisten
henkilöiden kautta saatu jumalanvastaus tai
enne l. ennustus; myös itse paikka, missä
vastaus annettiin, Kreikassa esim. Dodonan
ja Delfoin o:t.

Oraalinen (lat.), eläint., suun
puoleinen, suuhun päin oleva; vastakohta:
aboraalinen (ks. t.).

Oradea Mare, Grosswardeinin (ks. t.)
nyk. virallinen (rom.) nimi.

Oran, kaup. Länsi-Algeriassa
Välimeren rannalla. Linnoitettu
laivastoasema. Vilkasta kauppaa. 150,000 as.



Orange [-ā'ž], kaup. Etelä-Ranskassa,
Rhônen itäpuolella. Roomalaisajalla
riemuportti ja suuri amfiteatteri. O. oli
1000-luvulta kreivikuntana ja 1418-1714
ruhtinaskuntana, joka 1530-1673 kuului
siitä nimensä saaneelle Oranian suvulle.
11,000 as.

Orangelodges [orindžlodžiz] (engl.),
orangeloošit, valtiollisia yhdistyksiä
Irlannissa, jotka englantilais-protestanttisessa
hengessä vastustivat katolilaisten pyrkimyksiä;
hajoitetut 1830-luvulla.

Orangutangi, oranki (ks. t.).

Orania (saks. Oranien), alk. saks.
ruhtinassuku, joka polveutui Nassau-Dillenburgin
kreivistä Vilhelm I:stä. Hän peri Orangen
ruhtinaskunnan Etelä-Ranskassa ja tuli myöh.
Alankomaiden maaherraksi, mikä toimi meni
perinnöksi hänen jälkeläisilleen, joista
viimeinen miespuolinen, Vilhelm III, oli myös
Englannin kuningas.

Oranienbaum (myös Rambov, suom.
Kaarosta), kaup. Venäjällä, Inkerissä,
Suomenlahden rannalla. Ent. keis. linna. 7,000 as.

Oranje ks. Etelä-Afrikan
Liittovaltio. O:n pääkaup. on
Bloemfontein.

Oranjejoki, joki Etelä-Afrikassa,
lähteet Lohikäärmevuorilla, laskee
Atlanttiin, 1,860 km. Suurin lisäjoki
Vaal oikealta.

Oranki l. orangutangi (malaijil.
orang = ihminen, utan = metsä)
(Simia satyrus), n. 1,25 m pitkä
ihmisenmuotoinen apina; punaruskea, pitkä karvapeite,
pitkät kädet, lyhyet jalat, kasvot ja muut
karvattomat kohdat tumman harmaansiniset,
kurkussa iso ihopussi, vanhoilla koirailla
molemmin puolin kasvoja leveä poskipoimu.
Elää Borneossa aarniometsien puissa, mutta
voi liikkua maassakin. Syö etupäässä kasviaineita.
Kuva ks. I os., p. 169-170.

Oranšeria (ransk.), ansari (ks. t.).

Oranssi, punaisenkeltainen väri.
— Oranssipuu, appelsiinipuu.

Orapihlaja (Cratægus), ruusukasvien
heimoon kuuluvia oraisia puita tai suuria pensaita,
tav. valkokukkaisia. Meillä Ahvenanmaalla 1 laji
luonnonvaraisena. Useita lajeja viljellään
koristepuina ja pensasaidoiksi.


Orapihlaja.

Orasperhonen (Agrotis segetum),
yöperhonen, jonka toukka, orastoukka
l. orasmato, tuhoo syysviljan oraita,
myös useiden muiden viljelyskasvien
juuria, maanalaisia varsia y. m. Kuva ks.
värikuvaliitettä Tuhohyönteisiä.

Oratio (lat.), puhe. vrt. Kertomatapa.

Orator (lat.), puhuja. Oratorinen,
puhetaidollinen.

Oratoriaanit, Filippo Neri'n 1548
perustama papillinen veljeskunta
Italiassa sekä 1611 Ranskassa perustettu
veljeskunta, joka tuli tunnetuksi
tieteellisistä harrastuksistaan.

Oratorio (lat.), mus., eepillinen
sävelteos, aiheeltaan enimmiten uskonnollinen.
Monessa suhteessa o. on ikäänkuin ooppera
vailla näyttämöllistä esitystä. O. sai alkunsa
Italiassa samoihin aikoihin kuin ooppera
(n. 1600) muodostuen n. s. mysteereistä ja
moraliteeteista. Aluksi o. esitettiin
näyttämöllisesti, mutta Carissimi
poisti näyttämöesityksen, sepittäen sen
korvaukseksi ,,kertoja"-osan, ja perusti
siten varsinaisen o.-muodon. O.-tyylin
uudistajana on pidettävä Händeliä,
joka pani pääpainon kuoro-osiin. Samaan
tyyliin ovat sittemmin Haydn ja
Mendelssohn luoneet teoksiaan.
Uudemmalla ajalla on pyritty o:n rakenteessa
täydempään musiikilliseen yhtenäisyyteen ja
johdonmukaisuuteen. Varsinaisen hengellisen
o:n rinnalla kehittyi 1800-luvulla erikoisena
sävellyslajina myös „maallinen" o. eli n. s.
„kuoroteos" (saks. Chorwerk), joka vain
aiheittensa puolesta eroaa edellisestä (Schumann,
Gade y. m.). Suomenk. o.-sävellys on vasta
alullansa (Krohn, „Ikiaartehet").

Oratuomi (Prunus spinosa),
Keski-Euroopassa, myös meillä Ahvenanmaalla
kasvava piikkinen tuomensukuinen pensas.

Orava (Sciurus vulgaris),
vikkeläliikkeinen jyrsijä, jonka solakka
ruumis n. 21 cm, tuuhea häntä n. 17 cm pitkä,
pystyt korvat tupsupäiset; väri kesällä
punaruskea, alta vaalea, talvella meillä
päältä harmaa, alta melkein valkoinen, etelämpänä


Orava.




päältä harmaanruskea. Asuu havu- ja
sekametsissä, kiipee taitavasti, syö
havupuiden siemeniä, silmuja y. m. s.,
mutta myös lintujen munia ja poikasia.
Pesä korkealla puussa, oksista ja
sammaleista laadittu. Touko-kesäkuussa
naaras synnyttää 3-5 sokeaa ja alastonta
poikasta. Pyydystetään harmaan talviturkkinsa
vuoksi. vrt. myös Siipiorava.

Orava, vanha veroluku, alk.
oravannahoissa maksettu turkisvero, myöh.
maasta suoritettu vilja- ja rahavero.
,,O:n" tila vastasi 1/4 manttaalia.

Oravainen, kaksikielinen kunta
(enemmistön kieli ruotsi) Vaasan läänissä
Pohjanlahden rannikolla; 222,3 km2, 4,593
as. (1926). Villatehdas. — O:n
taistelussa syysk. 14 p. 1808 Kamenskijn
johtamat venäläiset (7,000 miestä)
voittivat ratkaisevasti Adlercreutzin
johtamat 5,000 suomalaista ja ruotsalaista;
muistopilari Karlsbergetin vuorella.

Oravala, Aukusti (s. 1869),
kirjailija. Vihdin kirkkoherra v:sta 1927,
teol. kunniatoht. Julk.: „Paavo Ruotsalainen",
,,Mauno Rosendal", romaani ,,Erämaan
profeetta" (1916), kertomuskokoelmat
„Päivän lapsia" ja ,,Pienestä pappilasta" y. m.

Oravanmarja (Majanthemum bifolium),
matala, valkokukkainen, punamarjainen,
herttalehtinen, metsissä kasvava yleinen liljakasvi.


Oravanmarja.

Oravi, suluton kanava Savonlinnan-Joensuun
laivaväylällä, n. 3 penikulmaa Savonlinnasta,
Haukiveden ja Joutsen veden välillä; rak. 1859-61.

Orbis (lat.), piiri, ympyrä; maanpiiri.
— Orbis pictus, Comeniuksen 1657
julkaisema kuuluisa kuvitettu oppikirja,
joka on havainto-opetuksen alkaja
— Orbis terrarum, maanpiiri.

Orcagna [-ka'nja] (1329-68), oik.
Andrea di Cione; it. arkkitehti,
kuvanveistäjä ja taidemaalari. Töitä:
marmorinen alttari tabernaakkeli Firenzen
Or San Michelessä freskosarja ,,Viimeinen
tuomio" Firenzen Santa Maria Novellan kirkossa.

Orchidaceæ, kämmekkäisten heimo.

Orcus, Orkus (ks. t.).

Orda, Kultainen orda (ks. t.).

Ordaaliat, jumalantuomiot (ks. t.).

Orderi (ransk.), määräys, käsky,
tehtävä; kaup., tavaratilaus; asiamies,
henkilö, jolle velkapaperi siirretään.

Orderipaperi, määrännäissitoumus. ks.
Määrännäisehto.

Ordin, Kesar Filippovitš
k. 1892), ven. hovimestari, julk. ven.
m. m. „Suomen valloitus"-nimisen, Suomen
erikoisasemaa vastaan suunnatun kirjan.

Ordinaaliluvut (lat.), järjestystä
ilmaisevat luvut. vrt. Kardinaaliluvut.

Ordinaatta ks. Ko'ordinaatisto.

Ordinantia (lat.), asetus, käytetty
varsinkin Ruotsi-Suomen kirkkoa koskevista
asetuksista, esim. Västeråsin o. v:lta 1527,
sekä myös piispan yhtä hiippakuntaa varten
antamista asetuksista.

Ordinarius (lat.), vakinainen viranhaltija.

Ordinatsioni (lat.), lääkärin antama
ohje tai määräys; papiksivihkiminen.
Verbi: ordineerata.

Ording, Johannes (s. 1869), norj.
vapaamielinen teologi, prof. Oslossa v:sta
1906. O:n professorinnimitys aiheutti
konservatiivisen vapaan teol. tiedekunnan
perustamisen. Teoksia: „Den religiöse
erkjendelse", ,,Den kristelige tro".

Ordinääri (lat.), tavallinen, keskinkertainen.

Ord och Bild [ūrd ok], Tukholmassa
v:sta 1892 ilmestyvä kuvitettu kuukausijulkaisu.

Ordonanssi (ransk.), käsky, määräys;
ylemmän päällikön tai sotilasviraston
käytettäväksi asetettu sotilashenkilö.

Ordoviikki, kambrin ja siluurin välissä
olevat geol. muodostumat, usein alasiluuriksi
sanottu.

Oreadi, kreik. tarustossa vuorinymfi.

Oregon, valtio (v:sta 1859)
Yhdysvaltain luoteisosassa, Tyynenmeren
rannalla; 250,440 km2, 0,8 milj. as.
Suurimmaksi osaksi ylätasankoa, jossa siellä
täällä hedelmällisiä laaksoja. Maanviljelystä,
karjanhoitoa, hedelmänviljelystä, metsänhoitoa,
puuteollisuutta ja kalastusta. Suurin kaup.
Portland, pääkaup. Salem.

Orehovo-Sujevo, kaup. Venäjällä,
Moskovan kuvernementissa; puuvillateoll.
32,000 as.

Orel [ven. äänt. arjo'l], kaup.
Keski-Venäjällä, Okan varrella. 65,000 as.

Orellana [-ljā'na], Francisco de
(k. 1549), esp, soturi, Amazon-joen
löytäjä, kulki 1541 veneellä Amazonin
melkein sen latvoilta suuhun asti.

Orenburg, kaup. Kaakkois-Venäjällä
Ural-joen rannalla. Karavaanikaupan
keskus. 110,000 as.



Orense [-e'n-], samannimisen provinssin
pääkaup. Luoteis-Espanjassa, Minho-joen varrella.
Tuomiokirkko ja silta 1200-luvulta. 16,000 as.

Oresme [orē'm], Nicole
(n. 1325-82), ransk. matemaatikko, Lisieux'n
piispa; esittänyt m. m. uudenaikaista
käsitystä rahasta.

Orestes, kreik. tarusankari,
Agamemnonin ja Klytaimestran poika, Ifigeneian
ja Elektran veli. Klytaimestran
murhattua Troian sodasta palanneen
puolisonsa O. mieheksi vartuttuaan ystävänsä
Pyladeksen kanssa surmasi äitinsä ja
tämän rakastajan Aigistoksen. O. tuli
kostottarien ahdistamana mielipuoleksi.
Sai määräyksen hakea Tauriista
Artemiksen taivaasta pudonneen kuvan,
vangittiin siellä ja oli muukalaisena joutua
uhratuksi, mistä hänet pelasti Ifigeneia;
molemmat pakenivat. O.-tarua ovat
käsitelleet Aiskylos, Sofokles ja Euripides.

Orfeus, tarunomainen kreik. laulaja ja
tietäjä. Tenhosi laulullaan koko luonnon.
Sai tuoda puolisonsa Eurydiken Manalasta,
mutta kun ei malttanut olla katsomatta
taakseen, menetti hänet jälleen.
O:n surmasivat bakkantit. — Orfilaiset,
kreik. uskonnollinen lahkokunta.

Orgaani (kreik.), elin; puhe- tai
laulunääni; sanoma- tai aikakauslehti, joka
on määrättyjen ajatusten äänenkannattaja.
— Orgaaninen, eloperäinen, elollisessa
luonnossa esiintyvä ja sille ominainen.
— Orgaaninen aine, orgaaninen
yhdistys (ks. t.).

Orgaaninen kemia, hiiliyhdistysten
kemia, käsittelee luonnossa esiintyviä
hiiliyhdistyksiä, elimellisiä aineita, sekä
keinollisia hiiliyhdistyksiä, jotka osaksi
ovat samoja aineita kuin luonnonaineet,
osaksi uusia. Orgaanisia aineita on
valmistettu satoja tuhansia erilaisia. Niiden
kem. tutkimus alkoi n. 1830 (Berzelius,
Liebig, Wöhler, Dumas). Vastakohta:
epäorgaaninen kemia.

Orgaaninen vika, tauti (esim.
sydänvika), jossa on todettavissa kulloinkin
puheenaolevan elimen sairaalloinen
rakenteenmuutos.

Orgaaninen yhdistys, orgaaninen aine,
yhdistys, joka sisältää hiiltä, useimmiten myös
vetyä ja happea, sangen usein typpeä, fosforia y. m.
Vastakohta: epäorgaaninen yhdistys, hiiltä
sisältämätön yhdistys. Hiilen yksinkertaisimpia
yhdistyksiä (kuten karbonaatteja) ei yleensä
kuitenkaan lueta o:siin y:siin. vrt.
Orgaaninen kemia.

Orgaaniset hapot. Näistä tärkeimmät
ovat karbonihapot, joista
mainittakoon rasvahapot (ks. t.),
kaksiemäksiset tyydytetyt hapot,
joita ovat esim. oksaalihappo, malonihappo
ja meripihkahappo, kolmiemäksiset
(esim. sitruunahappo), oksyhapot
(ks. t.), alisyklisethapot
(esim. kamferihappo, apokamferihappo.
nafteenihapot), ja aromaattiset hapot
(esim. bentsoehappo, salisyylihappo,
ftaalihappo). — Myös fenolit
(ks. t.) reagoivat happamesti.

Orgaaniset metalliyhdistykset,
alkyylien metalliyhdistykset, yleensä helposti
hajaantuvia, alhaisessa lämpötilassa
haihtuvia yhdistyksiä, joilla on tärkeä
merkitys orgaanisessa synteesissä sekä
metallien atomipainon määräämisessä.

Organisatorinen (kreik.), järjestävä,
järjestämään kykenevä. — Organisatsioni,
elävän kokonaisuuden muodostaminen
yhteensopeutuvista osista, järjestö.
Verbi: organiseerata.

Organismi, elollinen olento l. eliö.

Organogeeniset alkuaineet,
orgaanisten yhdistysten tärkeimmät
muodostajat: hiili, happi, vety, typpi.
— Organogeeniset kivilajit, kasvi-
tai eläinjäännöksistä kerrostumalla syntyneet
kivilajit. Esim. kalkkikivet ja dolomiitit.

Organoterapia (kreik.), lääket.
hoitotapa, jossa potilaaseen joko istutetaan
puuttuva elin tai potilasta käsitellään
määrätyistä elimistä valmistetuilla
valmisteilla. Ensinmainittu menettely tulee
vain harvoin kysymykseen (esim.
sukupuolirauhasia on voitu siten istuttaa),
jälkimmäinen on tullut käyttöön vars.,
senjälkeenkuin sisäisen erityksen merkitys
on tullut tunnetuksi. Semmoisia valmisteita
ovat m. m. kilpirauhasvalmisteet, insuliini,
adrenaliini, sukupuolirauhasvalmisteet y. m.

Organum (lat.). 1. Soittoväline,
nimenomaan, urut. — 2. Varhaisemman
keskiajan 2-ääninen sävellystyyli.
Yksiääniseen messusävelmään liittyi toinen
ääni, joka yhteisestä alkusävelestä käsin
poikkesi matalammalle sävelalueelle,
mutta vars. säepäätöksissä yhtyi
pää-äänen sävelmiin. Näistä alkeellisista
yrityksistä kehittyi erilaisia moniäänisyyden
muotoja, joita o.-nimisinä tavataan
1300-luvulle asti.

Orgasmi (kreik.), sukupuolisen
hekuman tunne.

Orgesch ks. Escherich, G.

Orgiat (kreik.), oik. salaiset
uskonnonmenot vars. Dionysoksen palveluksen
yhteydessä; yleensä öiset juomingit ja
hekumalliset nautinnot.



Orientalisti, itämaisten kielten ja
kirjallisuuden tuntija.

Orienteerautua, alk. etsiä itää, jotta
siten saisi ilmansuunnat selville;
tutustua johonkiin paikkaan, perehtyä.

Orientti (lat.), Itä, Itämaat. vrt.
Oksidentti.

Oriflamme [-a'm] (ransk.), Ranskan
vanha kuninkaanlippu 1000-luvulta v:een 1415.

Origenes (182-254), kreik. kirkkoisä.
Toimi 203-231 opettajana Aleksandrian
katekeettakoulussa, sitten Cæsareassa
Palestiinassa. Kuoli Deciuksen vainossa
karsimansa kidutuksen seurauksiin. O. on
julkaissut raamatunlaitoksen (Heksapla),
kirjoittanut selityksiä Raamatun
kirjojhin ja ensim. dogmatiikan. Koetti
käsittää kristinuskon filosofisesti.

Originaali (lat.), alkuperäinen
kappale, alkuteos; omituinen ihminen.
— Originelli, omituinen.

Origo (lat.), alkupiste,
ks. Ko'ordinaatisto.

Oriiden laskeminen laitumelle.
Vuotta vanhempaa oritta ei saa pitää
laitumella, ellei sitä niin hoideta, ettei
se pääse astumaan toisen tammaa vastoin
omistajan tahtoa (Asetus 17/12 1888).

Orijärvi, kuparikaivos Kiskossa.
Louhimista on siellä toimitettu 1758-1882
(paitsi 1871-75) ja, suom.-amer. kaivosyhtiön
The Finnish-American Mining Companyn toimesta
1907-12. Tämän yhtiön tehtyä vararikon osti
O:n O.-y. Vuorikaivos, joka 1915 sen möi
Orijärvi Gruv a.-b:lle. Viimem. yhtiö on v:sta
1926 keskittänyt toimintansa hylkykivikasoissa
olevan sinkki- ja lyijymalmin jalostukseen
rakentamassaan uudenaikaisessa
flotatsionilaitoksessa. Töissä nyk. 80
miestä. O:stä on nostettu malmikiveä n. 700,000
ton. ja saatu siitä 4,500 ton. kuparia ja
1,000 ton. sinkkimalmia. Nyt jalostettava
raakamalmi sisältää n. 10 % sinkkiä, 3,3 %
lyijyä, 1,5 % kuparia, 9 %
rautaa sekä hivenen hopeaa. Malmijauhe
myydään sellaisenaan ulkomaille.


Orijärven kaivoksesta.

Orimattila. 1. Kunta Uudenmaan
läänissä, Etelä-Hämeessä; 604,2 km2,
10,043 as. (1926). O:n villatehdas (per.
1882, osakepääoma 2,5 milj. mk.),
pitsinnypläystä, työ- ja ajokalujen valmistusta;
kotitalousopisto (kuva II os., p. 711-712);
Sommarnäsin, Ruhan ja Terriniemen kartanot.
— 2. Rautatieasema Lahden-Loviisan radalla
O:n kunnassa, 21 km Lahdesta.

Orinoco, joki Etelä-Amerikan
pohjoisosassa, 2,400 km pitkä; alkujuoksu
Casiquiaren (ks. t.) yhdistämä Amazonin
lisä jokeen Rio Negroon. Keskijuoksu
Ilanojen (ks. t.) halki. Suurimmat
lisäjoet Guaviare, Meta ja Apure.
Muodostaa 25,000 km2 laajan, metsäisen
suiston.

Orion. 1. Kreik. tarustossa
jättiläismäinen metsästäjä, joka muutettiin
tähtikuvioksi. — 2. Tähtit. Tähtirikas
tähtikuvio taivaantasaajan ja linnunradan
kohdalla. Sisältää 2 ensi luokan tähteä
(α = Betelgeuze l. Beteigeuze, β = Rigel) ja
4 toisen luokan (γ = Bellatrix sekä δ, ε
ja ζ, jotka yhdessä muodostavat O:n
vyön l. Väinämöisen viikatteen).
O:ssa on useita kaksoistähtiä,
tähtisikeröitä ja vaihtelevia tähtiä sekä
taivaan suurin nebuloosa (O:n nebuloosa),
joka on fyysillisessä yhteydessä kuviossa
näkyvien tähtien kanssa.

Oripää, kunta Turun ja Porin läänissä,
Satakunnan etelärajalla; 106,1 km2, 2,045
as. (1926).

Orismala (ruots. Orisberg). 1.
Pohjanmaan ainoa huomattava herraskartano,
Isossakyrössä (2,450 ha), Karjanhoitokoulu,
maanviljelyskoulu (kuva II os.,
p. 1321-1322), konepaja. Ensiluokkainen


Orismala.



mallitila. Nyk. omistaja maanviljelysneuvos
Edv. Björkenheim. [Liakka (1920).]
— 2. Rautatieasema Seinäjoen-Vaasan
rataosalla Isossakyrössä, 45 km Vaasasta.

Orissa, alue Etu-Intiassa,
Bengaalin-lahden rannalla, Gangeksen
suistosta etelään.

Orivesi l. Orihvesi. 1. Kunta
Hämeen läänissä, Itä-Satakunnassa; 412,4
km2, 6,385 as. (1926). Kansanopisto;
3 kenkätehdasta, m. m. Hirsilän. Leprasairaala.
— 2. Rautatieasema Tampereen-Haapamäen
rataosalla O:n kunnassa, 42 km Tampereelta.
— 3. Laaja, moniselkäinen järvi Joensuun-Savonlinnan
laivareitillä; pääselän pituus 42 km ja
suurin lev. 15 km. O:stä, johon laskee
m. m. Pyhäselkä, vedet virtaavat kahta
tietä eteenpäin: pääosa Orivirran kautta
Haukiveteen ja vähäisempi osa Pistolanjärven
kautta etelää kohti Puruveteen.


Orivesi. Kirkonkylä kirkontornista.

Orivirta, luonnonkaunis virta
Savonrannan pitäjässä; Oriveden eteläinen
selkä Paasvesi laskee O:aa myöten
Pyyveteen ja siitä Enoveden kautta
Haukiveteen.

Orizaba [-þa'ba]. 1. O. (atsteekinkiel.
Citlaltepetl = tähtivuori), Meksikon
korkein vuori, ylätasangon itäreunalla,
5,582 m. Tulivuori, jolla vieläkin
tuhkapurkauksia. — 2. Kaup. Meksikossa,
Vera Cruzin valtiossa, O:n vuoresta
kaakkoon. 35,000 as.

Orja ks. Orjuus.

Orjajoki, Kanadan jokia. 1. Iso-O.
Athabasca-järven ja Ison-Orjajärven
välinen Mackenzie-joen (ks. t.) osa.
— 2. Pieni-O. Pienen-Orjajärven
laskujoki Athabasca-jokeen.

Orjajärvi. 1. Iso-O., Kanadan
pohjoisia järviä, Laskujoki Mackenzie (ks. t,).
— 2. Pieni-O., pieni järvi Kanadassa,
laskee Pientä-Orjajokea myöten Athabasca-jokeen.

Orjakauppa ks. Orjuus, vrt. myös
Valkoinen orjakauppa.

Orjantappura, ruusupensaista käytetty
nimitys.

Orjaranta, Orjarannikko,
Länsi-Afrikan rannikkoalue Ylä-Guineassa,
Kultarannikon ja Nigerin suun välillä.

Orjasota. Tätä nimitystä käytetään
sekä eräistä roomalaisten kapinallisia
orjia vastaan käymistä sodista (m. m.
73-71 e. Kr.) että Yhdysvaltojen o:sta
1861-65.

Orjatsaari, kaunis saari Sortavalan
saaristossa Kaarnesaaren vieressä.

Orjuus. Orjuudella tarkoitetaan tav.
sellaisen henkilön asemaa, joka on
täydellisesti oikeudeton, vailla kaikkea
persoonallista vapautta ja ikäänkuin toisen
omaisuuteen kuuluva. Lievempi epävapauden
muoto on maa-o. (ks. t.). —
O:ta tavataan jo vanhimpina aikoina.
Sotavangit, jotka alk. surmattiin, olivat
luultavasti ensim. orjat, sitten
pahantekijät ja velalliset. Joskus köyhät
hädissään möivät itsensä tai lapsensa
orjiksi. Kreikassa ja Roomassa
kansantalous perustui pääasiassa o:teen.
Orjia käytettiin maataloudessa, teollisuudessa,
vuorityössä ja kotipalvelijoina ja myöh.
heistä Roomassa kasvatettiin
gladiaattoreita. Orjien asema parani osittain
kristinuskon vaikutuksesta, mutta o.
lakkasi vasta 1300-luvulla, Pyreneitten
niemimaalla n. 1500. — Neekeri-o.
alkoi suurten löytöretkien jälkeen, kun
Amerikan eri osiin tuotiin neekereitä
tekemään raskasta työtä, jota intiaanit
eivät kestäneet, erään laskelmaa mukaan
300 v:n kuluessa n. 4 milj. Toiminnan
neekeri-o:n poistamiseksi aloittivat
kveekarit 1727. Ensin kiellettiin orjien
maahantuonti ja orjakauppa, sitten itse o.,
esim. Yhdysvalloissa 1863-68. — O:ta on
vielä muhamettilaisissa maissa, joihin
neekeriorjia edelleenkin hankitaan



Afrikasta. Tätä orjakauppaa on suurvaltain
taholta koetettu tarmokkaasti vastustaa,
vrt. Valkoinen orjakauppa.

Orkaani (ransk.), hirmumyrsky.

Orkesteri (kreik. orkēstra),
soittokunta. Alk. o:lla tarkoitettiin kreik.
teatterissa sitä näyttämön osaa, joka oli
lähinnä yleisöä ja jolla kuoro esiintyi.
Kun 1500-luvun lopulla pyrittiin
antiikkisen säveldraaman elvyttämiseen,
nimitettiin o:ksi sitä näyttämön ja yleisön
välistä tilaa, jossa oopperaa säestävät
soittajat sijaitsivat. Siitä nimitys siirtyi
tarkoittamaan soittokuntaa. — Kokoonpanoonsa
nähden nimitetään soittokuntia jousi-o:ksi
(pelkästään jousisoittimia), puhallus- l.
harmonia-o:ksi (puu- ja vaskipuhaltimia),
torvi-o:ksi (pelkästään vaskipuhaltimia)
tai sotilas-o:ksi (puhallus- ja
lyömäsoittimia). Täyteen o:iin kuuluvat
kaikki mainitut soitinlajit.


Helsingin Kaupunginorkesteri Yliopiston
juhlasalin lavalla.

Orkestiikka (kreik.), tanssi- l.
kaunoliiketaide, liittyi muinoin likeisesti
runous- ja säveltaiteeseen yhteisen
runomittaa, tahtia ja liikkeitä hallitsevan
rytmin kautta. Viime aikoina se on
„rytmillisen voimistelun" ja „plastillisen
tanssin" nimellä jälleen kohotettu
suurempaan taiteelliseen merkitykseen
(Jacques-Dalcroze). — Orkestra ks.
Orkesteri. — Orkestreeraus,
mus., orkesteri-instrumentatsioni.
— Orkestrion, itsetoimiva soittokone,
jonka ääni muistuttaa puhallusorkesterin
sointiväriä.

Orkhonin kirjoitukset ks. Muinaisturkkilaiset
ivikirjoitukset.

Orkidea, kämmekkäiskasvi.

Orkneysaaret [ōkni-], Skotlannin
pohjoispuolella oleva Brittein saariin
kuuluva saariryhmä, 29 asuttua ja 39
suurehkoa asumatonta saarta; 975 km2.
24,000 as. Suurin saari Pomona jolla
pääkaup. Kirkwall. Väestö
normannien ja skottilaisten sekoitusta.
Maanviljelystä, karjanhoitoa, kalastusta.

Orkomenos, muin. kaup. Boiotiassa,
mykeneläisen kulttuurin pesäpaikkoja.

Orkus (lat.), manala.

Orla-Jensen, Sigurd (s. 1870),
tansk. maitotalousbakteriologi, bioteknillisen
kemian prof. Useilla O.-J:n julkaisuilla on
ollut perustava merkitys alallaan. Julk.
„Maitotalous-bakterioppi" (suomen., 1914),
,,The Lactic Acid Baeteria" (1919).

Orlando [-a'-], Vittorio
Emanuele (1860-1926), it. lakimies ja
poliitikko. Opetusministerinä 1903-05,
oikeusministerinä 1907-09 ja 1914-16,
sisäministerinä 1916-17, pääministerinä
1917-19.

Orlando furioso, Arioston (ks. t.)
runoteos.

Orleaani, troopillisesta Amerikasta
kotoisin oleva Bixa orellana-puun
siemenkuorista saatu punakeltainen väriaine,
jota käytetään voin ja juuston, ennen
myös villan, värjäykseen.

Orleanistit, Orléans-sukua (Ludvig
Filipin jälkeläisiä) kannattava ransk.
monarkistinen ryhmäkunta. Sen kuningasehdokkaana
on herttua Philippen
1926 kuoltua Guisen herttua, prinssi
Jean (s. 1874).

Orléans [-ā'], kaup. Ranskassa, Loiren
varrella, Pariisista etelään. Keskiaikaisia
ja renessanssirakennuksia, kuten goottilainen
tuomiokirkko S:te Croix ja raatihuone. Vilkas
kauppa ja teollisuus (m. m. viinietikan
valmistusta). Kanava Seineen. Kelttien perustama,
1300-luvulta O:n herttuakunnan pääkaup. V. 1429
Jeanne d'Arc vapautti sen englantilaisten
piirityksestä. Saksalaisten valloittama
1870. 70,000 as.

Orléans [-ā'], us. Ranskan
kuningassuvun haarojen nimitys, johtuu O:n
kreivikunnasta, sittemmin herttuakunnasta,
joka v:sta 1344 Ranskan vallankumoukseen
saakka usein annettiin läänitykseksi
kuninkaitten nuoremmille pojille. O:n
herttuoita ja prinssejä olivat m. m.:
1. Gaston (1608-60), Henrik IV:n
poika. Otti osaa vehkeisiin Richelieutä
vastaan ja Fronde-kapinaan.
— 2. 3. Philippe I ja II ks. Filip.
— 4. Louis Philippe (1747-93), liittyi
jakobiineihin nimellä Philippe Égalité
ja äänesti Ludvig XVI:n kuolemaa; mestattiin.
Hänen poikansa oli kuningas Ludvig Filip.
vrt. Orleanistit.



Orléansin neitsyt ks. Jeanne d'Arc.

Orleanssi, puolivillainen kangas;
loimi kerrattua puuvillalankaa, kude
villalankaa (kampalankaa, mohairia),
kumpikin joko yksiväristä tai meleerattua.

d'Orley [dorlē'], Bernard
tai Barent van (n. 1485-1542), flaamil.
taidemaalari. Maalannut muotokuvia ja
uskonnollisia teoksia.


d'Orley: Lääkäri.

Orlik, Emil (s. 1870), saks.
taidemaalari ja graafikko, tehnyt Itä-Aasian
taidetta tunnetuksi.

Orling [urliŋ], Axel (s. 1870),
ruots.-amer. insinööri, keksinyt
hiuspillireleen, hiuspillielektrometrin sekä
yhdessä Armstrongin kanssa n. s.
armorl-järjestelmän sähkölennätintä varten.

Orlov [-o'f], Aleksej
Grigorjevitš (1737-1809), ven. soturi.
Kuristi v:n 1762 vallankumouksessa Pietari
III:n ja sai siitä kreivin arvon. Voitti
1770 turk. laivaston Välimerellä. —
Orlov, Grigorij Grigorjevitš
(1734-83), A. O:n veli, ven. soturi, kreivi.
Auttoi tehokkaasti v:n 1762 palatsikumouksessa
Katariina II:ta, jonka rakastaja hän oli.
Heistä polveutuu Bobrinskien kreivillinen suku.

Orlov-Denisov [-o'f -ī'sof], Vasilij
Vasiljevitš (1775-1844), ven.
ratsuväenkenraali, kreivi. Otti kasakkoineen
osaa Suomen sotaan 1808.

Orlovjuoksija, ven. hevosrotu, ks.
Hevonen ja kuvaliitettä.

Ormsö, Vormsi (ks. t.).

Ormus, Ormuz, pieni kalliosaari
Persianlahden ja Omaninlahden välissä
olevassa O:n salmessa. Saarella oli
keskiajalla ja uudenajan alussa samanniminen
kaup., joka nyt on raunioina.

Ormuzd, Ahuramazda (ks. t.).

Ornaatti (lat.), juhlapuku, virkapuku,
messupuku.

Ornamentaalinen (lat.), koristeellinen.

Ornamentiikka (lat.), koristamisoppi
tai koristeellinen järjestelmä.
Taidekirjallisuudessa o:lia us. tarkoitetaan
taiteellisen esineen, määrätyn rakennuksen
koristeasua sekä henkilöistä, kansoista tai
tyylikausista puhuttaessa näiden luomaa tai
omaksumaa koristejärjestelmää. [Elenius,
„Koristeoppi" (1921); Lindberg (1927);
Salokivi (1927).]

Ornamentti (lat.), koriste.

Ornamo, Suomen Koristetaiteilijain
Liitto, per. 1910.

Ornitologia (kreik.), lintutiede.

Orogeneettiset liikunnot, vuoria
muodostavat liikunnot maan kuoressa.
— Orografia (kreik.), oppi maanpinnan
muodoista.

Orohippos, eoseenikaudella elänyt
hevosen kehityssarjaan kuulunut muoto,
jonka eturaajoissa 4, takaraajoissa 3
varvasta.

Orometria (kreik.), oppi vuorien
suuruussuhteista, eri seutujen
keskikorkeuksista y. m. s.

Orontes (nyk. Nahr el Asi), joki
Etu-Aasiassa, alkaa Antilibanonilta, laskee
Välimereen Antiokian pohjoispuolitse;
370 km pitkä.

Orosius, Paulus (k. n. 420), esp.
presbyteeri. Laati lat. maailmanhistorian,
keskiajalla oppikirjana.

Orpen [ōpən], Sir William
(s. 1878), irl. taidemaalari. Maalannut
laatu- ja muotokuvia ja vars. sota- ja
henkilökuvia maailmansodasta.

Orphei Drängar [orfei], Upsalan
ylioppilaslaulajain valiokuoro, per. 1853.
Tukholmassa per. 1903 entisten O. D.-laulajien
kuoro, ,,Stockholms O. D.".

Orpheus, Orfeus (ks. t.).

Orraeus [-rē'-], Anders Fabian
(1762-1816), suom. virkamies, aateloituna
Orrhjelm. Talonpoikaissäädyn sihteerinä
Porvoossa 1809, esittelijäsihteerinä Senaatin
oikeusosastossa v:een 1812, tuli prokuraattoriksi 1816.

Orrefors, lasitehdas Etelä-Ruotsissa,
Växjöstä itään, per. 1897. Kuuluisa S. Gaten
ja E. Haldin (ks. n.) piirustusten
mukaan valmistetuista taidelaseistaan.

Orsat, savukaasun analysoimiseen
käytettävä koje. ks. Kaasuanalyysi.



Orsei, orselji, punainen,
tahnamainen väriaine, jota valmistetaan
erinäisistä jäkälistä (esim. Roccella
tinctoria), jotka sisältävät n. s.
jäkälähappoja. Alkalit hajoittavat nämä
hiilidioksidiksi ja orsiiniksi,
mikä hapen ja amoniakin vaikutuksesta
muuttuu o:n pääaineosaksi orseiiniksi.

Orselliini, aitopuna, ehtapuna,
atsoväriaine, jota käytetään villan ja
silkin värjäykseen.

Orsini [-ī'-], roomal. ruhtinassuku.
Kuului 1200-1300-luvuilla guelfipuolueeseen
ja paavin kannattajiin.

Orsini [-ī'-], Felice (1819-58),
it. vallankumousmies. Koetti 1858 murhata
Napoleon III:n; mestattiin.

Orsk, kaup. Kaakkois-Venäjällä, Uralin
vuorten eteläpäässä.

Orsova. 1. Vanha O., kauppala
Lounais-Romaaniassa, Tonavan varrella,
8 km Rautaportin yläpuolella. 5,000 as.
— 2. Uusi O. ks. Ada-Kaleh.

Ortelius, Abraham (1547-98), belg.
kartografi, julk. 1570 ensimmäisen uudenaikaisen
karttateoksen „Theatrum orbis terrarum".

Ortkivi, ortsteeni (ks. t.).

Ortleralpit, alppiryhmä Itä-Alpeissa,
Italiassa, korkein huippu Ortler 3,902 m.

Ortmaa ks. Ortsteeni.

Orto . . . (kreik.), yhdyssanoissa =
suora, oikea, tosi; kem., ks.
Ortohapot ja Ortoyhdistykset.
— Ortodoksi, puhdasoppinen. — Ortodoksia,
puhdasoppisuus (ks. t.). — Ortodoksinen
kirkko, kreik.-kat. kirkko. — Ortoepia,
oppi sanojen tai kielen oikeasta ääntämisestä.

Ortofosforihappo ks. Fosfori.

Ortognaatit (kreik.), pystyhampaiset,
s. o. ihmiset, joiden leuat ja etuhampaat
ovat pystysuorassa ja joiden naamakulma sen
johdosta on suuri. Vastakohta: prognaatit.

Ortogonaali, ortogonaalinen
(kreik.), suorakulmainen.

Ortografia (kreik.), oikeinkirjoitus.

Ortohapot. Jos sama oksidi on
useiden happojen anhydridi, niin vesirikkain
näistä on sen o.

Ortokeratiitit (kreik.). oikosarvet,
sukupuuttoon kuollut, mustekaloille sukua
oleva nilviäisryhmä. Kuori pitkulaisen
sauvamainen, joko aivan suora tai
hieman kaartunut tai kierteinen, väliseinien
jakama lokeroihin. O:n kuoria, joista
suurimmat n. 2 m pitkiä, on runsaasti
kambrin ja triaskaudcn muodostumissa,
— Ortokeratiittikalkki,
alasiluuri-(ordoviikki-)kauden kalkkikivi,
jossa runsaasti ortokeratiitteja.

Ortoklaasi ks. Maasälpä.

Ortokromaattinen (kreik.),
värinherkkä, sellainen valokuvauslevy,
johon myös keltaisenvihreät ja keltaiset
valosäteet vaikuttavat. Jos levy on saatettu
herkäksi myös punaisille säteille,
sanotaan sitä pankromaattiseksi.

Ortopedia (kreik.), lääketieteen haara,
joka käsittelee luuston ja raajojen
epämuodostumia ja toiminnan häiriöitä ja
näiden parantamista, useinkin leikkausten avulla.

Ortoskopia (kreik.), linssi järjestelmän
ominaisuus kuvata esineet samassa
mittakaavassa kuva-alan laidoilla kuin
keskuksessa. Tärkeä valokuvauskartoituksessa
(fotogrammetriassa).

Ortoyhdistykset, kem., isomeerisistä
bentsoliyhdistyksistä ne, joissa kaksi vedyn
korvaajaa on viereisissä hiiliatomeissa. Vastakohtia:
metayhdistykset (korvaajien välissä yksi
koskematon hiiliatomi) ja parayhdistykset
(korvaajat vastakkaisissa hiiliatomeissa).


Vas:lta lukien: orto-, meta-
ja parayhdistyksen kaava.

Ortsteeni (saks.), anturamaa,
palsi, ruskeanpunainen, kiventapainen
iskostuma, muodostuu etenkin hiekka- ja
moreenimailla jonkin matkaa maanpinnan
alle tästä liuenneiden mineraali- ja
humusaineiden uudestaan saostuessa.
O:n syntyminen on pitemmälle kehittynyt
ort- l. ruostemaamuodostuma. vrt. Podsoli.

Oruro [-ū'-], kaup. Länsi-Boliviassa.
Rautatiesolmu ja tinakaivosalueen keskus. 33,000 as.

Orust [u-], saari Ruotsin
länsirannikolla Skagerrakin rannalla; 335 km2,
kylpypaikkoja, yli 20,000 as.

Orvar Odd. 1. Norj. satusankari. —
2. Ruots. kirjailijan O. P. Sturzen-Beckerin
salanimi.

Orvaskesi ks. Iho.

Orvieto [-ē'-], kaup, Keski-Italiassa,
Umbriassa, Firenzen-Rooman radan varrella.
Tuomiokirkko, aloitettu 1285, Italian gotiikan
huomattavimpia. 20,000 as.

Orvokit (Violaceæ), kasviheimo, kukat
vastakohtaisia, teriö kannuksellinen. O:n
suvun (Viola) meikäläisistä lajeista ovat
yleisimmät kosteilla paikoilla kasvava
sinipunervakukkainen munuamaislehtinen
suo-o. (V. palustris), herttalehtiset
sinikukkaiset aho-o. (V. canina) ja
metsä-o. (V. Riviniana) sekä kedoilla



ja kallioilla kasvava kirjavakukkainen
keto-o. (V. tricolor).
Viimeksimainitusta ja useista muista on
ristisiitoksen avulla kehitetty lukuisia
puutarhamuotoja, n. s. penséet.

Orzeszko [ože'ško], Eliza
(1842-1910), puol. kirjailijatar. Pääteos:
liettualainen talonpoikaiskuvaus ,,Nad Niemnem".

Os, osmiumin kem. merkki.

Osaka, kaup. Japanissa Hondon
etelärannikolla. Kanavia, linna (rak. 1583),
rahapaja. Japanin suurin teollisuuskaup.
(kutoma- ja tulitikkuteoll.), huomattava
kauppakaup. Avattiin ulkomaalaisille
1868. 1,3 milj. as.

Osakas, yhtiön tai yhtymän jäsen.
Tavallisesti o:lla tarkoitetaan
osakeyhtiön jäsentä l. osakkeenomistajaa.

Osake. O:seen laajimmassa
merkityksessä sisältyvät kaikki ne oikeudet
ja velvollisuudet, joita osakkaalla
osakeyhtiössä on yhden osuuden omistajana,
o.-oikeus. Tavallisesti o:lla
tarkoitetaan ainoastaan tämän osuuden
varallisuusoikeudellista arvoa, tai itse sitä
arvopaperia, o.-kirjaa l. -kirjettä,
joka annetaan todisteeksi osakasoikeudesta.
O:n arvoa ei saa asettaa 100 mk. pienemmäksi,
jos osakepääoma on yli 50,000 mk. Kaikkien
o:den tulee olla yhtä suuria. Kanta-o:ksi
nimitetään niitä o:itä, jotka yhtiötä
perustettaessa merkitään. Etuoikeus- l.
prioriteetti-o:illa tarkoitetaan sellaisia
o:ita, jotka tuottavat jonkin etuoikeuden
voitto-osuutta jaettaessa.

Osakehuoneisto, asunto-osakeyhtiön
omistamassa tai hallitsemassa rakennuksessa
oleva huoneisto, jonka hallintaan
asunto-osakeyhtiön osake tai useammat
osakkeet yhdessä oikeuttavat osakkeenomistajan
(Laki asunto-osakeyhtiöistä 5/2 1926).

Osakekirja l. osakekirje ks.
Osake. — Osakekuponki,
osakelippu, jokaista osakekirjaa
seuraava määrätylle vuodelle asetettu lippu,
jolla sen haltija on oikeutettu nostamaan
vastaavan vuoden voitto-osingon.

Osakeluettelo, osakeyhtiön hallituksen
pitämä luettelo, johon on merkittävä
kunkin osakkeen numero, laatu, osakkeelta
suoritetut maksut, osakekirjan antopäivä,
määrätylle henkilölle annetun osakkeen
omistajan nimi ja mahdolliset omistajan
vaihdokset. Osakkeen siirto ei ole voimassa
yhtiötä vastaan, ennenkuin uusi omistaja on
o:oon kirjoitettu (Laki osakeyhtiöistä 2/5 1895,
osaksi muutettu 15/1 1915).

Osakepääoma, osakeyhtiön osakkeihin
jaettu kantaomaisuus, jonka tarkoituksena
on pysyvästi vastata yhtiön sitoumuksista.

Osakeyhtiö, liike-elämän tärkein ja
eniten käytetty yhtiömuoto, on kehittynyt
kauppakomppanioista (ks. t.). Ranskassa
Napoleon I:n säätämässä laissa 1804 ensi
kerran oli o:stä (anonyymiyhtiö,
société anonyme) säännöksiä ja niitä
seurattiin Ruotsissa, jonka lainsäädäntö oli
esikuvana Suomen ensim. o.-laille v:lta 1864.
Nyk. on o:stä meillä voimassa 2/5 1895 annettu
laki, osaksi muutettu 15/1 1915 annetulla
asetuksella. O. voimassa olevan oikeutemme
mukaan on omalla nimellään ja määrätyllä pääomalla
toimiva yhtiö, johon jäsenet, osakkaat,
ovat kertakaikkiaan panneet yhden tai
useamman määrätyn ja keskenään yhtäsuuren
panoksen, osakkeen, ja jossa vain siten
osakkeista kertynyt pääoma, osakepääoma,
ja yhtiön hankkima varallisuus on vastuussa
yhtiön sitoumuksista.

O:n perustamistavat ovat kahdenlaisia.
Simultaaniseksi sanotun
perustamistavan mukaan perustajat, joita tulee
olla vähintään kolme ja jotka itse
ottavat kaikki yhtiön osakkeet, perustavat
o:n välipuheella, jonka tulee olla laadittu
kirjallisesti ja jonka tulee sisältää
a) yhtiön säännöt, n. s. yhtiöjärjestyksen,
b) osakkaiden nimet, säädyn ja asuinpaikan sekä
c) ilmoituksen siitä, miten yhtiön osakkeet ovat
osakasten kesken jaetut. — Yhtiöjärjestyksessä on
mainittava yhtiön olemuksen ja toiminnan
oleellisimmat kohdat, ja on laissa määrätty
eräiden seikkojen mainitseminen pakolliseksi.
Vahvistus yhtiöjärjestykselle on haettava Kauppa-
ja Teollisuusministeriöltä. Sittenkuin
yhtiöjärjestys on vahvistettu, saavat osakkaat
asettaa hallituksen yhtiölle ja tulee
osakkaiden maksaa joko heti tai yhtiöjärjestyksessä
mainitun ajan kuluessa osakkeensa,
kunkin vähintään 1/5 osakkeistaan. Jos
perustajat eivät halua itse ottaa kaikkia
osakkeita, vaan ainoastaan osan,
tarjoten loput muiden merkittäväksi,
sanotaan tätä toista o:n perustamistapaa
suksessiiviseksi. Tässäkin on
perustajain sovittava yhtiöjärjestyksestä.
Kun yhtiöjärjestykselle on saatu vahvistus,
kirjoitetaan yhtiösopimuskirjaan kehoitus
jäljellä olevain osakkeiden
merkitsemiseen. Osakkeiden merkinnän tulee
tapahtua yhtiösopimuskirjalle tai sen
jäljennökselle. Niinpiankuin kaikki tarjotut
osakkeet on merkitty ja perustajat ovat



hyväksyneet merkinnät, kutsuvat he
merkitsijät kokoon perustavaan
kokoukseen, jossa, jos 1/5 osakkeista
on suoritettu, voidsian läsnäolevien
äänten enemmistöllä päättää, perustetaanko
yhtiö vai ei.

O. on ilmoitettava kaupparekisteriin
merkittäväksi ja voi toimia laillisesti
kolmanteen henkilöön nähden vasta
tämän merkinnän tapahduttua. O:n
asioita hoitavat yhtiökokous, yhtiön
hallitus tai johtokunta ja yhtiön
tilintarkastajat y. m. yhtiön
asettamat toimihenkilöt. O. purkautuu
sen kautta, että vähintä määrättyä
osakemaksua ei aikanaan suoriteta, että
yhtiökokous päättää lakkauttaa yhtiön
toiminnan, että yhtiön omaisuus luovutetaan
konkurssiin tai että oikeus julistaa yhtiön
lakanneeksi. — Eräänlaatuisista ö:istä
on katsottu tarpeelliseksi antaa
erikois-säännöksiä. Pankkiliikettä harjoittavista
ö:istä on säädetty 10/5 1886 asetuksessa
(osaksi muutettu 11/4 1901), rautatieliikettä
harjoittavista ö:istä 15/4 1889
asetuksessa (osaksi muutettu 14/7 1898)
sekä asunto-osakeyhtiöistä 5/2 1926 laissa.

V:n 1925 lopussa oli Suomessa toiminnassa
8,070 o:tä, joiden osakepääomat olivat
yht. 5,117,6 milj. mk. V. 1913 olivat
vastaavat luvut 3,071 ja 693,6 milj.

Osakunta ks. Ylioppilasosakunnat.

Osamäärä, jakolaskun (ks. t.) merkitty
tai suoritettu tulema, se suure, joka
kerrottuna jakajalla antaa tuloksi
jaettavan. Jos jaettava on luku, niin o:ää yl.
sanotaan murtoluvuksi. — Jos
jaettava ja jakaja ovat samanmerkkiset,
niin o. on positiivinen, jos ne ovat
erimerkkiset, negatiivinen. — O:n arvo
ei muutu, jos sekä jaettava että
jakaja kerrotaan (laventaminen)
tai jaetaan (supistaminen)
samalla luvulla.

O sancta simplicitas (lat.), ,,oi pyhä
yksinkertaisuus".

Osapalkka l. tantieemi, se
tavallisesti määrätyksi prosentiksi
liikevoitosta sovittu palkkio, joka suoritetaan
jonkun liikeyrityksen toimihenkilöille
(johtajille, virkamiehille) heidän
vakinaisen palkkansa lisäksi.

Osara, ratsutila Hämeenkyrössä.
Maamieskoulu.

Osatalokas ks. Naapuri.

Osavaltio, valtio, joka itse on
suuremman valtiollisen yhteyden osana, esim.
Saksan valtakunnan jäsenvaltiot.

Osavoimat, komponentit, ks.
Voimainsuunnikas.

Osavuokra l. osaviljelys
(ransk. métayage) on olemassa silloin,
kun maanomistaja antaa vuokraajan käytettäväksi
maan, rakennukset, työkalut, karjaa y. m.
ja vuokraaja, joka tekee työn, suorittaa
vuokrana määrätyn osan puhdasta tuottoa,
tavallisesti puolet (jolloin vuokraajia
sanotaan puolimiehiksi). O. on yleinen
varsinkin Etelä-Euroopan maissa.

Osborn [ozbən], Henry Fairfield
(s. 1857), pohj.-amer. eläintieteilijä ja
paleontologi, prof. New Yorkin Columbia,
yliopistossa. Tutkinut varsinkin
imettäväisfossiileja.

Osborne [ozbən], maatila ja huvilinna
Englannissa Wight-saarella (rak. 1845-48),
kuningatar Viktorian kesäasunto.

Oscillaattori (lat,), värähtelijä, esine
jossa tapahtuu värähtelyä, etenkin sähkövärähtelyä.
— Oscillatsioni, värähtely. ks. Värähdysliike.

Oseaani (kreik.), valtameri.
— Oseaania, Austraalian saaristo, ks.
Austraalia, I os., p. 261.
— Oseanografia, valtameritutkimus.

Osebergin viikinkilaiva [ūsebärjin],
1904 Lounais-Norjasta Vestfoldista eräästä
hautakummusta löydetty viikinkiaikainen
loistoalus, nyk. Oslossa. Samasta hautakummusta
on löytynyt myös m. m. nelipyöräiset vaunut ja rekiä.

Osiander [-a'-], Andreas
(1498-1552), saks. lut. teologi. Hänen
luterilaisuudesta poikkeava
vanhurskauttamisoppinsa hylättiin
,,Sovintokaavassa".

Ošigambo, suom. lähetysasema
Ambomaalla Ondongan heimossa.

Osinko, osuus jostakin yhteisomaisuudesta
sitä selvitettäessä tai tilitettäessä.
Konkurssissa o. on se määrä, joka pesää
tilitettäessä tulee velkojalle saatavan
suoritukseksi. Yhtiössä on o. l. voitto-o.
se osa yhtiön toimivuoden aikana ansaitsemasta
puhtaasta voitosta, mikä lankeaa yhtiömiehelle
tai yhden osakkeen osalle. Osuustoimintalaissa
vastaa o.-sanaa voitto-osuus.

Osinkovero ks. Korko- ja
osinkovero.

Osiris, egypt. jumala. O:n surmasi
hänen veljensä Set, mutta O:n sisar ja
puoliso Isis saattoi hänet uudelleen
henkiin tullen O:sta tällöin Manalan jumala.
O:een liittyi kuolemattomuuden toivo.

Osittaminen l. osittelu ks.
Maanjako. — Osituskirja, jakokirja.
ks. Maanjako, Perinnönjako.

Osituslasku, osinkolasku,
seuralasku, se aritmetiikan osa, jossa
osoitetaan, miten jokin summa (voitto)
on jaettava osiin (osakkaille), kun
näiden suhteellinen suuruus (kunkin
osakkaan panos) tunnetaan.



OSLO


1. Oslo Holmenkollenilta.



2. Kuninkaanlinna.



3. Yliopisto.

OSLO


4. Carl Johans gate, taustassa kuninkaanlinna.



5. Kansallisteatteri, edustalla Ibsenin ja Björnsonin patsaat.



Oskar, Ruotsin ja Norjan kuninkaita.
— 1. O. I (1799-1859), Kaarle XIV
Julianan poika, hallitsi 1844-59. — 2.
O. II (1829-1907), edellisen kolmas poika,
hallitsi 1872-1907. Hänen aikanaan
purkautui unioni Norjan kanssa, Julk.
runoja nimellä Oscar Fredrik.

Oskarshamn, kaup. Etelä-Ruotsissa,
Kalmarin salmen rannalla, 9,000 as.

Oskit, muinaisaik. indoeuroopp.
kansanheimo Italian Kampaniassä.

Oskuloiminen (lat.). Jos kahdella
käyrällä on suurin mahdollinen kosketus
(ks. t.) jossakin yhteisessä pisteessä,
niin niiden sanotaan oskuloivan toisiaan.
Annetun käyrän oskuloivista käyristä
on tärkein oskuloiva ympyrä,
joka on sama kuin käyrän kaarevuusympyrä,
Avaruuskäyrän oskuloivan ympyrän taso on
sen oskuloiva taso.

Oslo, Norjan pääkaup. Skagerrakista
pohjoiseen pistävän O:n vuonon perukassa,



Akerselven-joen kahden puolen. Kuninkaan linna,
yliopisto (Norjan ainoa, per. 1811, n. 3,000
yliopp.), eduskuntatalo, kansallisteatteri,
valtion taidemuseo (Nasjonalgalleriet),
Akershusin vanha linnoitus. Lukuisista
kirkoista vanhimmat Gamle Akers kirke
(n. v:lta 1130) ja Vor Frelsers kirke
(vihitty 1697). Pääkatu leveä Karl Johans
gate. Norjan tärkein kauppakaup., metalliteoll.
260,000 as. Lähistössä Holmenkollen ja
Voksenkollen. — Vanha O. (vastaa nyk.
Gamlebyen nimistä kaupunginosaa) tuli
kaupungiksi luultavasti 1000-luvulla.
Tulipalon jälkeen 1624 kaupunki
Kristiaania-nimisenä rakennettiin nyk.
O:n keskikaupungin paikalle. Nimi
muutettiin O:ksi v:n 1925 alusta, ks.
kuvaliitettä.

Oslonvuono, Kristiaanianvuono (ks. t.).

Osman (1259-1326), turkkilaisten
ensim. sulttaani (1288-1326), josta koko
kansa on saanut nimekseen osmannit.

Osmankäämi (Typha), komeita
kapealehtisiä vesikasveja, joiden puikelomaiset
tähkät ovat varren latvassa, pian kuihtuva
hedetähkä pitkän ja paksun, sametinruskean
emitähkän yläpuolella. Meillä 2 lajia, joita
usein pidetään kuivattuina asuinhuoneissa.

Osmannit, turkkilaiset.

Osman Nuri pašša ghazi (1837-1900),
turk. kenraali (Osman pašša).
Puolustautui 1877 sankarillisesti venäläisiä
vastaan Plevnassa; sotaministerinä 1878-85.

Osmium, platinametalli, kem. merkki
Os, at.-p. 190,9, om.-p. 22,5 (raskain
metalleista). Käytetään korkean
sulamispisteensä (n. 2,500°) vuoksi
hehkulamppuihin. Tärkein yhdistys, o.-tetraoksidi
(OsO4), syntyy o:n palaessa, haihtuva,
myrkyllinen, liukenee veteen.

Osmoosi (kreik.), aineiden vaihtuminen
puoliläpäisevän kalvon erottamien
nesteiden ja liuosten kesken. Tällaisia
puoliläpäiseviä kalvoja ovat useat eläinten
kalvot ja kasvisolujen ketot. Keinotekoisesti
sellainen valmistetaan saostusmenetelmällä
huokoisen saviastian seinämään. Jos tällaisin
seinin varustettuun astiaan pannaan esim.
sokeriliuosta sekä järjestetään tulpan kautta
yhteys elohopeamanometriin, niin tämä osoittaa
paine-eroa, niinpiankuin astia on ollut jonkun
aikaa puhtaaseen veteen upotettuna: vettä on
tunkeutunut sokeriliuokseen, kun taas sokeria
ei ole päässyt huomattavasti tulemaan ulos.
Tätä jatkuu, kunnes us. tuntien kuluttua on
saavutettu painemaksimi. Tätä sanotaan
osmoottiseksi paineeksi. Tämä on
suhteellinen liuoksen väkevyyteen ja
absoluuttiseen lämpötilaan ja van't


Osmoottinen paine:
puoliläpäisevällä kalvolla (N)
varustettu huokoinen saviastia (T)
täynnä sokeriliuosta (Z)
pistettynä veteen. Astiassa
syntyy paine, jota osoittaa
elohopeamanometri (RG).



Hoffin lain (1887) mukaan yhtäsuuri
kuin se paine, joka aineella olisi kaasuna
samoissa olosuhteissa. Avogadron lain mukaan
seuraa tästä, että jos kahdella liuoksella on
sama osmoottinen paine (ovat isosmoottiset
l. isotoniset) ja lämpötila, niin ne
sisältävät tilavausyksikköä kohti saman
lukumäärän molekyylejä (tai ioneja, jos aine on
elektrolyyttisesti dissosioitunut). Tämän nojalla
voidaan siis määrätä liukenevan aineen
molekyylipaino, kun verrataan sen
liuoksen osmoottista painetta sellaisen aineen
liuoksen osmoottiseen paineeseen, jonka
molekyylipaino tunnetaan. Useimmiten
käytetään tähän tarkoitukseen kuitenkin
o:n seurausilmiöitä, jäätymäpisteen
alenemista ja kiehumapisteen kohoamista,
jotka myös ovat suhteelliset liuenneiden
molekyylien lukumäärään. [Svedberg, „Materia"
(1927).]

Osnabrück, kaup. Preussissa, Emsin
lisäjoen Hasen varrella. Tuomiokirkko
1200-luvulta. Metalli- ja elintarveteoll.,
vilkas kauppa. Rautatiesolmu
(Hampurin-Kölnin ja Amsterdamin-Berliinin
ratojen). O:ssa tehtiin Saksan ja Ruotsin
välillä Westfalenin rauha. 90,000 as.

Osoittaja ks. Murtoluku.

Osoitus, maksuosoitus,
assignatsioni on asiakirja, jolla joku
henkilö, assignantti, kehoittaa toista
henkilöä, assignaattia, kolmannelle
henkilölle, assignataarille, maksamaan
määrätyn rahasumman tai paljousesineitä tai
jättämään hänelle määrätyn esineen. Erityinen
laji o:ta on šekki (ks. t.).
(Ulosottolain voimaanpanoasetus 3/12 1895;
Shekkilaki 11/6 1920.)

Osorhei, Maros-Vásárhely (ks, t.).

Osram, Saksan suurimpien
sähkölampputehtaiden yhtymisestä 1919 syntynyt
sähkölamppuliike. Päätehdas Berliinissä.

Osseetit, iraanilaiseen ryhmään
kuuluva indoeuroopp. kansa Kaukaasiassa.
Elinkeinot maanviljelys ja karjanhoito.
225,000 henkeä.

Osseiini, luissa oleva orgaaninen aines,
josta keitettäessä, kun rasva ja
epäorgaaniset suolat ovat poistetut,
muodostuu liimaa.

Ossendowski [-o'-], Ferdinand
(s. 1880-luvulla), puol.-ven. kirjailija.
Julk. yhteistyössä amer. Lewis Stanton
Palenin kera osittain mielikuvituksellisia
kuvauksia seikkailuistaan Mongoliassa.
Teoksia suomen.: „Eläimiä, ihmisiä ja
jumalia" ja „Villissä idässä".

Os sepiæ (lat.), „valaskalan suomu",
mustekalan selkäkilpi.

Osservatore Romano [-tō'- -mā'-],
paavin virallinen lehti, ilmestyy
Roomassa v:sta 1861.

Ossian, oik. Oisin, iiriläinen
satusankari, elänyt 200-luvulla, Fingalin
poika. Skotl. saduissa kuvataan hänet
sankarirunojen vanhaksi, sokeaksi
laulajaksi. Kuuluisaksi O. on tullut
Macphersonin (ks. t.) julkaisemien „Ossianin
laulujen" kautta.

Ossiannilsson, Karl Gustaf
(s. 1875), ruots. kirjailija, Julk.
runokokoelmia ja romaaneja, kuten
„Barbar-skogen", „Slätten", „Havet".

Ossifikatsioni (lat.), luutuminen.

Ossoviec [-ō'vjets], ent. ven. linnoitus
Bobrin varrella, nyk. Puolassa.

Ostade [-ā'-], Adriaen van
(1610-85), holl. taidemaalari, esittää mehevästi
karakterisoiden alemman kansan, varsinkin
talonpoikien elämää. Myös radeeraaja.
— Ostade, Isack van (1621-49),
A. van O:n veli, holl. taidemaalari; sovittaa
kansankuvauksensa maisemien yhteyteen.


A. van Ostade: Soittajat.




Ostende [ostā'd] (flaam. Oostende),
kaup. Belgiassa Pohjanmeren rannalla,
Euroopan huomattavimpia merikylpylöitä,
suuri satama, ylimenopaikka Englantiin.
Merikalastusta, Maailmansodassa saks.
vedenalaisten ja torpedonhävittäjien
tukikohtana. 45,000 as.


Ostende. Kylpyrantaa,

Ostentatiivinen (lat.), huomiotaherättävä,
mielenosoituksellinen, kerskaileva.

Osteoblastit (kreik.), luuta muodostavat
solut. ks. Luu. — Osteologia, luuoppi.
— Osteomalakia, luun pehmeneminen.
— Osteomyeliitti, luuytimen tulehdus (ks. t.).

Osteri (Ostrea edulis), vasemmasta
kuorestaan alustaansa kiinni kasvettunut
simpukkalaji, joka useina muunnoksina
elää Atlantin euroopanpuoleisilla
rannoilla sekä Väli- ja Mustassa meressä.
Kasvavat tav. 8-9 cm:n, Välimeressä
14-15 cm:n mittaisiksi. — O:ita pidetään
suurena herkkuna, minkä vuoksi niiden
pyynti on tärkeä elinkeino. Euroopassa
pyynti on suurin Ranskassa ja
Englannissa, Amerikan itärannikolla elävä
lähisukuinen O. virginica, joka voi kasvaa
45 cm pitkäksi, on siellä suuren pyynnin
esineenä. O:n pyynnistä on kehitetty
o:n viljelys sopivilla särkillä
tai hoitolammikoissa,


Osterinpyyntiä Englannissa.

Osteria [-ī'-] (it.), ravintola,
anniskelu.

Ostermann, Andrej Ivanovitš
(1686-1747), saks.-ven. valtiomies, kreivi.
Johti rauhanneuvotteluja Turkin kanssa
1711, Ruotsin kanssa Ahvenanmaalla
1718-19 ja Uudessakaupungissa 1721.
Johti ulkopolitiikkaa keisarinna Annan
aikana; Elisabetin Siperiaan karkoittama.
— Ostermann, Ivan Andrejevitš
(1725-1804), A. I. O:n poika, ven. diplomaatti,
kreivi. Lähettiläänä Tukholmassa 1760-74 oli
läheisissä suhteissa myssypuolueeseen;
Paavali I:n aikana valtakunnankansleri.

Ostfriesland [-īslant], alue Preussissa
Pohjanmeren rannalla, Oldenburgista länteen,
v:een 1744 itsenäinen ruhtinaskunta.

Osthoff, Hermann (1847-1909),
saks. kielentutkija, Leskienin (ks. t.)
kera uudemman kielitieteellisen suunnan
perustajia.

Ostia, muinaisen Rooman satamakaupunki,
lähellä Tiberin suuta.

Ostiitti (kreik.), luuntulehdus.

Ostinato [-ā'-] (it.), saman sävelaiheen
alinomainen kertaaminen, säestävien
äänien vaihdellessa; tavataan usein
bassoäänessä, basso o.

Ostjakin kieli, suom.-ugr. kielikunnan
n. s. ugrilaiseen kieliryhmään kuuluva
kieli. Samaan ryhmään kuuluvat vielä
voguulin ja unkarin kielet. Jakaantunut
7 murteeseen, jotka osittain eroavat niin
paljon toisistaan, etteivät toisistaan
kaukaisimpina olevat ryhmät kykene
toistensa puhetta ymmärtämään. Vieras
vaikutus (syrjääniläinen, tataarilainen,
venäläinen) melkoinen. Vähäinen määrä
hengellistä käännöskirjallisuutta.
Ostjakkilaista kansanrunoutta ovat julkaisseet
ven. S. Patkanov (1900) ja unkarilainen
J. Pápay (1905, 1906-08; m. m. unkarilaisen
A. Regulyn keräämiä erittäin suuriarvoisia
kertomarunoja). [Kielioppeja: M. A. Castrén
(1849 ja 1858), Hunfalvy (1875), Patkanov-Fuchs
(1906-10). Sanastoja: Ahlqvist (1880), Paasonen (1926).]

Ostjakit (ostj. handa-hui), suom.-ugr.
kansojen ugr. haaraan kuuluva kansa; muodostaa
voguulien kanssa n. s. obinugrilaisen ryhmän.
O. asuvat Luoteis-Siperiassa Toboljskin ja Tomskin
kuvernementeissa Obin ja sen lisäjokien sekä
eräiden Irtyšin lisäjokien varsilla. Lukumäärä
n. 20,000. O. ovat heikkorakenteisia ja lyhyitä,
luonteeltaan rauhallisia, rehellisiä, vieraanvaraisia;
yritteliäisyyttä puuttuu. Puku valmistetaan
poronnahasta, housut kankaasta, kuten o:n
asuma-alueen eteläosissa koko puku. Pohjoisessa
miehet käyttävät palmikkoa. Naisten mekko on


Ostjakkimiehiä.




Ostjakkinaisia.

valkeaa palttinaa ja taidokkaasti ompelukoristein
kirjaeltu. Asunnot ovat neliseinäisiä maakattoisia
(kesällä tuohikattoisia) hirsi jurttia sekä
eteläalueella venäläismallisia tupia.
Pääelinkeinot ovat metsästys ja kalastus,
paikoitellen poronhoito, ainoastaan
eteläisimmissä kyläkunnissa maanviljelys ja
karjanhoito.

Alk. o. olivat jakaantuneet sukuihin,
joita johti vanhin; useilla suvuilla oli
yhteinen ruhtinas. Ruhtinaskunnan
keskuksena oli linna l. varustettu paikka.
1200-luvulta o. olivat nimellisesti
Novgorodin, v:sta 1485 Moskovan alaisia,
lopullisesti v:sta 1606. Viimeinen
huomattavampi ruhtinas oli Taisin, joka 1854
kävi Pietarissa. Kristinuskoon
käännyttäminen alkoi 1700-luvulla, mutta o.
uskovat vieläkin haltijoihin. [Castrén,
,,Nordiska resor och forskningar" (1852,
1853); Ahlqvist, „Unter Wogulen und
Ostjaken" (1885); Karjalainen, „Ostjakkeja
oppimassa" (1900-02), „Siperian matkoilta"
(1921); ,,Suomen suku" II ja seur.]

Ostola ks. Ähtäri.

Ostrakismi (kreik.), liuskaäänestys,
muin. Kreikassa, vars. Ateenassa
käytetty kansantuomio, minkä nojalla
kansalainen, jonka arvo tai vaikutusvalta
näytti uhkaavan kansanvaltaista
tasa-arvoisuutta ja valtion sisäistä rauhaa,
ajettiin maanpakoon tav. 10 v:ksi hänen
kansalaiskunniansa tai omaisuutensa siitä
kärsimättä.

Ostretšinski, kunta Aunuksen
etelärajalla Petroskoin kihlakunnassa.

Ostrog, kaup. Puolassa, Volyniassa
Ukrainan rajalla. 1300-1600-luvuilla O:n
ruhtinasten pääkaup. 14,000 as.

Ostrolenka [-e'-], linnoitettu kaup.
Puolassa Narewin varrella. Saksalaisten
valloittama 1915. 16,000 as.

Ostrova, kaksi kaup. Tšekko-Slovakiassa,
toinen Määrissä, O. Moravská (saks.
Mährisch-Ostrau), 110,030 as., toinen
Šleesiassa, O. Slezská (saks.
Poinisch-Ostrau), 23,000 as.; sijaitsevat
vastapäätä toisiaan Oderin lisäjoen
Ostravican varrella. Suuren kivihiili-
ja teollisuusalueen keskuksia.

Ostrovskij [-o'-], Aleksandr
Nikolajevitš (1823-86), ven.
näytelmäkirjailija. Teoksia suomen.:
„Ukkosilma", „Metsä", „Vasilisa Melentjeva".

Ostwald, Wilhelm (s. 1853), saks.
kemisti ja kirjailija, prof. Leipzigissä.
Nykyaikaisen fysikaalisen kemian perustajia,
katalyysin tutkija, tieteellisen väriopin luoja,
Nobelin kem. palkinto 1909. Julk. eksaktisten
tieteiden edustajien elämäkertoja ja
klassillisia teoksia. Filosofisena kirjailijana
energetiikan ja monismin edustaja. Lahjoittanut
peruspääoman henkisen työn organisoimista varten
alkuunpanemalleen laitokselle Wienissä. Teoksia
suomen.: „Kemian alkeet", ,,Elämän mylly", „Keksijät
ja löytäjät", „Luonnonfilosofian perusteet".


W. Ostwald.

Osuuskassa, osuuskunta, joka
tyydyttää jäsentensä luoton tarvetta ja tarjoaa
heille tilaisuuden säästöjen turvalliseen
sijoittamiseen. Us. maissa o:illa on
maataloudellisen osuustoiminnan alalla
johtava osa, mutta ne ovat myös
käsityöläisluokalle olleet eräissä maissa
suurimerkitykselliset. — Sekä maamiesten
että käsityöläisten tarpeita palveleva
o.-muoto on alkuisin Saksasta, ja ne
kulkevat yleensä perustajainsa, edellinen
Raiffeisenin ja jälkimmäinen
Schulze-Delitzschin (ks. n.) nimissä.
Raiffeisenin o.-järjestelmälle ovat tyypillisiä
seuraavat seikat: 1) o:n toimintapiiri on
niin pieni, että johtomiehet ja jäsenet
tuntevat toisensa; 2) osuusmaksut ovat
verraten pienet ja vuosiylijäämä käytetään
jakamattoman vararahaston muodostamiseen
tai yleishyödyllisiin tarkoituksiin;
3) kassan puolesta valvotaan, että lainat
tulevat sopimuksenmukaisesti käytetyiksi;
4) laina-aika voi olla maatalouden
tarpeiden mukaan us. vuosia ja lainat
myönnetään velkakirjaa ja
konttokuranttisitoumusta vastaan, kun taas
vekseliä käytetään vain poikkeustapauksissa;
5) o:n veloista jäsenet sitoutuvat
rajattomaan vastuuvelvollisuuteen. Nämä
periaatteet ovat johtavia yleensä kaikissa
maanviljelijäin o:issa. Schulze-Delitzschiläiset
o:t, joita eräissä maissa nimitetään
kansanpankeiksi, lähenevät järjestelmänsä



puolesta yksityispankkeja. Kaiken kaikkiaan
on maailmassa nykyisin yli 100,000 o:aa.

Suomen o:t toimivat pääasiassa Raiffeisenin
periaatteiden mukaan. Niitä oli
v:n 1926 lopussa toiminnassa 1,344,
niiden jäsenmäärä kohosi 110,000:een ja
niiden saatavat jäseniltään 430 milj.
markkaan. Käyttöpääomansa ne ovat
saaneet pääasiassa keskuspankiltaan
Osuuskassojen Keskuslainarahasto-o.-y:ltä
(ks. t.); talletuksia niillä oli v:n 1926
lopussa vasta noin 80 milj. mk. —
Keskuslainarahastoon kuulumattomia
kaupunkilaisten o:ja meillä on n. 10.
[„Osuuskassojen perustaminen ja hoito" (1926).]

Osuuskassojen Keskuslainarahasto-Osakeyhtiö,
Helsingissä, per. 1902, Suomen osuuskassojen
keskuspankki. Sen tehtävänä on toimia
luotonhankkijana osuuskassoille ja näiden
rahaliikkeen tasoittajana, minkä ohella
se harjoittaa laajasuuntaista neuvontatyötä
niiden keskuudessa. V:n 1926 lopussa oli
siltä luottoa saaneiden osuuskassojen luku
1,344. Paitsi näitä on Keskuslainarahaston
osakkaana Suomen valtio, jolta se on saanut
suurimman osan käyttöpääomistaan, osuuskassojen
silti säilyttäessä määräämisvallan yhtiön asioissa.
Keskuslainarahaston omat pääomat nousivat
1926 58 milj. markkaan ja se oli
osuuskassoille main. v:n loppuessa myöntänyt
luottoa 492 milj. mk.; talletuksia sillä
oli silloin n. 40 milj. mk.

Osuuskauppa, kuluttajain tarpeidensa
tyydyttämistä varten perustamista
osuuskuntamuodoista tärkein. Sen
tarkoituksena on hankkia joko oston tai omien,
tuotantolaitosten avulla kulutustarvikkeita
suuremmissa erissä jakaakseen ne
sitten jäsenilleen vähittäin. — Ensim.
nykyalk. o. on 1844 Englannissa
köyhien flanellinkutojain perustama
Rochdalen ,,kunnon tienraivaajain" o., joka
otti käytäntöön koko o.-liikkeelle
leimaa-antavat periaatteet, sellaiset kuin
myynnin päivän hintoihin, kiinteät hinnat,
käteiskaupan, ylijäämänjaon ostosten
perusteella, määrätyn ylijäämänosan
käytön sivistystarkoltuksiin ja
puolueettomuusperiaatteen. Pääasiassa näihin
periaatteisiin pohjautuen o:t ovat levinneet
yli sivistyneen maailman, niin että niitä
on nyk. laskettu olevan n. 80,000 ja
niissä jäseniä 36 milj. — O.-liikkeen
kannattajiin kuuluu jäseniä kaikista
yhteiskuntaluokista ja -ryhmistä ja nämä
ovat senvuoksi määritelleet sen tehtäviä
ja päämäärää eri tavoin. Eri suunnista
ovat tärkeimmät ko'operatistinen
ja sosialistinen suunta. Edellinei
(johtavana miehenä prof. Ch. Gide, ks. t.)
pyrkii orjen avulla kuluttajain
vapauttamiseen ottamalla vähitellen pääomalta
sen taloudellisen vallan ja antamalla sen
kuluttajain käsiin. Jälkimmäisen
mielestä o.-liike ei ole itsenäinen
yhteiskunnallinen liike vaan osa työväen.
liikettä, ja sen tehtävänä on hankkia
työväenliikkeelle kannattajia ja varoja.

Suomen o.-liike jakautuu kahteen
jotenkin yhtä voimakkaaseen haaraan,
joista S. O. K:aan ja Hankkijaan
kestättyvälle puolueettomalle suunnalle antaa
leiman maanviljelijäin jäsenenemmistö
ja o:jen kulutustavarakaupan ohella
harjoittama maataloustavarain ja -tuotteiden
kauppa. Kulutusosuuskuntien Keskusliitoksi
ryhmittynyt n. s. edistysmielinen suunta on
taas pääasiassa työväestön johtamaa
kulutusosuustoimintaa. Kumpikin suunta
noudattaa kuitenkin pääasiassa Rochdalen
periaatteita. Yhteensä oli Suomessa v:n 1926
lopussa 565 osuuskauppaa ja niissä n. 400,000
jäsentä. O:jen myynti teki 1926 n. 2,555 milj.
mk., niiden itsensä ja niiden tukkuliikkeiden
S. O. K:n ja OTK:n omistamien tuotantolaitosten
valmisteiden arvo 1925 305 milj. mk. ja niiden
säästökassoihin talletettujen varojen summa
1926 305 milj. mk. Suomen suurin osuuskauppa
on Elanto (ks. t.). [Gide, „Kulutusosuuskunnat"
(1924), „Osuuskauppojen perustaminen ja hoito." (1925).]

Osuuskunta. Hannes Gebhard on
määritellyt o.-käsitteen seuraavalla
tavalla: ,,O. on jäsentensä yhtäläisen
oikeuden periaatteelle perustettu
henkilöyhtymä, jossa jäsenten lukua ei ole
määrätty, ja jonka tarkoituksena on,
jättämällä taloudellisia tehtäviä yhdessä
suoritettaviksi, helpottaa jäsentensä
toimeentuloa tai edistää heidän elinkeinoaan
joko puhtaan tai valtion tukeman
itseavun tietä, sekä jossa yhteisestä
liikkeestä saavutettu voitto jaetaan sen
mukaan kuin kukin, jäsen on liikettä
käyttänyt, eikä yritykseen pannun
pääoman mukaan".

Suomessa on o:ia koskevat oikeussuhteet
järjestetty 10/7 1901 annetulla
osuustoimiiitalailla, joka vielä
pääasiallisesti on voimassa. Sen mukaan voi
o:n perustaa „sellaisen yrityksen yhteistä
toteuttamista varten, jonka tarkoituksena
on helpottaa osallisten elinkeinon
harjoittamista taikka muutoin heidän
toimeentulonsa ehtoja". O:n toiminta ei
kuitenkaan saa käsittää vakuutusliikettä.
— Lisämaksuvelvollisuuteen nähden o:t



jaetaan 1) rajoittamattomalle
lisämaksuvelvollisuudelle, 2) rajoitetulle
lisämaksuvelvollisuudelle (r. l.) tai 3) ilman
lisämaksuvelvollisuutta (i. l.) perustettuihin
o:iin. Lisämaksuvelvollisuus alkaa vasta,
kun o. on tehnyt vararikon ja o:n
omaisuus on ensin käytetty velkojen
lyhentämiseen. — O:ien verotus. O:ien on
maksettava veroa sekä valtiolle että
kunnalle samalla tavoin kuin muidenkin
verovelvollisten. Kuitenkin saavat 21/1 1927
annettujen lakien mukaan kotimaiset
o:t, joiden tarkoituksena on jäsentensä
kulutustarpeiden tyydyttäminen tai
heidän maataloutensa, kalastuksensa,
käsityönsä tai muun niihin verrattavan
elinkeinonsa edistäminen, vähentää tulostaan
puolet, jos määräosana osuusmaksuista
suoritettavaa voitto-osuutta o:n
sääntöjen mukaan saadaan jakaa enintään 6 %
ja jos o:aa käyttävät vain sen omat
jäsenet tai jos sitä käyttävät o:aan
kuulumattomatkin, o:n säännöissä näille on
varattu mahdollisuus päästä sen
jäseniksi eikä jäseniksipääsyä verovuonna
yleensä ole o:n käyttäjiltä evätty. Saman
vähennyksen saa tehdä sellainen
kotimainen keskusliike, jonka jäsenet
pääasiallisesti ovat edellämainitussa
tarkoituksessa toimivia o:ia ja jonka
sääntöjen mukaan osakkaille tai jäsenille
määräosana näiden liikkeeseen sijoittamasta
pääomasta saadaan jakaa enintään
6 %:n voitto-osuus tai osinko, niin myös
kotimainen keskinäinen vakuutuslaitos
sekä kotimainen vakuutuslaitos, jonka
osakkeiden enemmistö verovuoden ajan
on ollut o:ia ja jossa o:illa sanotun ajan
on ollut osake-enemmistö. O:t, jotka
eivät täytä edellämainittuja verohelpotuksen
saamisen ehtoja, ovat velvolliset
maksamaan veroa koko tulostaan. Vaikka
o. täyttäisikin nämä verohuojennuksen
edellytykset, on sen aina maksettava
kunnallisveroa koko siitä tulosta, joka
on saatu joko kiinteistöstä taikka
teollisuustuotteiden valmistuksesta tai
jalostamisesta. [„Osuustoimintalaki. Ohjeita
sen käyttämiseen" (1925).]

Osuusmeijeri, osuuskunta, jonka
tarkoituksena on jäsentensä karjantuotteiden
(maidon ja kerman) jalostus ja
kauppa. Se on us. karjatalousmaissa
tärkein elin maanviljelijäin tuotteiden
myynnin alalla, jopa se elin, mistä koko
karjatalouden kehittyminen riippuu. —
O:n alkumuotona voidaan pitää niitä
juustomeijereitä (fruitières), joita
Sveitsin ja Ranskan talonpojat jo keskiajasta
alkaen perustivat alppiseutuihin ja
Juravuoristoon. Mutta varsinaisesta
o.-liikkeestä voidaan puhua vasta 1870-luvulta,
jolloin se alkoi edistää maatalouden
teollisoitumista. O:hin on pääsy mahdollinen
kaikille niille karjanomistajille, jotka
niihin voivat viedä maitoa (tai kermaa),
niiden ylläpitokustannuksiin he ottavat osaa
sen mukaan, kuinka he niitä käyttävät,
ja saman perusteen mukaan heille jaetaan
niiden tuottama ylijäämä. — O.-liike
on yleensä välittömässä yhteydessä
maanviljelijäin koko osuustoiminnallisen
ostoja myyntitoiminnan kanssa.
Suhteellisesti suurimman laajuuden se on
saavuttanut Tanskassa, missä o:hin kuuluu n.
90 % maan karjanomistajista. Tärkeä
tekijä se on niinikään Sveitsissä,
Saksassa, Ranskassa, Hollannissa y. m.
Kaikkiaan lienee osuusmeijereitä noin
20,000. — Suomessakin on osuustoiminta
maidon ja kerman jalostuksen alalla
valta-asemassa, vaikkei o:hin ja
maidonmyyntiosuuskuntiin kuulu kuin n.
1/4 maan karjanomistajista ja n. 1/3
lehmäluvusta, V:n 1925 lopussa meillä oli
toiminnassa 602 o:iä ja maidonmyyntiosuuskuntaa,
niissä oli 61,000 jäsentä ja niiden myynti
1925 oli 755 milj. mk. Voinvientiä varten
on kaksi keskusliikettä: Valio (ks. t.)
ja Centrallaget Enigheten. [,,O:n
perustaminen ja taloudenhoito" (1924).]

Osuusteurastamot ja
karjanmyyntiosuuskunnat (vrt. t.) ovat meillä
karjakauppaa harjoittavia, maanviljelijöiden
osuustoiminnallisia yrityksiä. V:n 1926
lopussa oli meillä toiminnassa 10
karjanmyyntiosuuskuntaa ja o:oa, joilla
oli 6 vientiteurastamoa. Niiden
kokonaismyynti nousi yli 100 milj. markan.
Näiden osuuskuntain keskusliikkeenä on
Suomen Karjakeskuskunta r. l. (ks.
Karjakeskuskunta). [„Yhteiseltä
taipaleelta" (1924).]

Osuustoiminta on alkujaan
taloudellisesti heikkojen keskinäistä
avunantoa, joka ilmenee osuuskuntain
avulla harjoitettuna ja määrättyyn
suuntaan pyrkivänä taloudellisena ja
yhteiskunnallisena toimintana. Nykyaikaisessa
muodossaan se syntyi 1800-luvun
puolivälissä taloudellisista olosuhteista,
jotka olivat saattaneet teollisuustyöväestön,
käsityöläiskeskisäädyn ja maanviljelijäväestön
taloudelliseen ahdinkotilaan.

Englannissa saivat valtaan päässeen
suurteollisuuden ja taloudellisen
liberalismin seuraukset Robert Owenin ja
William Kingin suunnittelemaan
työväen aseman parantamista o:n avulla.
Kestävän käytännöllisen muodon nämä
suunnittelut saivat 1844 toimintansa
alkaneessa Rochdalen osuuskaupassa,



jonka käyttämiin periaatteisiin koko
kulutukseen pohjautuva o. pääasiassa
perustuu (vrt. Osuuskauppa).
Ranskassa työväen aseman
parantamispyrkimykset johtivat Philippe
Buchez'n suunnittelemiin työväen
tuotanto-osuuskuntiin (ensim. per. 1832), joissa
työläiset itse omistavat tehtaan, johtavat
sen toimintaa ja päättävät voiton
käyttämisestä. Vaikka näitä osuuskuntia
yhäti on eri maissa olemassa, ei niillä
ole mainittavaa käytännöllistä
merkitystä. Saksassa joutui Schulze-Delitzsch
(ks. t.) ajamaan o.-asiaa käsityöläisten
aseman parantamiseksi päämääränään
käsityöläisten tuotanto-osuuskunta; sen
alkuasteet, käsityöläisten osuuskassat
(ensim. per. 1850) ja raaka-aineiden
osto-osuuskunnat ovat kuitenkin tulleet
itsenäisiksi ja merkitykseltään paljoa
tärkeämmiksi osuuskuntamuodoiksi
käsityöläisille. Saksan maataloudellinen o.
sai esitaistelijansa Raiffeisenistä (ks. t.),
jonka yritykset maanviljelijäin
luotto-olojen parantamiseksi johtivat 1864
ensim. tämänluontoisen osuuskassan
perustamiseen. Maataloustarvikkeiden osto- ja
maataloustuotteiden myynti-o. on
Saksassa kulkenut käsikädessä
maanviljelijäin osuuskassaliikkeen kanssa.
Maataloustuotteiden osuustoiminnallisen
jalostamistoiminnan (osuusmeijerit ja
-teurastamot) johtomaana on kuitenkin
Tanska.

Yhteisinä piirteinä näillä erilaisilla
osuuskunnilla on niiden kansanvaltainen
luonne, niissä kun ei ole ratkaisevaa
merkitystä niihin sijoitetulla pääomalla
kuten kapitalistisissa yrityksissä, vaan
jäsenten henkilökohtaisilla ominaisuuksilla
sekä sillä seikalla, missä määrin ja
millä tavoin he ottavat osaa osuuskunnan
tarkoituksena olevain tehtäväin yhteiseen
suorittamiseen. Osuuskunnan asioista
päätettäessä on siten jokaisella jäsenellä
yksi ääni, sen tuottama ylijäämä jaetaan
ei siihen sijoitetun pääoman vaan sen
mukaan, kuinka kukin on osuuskuntaa
käyttänyt ja siten vaikuttanut ylijäämän
syntymiseen, ja osuuskunnan jäseneksi
voi tulla ylipäänsä jokainen, joka voi
ryhtyä sen käyttäjäksi.

Osuuskunnat voidaan jakaa kuluttajain
osuuskuntiin, joiden tarkoituksena
on edistää jäsentensä taloutta
ja tuottajain osuuskuntiin, joiden
tarkoituksena on edistää jäsentensä ammatti
ja elinkeinoa. Pyrkiessään saamaan toimintansa
mahdollisimman tehokkaaksi ja
yhtenäiseksi osuuskunnat ovat perustaneet
keskus- l. toisen asteen osuuskuntia
jotka harjoittavat tukkuostoa ja -myyntiä
sekä tuotantoa. Eri väestöryhmien
suuskunnat ja keskusosuuskunnat ovat
myös ryhmittyneet o.-liitoiksi, joiden
päätehtävänä on osuustoiminnallisen
aatteenlevitys- ja neuvontatyön
harjoittamien osuuskuntain jäsenistön
keskuudessa.

O. on osoittautunut tavattoman
mukautumiskykyiseksi sopeutuessaan eri maiden
erilaisiin olosuhteisiin ja eri
väestöryhmien tarpeita palvelemaan.
Monipuolisimmin se on epäilemättä
kehittynyt Saksassa, missä sitä m. m.
edustaa kaksi mahtavaa maataloudellista
osuustoimintajärjestöä, joiden piiriin
kuuluu n. 3 milj. maamiestä, kaksi
osuuskauppajärjestöa, jotka edustavat 4,4 milj.
kuluttajaa ja pääasiassa kaupunkien
pikkuporvaristoa edustava Schulze-Delitzschiläinen
järjestö (jäseniä 1,3 milj.).
Tanskan maatalouden kehittymisessä o. on ollut
ratkaiseva. Englannin teollisuustyöväestön 
piirissä se on luonut suunnattoman
osuuskauppajärjestön (4,3 milj. jäsentä).
Se on huomattava tekijä ylipäänsä
kaikissa maissa, missä nykyaikainen
vaihdanta- ja luottotalous on vallalla.
Koko maailmassa on 200,000-300,000
osuuskuntaa. Nämä ovat pyrkineet
järjestäytymään kansainvälisestikin; tärkein
tällainen yhteenliittymä on 1896
perustettu pääasiassa kuluttajani
osuustoimintaa edustava Kansainvälinen
Osuustoimintaliitto (kotipaikka Lontoo).

Suomessa on o:aa järjestelmällisesti
sovellettu, senjälkeenkuin
Pellervo-Seura 1899 tätä tarkoitusta varten
perustettiin. V:n 1926 lopussa meillä oli
kaupparekisteriin merkittynä 5,076
paikallista osuuskuntaa, joihin on laskettu
kuuluneen 680,000 jäsentä, ja niillä
10 keskusliikettä. O:n pääryhminä ovat
meillä osuuskaupat, -meijerit ja -kassat,
mutta niiden ohella on o:aa sovellettu
moninaisissa muissa muodoissa
nimenomaan maatalouden alalle. Aatteellisessa
suhteessa tämä työ keskittyy edelleenkin
eräiden erikoisliittojen ohella
Pellervo-Seuraan. Lisämaksusta ks.
Osuuskunta. [Kulemann (saks., 1925),
Gebhard (1925), Pellervon vuosikirjat,
„Yhteiseltä taipaleelta" (1924).]

Osuustoimintalehdistö on meillä
seuraava. Pellervo-Seuran julkaisemia:
„Pellervo" (painos 110,000 kpl.), „Nuorten
Pellervo" ja „Suomen Osuustoimintalehti",
S.O.K:n: „Yhteishyvä" (130,000 kpl.),
„Osuuskauppalehti", „Samarbete" ja
„Handelslaget", Kulutusosuuskuntien
Keskusliiton: „Kuluttajain Lehti"
(110,000 kpl.), „Osuusliike", „Työtoveri" ja



„Konsumentbladet", Valion: ,,Karjatalous"
(45,000 kpl.) ja „Karjantuote", Laborin:
,,Labor" ja Elannon: suomenk. ja ruotsink.
,,Elanto". Kaikkien näiden lehtien
yhteinen levikki on n. 450,000.

Osuustukkukauppa r. l. (OTK),
Helsingissä, per. 1918, Kulutusosuuskuntien
Keskusliittoon (K.K.) kuuluvien n. s.
edistysmielisten osuuskauppojen tukkuliike.
Hankkii jäsenosuuskaupoillensa, joita v.
1926 oli 111, niiden tarvitsemia
kulutustavaroita sekä tukkuoston että omien
tuotantolaitostensa avulla. Näitä ovat
tulitikkutehdas, pukimo ja neulomo,
mylly ja. 4 kalansuolaamoa. Myynti v.
1926 658,5 milj. mk.


Osuustukkukaupan toimitalo.

Oswalda [-va'-], Ossi (s. 1898), saks.
filminäyttelijätär.

Oswego [osuī'gou], kaup. New Yorkin
valtiossa Yhdysvalloissa. Tärkkelysteoll.,
myllyjä; hyvä satama. 24,000 as.

Otaheiti ks. Tahiti.

Ota kiinni mistä saat (engl. catch as
catch, can), vapaa painitapa.

Otalampi, rautatieasema
Hyvinkään-Karjaan rataosalla Vihdin
kunnassa, 36 km Hyvinkäältä.

Otaru, kaup. Japanissa, Jesson
länsirannikolla. 110,000 as.

Otava, Iso Karhu (Ursa major),
suuri tähtikuvio pohjoisella taivaalla;
seitsemän päätähteä, α, β, γ, δ, ε, ζ, η.
Näiden avulla löytää helposti Pohjantähden,
joka on viivan αβ jatkeella, n. etäisyydellä
5 X väli αβ. Tähdet β, γ, δ, ε ja ζ ovat
fyysillisessä yhteydessä keskenään.
ζ (= Mizar), jonka vieressä näkee paljaalla
silmällä pienen Alcor-tähden, on
spektroskooppinen kaksoistähti, samoin
kuin Alcorkin, ja lisäksi sillä on
kaukoputkessa erotettava toinen komponentti.
Kaikki nämä tähdet lienevät likeisessä
fyysillisessä yhteydessä. Myös β ja ε
ovat kaksoistähtiä. — Pieni O., Lapin
O., Pieni Karhu (Ursa minor), jonka
päätähti Pohjantähti, muistuttaa O:aa,

Otava. 1. Valtion koulutila Mikkelin
pitäjässä. Maanviljelyskoulu (kuva II os.,
p. 1321-1322) v:sta 1859, karjanhoitokoulu,
puutarhakoulu. — 2. Rautatieasema
Kouvolan-Mikkelin rataosalla, 14 km
Mikkelistä. Haararata (2 km) Puulaveden
rantaan, O:n satamaan. Läheisyydessä O:n
saha ja kansanopisto.


Kustannusosakeyhtiö Otavan toimitalo, Helsingissä, Uudenmaank. 8-10-12.

Otava. Kustannusosakeyhtiö O.,
Helsingissä, per. 1890. Osakepääoma 7 milj.
mk., henkilökunta n. 400. Omistaa laajan
kirjapainon ja sitomon, syvennyspainolaitoksen
ja kuvalaattatehtaan. Julk. vuosittain n. 300
kirjatuotetta ja us. aikakauslehtiä.
Toimitusjohtaja A. Renqvist (ks. t.), vrt
Tietosanakirja o.-y. Kuvia ks.
kuvaliitettä Kirjanvalmistus.



Otava, yleissivistyksellinen
kuukausijulkaisu, Helmi Krohnin toimittama
1912-19, ilm. 1912-20.

Ote on alkuperäisestä kirjallisesta
kokonaisuudesta jäljennetty osa.
Lyhennysote vastaa osaa tai osia
o:sta. Pöytäkirjoista, tilikirjoista y. m.
suuremmista kokonaisuuksista jotakin
määrättyä osaa erikseen tarvittaessa tavallisesti
kirjoitetaan o. Ollakseen pätevä on o.
oikeaksi vahvistettava. vrt. Jäljennös.

O tempora, o mores (lat.), „oi aikoja,
oi tapoja" (Cicero).

Otepää, Ohdonpää, pitäjä ja
kauppala Etelä-Virossa, Tartosta lounaaseen.
O:ssä on luonnonkaunis Pühajärv ja O:n
1208 hävitetyn linnan rauniot.

Otfrid, saks. munkki 800-luvulta,
vanhalla yläsaksankielellä sepitetyn
runomuotoisen evankeliumiharmonian tekijä.

Othello, Shakespearen näytelmä,
Rossini'n ja Verdi'n ooppera,

Othman, kolmas kalifi, hallitsi 644-656.

Otiatria (kreik.), korvatautioppi.

Otium (lat.), lepo, rauha, vapaus
toimesta; o. cum dignitate,
kunnianarvoisa lepoon vetäytyminen;
o. sapientis, viisaan lepo.

OTK, Osuustukkukaupan (ks. t.) nimilyhennys.

Otoliitti (kreik.), statoliiteista (ks.
Kuuloelin) ennen käytetty nimitys.

Otologia (kreik.), korvatautioppi.

Oto-rino-laryngologia (kreik.),
lääketieteen haara, johon kuuluvat korva-,
nenä- ja, kurkkutaudit.

Otranto [-a'-], kaup. Etelä-Italiassa,
Apuliassa, Adrian- ja Joonianmeren välissä olevan
O:n salmen rannalla. 3,000 as.

Otravaara, Suomen Mineraali o.-y:n
löytämä rikkikiisuesiintymä Enon
pitäjässä. Työt lopetettu.

Otricoli, pikkukaup. Italiassa läh.
Tiberiä. Raunioita roomalaisajalla.
Vatikaanissa oleva Zeuksen kuva (Zeus O.)
on O:sta löydetty.

Otšakov [-ā'kof], kaup. Ukrainassa
Mustanmeren rannalla, 64 km Odessasta
itään. 14,000 as.

Otsokeriitti (kreik.), maapihka.

Otsoni (kreik.), hapen (O2)
allotrooppinen muoto (O3). Sitä muodostuu
fosforin hapettuessa kosteassa ilmassa,
sähköpurkauksissa y. m. Tällöin hapen
tilavuus vähenee 2/3:aansa. Väritön,
omituisen hajuinen kaasu, om.-p. 1,658.
Voimakas hapetin (hapettaa m. m. hopean).
Käytetään veden ja ilman puhdistukseen,
kem. töissä y. m.

Otsonisaattori, koje jolla valmistetaan
otsonia hapesta. O:n muodostaa kaksi
sisäkkäistä putkea, jotka ovat induktsionikojeen
yhteydessä, ja joiden välistä johdetaan happi
virta. — Otsonituulettaja, otsonisaattorilla
varustettu tuulettaja.

Ottar l. Other, Alfred Suuren
palvelukseen ruvennut norjalainen, joka n. 875
teki merimatkan Vienanmeren rannikolle
ja jonka matkakertomus on säilynyt.

Ottawa [otā'uə]. 1. St. Lawrence-joen
vasen lisäjoki Itä-Kanadassa. Us. putouksiä.
1,250 km. — 2. Kanadan pääkaup. Ontarion
maakunnassa O.-joen oik. rannalla. Yliopisto,
luonnonhist. Victorian museo. Kanadan
puutavarakaupan keskus; saha-, mylly- ja
tulitikkuteoll. 110,000 as.


Ottawa. Parlamenttitalo.

Ottave rime [-ā'- rī-] (it.), alk. it.
kahdeksan 11-tavuista loppusoinnullista
jambisäettä käsittävä runosäkeistö, jossa
kaksi viimeistä säettä on keskenään
loppusoinnullista. O. r. on romanttisen
eepoksen (Ariosto, Tasso) käyttämä
runomitta. Siitä käytetään toisinaan myös
nimeä stanza.

Ottelin [-ī'n], Ahti Konrad
(s. 1871), Ruots. Normaalilyseon historian
yliopettaja v:sta 1916. Teoksia: „Kasvatusopin
historia" y. m.

Otter, Fredrik von (1833-1910),
ruots. amiraali. Mukana Nordenskiöldin
Huippuvuori-retkikunnassa 1868, meriministerinä
1874-80, pääministerinä 1900-02.

Otto, Baijerin ruhtinaita.
— 1. O. Nordheimilainen
(k. 1083), herttuana 1061-70.
— 2. O. I (n. 1120-83), Wittelsbachin
kreivi, Baijerin herttua 1180-83.
— 3. O. I (1848-1916), kuninkaana
1886-1913, mielenvikainen.

Otto (s. 1912), Itävalta-Unkarin
kruununperijä 1916-18, Kaarle I:n poika.



Otto I (1815-67), Kreikan kuningas
1833-62, Baijerin kuninkaan Ludvig I:n
poika; erotettu.

Otto, saks.-roomal. keisareita.
— 1. O. I Suuri (912-973), Saksan
kuningas v:sta 936 (saksilaista sukua),
Italian kuningas v:sta 951, ensim.
saks.-roomal. keisari v:sta 962. Voitti
unkarilaiset läh. Augsburgia 955.
— 2. O. II Punainen (955-983),
hallitsi 973-983, O. I:n poika.
— 3. O. III (980-1002), hallitsi
v:sta 983, O. II:n poika.
— 4. O. IV (1182-1218), Henrik
Leijonan poika, Filip Švaabilaisen
vastakuningas 1198, tunnustettiin yleisesti
1208 ja kruunattiin keisariksi, mutta sitten
paavin kirkonkiroukseen julistama, kärsi
1214 tappion Bouvines'issa Ranskassa,
Fredrik II:n syrjäyttämä 1215.

Otto, Rudolf (s. 1869), saks. evank.
teologi, prof. Marburgissa. Teoksia: „Das
Heilige" (14 pain. 1926).

Otto Freisingiläinen [fraizi-]
(n. 1114-58), saks. historiankirjoittaja,
Freisingin piispa. Kirj. teokset „De duabus
civitativus", „Gesta Friderici imperatoris".

Ottokar II Premys (n. 1230-78),
Böömin (ks. t.) kuningas 1253-78.

Ottolapsi. Adoptsioni l.
lapseksiottaminen on se oikeustoimi, jolla
joku ottaa toisen lapsekseen. 5/6 1925
annetun lain mukaan mies tai nainen, joka
on täyttänyt 25 v., voi oikeuden
suostumuksella ottaa itselleen o:n; naimisissa
olevan henkilön tulee saada siihen
puolisonsa suostumus. Alaikäisen ottamiseen
o:ksi on tarpeen sen tai niiden suostumus,
joiden tulee kasvattaa lapsi, ja jos lapsi
on niin kehittynyt, että hänen
arvostelukykyynsä on kiinnitettävä huomiota, ei
häntä saa vastoin tahtoaan ottaa o:ksi.
O. saa ottovanhemman sukunimen, ellei
oikeus salli lapsen pitää omaa nimeään
tai käyttää molempia nimiä yhdessä.
Avioliitossa oleva o:ksi otettu säilyttää
entisen sukunimensä. O. ja ottovanhempi
eivät saa mennä keskenään avioliittoon,
niinkauankuin o.-suhde on olemassa.
Ottovanhemman ja o:n väliseen suhteeseen
on yleensä sovellutettavissa, mitä laissa
on säädetty vanhemmista ja lapsista.
Ottovanhemman kuoltua palautuu o:n
huolto ja määräämisvalta o:sta sen
vanhemmille, jos oikeus kuultuaan
holhouslautakuntaa katsoo lapsen edun sitä
vaativan; muussa tapauksessa on o:lle
määrättävä holhooja. O.-suhde puretaan
oikeuden päätöksellä määrättyjen
edellytysten ollessa olemassa.

Ottomaani, turkkilainen; turk.
leposohva.

Ottomaani, ripsimäinen kangas;
kudotaan joko pelkästä villasta
(kampalankaa) tai silkistä, tai pumpulikutein
silkkiloimista. Käytetään naisten
pukuihin ja takkeihin.

Otto Pyhä (n. 1062-1139), Pommerin
apostoli, Bambergin piispa.

Ottosen, Johan (1859-1904), tansk.
historioitsija ja oppikirjojen tekijä.

Otva, lauttausväylässä, vars.
purouitossa, veteen asetettu, latvapuoleltaan
maalle vedetty tai muuten kiinnitetty puu.

Otway [otuei], Thomas
(1652-85), engl. kirjailija. Teoksia:
murhenäytelmät „The orphan" ja „Venice preserved".

Ouchy [ušī'], Lausannen satamakaup.
Sveitsissä Genevejärven rannalla. O:ssa
solmittiin 1912 rauha, joka lopetti
Tripoliksen (ks. t.) sodan.

Oudegeest [au-], Jan (s. 1875),
holl. ammattiyhdistysmies, Amsterdamin
internatsionaalin sihteeri.

Oudenaarde [audənā'rdə], kaup.
Belgiassa, 25 km Gentistä lounaaseen.
Raatihuone 1500-luvulta. O:n läheisyydessä
prinssi Eugen ja Marlborough 1708
voittivat ranskalaiset. 7,000 as.

Oudinot [udinō'], Charles
Nicolas (1767-1847), ransk. marsalkka,
Reggion herttua. Kunnostautui Wagramin
taistelussa 1809 ja Venäjällä 1812.

Oudry [udrī'], Jean Baptiste
(1686-1755), ransk. taidemaalari ja
radeeraaja. Maalannut eteviä asetelma-,
eläin- ja metsästyskuvia sekä kartonkeja
gobeliinikudontaa varten.

Où est la femme [ū e la fam] (ransk.
= missä on nainen?), alk. cherchez la
femme = etsikää naista, s. o. kaikissa
asioissa on naisella osuutensa.

Oulainen. 1. Kunta Oulun läänissä
Keski-Pohjanmaalla, Pyhäjoen keskijuoksun
varrella; 579,3 km2, 6,781 as.
(1926). Keuhkotautiparantola. — 2.
Rautatieasema Oulun-Kokkolan rataosalla,
O:n kunnassa, 95 km Oulusta.

Oulanka, kunta Vienan läänissä,
Kemin kihlakunnassa, Suomen rajalla
Kuusamon kohdalla.

Oulankajoki, Koutajoen vesistöön
kuuluva vesirikas joka Kuusamon ylängöllä.
Lähteet Kuolajärven pitäjässä, laskee
Paanajärveen ja jatkuu siitä Pääjärveen.
Suurin lisäjoki Kitkajoki,
Paanajärven ja Pääjärven keskivälissä kaunis
Kivakkakoski.

Oulu, Oulun läänin pääkaup.,
Oulujoen suussa. Lukuisia teoll.-laitoksia,
kuten Veljekset Åström o.-y:n nahka- ja
valjastehtaat, Oulun Kenkätehdas o.-y.,
A.-b. Uleå o.-y:n sahat Toppilassa ja




Oulu. Kirkon tornista luoteeseen.

Korkeasaaressa, O.-y. Merijalin
makeis- ja kem. tehdas, Paasivaaran
margariinitehdas, Merikosken saippuatehdas,
konepaja. Ulkosatama Toppilassa. —
Tuomiokirkko (rak. 1770-77, uusittu 1832).
Piispanistuin. Oppilaitoksia: lyseo,
yhteislyseo, keskikoulu, tyttökoulu ja
jatkoluokat, kuuromykkäkoulu,
teollisuuskoulu, kauppakoulu, ruotsink.
keskikoulu jatkoluokkineen. Kauppakamari.
Piirimielisairaala. F. M. Franzénin pronssinen
rintakuva. Nähtävyyksiä: Merikoski,
Ainolan puisto ja Hupisaaret. 22,560 as.
(1926), niistä yli 800 ruotsink. —
Oulujoen suulla oli jo keskiajalla
kauppapaikka. V. 1590 rakennettiin sinne linna,
joka 1793 paloi ja räjähti. O. sai
kaupunginoikeudet 1610 ja tapulioikeudet
1765. Paloi 1652, 1705 ja 1822; 1854
englantilaiset polttivat sen suuren
tervahovin. 1700-luvun lopulla ja 1800-luvun
alkupuolella O. oli tärkeä merikaupunki.
[Snellman-Virkkunen (1905-19).]

Oulu, suomalaisasutus (maanviljelysalue)
Wisconsinin valtiossa Yhdysvalloissa.

Oulujoki, Oulujärven laskujoki, 101
km pitkä. Joen niskassa on Niskakoski,
alempana O:n suurin koski Pyhäkoski,
Oulun kaupungin kohdalla Merikoski. Tärkeä
matkailureitti kauniin koskenlaskumatkan
(Vaala—Muhos) vuoksi. Lohenpyyntiä.


Oulujoki. Tervaveneitä entisaikaan.

Oulujoki, kunta (Oulun maalaiskunta)
Oulun läänissä, Oulujoen suussa; 239,1
km2, 6,160 as. (1926).

Oulujärvi. 1. Suomen neljänneksi
suurin järvi (Laatokkaa lukuunottamatta),
Pohjois-Pohjanmaalla. Pinta-ala n. 1,000
km2, 122,5 m yli merenp.,
matalahko, suurin syvyys 34,5 m
Ärjänsaaren ja Manamansalon (suurin saari)
välillä. O:een laskee kaakosta Sotkamon
reitti Kajaaninjoen kautta ja koillisesta
Hyrynsalmen reitti Kiehimänjoen kautta.
Kalastus tärkeä elinkeino. [Leiviskä (saks.,
Suom. Tiedeakat. Annales 1913);
Tolvanen (1915).] — 2. Paltamon seurakunnan
varhaisempi nimi.

Oulun hiippakunta. Siihen kuuluvat
tuomiorovastikunta, Raahen, Kalajoen,
Kuopion, Iisalmen, Kajaanin, Kemin ja
Lapin rovastikunnat, vrt. Kuopion
hiippakunta.

Oulunkylä. 1. Kaksikielinen kunta
(enemmistön kielenä suomi) Uudenmaan
läänissä läh. Helsinkiä; 4,8 km2, 1,609
as. (1926). Huvila-asutusta. Suom. ja
ruots. yhteiskoulu. — 2. Rautatieasema
Helsingin-Riihimäen rataosalla, 7 km
Helsingistä.

Oulun lääni käsittää suurimman osan
Pohjanmaata ja koko Suomen Lapin. Se
jakautuu Oulun, Saloisten, Haapajärven,
Kajaanin, Kemin ja Lapin kihlakuntiin.
Pääkaup. Oulu. Pinta-ala (ilman vesiä)
169,019 km2, 398,622 as. (1926).



Oulun Läänin Talousseura, per. 1828.

Oulun-Nurmeksen rautatie, Oulusta
Vaalan ja Kontiomäen kautta kulkeva
271 km:n pituinen rautatie, josta
väliaikaiselle liikenteelle on v:n 1927 alkuun
mennessä avattu Kontiomäen-Kiehimän
ja Kontiomäen-Vuokatin rataosat sekä
v:n 1927 kuluessa avataan Oulun-Muhoksen
rataosa.

Oulun rata, Seinäjoen-Pännäisten-
Kokkolan-Lapin-Oulun-Kemin-Tornion rata,
466 km. Haararatoja: Pännäisistä
Pietarsaareen, Kokkolasta Ykspihlajaan,
Lapista Raaheen ja Laurilasta
Rovaniemelle. Radan rakentaminen Ouluun
päätettiin 1882 ja valmistui 1886, rata
Tornioon valmistui 1903.

Oulunsalo, kunta Oulun läänissä,
Pohjanlahden rannalla, Oulun
eteläpuolella. 78,5 km2, 2,393 as. (1926).
Varjakan saha.

Oulun vapaaherrakunta, annettu 1651
valtaneuvos Erik Gyllenstiernalle, käsitti
n. 78 manttaalia Oulun pitäjässä sekä
kruununkalastukset.

Oulun Viikko-Sanomia, oululainen
sanomalehti, ilmestyi, kahta väliaikaa
lukematta, 1829-41 ja 1852-71.

Oulu-yhtiö ks. Uleå-yhtiö.

Ounasjoki, Kemijoen suurin lisäjoki,
latvahaarat Enontekiön Lapissa, laskee
Kemijokeen Rovaniemen kirkonkylän
kohdalla; n. 300 km pitkä. Varsinainen
O:n alkuhaara alkaa 15 km pitkästä
Ounasjärvestä, jonka pohjoisrannalla
Enontekiön kirkonkylä.

Ounastunturi, tunturi Enontekiössä,
n. 17 km Ounasjärvestä kaakkoon. Korkein
laki Outtakka 762 m yli merenp.

Ounasvaara, vuori Kemijoen ja
Ounasjoen yhtymäkohdan äärellä, Rovaniemen
kirkonkylän itäpuolella, 216 m yli
merenp. Suosittu näköalapaikka; keskiyön
aurinko juhannuksena.

Ounce [auns] (engl.), lyh. oz.,
unssi (ks. t).

Ourcq [urk], Marnen (ks. t.)
lisäjoki oikealta.

Ourthe [urt], Maasin lisäjoki
Belgiassa, lähteet Ardenneilla
Luksemburgissa, 166 km.

Outakoski, kylä Utsjoen pitäjässä
Tenojoen varrella.

Outokumpu, kuparikaivos Kuusjärvellä
Joensuun ja Kuopion välillä, keksitty 1910.
Malmimäärä on arvioitu 7-8 milj. tonniksi,
sen arvo n. 3 1/2 miljardiksi mk:ksi.
Malmista on 38 % kvartsia, 28 % rikkiä,
28 % rautaa, 4,5 % kuparia ja 1 % sinkkiä.
Kaivoksen, joka on Suomen arvokkain, omistivat
Suomen valtio ja Hackman & C:o 1913-17, 1917
laitokset vuokrattiin A.-b. Outokumpu
o.-y:lle 25 v:ksi, mutta yhtiö joutui
vararikkoon, ja 1921 valtio ja Hackman &
C:o lunastivat osake-enemmistön. V. 1924
O. joutui kokonaan valtiolle. V. 1914
valmistui 14 km pituinen kapearaiteinen
rautatie O:n satamaan Saimaan vesistöön
kuuluvan Juojärven rantaan.
Normaaliraiteinen rautatie Joensuusta O:uun
valmistunee 1928. Kuparintuotanto oli
suurin 1922, jolloin se nousi 300,000
kg:aan. Lappeenrannan rikkihappotehdas
saa raaka-aineensa O:sta,


Outokumpu.

Outsider [autsaidə] (engl.), sivullinen,
maallikko; urheilija tai kilpa-ajohevonen,
jolla ei katsota olevan voitonmahdollisuuksia.

Outtakka ks. Ounastunturi.

Ouverture [uverty'r] (ransk.),
uvertyyri (ks. t.).

Ovaali (lat.), soikea.

Ovaario (lat.), munasarja.

Ovaherero ks. Herero.

Ovambomaa, Ambomaa (ks. t.).

Ovariotomia (lat., kreik.), munasarjan
tai sen kasvannaisen poistaminen leikkauksella.

Ovatsioni (lat.), roomalaisilla
vaatimattomampi muoto riemusaattoa; nyk.
myrskyisä suosionosoitus.

Owen [ouən], Sir Richard
(1804-92), engl. anatomi, prof. Lontoossa. Julk.
useita arvokkaita teoksia vertailevan anatomian
ja paleontologian alalta. — Owen, Robert
(1771-1858), engl. tehtailija ja yhteiskuntaparantaja.
Toimi Skotlannissa olevan New Lanarkin tehtaan


Robert Owen.



isäntänä työväen taloudellisen, henkisen
ja siveellisen aseman kohottamiseksi m. m.
olemalla käyttämättä kymmentä vuotta nuorempia
lapsia työssä, lyhentämällä työpäivää ja
perustamalla työväenhuoltolaitoksia ja kouluja.
Yritti luoda kommunistisia malliyhteiskuntia
Skotlantiin ja Yhdysvaltoihin, mutta epäonnistui.
O. oli uudenaikaisen sosiaalipolitiikan ja
osuustoiminnan tienraivaajia. Teoksia: ,,A new
view of society", ,,The book of the new moral world".
[Harmaja (1906).]

Ovensulkija, itsetoimiva laite, joka
sulkee porraskäytävän pääoven, kaupan
ulko-oven y. m. Sen muodostaa jousi, joka
jännittyy ovea avattaessa, ja usein myös
jarruna toimiva ilmapumppu.


Ovensulkija.

Overalls [ouvərōlz] (engl.), oik.
päällyshousut, „overhaalarit"; karkeasta
pumpulikankaasta tehty työpuku (pusero ja
housut, us. yhtenä kappaleena).

Overbeck [ōfərbek], Johann
Friedrich (1789-1869), saks. taidemaalari,
,,natsareenien" (ks. t.) johtaja. Otti osaa
näiden pääteoksen Rooman Villa Bartholdyn
freskojen maalaukseen; töitä: ,,Uskonnon voitto
taiteessa" sekä piirrossarjat, „Kristuksen
historia" ja „Seitsemän sakramenttia".

Overskou [ouerskou], Thomas
(1798-1873), tansk. kirjailija, näyttelijä
ja Kunink. Teatterin ohjaaja. Julk.
huvinäytelmiä ja teatterihistorian ,,Den
danske Skueplads" (5 nid.).

Ovidius Naso, Publius (43 e.
Kr. - 18 j. Kr.), roomal. runoilija. Teoksia:
rakkausrunot ,,Amores", opetusrunoelma
„Ars amandi" (Rakastamisen taito,
ruotsin.), „Metamorphoses" (ruotsin.),
jossa kuvailee jumalien ja sankarien
muodonvaihdoksia, ,,Fasti", „Tristia".

Ovidukti (lat.), munajohdin, munatiehyt.

Oviedo [-ē'-], samannimisen
provinssin pääkaup. Pohjois-Espanjassa, 26 km
rannikolta. Yliopisto. Goottilainen
tuomiokirkko. Ase-, kutoma-, nahka- y. m.
teoll. Asturian kuningaskunnan pääkaup.
756-924. 70,000 as.

Ovipaarinen (lat.), muniva (eläin);
vastakohta: vivipaarinen l. eläviä
poikasia synnyttävä.

Ovulatsioni (lat.), imettäväisten
kypsien munasolujen irtautuminen munasarjasta.

Ovulistit, ovistit. ks.
Preformatsioniteoria.

Oxe [ukse], Peder (1520-75),
tansk ylimys. Valtaneuvoksena 1552-58, maanpaossa
1558-66, valtakunnan hovimestarina ja hallituksen
johtajana v:sta 1567.

Oxelösund [uks-], satama ja
taajaväkinen yhdyskunta Keski-Ruotsissa
Itämeren rannalla. Malminvientiä. 3,000 as.

Oxenstierna [uksenšärna], Axel
(1583-1654), Ruotsin valtakansleri 1612-54.
O. oli Kustaa II Aadolfin läheinen ystävä ja
kuninkaan oikea käsi; Kristiina-kuningattaren
holhoojahallituksen aikana hän oli tosiasiallisesti
valtionhoitaja. Luonteeltaan tämä Ruotsin kenties
suurin valtiomies oli varovainen, mutta samalla
päättäväinen ja lahjomattoman rehellinen.
[„A. O:s skrifter och brefväxling" (v:sta 1889).]


Axel Oxenstierna.

— Oxenstierna, Bengt Bengtsson
(1591—1643), valtaneuvos v:sta 1641, G. B. O:n
veli. Matkusti nuoruudessaan Italiassa,
Palestiinassa, Etu-Aasiassa ja Egyptissä,
niistä sai nimen Resare-Bengt. Liivinmaan ja
Inkerinmaan kenraalikuvernöörinä 1634-43.
[Hedin (ruots., 1921).] — Oxenstierna,
Bengt Gabrielsson (1623-1702), Ruotsin
kansliapresidentti 1680-1702, kreivi. Tuli
Liivinmaan kenraalikuvernööriksi 1662.
Turun akatemian kanslerina 1681-86.




— Oxenstierna, Erik (1624-56),
Ruotsin valtakansleri 1654-56, A. O:n poika.
Viron kuvernööri v:sta 1646, Kauppakollegion
presidentti 1652-54. — Oxenstierna, Gabriel
Bengtsson (1586-1656), Ruotsin valtiovarainhoitaja
1634-45, Suomen kenraalikuvernööri 1631-34,
Liivinmaan 1645-47. — Oxenstierna, Gabriel
Gustafsson (1587-1640), Ruotsin drotseti
1634-40, tuli 1618 Tukholman käskynhaltijaksi,
A. O:n veli ja tämän oleskellessa Saksassa Ruotsin
hallituksen johtava mies. — Oxenstierna,
Johan Gabriel (1750-1818), runoilija,
kreivi. Pääteos luontoa kuvaileva opetusrunoelma
„Skördarne". [Lamm (ruots., 1911).] — Oxenstierna,
Jöns Pentinpoika (1417-67), Ruotsin
arkkipiispa 1448-67. O. oli unionipuolueen
johtajia ja Kaarle Knuutinpojan leppymätön vastustaja.
Valtionhoitajana 1457 ja 1465-66.

Oxford [oksfəd], kaup.
Etelä-Englannissa, Thamesin rannalla. O:n
yliopisto on Cambridgen ohella Englannin
huomatuin, per. 1100-luvulla (4,200 yliopp.
1925); vanhin 21 collegesta (ks. t.) per. 1249,
hienoin on Christ Church (per. 1524, sen
kappeli O:n tuomiokirkko). Yliopiston
kirjasto, jossa yli 900,000 nid. (Cambridgessä
n. 950,000), kirjapaino Clarendon Press
(ks. t.). 60,000 as.


Oxford. Yliopiston kirkko ja Ali Souls College.

Oxford [oksfəd], Robert Harley
(1661-1724), O:n jaarli, engl. valtiomies.
Whigministeristön jäsen 1704-08,
toryhallituksessa 1710-14.

Oxfordin provisionit ks. Montfort,
Simon de.

Oxfordin pyhitysliike [oksfədin],
eräs kautta Euroopan kulkenut herätysliike,
jonka lähtökohtana oli Oxfordissa 1874 pidetty
uskonnollinen kokous. Liikkeeseen ottivat
osaa m. m. Moody ja Sankey.

Oxfordliike [oksfəd-], 1830-luvulla
Oxfordista lähtenyt korkeakirkollinen
virtaus anglikaanisessa kirkossa. Sen
johtajia olivat Keble, Pusey ja Newman.
V. 1845 us. o:n kannattajat kääntyivät
katolilaisuuteen.

Oxygenium (kreik.), happi.

Oz., unssi (ks. t.)

P

P, euroopp.-lat, kirjaimiston
kuudestoista kirjain. Roomal. lukumerkkinä
P = 400, lyhennyksissä = Publius, Pater;
rahayksikön merkkinä = penni; fosforin
kem. merkki; fysiikassa us. voiman tai
paineen merkki; musiikissa p = piano
(pp = pianissimo); taideteoksissa
p = pinxit (ks. t.); viittauksissa
= pagina (= sivu) tai palsta.
Kreik. π (pii), ympyrän kehän ja
halkaisijan suhde = 3,14159 . . .

Paadarjärvi, n. 13 km pitkä,
luonnonkaunis järvi Inarin Lapissa,
n. 20 km Inarin kirkolta länteen. P:een
kerääntyvät Vaskojoen, Lemmenjoen ja
Menesjoen vedet. Laskee Jokienjokea
(Juutuanjokea) myöten Inarinjärveen.

Paadene l. Paaden, kunta
Aunuksessa Poventsan kihlakunnassa, kahden
puolen Muurmannin rataa.

Paadisten luostari (vir. Kloostri),
läh. Tallinnaa ollut cisterciläisluostari,
joka 1351 sai patronaattioikeuden Porvoon
pitäjään ja kappeleihin ja
lohenkalastusoikeuden Vantaanjoessa; nämä
oikeudet Maunu Tavast lunasti takaisin.
P. l. oli 1500-luvulla lujana linnana ja
useasti taistelupaikkana.

Paajala (ruots. Örnevik), ratsutila
Joroisissa, 1600-luvulta Grotenfelteilla.

Paakka (Agouti paca), 60-70 cm pitkä,
Etelä-Amerikan troopillisissa osissa elävä
ruskea, keltatäpläinen jyrsijä. Yöeläin,
viettää päivät kaivamissaan maakoloissa.
Liha hyvänmakuista.

Paakkola, kylä Muolaan pitäjän
pohjoisosassa, Vuoksen varrella.
Vuoksessa olevan P:n kosken viereen
kaivettiin 1892-95 35,4 m pitkä kanava.

Paali (saks. ja ruots.), pakka läpeensä
samanlaista tavaraa. Mittana = 10 riisiä
paperia, n. 200 kg amer. puuvillaa, 20-100 kg
heiniä tai olkia, — Paalituskone,
paalauskone, laite, jolla heiniä ja
olkia puristetaan paaleiksi.


Paalituskone.

Paalu, paalutushirsi, pyöreä, suora,
tasapaksu, latvapäästä keskim. 8-10 tuumaa
täyttävä pitkänlainen hirsi; käytetään
rakennusperustojen vahvistamiseen y. m.



Paalujuntta, junttarana, konejuntta,
kone jolla paaluja lyödään maahan (vrt. Juntta).
Vetojuntassa on kahden pystyreiden välissä
liikkuva junttaluoti l. heijari, jonka
paino on 400-500 kg l. n. 15-25 kg miestä kohden
ja jonka miehet köysistä kohottavat ja pudottavat
paalun päähän. Konejuntassa on tav.
höyrykoneen käyttämä päätön ketju, johon n.
900-1,000 kg painava junttaluoti kytketään ja
josta se määräkorkeudella jälleen irtautuu pudoten
alas paalun päähän. Höyryjuntassa muodostaa
höyrysilinteri junttaluodin, jolloin männänvarsi
kulkee silinterin pohjan läpi ja painaa paalun
päätä vasten. Höyry tulee letkuputkea pitkin
silinterin yläpäähän ja nostaa silinterin ylös,
kunnes sen seinässä olevat reiät nousevat
männän yläpuolelle ja laskevat höyryn ulos
tuloputken samalla sulkeutuessa, jolloin
junttasilinteri putoaa alas ja iskee paalun
päähän. Toisessa järjestelyssä männän varsi
kulkee silinterin kannen läpi ja on kiinni
telineessä. Höyry johdetaan onton männänvarren
kautta männän yläpuolelle, se nostaa silinterin
ylös ja pudottaa sen sitten heti alas.
Junttasilinterin paino on 1,000-3,000, jopa
4,000 kg, iskun korkeus n. 1,000 mm.


Höyryjuntta.
a silinteri,
b ontto
männänvarsi,
d mäntä,
c pistoreikä.

Paalukenkä, peruspaalun rautainen
kärki. vrt. Perustus.

Paalurakennukset, paalujen varaan
veteen, soihin, joskus kuivalle maalle
pystytetyt asuinrakennukset; tav.
sillalla mantereeseen yhdistetyt. Sellaisten
kivikautisia jäännöksiä on tavattu
Keski- ja Etelä-Euroopassa, nyk. on p:ia
luonnonkansoilla eri maanosissa; erikoisesti
malaijilaisilla kansoilla p. ovat yleisiä.
Eräät kansat rakentavat vain varastohuoneensa
paalujen varaan.


Paalukylä Singaporessa.

Paaluvarustus, palisadi, 15-30
cm:n paksuisista, 2-4 m:n pituisista yläpäästään
teroitetuista paaluista tehty varustus.
Tällaisia käytettiin ennen m. m. taisteluissa
huonoilla ampuma-aseilla varustettuja
villikansoja vastaan.

Paaluväli, maanmittauksessa kahden
merkkipaalun välimatka, yl. 200, 300 tai 500 m.

Paanajärvi, luonnonkaunis,
vuonomainen järvi Kuusamon pitäjässä,
Oulankajoessa; pituus 23,5 km, suurin leveys
n. 1,5 km, pinnan korkeus 152 m yli merenp.,
suurin syvyys 128 m (maamme syvin
järvi Laatokkaa lukuunottamatta).

Paanajärvi, kunta Vienan Karjalassa,
Kemin kihlakunnassa, Muurmannin
rautatien länsipuolella.

Paani (puol. pan), aatelisen
tilanomistajan puol. arvonimi; herra.

Paanillinen kauhu ks. Pan.

Paanu, kattopaanu (ks. t.).

Paapitsa, Babbitsin metalli (ks. t.).

Paapuuri (ruots.), aluksen vasen puoli
peräpäästä keulaan päin katsoessa,

Paarapähkinä, parapähkinä, Brasilian
pähkinä (ks. t.).

Paarlahti, luonnonkaunis, 10 km pitkä
lahti Näsijärven itärannikolla Teiskon
pitäjässä.

Paarmalinnut, siepot, kärpässiepot
(Muscicapa), pieniä, litteänokkaisia,
hyönteisiä pyydystäviä varpuslintuja. Suomessa
2 lajia: harmaa p. l. harmaasieppo
(M. grisola), asustaa havu- ja sekametsissä
sekä ihmisasuntojen lähistöillä, on huono laulaja;
mustankirjava p. l. kirjosieppo
(M. atricapilla) lehtimetsissä ja
ihmisasuntojen ympärillä, on hyvä laulaja.
P. rakentavat pesänsä puunkoloihin,
harmaa p. usein rakennusten seinäkoloihin
y. m.,  mustankirjava p. pesäpönttöihin.
Muuttolintuja.


Mustankirjava
paarmalintu,


Harmaa
paarmalintu.



Paarmat (Tabanidæ), suuria kärpäsiä,
joiden naaraat imevät verta imettäväisistä;
koirasten suuosat ovat surkastuneet. Vaaleasiipiset
tavalliset p. (Tabanus) ovat
kotieläintemme kiusanhenkiä, lentävät suristen.
Sokeapaarmoilla (Chrysops)
on leveä ruumis, suuret metallinhohtoiset
silmät ja mustatäpläiset siivet.
Suppupaarmat (Hæmatopoda)
ovat edellisiä hoikemmat, siivet mustanharmaat,
vaalealla vipevöidyt. Molemmat viimeksimainitut
lentävät äänettömästi.

Paarre, I-muotoisen rakenneosan
päällys- ja aluslevyn nimitys.

Paarskylä, kartano Perniössä.

Paasche [pōske], Fredrik
(s. 1886), norj. kirjallisuushistorioitsija,
prof. Oslossa v:sta 1920. Tutkinut
muinaisnorj. kirjallisuutta, julkaisee Francis
Bullin kera teosta „Illustreret norsk
litteraturhistorie". — Paasche [-še],
Hermann (1851-1925), saks.
taloustieteilijä ja poliitikko.

Paaši (ransk.), hovipoika.

Paasikivi, Juho Kusti (s. 1870),
pankinjohtaja, lakit. toht. Valtiokonttorin
ylitirehtööri 1903-14, Kansallis-Osake-Pankin
pääjohtaja v:sta 1914. Senaattorina 1908-09,
senaatin varapuheenjohtajana (pääministerinä)
1918. Eduskunnassa 1907-13, Suomen valtuuskunnan
puheenjohtajana Tarton rauhanneuvotteluissa 1920.


J. K. Paasikivi.

Paašikoulut, sotakouluja aateliston
poikia varten.

Paasivuori, Matti (s. 1866), suom.
sosiaalidemokraatti. Suomen Ammattijärjestön
puheenjohtaja 1919-20, sos.-dem. puolueen
puoluetoimikunnan puheenjohtaja v:sta 1926.
Eduskunnassa v:sta 1907, senaattorina 1917,
tuli salkuttomaksi ministeriksi jouluk. 1926.


Matti Paasivuori.

Paasma, pasma (ks. t.).

Paasonen, Heikki (1865-1919),
kielentutkija, suom.-ugr. kielitieteen prof.
1904-19. Kävi tutkimusmatkoilla m. m.
mordvalaisten, tšeremissien ja ostjakkien
keskuudessa. Teoksia: mordvalainen
kansanrunouskokoelma (2 vihkoa, 1891,
1894), mordvan kielen äänneoppi (1893),
uralilaisten konsonanttien historiaa
(1913-17), tšuvassin kielen sanakirja
(1908) y. m. Kuoleman jälkeen ilmestyi
ostjakin kielen sanakirja (1926). [Suom.
Tiedeakatemian esitelmät ja pöytäkirjat 1921.]

Paasto, täydellinen tai osittainen
pidättäytyminen ravinnosta, etenkin
lihan syömisestä. P. esiintyy us.
uskonnoissa, osin itsenäisenä
uskonnonharjoituksena (surun, tuskan ja
nöyrtymyksen osoituksena), osin
valmistautumisena tärkeihin uskonnollisiin
menoihin. Krist. kirkossa paastottiin
keskiviikkoisin ja perjantaisin ja 300-luvulta
lähtien 40 päivää ennen pääsiäistä, mikä
kat. kirkoissa muiden paastoaikojen
ohessa on vielä tapana, ja mistä
kirkkovuotemme 5 paastonaikaista sunnuntaita
ovat muistona. Kreik.-kat. kirkossa saa
paastotessa käyttää vain kasvisruokaa,
room.-katolisessa sitäpaitsi maitoa, voita,
munia ja kalaa.

Paatela, Oskari (s. 1888),
taidemaalari. Maalannut muotokuvia ja maisemia.

Paatos (kreik.), kärsimys, intohimo,
intohimoinen mielenliikutus, mahtipontinen
kirjallinen tai suullinen esitys. Laatusana:
pateettinen (ks. t.).

Paatsama (Rhamnus), pensaita tai
pieniä puita. Meillä pensasmainen aro-p.
(R. frangula) yleisenä lehtimetsissä,
rannoilla, metsäniityillä. Kukat pienet,
vaaleanvihreät, luumarja aluksi punainen,
kypsänä musta. Kuoresta valmistetaan miedosti
ulostavaa lääkettä. Ora-p.
(R. cathartica) luonnonvaraisena
Ahvenanmaalla, viljeltynä puistoissa.


Aropaatsama.

Paatsjoki, Patsjoki (norj.
Pasvikelven), 128 km pitkä lasku joki
Inarinjärvestä Jäämereen; juoksee n. 108 km:n
matkalla Norjan ja Suomen rajajokena. Joen
alku juoksu, sekä suupuolella n. 2,5



km (Boris Glebin luona) kokonaan Suomen
alueella, suu kokonaan Norjan alueella.
P:ssa on useita suuria koskia, m. m.
Jäniskoski ja Kolttaköngäs (ks. t.),
paikoitellen se taas levenee suuriksi
järviksi. Laskee Varanginvuonon lahteen,
Bökvuonoon; lähellä suuta Kirkenesin
rautatehtaat.

Paattinen, kunta Turun ja Porin
läänissä, Varsinais-Suomen keskiosassa.
62,4 km2, 1,273 as. (1926).

Paavali, kreik. Paulos, pakanain
apostoli, us. uusitestamentillisten kirjain
tekijä. P., jonka nimi alk. oli Saulus,
oli juutalainen, kotoisin Tarsoksen
kaupungista Kilikiasta, jossa hänen isällänsä
oli Rooman kansalaisoikeus. Valmistuakseen
lainoppineeksi P. tuli Jerusalemiin,
jossa pääsi farisealaisen oppineen
Gamalielin oppilaaksi. Samalla hän oppi
teltantekijän ammatin. P. vainosi
kristittyjä ja oli saapuvilla Stefanuksen
kivittämisessä. Korkean Neuvoston
valtuuksilla varustettuna hän lähti
Damaskokseen vainotakseen sikäläisiä kristityltä,
mutta sai matkalla ilmestyksen, jonka
johdosta kääntyi kristinuskoon (n. 30
j. Kr.). Damaskoksessa hänet kastettiin,
ja hän oleskeli sen jälkeen Arabiassa
palaten sieltä Damaskokseen. P.
oleskeli us. vuosia Tarsoksessa, josta
Barnabas toi hänet Antiokiaan. Täällä oli sillä
välin syntynyt hellenistinen krist.
seurakunta, jonka jäseniä alettiin sanoa
kristityiksi. Saarnattuaan Antiokiassa
vuoden Paavali ja Barnabas lähtivät n. s.
P:n ensimmäiselle lähetysmatkalle
Kyprokseen ja Vähään-Aasiaan kääntyen
juutalaisten puoleen, mutta kun he näiltä
saivat vainoa osaksensa, he rupesivat
saarnaamaan pakanoille. Kun Antiokiaan
saapui Jerusalemin juutalaiskristittyjä,
jotka pakanoiltakin vaativat ympärileikkausta
ja Mooseksen lain pitämistä, lähtivät
Paavali ja Barnabas Jerusalemiin. Siellä
pidettiin apostolien kokous (konsiili),
jossa asiasta sovittiin pakanakristittyjen
vapauden hyväksi. Kokouksen jälkeen
P. lähti Silaan kanssa n. s. toiselle
lähetysmatkalle, joka kesti kolme
vuotta. P. kulki Vähän-Aasian kautta
Euroopan puolelle Makedoniaan ja täältä
Filipin, Tessalonikan ja Berean kautta
Ateenaan. Täällä hänellä ei ollut
menestystä, mutta sitä enemmän Korintissa,
jossa saarnasi puolitoista vuotta ja
kirjoitti kirjeet tessalonikalaisille.
Korintista P. palasi Antiokiaan. Sieltä hän
lähti n. s. kolmannelle lähetysmatkalleen
vaeltaen Vähän-Aasian sisäosien kautta
Efesokseen, jossa oleskeli kolmatta vuotta.
Kansanmetelin takia P:n täytyi paeta Efesoksesta,
ja hän jatkoi matkaansa Makedoniaan ja
Kreikkaan. Tällä matkallaan hän kirjoitti
korinttilais-, galatalais- ja roomalaiskirjeet.
Kotiuduttuaan hänet vangittiin
Jerusalemissa. Täältä P. vietiin Cæsareaan, jossa
hän sai vastata asiastaan roomal.
prokuraattorien edessä. Tätä vankeutta kesti
kaksi vuotta, joiden kuluessa P. kirjoitti
n. s. vankeuskirjeet, Vedottuaan
keisariin P. vietiin Roomaan, jossa hän
verraten lievässä vankeudessa vietti kaksi
vuotta. Hänen lopustaan ei ole täyttä
varmuutta; perintätiedon mukaan P.
kuoli marttyyrikuoleman Neron aikana.

Koska P:n elämän puitteisiin on
vaikea sovittaa n. s. pastoraalikirjeitä
(ks. t.) (2 kirjettä Timoteukselle ja 1
Tiitukselle), on väitetty, että ne eivät
olisi P:n kirjoittamia. Nähtävästi ne
kuitenkin välillisesti sisältävät
paavalilaista perua.

P. on ensimmäisenä täysin vapauttanut
evankeliumin juutalaisuuden kansallisista
ja uskonnollisista rajoituksista ja
julistanut sitä universaalisena uskontona.
Hän on myös ensimmäisenä täysin
tajunnut Kristuksen kuoleman ja
ylösnousemisen lunastusmerkityksen ja sitä
teologisesti esittänyt. Teologiset opit
Kristuksesta, lunastuksesta,
vanhurskauttamisesta ja kirkosta P. on
ensimmäisenä esittänyt. Sen ohessa P. oli suuri
seurakunnallisen elämän järjestäjä. Lähinnä
Jeesusta on hän syvimmin vaikuttanut
kristinuskon kehitykseen. [Schweitzer,
,,Geschichte der Paulinischen Forschung;
(1911); Ricard (1917).]

Paavali, paaveja. — 1. P. III
(1468-1549), paavina 1534-49, oik.
Alessandro Farnese. Vahvisti
jesuiitta-veljeskunnan säännöt; asetti 1542
inkvisitsionituomioistuimen uskonpuhdistuksen
vastustamiseksi; antoi Michelangelon
jälleen ryhtyä Pietarinkirkon
rakentamiseen. — 2. P. IV (1476-1559), paavina
1555-59, oik. Pietro Caraffa. Perusti
teatiinien veljeskunnan; tehosti
inkvisitsionia. — 3. P. V (1552-1621), paavina
1605-21, oik. Camillo Borghese.
Päätti Pietarinkirkon rakennuttamisen,
joutui tappiolle Venetsiaa vastaan,
kiistellessään maallisen vallan oikeuksista
kirkon asioissa.

Paavali I Petrovitš (1754-1801),
Venäjän keisari 1796-1801, Pietari III:n
ja Katariina II:n poika, P. oli
mielivaltainen hallitsija; sai surmansa
palatsivallankumouksessa.



Paavi (kreik.-lat.), alk. kaikkien piispojen,
myöh. yksistään kirkon ylimmän johtajan,
Rooman piispan nimitys. Room.-kat. kirkko
evankeliumeihin vedoten väittää Rooman piispalle
kuuluvan oikeudellisen ylipiispuuden, mutta


Paavin
arvomerkit.

todellisuudessa hänen arvoasemansa on vähitellen
kehittynyt us. hist. tekijöiden vaikutuksesta.
Rooman vanha valta-asema kohotti alusta pitäen
sen piispan erikoisasemaan, ja sitä vahvisti
perintätieto, että Rooman seurakunta oli
apostoli Pietarin perustama. Idän monien
apostolisten istuinten hoitajien toisiansa
kadehtiessa osasivat Rooman piispat, joiden
joukossa oli voimakkaita persoonallisuuksia,
koota Länsimaat ympärilleen yleiskirkollisten
tarkoitusperäin toteuttamiseksi. Jo Sardican
kirkolliskokous 343 myönsi Rooman piispalle
kirkon ensimmäisen piispan aseman, ja saman
tunnustuksen hän sai keisari Valentinianus
III:n julistuksessa 445. Seuraavana aikana
Italian sekavat valtiolliset olot vaikuttivat
samaan suuntaan, kun paavinistuin esiintyi
ainoana horjumattomana mahtina. Esiinnyttyään
v:n 600 tienoilla tärkeänä valtiollisena
tekijänä p. kohosi muodollisestikin maalliseksi
ruhtinaaksi, kun Pipin Pieni 756 läänitti
hänelle melkoisia alueita. Samoihin aikoihin
alkoi lähetystyö germaanien keskuudessa, jolloin
tuli säännöksi liittää heidät samalla läheisesti
p:n-istuimeen. Yksityiset arkkipiispat, jotka eri
maissa nousivat puolustamaan omaa ja maankirkkojensa
itsenäisyyttä, nöyryytettiin, sillä kirkolliset
arvohenkilöt tunnustivat mieluummin kaukana olevan
p:n kuin lähellä asuvan arkkipiispan korkeimmaksi
johtajakseen. Sitäpaitsi p. sai voimakasta
tukea n. s. pseudo-isidorisista dekretaaleista,
V:n 900 tienoissa tapahtuneesta alennuksesta
paavius nousi saks. keisarien ja sitten clunyläisiä
(ks. Cluny) aatteita kannattavien p:ien
vaikutuksesta, joiden mielestä kirkon perinpohjainen
puhdistus oli mahdollinen ainoastaan, jos kirkko
täysin vapaana sai käyttää kaikkia valtakeinoja
tarkoitusteiisa toteuttamiseksi. Gregorius VII:n
aikana alkanut p:n arvon nousu kehittyi alituisissa
taisteluissa maallisen vallan kanssa huippuunsa
Innocentlus III:n aikana, joka nöyryytti kuninkaita
ja antoi keisarinkruunun kenelle tahtoi. Bonifacius
VIII:n aikana n. 1300 mielettömät valtavaatimukset
tuottivat p:lle nöyryytyksen Ranskan kuninkaan


Paavi istuimellaan (Pius X).

puolelta, ja n. s. babylonialainen vankeus (1305-77)
alensi p:n arvon mitättömiin. Suuri skisma (ks. t.)
lisäsi vaikeuksia. Kirkon alennustilan auttamiseksi
syntyi 1400-luvulla yleisten reformatoristen
kirkolliskokousten liike, joka sai skisman lopetetuksi,
mutta parannusten toimeenpano lykkäytyi, sillä p:t
juonittelivat kirkolliskokouksia vastaan. Uskonpuhdistus
lohkaisi suuria aloja p:n valtapiiristä, mutta Tridentin
kirkolliskokouksen ja jesuiittaveljeskunnan edustama
vastauskonpuhdistus pysäytti sen voittokulun. P:n arvo
kohosikin vielä uudella ajalla, kunnes valistusaika ja
Ranskan suuri vallankumous tuottivat sille uusia
iskuja. 1800-luvulla p:t osasivat taitavalla menettelyllä
vahvistaa asemaansa, ja Vatikaanin kokous 1870 suostui
julistamaan p:n erehtymättömäksi. Uudestisyntynyt Italian
kuningaskunta liitti sam. v. Kirkkovaltion tähteet omiin
alueihinsa lopettaen p:n maallisen vallan. P:lle jäi
ainoastaan Vatikaani ja itsenäisen hallitsijan oikeudet.
[Ranke, „Die römischen Päpste in den letzten vier
Jahrhunderten" (11 pain. 1907), Pastor, „Geschichte
der Päpste seit dein Ausgang des Mittelalters"
(9 nid., 1899-1922).]  Kuvia vrt. Lenbach
ja Leo X.

Paavinistuin (lat. sedes apostolica),
apostoli Pietarin jälkeläiseksi käsitetyn
Rooman piispan istuin. P. käsittää joko
paavin koko hovin tai vain paavillisten
virkakuntien kokonaisuuden. — Paavinvaali.
Sen toimittaa kardinaalikollegio konklaavissa
(ks. t.), joka kokoontuu kymmenentenä päivänä
paavin kuoltua tai hänen hautaamisensa jälkeisenä
päivänä ja työskentelee äänestyksin, ensinkään
keskustelematta. Valitun on saatava vähintään
2/3 annetuista äänistä, mutta jokaisella kardinaalilla
on oikeus antaa saamansa äänet toiselle.



Paavola, kunta Oulun läänissä
Keski-Pohjanmaalla, Siikajoen keskijuoksun
varrella. 540,9 km2, 6,144 as. (1926).
Yhteiskoulu. Ruukin asema.

Pabianice [-i'tse], teollisuuskaup.
Puolassa, Lodzista lounaiseen. 35,000 as.

Pacchalenius [pakkalē'nius], Andreas
Mikonpoika (k. n. 1679), suom. virkamies ja
kirjailija. Sai 1648 muiden kera tarkastaakseen
A. Kollaniuksen lainsuomennoksen, mutta siihen
tyytymättömänä laati alalaamannin Henrik Jaakonpojan
kera uuden 1653 valmistuneen suomennoksen.
[Grotenfelt („Satakunta" 1925).]

Pacemaker [peismeikə] (engl.),
edeltäjä (ks. t.).

Pachelbel [-ah-], Johann
(1653-1706), saks. urkusäveltäjä, oli etevimpiä
urku tyylin kehittäjiä ennen Bachia.
Toimi urkurina Nürnbergissä v:sta 1695.

Pacher [pahər], Michael
(n. 1430-98), saks. puunveistäjä ja taidemaalari.
Tehnyt us. loistoalttareita.

Pachuca [-tšū'ka], kaup. Meksikossa,
Meksikon kaupungista koilliseen. 39,000 as.

Pacificaika, San Franciscon aika.
ks. Aikaerot (kartogramma).

Pacific ocean [pəsi'fik oušn] (engl.),
Iso-Valtameri l. Tyynimeri.

Pacificrata, rautatie, joka
Pohjois-Amerikassa yhdistää Atlantin ja
Ison-Valtameren rannikot. P:oja on
Yhdysvalloissa 10, Kanadassa 2.

Pacificvaltiot, Tyynenmeren rannalla
olevat Yhdysvaltain valtiot (Washington,
Oregon, Kalifornia).

Pacinotti [patšino'tti], Antonio
(1841-1912), it. fyysikko, rengasankkurin
(n. s. Grammen renkaan) keksijä.

Pacius [-ās-], Fredrik (1809-91),
saks. säveltäjä, musiikin opettaja, Suomen uudemman
musiikkielämän ensimmäisiä herättäjiä. Tuli
1828 Tukholman hoviorkesterin viulusolistiksi,
siirtyi 1834 Helsinkiin yliopiston musiikinopettajaksi.
Toimeenpani säännöllisiä sinfoniakonsertteja (1845-55)
ja suuria kuoroesityksiä. Sävelsi ,,Maamme"-laulun,
,,Suomen laulun", oopperat: ,,Kaarle kuninkaan metsästys"
(1852), „Kypron prinsessa" (1860) ja ,,Loreley".
Kaisaniemen puistossa Helsingissä on P:n rintakuva,
pystytetty 1895, Emil Wikströmin muovailema.
[Collan-Beaurain (ruots., 1921).]


F. Pacius.

Packalén, Carl Fredrik
(1814-89), lahjoittaja; lahjoitti omistamansa
Tyrvännön Lepaan tilan valtiolle maanviljelys-
tai puutarhakoulun emätilaksi.

Padang, kaup. Sumatran länsirannikolla.
Kahvinvientiä. 50,000 as.

Padasjoki, kunta Hämeen läänissä,
Keski-Hämeessä, Päijänteen länsirannalla.
484,5 km2, 5,410 as. (1926).
Mainiemen saha. Ansion, Saksalan ja Verhon
kartanot. Puukirkko 1600-luvulta,

Paddainen, maatila Sauvossa.

Paddy [pädi], Patrikin, Irlannin
kansallispyhimyksen kansanomainen nimitys;
englantilaisten irlantilaisista käyttämä
pilkkanimi.

Paderborn, kaup. Preussissa,
Westfalenissa, Lippen tasavallan eteläpuolella.
Tuomiokirkko 1000-1100-luvulta. 33,000 as.

Paderewski [-re'-], Ignacy
(s. 1860), puol. pianisti ja säveltäjä. Sävelsi
sinfonian, 2 oopperaa, pianokonserton y. m.
V:sta 1909 Varsovan konservatorion johtaja,
1919 Puolan tasavallan pääministeri. Esiintyy
(v:sta 1922) pianistina Amerikassa ja Euroopassa,

Padišaahi, suurkuningas, muhamettilaisissa
maissa (vars. Turkissa) hallitsijan arvonimi.

Padova (saks. Padua), samannimisen
provinssin pääkaup. Pohjois-Italiassa.
Venetsiasta länteen. San Antonion kirkko
1200-luvulta, sisustus osittain Donatellon,
sen ulkopuolella saman taiteilijan
Gattamelatan ratsastajapatsas, Arena-kappeli,
jossa Giotton freskot ja Eremitani-kirkko,
jossa Mantegnan freskoja, Palazzo della
Ragione (l. „il Salone", oikeuspalatsi),
1100-1400-luvuilta. Yliopisto, per. 1222.
Sisämaankaupan keskuksia. 120,000 as.
— P. on muinaisajan Patavium.
Vapaakaup. 900-luvulta, ruhtinaskunta
1318-1405, kuulunut sitten Venetsiaan.

Padus, Po-joen lat. nimi.

Paër, Ferdinando (1771-1839), it.
säveltäjä. Säveltänyt oopperoita, kuten
,,Camilla", ,,Sargino" ja ,,Leonora".

Paësiello [-e'l-], Giovanni
(1741-1816), it. oopperasäveltäjä. Toimi
teatterikapellimestarina Pietarissa 1776-84.
Sävelsi koomillisia oopperoita.

Pæstum (kreik. Poseidonia),
muinaisaik. kaup. Italian länsirannikolla,
Napolista etelään. Hyvin säilynyt. Kuuluisa
doorilainen Poseidonin rauniotemppeli.
Kuva II os., p. 733-734. [Okkonen,
„Italian taidekaupunkeja" (1925).]

Paflagonia, ent. maakunta
Vähän-Aasian pohjoisrannikolla.

Pafos, muinaiskreik. kaup. Kyproksessa,
Afroditen palvonnan pääpaikkoja.



Paganini [-ī'ni], Niccolò
(1782-1840), it. viuluvirtuoosi, loistavin
alallansa. Karkasi kotoaan 1798 ja elätti
itseään konserttitaiteilijana toimien
1805-08 Luecan herttuan soolosoittajana ja
soitonopettajana. Konserteillaan P. kokosi
suuren omaisuuden. Hänen monivaiheinen
elämänsä antoi aihetta mitä merkillisimpiin
juttuihin. P. esiintyi myös säveltäjänä.


N. Paganini.

Page [peidž], Frederick Handley
(s. 1885), engl. lentokonekonstruktööri. Per. 1916
toiminimen Handley Page Ltd, joka sodan aikana rakensi
taistelulentokoneita ja myöhemmin liikennekoneita.
— Page, Walter Hines (1855-1918),
amer. diplomaatti, lähettiläänä Lontoossa 1913-18.
Kannatti Yhdysvaltojen yhtymistä sotaan. [„Life and
letters of Walter H. Page".]

Pagina (lat.), kirjan sivu.
— Pagineerata, merkitä sivunumerot.

Pagodi (dravid.), vapaana seisova
temppeli Intiassa, Kiinassa y. m. erotukseksi
luolatemppeleistä. Kuva ks. II os., p. 506.

Pagurus, erakkoäyriäinen (ks. t.).

Pahang ks. Malaijilaiset
suojelusvaltiot.

Pahatauti, kuppa (ks. t.).

Pahat silmät, kansanuskomus, jonka
mukaan eräillä henkilöillä on kyky
katseellaan aiheuttaa onnettomuuksia.

Pahkalampi, muinainen vanhauskoisten
luostari Ilomantsissa.

Pahkasika (Phacochærus africanus),
keskiafr. sikoeläin, n. 1,5 m pitkä, 70 cm
korkea; pää iso, kärsä pitkä ja leveä, sen molemmin
puolin 3 ylöspäistä sarveispähkaa, torahampaat suuret,
ylöskaartuneet.

Pahlen [pālen], Peter Ludvig
von der (1745-1826), ven. kenraali, kreivi.
Paavali I:n aikana korkeissa viroissa, keisarin
murhaan vieneen palatsivallankumouksen johtaja.

Pahoinpitely on rikos, joka käsittää
toisen ihmisen ruumiillisen koskemattomuuden
häiritsemistä. R. L:ssa erotetaan kolmea eri
laatua p:yä: 1) törkeä p., kun joku
tahallansa on pidellyt toista niin pahoin,
että tämä on siitä saanut vaikean
ruumiinvamman: puheen, näön tai kuulon
kadottamisen, vaikean vian tai muun vaikean
ruumiinvirheen, pysyväisen vaikean
terveydenhaitan tai hengenvaarallisen
taudin tai vioittuman (R. L. 21:5, muutettuna
lailla 23/4 1926); 2) törkeätä lievempi
p., kun joku tahallansa pitelee toista
pahoin, niin että tämä siitä saa vähemmän
ruumiinvirheen tai vian kuin edellämainitun
vaikean vamman (R. L. 21:11); 3) lievä
p., kun joku tahallansa pitelee toista pahoin
niin, että siitä tulee vähäinen vamma tai
ei mitään vammaa (R. L. 21:12, muutettuna
lailla 23/4 1926).

Pahvi, paksu paperilaji, jonka paino
on yli 300 g neliömetriltä. Valmistetaan
lumpuista (kiilto-p.), selluloosasta ja
paperihylystä (harmaa p., kirjansitojan p.,
kenkä-p.) tai puumassasta (valkea puu-p.,
ruskea p.). Paras p. valmistetaan käsin,
vrt. Paperi.

Paidelinna (saks. Weissenstein),
kaup. ja ent. linna Virossa. 3,100 as.

Paiho, Pei-ho (ks. t.).

Paijkull, Otto Arnold (1662-1707),
liivinmaalainen kenraali. Johti puolalaisten
hyökkäystä Riikaa vastaan 1700; joutui
ruotsalaisten vangiksi ja mestattiin
maankavalluksesta (P. oli Ruotsin alamainen).

Paikalletulopäivä, se konkurssissa tai
vuosihaasteessa ilmoitettu päivä, jolloin
velkojan on oikeudelle ilmoitettava
saatavansa velalliselta.

Paikallinen laki, partikulaarinen
laki on liittovaltiossa sellainen
laki, jonka sovelluttamisalue rajoittuu
jonkun liittoon kuuluvan valtion alueeseen.
Vastakohtana yleisvaltakunnallinen laki,
jota sovelletaan koko liittovaltiossa.

Paikallisaika, yleisajan l.
normaaliajan vastakohtana kyseellisen
paikkakunnan meridiaanin mukainen
aika. vrt. Aikaerot.

Paikallismuseot. Suomen p:sta
mainittakoon: Helsingin kaupungin museo
(per. 1911, Hakasalmen huvilassa),
Hämeenlinnan museo (avattu 1912),
Ilmajoen museo (per. 1910, omassa
kivitalossa), Kemiön museo (opettaja Oscar
Janssonin v:n 1885 jälkeen perustama),
Kuopion museo (per. 1884 Kuopion
Isänmaallisen Seuran toimesta, omassa
kirjasto- ja museotalossa), Satakunnan
museo (Porissa, per. 1888), Porvoon
museo (per. 1898, vanhassa raatihuoneessa),
Raahen museo (per. 1860-luvulla,
vanhin), Rauman museo (per. 1891,
vanhassa raatihuoneessa), Sortavalan
hist.-kansat. museo (per. 1883), Hämeen museo
(Tampereella, avattu 1908, Näsilinnassa),



Turun kaupungin hist. museo (per. 1881,
Turun linnassa), Pohjanmaan hist. museo
(Vaasassa, per. 1895). Viipurin museo
(per. 1891). — Luonnontieteellisistä p:sta
ovat huomatuimmat: Kuopion museon
luonnontiet, osasto (vrt. Kuopio),
Turun biologinen museo (maan ainoa
biologinen museo, avattu 1907) ja Savonlinnan
kaupungin omistama „Lindforssin kokoelma".

Paikallistie l. kylätie on sellainen
ajo- tai polkutie, joka lähtee kylästä tai
välittää kulkuyhteyttä kyläin kesken tai
muuten on paikallisten olojen vaatima.

Paikallisvekseli, vekseli, joka on
asetettu maksettavaksi samalla
paikkakunnalla, missä se diskontataan.

Paikallisväri, maalaustaiteessa
esineiden oma, alkuperäinen väri, jonka
vaikutusta varjot y. m. eivät ole muuttaneet.

Paikanmääräys, paikan maant.
leveyden (latitudin) l. napakorkeuden ja
pituuden (longitudin) määräys. Edellinen
voidaan määrätä likimäärin mittaamalla
Pohjantähden korkeus; tarkemmin
keskiarvona jonkin napaympäristötähden
ylemmästä ja alemmasta kulminatsionista.
Maant. pituuserotus määrätään kellon avulla
aikamitoissa (vrt. Aikaerot).

Paikannimitutkimus, kielitieteen
haara, joka tahtoo selvittää maantieteellisten
paikkojen, sekä varsinaisten
asuinpaikkojen että maitten, maakuntien,
pitäjien, merien, järvien, saarien, vuorien
y. m. nimitykset. Vaikeuksistaan
huolimatta p. on saavuttanut mielenkiintoisia
tuloksia, joista on ollut hyötyä sekä
kielitieteelle että muinais- ja
historiantutkimukselle. Suomen p. on vasta
alullaan. [Ojansuu (1920).]

Paikkakuntataistelu, taistelu
asutuskeskuksista tai vain yksityisistä
taloryhmistä. Taistelussa tällaisista paikoista
noudatetaan omia taktillisia periaatteita.
Maailmansodassa p:lla oli suuri merkitys.

Paikkalinnut pysyttelevät koko
vuoden samoilla paikoilla muuttamatta
muuttolintujen lailla kylmäksi
vuodenajaksi lämpimiin maihin tai kiertelemättä
kiertolintujen tapaan paikasta
toiseen. P:ja ovat esim. varpunen ja metso.

Paikkarin torppa, Elias Lönnrotin
syntymäkoti Sammatissa Valkjärven
rannalla, Nyk. museona.


Paikkarin torppa. Sisäkuva.

Pailleron [pairõ'], Édouard
(1834-99), ransk. näytelmäkirjailija. Teoksia:
huvinäytelmä „Ikävässä seurassa" (esitetty Suomessa).

Paimenhuilu l. Panin huilu, syyrinks,
ikivanha puhallussoitin, joka tavataan monilla
luonnonkansoilla. P:uun kuuluu useita eripitkiä
ruokopillejä, jotka ovat vahalla toisiinsa
kiinnitetyt. Soittaja puhaltaa milloin mihinkin
pilliin, kuljettamalla soitinta edestakaisin
huultensa kohdalla.

Paimenkirje, kat. kirkossa piispan
paastoajan alkaessa julkaisema kirje,
jossa annetaan paastoa koskevia
määräyksiä, protestanttisessa kirkossa
piispan toimeen astuessaan julkaisema
esitys, jossa hän tekee selvän mielipiteistään
tärkeimmistä ajankysymyksistä hengellisellä alalla.

Paimenmuisto, papistoa y. m.
kirkollisia henkilöitä, toisinaan myös koulujen
opettajistoa koskeva, henkilötietoja
sisältävä hist. esitys joltakin määrätyltä
kirkolliselta alueelta. P:ja ovat meillä
julkaisseet m. m. Strandberg (1832-34),
Akiander (1868-69), Colliander (1910, 1918),
Leinberg (1894), Wennerström (1885), Neovius
(1898) ja Godenhjelm (1916 ja 1927).

Paimenrunous, bukolinen runous,
paimenelämää käsittelevän lyyrillisen,
draamallisen ja romaanikirjallisuuden
yhteisnimi. Aluksi se liittyi puhtaasti
kansanomaiseen runouteen, mutta sovinnaistui
pian ja alkoi tulkita ylikultivoitujen
aikakausien pyrkimyksiä palata yksinkertaiseen
maalaiselämään. P:n luojana pidetään tav.
Teokritosta, jonka idyllit ovat
vaikuttaneet Vergiliuksen eklogeihin.
Keskiajalla p. oli jotenkin unohduksissa ja
heräsi renessanssiaikana uudelleen eloon.
Vertauskuvallista eklogirunoutta sepitteli
Petrarca; paimennäytelmä, jolla Adam de
la Hallen näytelmässä „Jeu de Bobin et
de Marion" oli ollut edeltäjänsä, saavutti
korkeimman kehityksensä Tasson „Amintassa"
ja Guarini'n „Il pastor fidossa";
paimenromaania, johon jo Longoksen



antiikkisaikainen „Dafnis ja Kloe" kuuluu,
edustavat Boccaccion ,,Ameto" ja Sannazaron
,,Arcadia", Montemayorin ,,Diana" ja d'Urfén
„Astrée". Ruotsink. kirjallisuuden
huomattavin paimenrunoelma on Creutzin
„Atis och Camilla".

Paimentolaiset, nomadit,
harjoittavat karjanhoitoa siirtyen suurine
karjalaumoineen laidunpaikalta toiseen, minkä
vuoksi heidän asumuksensa ovat helposti
siirrettäviä majoja. Paimentolaiselämän
edellytyksenä ovat suuret yhtenäiset
arot. P:ia ovat m. m. Itä-Afrikan
neekeriheimot, kalmukit, kirgiisit, mongolit.
Myös pohjoisia poronhoidolla eläviä
kansoja, esim. samojedeja ja lappalaisia,
sanotaan p:ksi.

Paimentorvi, tuohitorvi, ämyri
tavataan m. m. Suomessa ja Virossa.
Sen sävelalue rajoittuu enimmiten
kvarttiin tahi kvinttiin. P:n soitolla oli alk.
määrätty tarkoitus, esim. merkinantona
vihollisen lähestymisestä y. m. Kaikesta
päättäen on tämä soitinlaji perua
ikivanhoilta ajoilta.


Gallén-Kallela: Paimenpoika.

Paimio. 1. Kunta Turun ja Porin
läänissä, Varsinais-Suomen eteläosassa.
228,5 km2, 5,159 as. (1926).
Kansanopisto. Lopin l. Spurilan, Meltolan ja
Viksbergin kartanot. — 2. Rautatieasema
Turun-Salon rataosalla P:n kunnassa,
28 km Turusta.

Paimionjoki alkaa Someronjoen
nimisenä Paimionjärvestä
Somerniemen pitäjästä, saa oikealta
lisäjoekseen Tarvasjoen ja laskee
Paimionlahteen. — Paimionselkä, Paimion
aukko, Peimari, n. 25 km pitkä
selkä Paraisten saariston itäpuolella.

Painajainen, unessa esiintyvä tuskallinen
tila, jossa hengitys tuntuu estyneeltä,
ikäänkuin raskas paino puristaisi
rintaa. P:n saattavat aiheuttaa vatsa,
ja suolistotaudit, sydänviat, hermostonhäiriöt,
epämukava ruumiinasentokin.

Paine, kahden kappaleen rajalla
ilmenevä voima, joka vaikuttaa kohtisuoraan
kosketuspintaa vastaan ja yhtä suurena
kumpaankin vastakkaiseen suuntaan.
Esim. alustalla lepäävä kappale saa
aikaan p:n kosketuspintaa vastaan
astiaan suljettu neste ja kaasu astian
seinämiä vastaan. Jähmeissä kappaleissa
voima saa aikaan p:n, joka on itse
voiman suuntainen (puristus),
nesteissä ja kaasuissa p:n, joka
vaikuttaa yhtä suurena kaikkiin suuntiin
(hydrostaattinen p., kaasu-p.).
P. mitataan voimayksiköissä pinta-alayksikköä
kohti; sen laillinen mittayksikkö on
pietso (ks. t.); käytännössä ovat
tavallisemmat normaali-ilmakehä
(760 mm elohopeapatsaan p.) ja tekn.
ilmakehä (1 kg/cm2).

Paineensäätäjä l. paineenalentaja,
reduktsioniventtiili, venttiililaite,
joka alentaa höyryn tai kaasun paineen määrättyyn
tarkoitukseen sopivaan paineeseen.

Paineilma, ilmanpuristuskoneen säiliöihin
puristama ilma, joka on käyttövoimana erikoisissa
työkoneissa, paineilmakoneissa, l.
pneumaattisissa koneissa. Ensiksi käytettiin
p:aa porakoneisiin Mont Cenis'n tunnelia
puhkaistaessa 1859. Nyk. käytetään p:aa
niittausvasaroissa, puristimissa, porakoneissa,
nostokoneissa, viljaelevaattoreissa,
hiekanpuhaltimissa, maalauskoneissa, putkiporissa,
sukellustamineissa, torpedoissa, putkipostissa,
jarruissa, eräitten polttomoottorien käyntiinpanoon,
vieläpä normaalikelloissa y. m. — P.-vasarat ovat
venttiilittömiä, jolloin niissä liikkuva
vasaramäntä itse jakaa paineilman vaikuttamaan
toiselle ja toiselle puolen mäntää, tai
venttiilillisiä, joissa tämän toimittaa niinikään
p:n liikkeellepanema venttiili.


Venttiilitön paineilmavasara.
e paineilmakanava,
Z silinteri, K mäntä,
v, c ilmatiehyet, w taltta
tai järkäle.

Paineilmarata, ilmapainerata (ks. t.).

Painekäyrä, isobaari (ks. t.).

Painetti, pajunetti, pistin (ks. t.).



Paini, urheilumuoto, jossa koetetaan
saada vastustajan hartiat yhtaikaa
maahan, tai tavallisimmin painimattoon.
Kielletty on tarttuminen jalkoihin sekä
muuten raa'at ja vaaralliset otteet. Tämä
on n. s. kreik.-roomal. l. ransk. p.
Toinen p.-muoto on n. s. vapaa-p.,
jossa myös otteet jaloista ovat sallittuja.
Eri kansoilla on sitäpaitsi omia
p.-muotojaan. Ransk. p. kehittyi 1800-luvun
alkupuolella Ranskassa ja levisi sieltä pian
koko sivistyneeseen maailmaan. —
Painijat jaetaan painonsa mukaan kuuteen
sarjaan, rajat 58, 62, 67,5, 75, 82 kg.
P. aloitetaan seisoaltaan pysty-p:lla
ja kun vastustaja on heitetty maahan,
niin jatketaan permanto- l. matto-p:ia
(parterri-p:ia), kunnes ratkaisu
tapahtuu. Olympialaisissa kisoissa (ks. t.,
p:n pistetaulukko) on sekä ransk. että
vapaa-p. ohjelmassa, ks. kuvaliitettä.
[Aaltonen (1920); Lehmusto (1920).]

Painlevé [päləvē], Paul
(s. 1863), ransk. matemaatikko ja radikaali
poliitikko, prof. Pariisissa. Julk. huomattavia
tieteellisiä teoksia fysiikan, erittäinkin
mekaniikan, ja matematiikan alalta,
käsitellen vars. differentsiaaliyhtälöiden
teoriaa. Opetusministerinä 1915-17,
sotaministermä 1917, samalla syysk.-marrask.
pääministerinä. Pää- ja sotaministerinä
huhtik.-lokak. 1925, pää- ja rahaministerinä
lokak.-marrask. 1925, sotaministerinä
1925-26, uudelleen v:sta 1926. Edustajakamarin
puheenjohtajana ja presidenttiehdokkaana 1924.


Paul Painlevé.

Paino ks. Korko, Lapsi,
Normaalipaino, Painovoima.

Painoarkki ks. Arkki, 2.

Painoasiain Ylihallitus, keskusvirasto
painoasioiden hoitoa varten, per. 1865,
lakkautettu 1919. — Painoasiamies l.
sensori, Painoasiain Ylihallituksen
alainen paikallinen virkamies.

Painoeste on (ennakkosensuurin
vallitessa) olemassa silloin, kun
painoasiamiehen toimesta painotuotetta ei
tarkoitettuna aikana voida painattaa eikä
levittää. — Painokanne, syyte
painovapauslain säännösten rikkomisesta.

Painokone, kirja-, kivi- y. m. painoissa
käytetty kone. Ensim. p:t olivat puusta.
Rautaisen, yhdellä kädellä käytettävän p :n
rakensi Ch. Stanhope 1800. Pika-p:n
keksi Lontoossa saks. Fr. König 1810. —
P:ita erotetaan: 1) Tiikelikoneet,
joissa kaksi laakapintaa painaa vastakkain.
2) Silinterilaakakehilökoneet, joissa
painokehilö kulkee pyörivän painosilinterin
alitse, jolloin silinteri on kehilön
paluuliikkeen aikana paikallaan tai pyörii
jatkuvasti (kaksivuorokone).
Painettava arkki toimitetaan koneeseen
(alistetaan) ylhäältä alistuspöydältä
joko käsin tai alistuskoneella.
3) Rotatsionikoneessa, jonka
lopullisesti amer. W. Bullock keksi 1863,
painokehilö on lieriöpinnalle taivutettu
stereotyyppilevy, joka pyöriessään painaa
rullalta juoksevalle paperille. Leikkurit
leikkaavat arkit, jotka kone taittaa kokoon
ja liimaa vihoiksi, ks. kuvaliitettä
Kirjanvalmistus.

Painolasti, hiekka, kivet, rauta y. m.,
jota pidetään aluksessa sen pystyssä
pitämiseksi ja syvemmälle upottamiseksi.

Painolämpömittari, lämpömittari,
jossa lämpötila arvioidaan punnitsemalla
ylitse vuotanut elohopea.

Painomuste, painoväri (ks. t.).

Painonheitto ks. Heittourheilu.

Painonnosto, urheilumuoto, jossa
kilpaillaan raskaitten painojen nostamisessa
joko molemmilla tai vain toisella kädellä.
Pääasiallisimmat nostotavat ovat
tempaus-, punnerrus- ja työntönostot. Yhden
käden työntönostossa on päästy 113,5
kg:aan ja kahden käden työntönostossa
165,5 kg:aan.

Painopiste, se piste, johon kappaleen
koko painon voi ajatella vaikuttavan,
sen molekyylien painojen resultantin
sovituskohta, Koska maan vetovoima
vaikuttaa kappaleeseen samoin, kuin jos
sen koko massa sijaitsisi p:ssä, niin tätä
sanotaan myös kappaleen massakeskukseksi.
— Tasa-aineisen janan p. on keskipisteessä,
samoin keskuksellisen umpinaisen murtoviivan,
keskuksellisen käyrän viivan (ympyräviivan,
ellipsin hyperbelin) ja näiden rajoittaman
taso kuvion sekä keskuksellisen kaarevan
pinnan (pallon, ellipsoidin) ja näiden
rajoittaman kappaleen p. on keskuksessa.
Kolmion p. on mediaanien leikkauspisteessä.
— P. voidaan määrätä kokeellisesti joko
ripustamalla kappale kahdesta pisteestä,
jolloin p. on ripustuspisteistä piirrettyjen
luotiviivain leikkauspiste, tai tukemalla kappale
tasapainoasentoon suoralle särmälle kahteen
eri suuntaan, jolloin p. on täten saatujen
tukiviivojen leikkauspiste.



Painorehu, säilörehu, tuoreesta ruohosta,
vikkeristä, naateista, perunoista
y. m. s. puristamalla ja bakteerikäymisen
avulla valmistettu mehevä eläinten
rehu. P:ua valmistetaan maakuopissa,
erityisissä torneissa (silo) tai aumoissa.
P:n valmistukseen aiotut kasvit
levitetään näihin kerroksittain ja sullotaan
tiukkaan. Käymisen aikana tarpeellinen
puristus saadaan rehujen päälle luodulla
mullalla tai erikoisilla vipu- ja
painolaitteilla. Heikommassa puristuksessa
lämpötila nousee korkeammalle,
kovemmassa pysyy alempana. Eri korkeissa
lämpötiloissa käymisprosessit ovat
erilaisia: alhaisessa lämmössä tapahtuu
etikkahappo-, 30 ja 40°:n välillä maitohappo-,
korkeammissa voihappo- ja muita käymisiä.
Lämpö ei saa kohota yli 60°:n, sillä
silloin orgaaniset aineet muuttuvat
vaikeasti liukeneviksi (maksoittuvat),
alkavat hiiltyä ja mädätä. 2-3 kk:n kuluttua
p. on valmista ruokintaan. P:n
valmistuksessa kuluu rehua bakteeritoimintaan,
parhaissa tapauksissa (torneissa) 5-10 %,
epäedullisemmissa oloissa (aumoissa)
30-50 %. [Bockström, „Säilö ja säilörehu"
(1916).]

Painottomat aineet, imponderabiiliat
l. imponderabilit (ks. t.).

Painovapaus, kansalaisille kuuluva
oikeus ajatusten esittämiseen painotuotteessa
ilman erikoista viranomaisen lupaa
tai ennakkotarkastusta. Kuitenkin on
painotuotteiden julkaisemisessa ja
levittämisessä noudatettava laissa säädettyjä
määräyksiä ja jos niitä rikotaan tai jos
painotuote on sisällöltään rikollinen,
asetetaan rikkomukseen syypää siitä
laillisessa tuomioistuimessa syytteeseen. Tätä
järjestelmää sanotaan repressiiviseksi
l. p:n järjestelmäksi,
vastakohtana aikaisemmin eri maissa
voimassa olleelle preventiivi- l.
lupa- l. ennakkoestävälle,
sensuurijärjestelmälle, jonka mukaan
painotuotteiden valmistaminen ja
levittäminen oli riippuvainen viranomaisen
luvasta ja ennakkotarkastuksesta l.
sensuurista. Suomessa olivat paino-olot eräitä
poikkeusaikoja lukuunottamatta
sensuurijärjestelmän kannalla 4/11 1905 annettuun
julistukseen saakka. 20/8 1906 annettiin
perustuslaki lausunto-, kokoontumis- ja
yhdistymisvapaudesta ja siinä säädettiin
m. m., että Suomen kansalaisilla on
sanan vapaus sekä oikeus kirjoituksen
ja kuvallisen esityksen painosta
julkaisemiseen kenenkään siitä ennakolta
estämättä. Samansisältöinen säännös on
otettu l7/7 1919 H. M:n 10 §:ään.
Säännökset p:n käyttämisestä on sen jälkeen
säädetty 4/1 1919 annetulla p.-lailla.
P.-lain säännösten noudattamisen
valvominen kuuluu sen mukaan
Oikeusministeriölle, jossa se on uskottu
painovapausasiain toimistolle.

Painovapauslaki, 4/1 1919 annettu laki
joka sisältää säännökset painovapauden
käyttämisestä. Sitäpaitsi on siihen otettu
säännöksiä kirjapaino- ja kirjakauppaliikkeen
harjoittamisesta, julkisten asiakirjain
julkaisemisesta sekä oikeudenkäynnistä
painoasioissa.

Painovoima, laajemmassa
merkityksessä yleinen vetovoima l.
gravitatsioni, ahtaammassa
merkityksessä tämän erikoistapaus: maan ja sen
pinnalla olevien kappalten välisestä
vetovoimasta aiheutuva näiden paino. —
Yleisen vetovoimalain mukaan, jonka
Newton esitti 1687, jokainen avaruudessa
oleva kappale vetää puoleensa jokaista
muuta kappaletta voimalla, jonka suuruus

m1m2
on P = f ———, missä m1 ja m2 merkitsevät
r2
kyseellisten kappaleiden massoja, r niiden
etäisyyttä ja f yleistä vetovoima-
l. gravitatsionivakiota.
Vetovoima on siis suoraan verrannollinen
kappalten massoihin ja kääntäen
verrannollinen niiden välimatkan neliöön. Tämän
lain matemaattisena seurauksena ovat
taivaankappaleiden liikkeiden lait, n. s.
Keplerin lait, jos otaksutaan, että
kussakin tapauksessa vaikuttaa ainoastaan
auringon ja kyseellisen kiertotähden
välinen tai kiertotähden ja kyseellisen
kuun välinen vetovoima, ja muiden
taivaankappaleiden vetovoiman aiheuttamat
n. s. häiriöt jätetään lukuunottamatta.
Muista ilmiöistä, jotka voidaan selittää
tämän lain nojalla, mainittakoon
molekyyliattraktsioni (kohesioni, adhesioni,
pintajännitys), vuorovesi, kaksoistähtien
liikkeet. Erittäin hienoilla punnitsemismenetelmillä
on voitu suorastaan mitata kahden kappaleen
välinen vetovoima, mistä mainitun vakion
arvoksi on saatu f = 6,68 · 10—8, s. o.
kaksi kappaletta, joiden massa on 1 g ja etäisyys l cm
vetävät toisiaan voimalla 1/15,000,000 dyneä.
— P. eri taivaankappaleiden pinnalla
riippuu niiden massasta, ja vaihtelee
myös paikasta paikkaan, ollen yleensä
pienin päiväntasaajalla, suurin navoilla;
sen mittana käytetään yleensä sen
aikaansaamaa kiihtyväisyyttä
(numerotietoja maan p:sta ks.
Kiihtyväisyys). — Johonkin kappaleeseen
vaikuttava p., kappaleen paino l.
painavuus voidaan mitata jousivaa'alla.
Tavallisella vaa'alla mitattu kappaleen




PAINI


1. Syliheitto.



2. Lanneheitto.



3. Niskaheiton taitoheitto.



4. Jalkahyökkäys vastaotteineen.


PAINI


5. Silta ja sillanmurto-ote.



6. Kokonelsoni.



7. Jalkalukko ja haarakiristys.



8. Käden ja jalan sidonta altakäsin.




paino sensijaan on sama kuin sen massa,
riippumaton mittauspaikkakunnan
p:sta. — P., joka vaikuttaa 1
kg:n suuruiseen kappaleeseen 45°
leveysasteella merenpinnan tasalla, on
teknillisen mittajärjestelmän perusyksiköltä.
— Yleisen vetovoiman selitystä ja niitä
ilmiöitä, jotka muodostavat siitä
poikkeuksen, ks. Suhteellisuusoppi.

Painoväri, painotuotteiden
painamiseen käytetty väri. Tavallisin on musta
painomuste, jota valmistetaan kolofoniumista,
kivihiilitervasta, naftajätteitä polttamalla
saadusta noesta y. m. Väripainoa varten
valmistetaan kuivia tai vernissalla
sekoitettuja tai tahdasmaisia p:jä.

Painovärjäys, kangaspaino (ks. t.).

Painoylihallitus, Painoasiain
Ylihallitus (ks. t.).

Paise, märkäbakteerien aiheuttama
paikallinen tulehdus ihossa ja sen
alaisessa kudoksessa; ellei märkää
kirurgisesti poisteta p:sta, voi se puhkaisemalla
ihon tunkea ulos.

Paiserutto, aasialainen rutto,
äkillinen, tarttuva ja usein kuolemaan
päättyvä tauti, joka useissa lämpimissä
maissa esiintyy kotimaisena ja sieltä
ajoittain kulkutautina leviää etäisiinkin
maihin, silloin tällöin Eurooppaan asti.
P:oa sairastavan nivusten ja
kainalokuoppain lymfarauhaset turpoavat ja
käyvät märkiviksi paiseiksi. P:n
bakteerin keksivät Kitasato ja Yersin 1894.

Paisley [peizli], kaup. Skotlannissa,
Clyden lisäjoen varrella. Kutomateoll.
90,000 as.

Paistunturit, tunturiryhmä Utsjoen
Lapissa, n. 25 km Utsjoen kirkolta
lounaaseen. Korkein huippu 565 m yli
merenp.

Paisunta, höyrykoneissa ja
polttomoottoreissa määrätyn paineisen
höyry- tai kaasumäärän tilavuuden
suurentuminen ja paineen alentuminen. P:lla on
varsinaisesti merkitystä höyrykoneissa,
joissa sen avulla aikaansaadaan höyryn
ja siis myös polttoaineen säästöä.
Höyryä lasketaan vain osalla männän iskua
(täytösmäärä), lopun männän matkaa
toimii höyry p:lla, paineen aletessa
mahdollisimman alas, lauhduttajakoneissa
0,8-0,5 ilmakehään, lauhduttajattomissa n. 1,2
ilmakehään. vrt. Höyrykone.

Paisutin, crescendo, mus., laite,
jonka avulla uruissa saadaan äänenvoima
tasaisesti vahvenemaan ja heikkenemään.
P:ia on 2 lajia: 1) kenraali-p., joka
saattaa urkuäänikerrat vähitellen soimaan
toinen toisensa jälkeen, 2)
manuaali-p., joka saattaa määrättyyn
sormioon kuuluvat äänikerrat soimaan vahvemmin
tahi heikommin. Kumpaakin p:ta urkuri
käyttää jalkapolkimen avulla, niin että
hän siten saa urkujen äänivoiman mielin
määrin vaihtumaan. Manuaali-p.
liitetään 2:seen tahi 3:nteen sormioon.
Kenraali-p:lla on vain suuremmissa uruissa
olennaista merkitystä. — Harmonissa
käytetään äänenvoiman hallitsemiseen
n. s. polvi-p:ia, jotka sijaitsevat
soittajan molempien polvien kohdalla.

Paisutus, mus., on sellainen kohta
sävellyksen kulussa, jossa erilaiset
taiteelliset keinovarat (rytmilliset,
dynaamiset, harmoniset y. m.) vähitellen
yltyvät yhä runsaampaan intomielisyyden
ilmaisuun.

Paitsio, off side (ks. t.).

Pajahilse l. hehkuhilse,
rautaoksiduulioksidi (Fe304), syntyy hehkuvan
raudan pinnalle hapen vaikutuksesta.
Rautaa taottaessa tai valssattaessa
karisee se pieninä mustanharmaina levyinä.
Käytetään raudan (sekä sula- että kuiva-)
melloitukseen ja kiilloittimena.

Pajahormi, valurautainen, joskus
vaskinen tai takorautainen paksu putki,
joka ohjaa puhallusilman ahjon lieteen.
Sovitetaan joko lieden sivuun tai sen
alle. Pitkätuli-p. on alta puhaltava,
siinä on pitkänomainen puhallusaukko
tai on aukkoja useampia; käytetään kun
tankomainen kappale on pitemmältä
osalta kuumennettava. vrt. Ahjo,
Hormi.

Pajala, kunta Ruotsissa, Suomen
rajalla, Tornion- ja Muonionjokien
yhtymäkohdassa, Asukkaista puolet suomalaisia.

Pajari (ven.), ven. aatelismies. —
Pajarin lapset, köyhtyneitten pajarien
jälkeläisiä, osa Novgorodin sotaväkeä.

Pajatso (it.), ilveilijä; Leoncavallon
(ks. t.) ooppera.

Pajou [-žū'], Augustin (1730-1809),
ransk. kuvanveistäjä, edustaa ylimenokautta
rokokoosta uusklassillisuuteen. Veistoksia:
Lemoynen, M:me Dubarryn ja Buffonin rintakuvat.

Paju (Salix), pajukasvien heimon
tärkein suku, pensaita, puita ja varpuja.
Kaksikotisia norkkokasveja,
hyönteissuosijoita. Kasvavat etenkin
vesiperäisillä mailla lauhkeissa ja varsinkin
kylmissä vyöhykkeissä. ks. Halava,
Hopeapaju, Raita, Salava. Useita
p.-lajeja, m. m. koripajua (S.
viminalis) käytetään korien, tuolien y. m. s.
valmistukseen, minkä vuoksi Keski-Euroopassa
niitä kasvatetaan laajoilla istutuksilla.



Pajula, Johan Samuel
(1856-1918), suom. kirkonmies, teol. toht.
Teoksia: „Suomen kirkon tilasta liturgisen
riidan aikoina", „Pietismi ja uskonnolliset
liikkeet Suomessa 1686-1772", „Bidrag
till Herrnhutiska brödraförsamlingens
historia i Finland".

Pajulintu, uunilintu (ks. t.).

Pajusaari, Kemin lähistöllä. A.-b.
Kemi o.-y:n sulfiitti- ja sulfaattitehtaat.

Pakaa, asema Loviisan-Vesijärven
radalla Orimattilan kunnassa, 29 km
Lahdesta.

Pakanakristityt, pakanauskonnoista
kristinuskoon kääntyneet.

Pakanat. Lat. paganus merkittyään
maalaista kaupunkilaisen vastakohtana
tuli kristinuskon päästyä valtionuskonnoksi
monijumalisuuden tunnustajan nimitykseksi.

Pakerort l. Packerort, niemi
Viron pohjoisrannikolla, Paltiskista
pohjoiseen. Majakka.

Pakettilaiva, säännöllisiä
kulkuvuoroja tekevän, postia, matkustajia ja
rahtia kuljettavan aluksen vanhentunut
nimitys.

Pakkahuone, rakennus, jossa
tavarain tullaus yleensä tapahtuu.

Pakkala, Teuvo (1862-1925), alk.
Frosterus, kirjailija. Teoksia:
„Lapsuuteni muistoja", humoristinen
kansankuvaus ,,Oulua soutamassa" (1886),
Oulun laitakaupunkia kuvailevat „Vaaralla"
(1891) ja „Elsa" (1894), nerokkaat
lapsinovellit „Lapsia" (1895) ja „Pikku
ihmisiä" (1913), romaani „Pieni
elämäntarina", huvinäytelmät „Tukkijoella"
(1899), „Kauppaneuvoksen härkä" ja
„Meripoikia". [Siljo (1917).]


Teuvo Pakkala.

Pakkasmittari, pakkasperhonen,
hallaperhonen (Hibernia
defoliaria), mittariperhonen, jonka
naaras siivetön, koiraalla keltaiset siivet,
etusiivissä punaisenruskeat poikkijuovat.
Toukat hedelmäpuiden tuholaisia.
Yleinen Keski-Euroopassa, Etelä-Ruotsissa;
Suomessa harvinaisena. Kuva värikuvaliitteessä
Tuhohyönteisiä.

Pakkasnavat, kylmyysnavat, ne
seudut pohjoisella ja eteläisellä
pallonpuoliskolla, joissa talven lämpötila on
alhaisin. Pohjoisen p:n on todettu
olevan Luoteis-Siperiassa Verhojanskin
kaupungin seudulla, missä talven alhaisin
lämpötila on keskimäärin —62,2° C,
alhaisin mitattu tapaus —69,8° C.

Pakkohankinta, sellainen
sotajoukkojen sodanaikainen muonittamistapa,
jossa sotatilanteen tähden on
turvauduttava ostamalla kokoamaan maan
asujaimistolta tarpeellisia muona- ja
rehutarpeita. vrt. Luontaissuoritukset
sotaväelle.

Pakkohuutokauppa. Kun ulosmittaus
on tapahtunut, on ulosmitattu tavara,
ellei se ole rahaa tai ulostuomittu esine,
yleensä myytävä julkisella huutokaupalla,
jota nimitetään p:ksi. Eräs p:n laji on
konkurssihuutokauppa.

Pakkokappale. Kun sellainen
painokirjoitus, jossa painovapauslain mukaan
tulee olla kirjanpainajan nimi tai
toiminimi ilmoitettuna, on painosta julkaistu,
pitää kirjanpainajan toimittaa sitä yksi
kappale Oikeusministeriöön. Julkisia
kokoelmia ja tieteellisiä laitoksia varten
on kirjanpainaja velvollinen maksutta
toimittamaan Helsingin yliopistonkirjastoon
viisi virheetöntä kappaletta kaikkia
painamiansa tuotteita, eräitä
painokirjoituksia kuitenkin vain kaksi
kappaletta (Painovapauslaki 4/1 1919, 12 ja
13 §§).

Pakkokeinot. Julkisen vallan p.
ovat välillisiä, kun ne sisältävät
välillistä, psykologista pakkoa, jota
uhataan määräyksen kautta, kuten esim.
uhkasakko, vankeusuhka, virantoimituseronuhka,
tai välittömiä, kun käytetään
heti välittömästi suoranaista,
fyysillistä pakkoa, mikä voi kohdistua
henkilön varallisuuteen, esim. ulosotto,
takavarikko y. m. s., tai henkilöön
itseensä, esim. oikeudenistuntoon
tuottaminen, pidättäminen, vangitseminen,
yleinen työ, kasvatuslaitoksessa pitäminen,
henkilöön käypä etsintö ja asevoiman
käyttäminen.

Pakkokurssi. Rahalla, varsinkin
paperirahalla, on p. silloin, kun se on
julistettu lailliseksi maksuvälineeksi, niin
että jokaisen valtion kansalaisen on
pakko ottaa se maksusuorituksissa
vastaan sen nimellisarvosta.

Pakkolaina, laina, jonka valtio
pakollisesti vaatii kaikilta tai erityisiltä
kansanluokilta, korvausta vastaan tai
ilmaiseksi.

Pakkolaki (lat. jus cogens), ehdoton
lainmääräys; vastakohta: dispositiivinen
lainmääräys (lat. jus dispositivum),
josta asianosaiset voivat poiketa.



Pakkolunastus. Kun kiinteän
omaisuuden omistaja, milloin yleinen tarve sitä
vaatii, velvoitetaan esim. rautateiksi,
kaduiksi y. m. laissa säädetyssä
järjestyksessä pakkotoimin, mutta täydestä
korvauksesta luovuttamaan kiinteätä
omaisuuttaan tai alistumaan käyttöoikeutensa
supistamiseen, sanotaan tällaista
menettelyä p:ksi. H. M:n 6 §:n mukaan on p:ssa
suoritettava omaisuudesta täysi korvaus.
Yleiset säännökset p:sta on annettu 14/7
1898 laissa kiinteän omaisuuden p:sta
yleiseen tarpeeseen sekä 29/1 1900
annetussa julistuksessa. Sitä paitsi on
säännöksiä p:sta useissa eri laeissa, kuten
esim. 23/7 1902 Vesioikeuslaissa, 11/10 1918
teiden tekemisestä ja kunnossapidosta
maalla annetussa laissa.

Pakkolunastuslautakunta. Jos
pakkolunastuksessa ei saada aikaan sopimusta
korvauksen suorittamisesta, asetetaan
sen määräämistä varten erityinen p.,
johon kuuluu maaherran määrättävä
puheenjohtaja sekä kaksi jäsentä, jotka
valitsee sen tuomiokunnan tuomari tai
sen kaupungin raastuvanoikeus, jonka
piirissä kiinteistö sijaitsee, ja yksi
vastaanottajan puolestaan sekä yksi
luovuttajan puolestaan valitsema jäsen (Laki
kiinteän omaisuuden pakkolunastuksesta
14/7 1898, 26 §).

Pakkoluovutus, useimmin =
pakkolunastus (ks. t.).

Pakkomielle on aiheettomasti
esiintyvä, säännöllistä ajattelua haittaava
mielle, jota sairas ei voi poistaa
tajunnastaan, vaikka hän on täysin tietoinen
sen sopimattomuudesta tai mahdottomuudesta.

Pakko-oikeus (lat. jus eminens),
tarkoittaa sitä oikeusperiaatetta, että
yksityisen edun tulee erinäisissä, laissa
määrätyissä tapauksissa väistyä yleisen edun
tieltä. Tämä johtuu siitä yleisestä
oikeusperiaatteesta, että pienemmän edun tulee
väistyä suuremman tieltä.

Pakko-osa (lat. legitima portio) on se
osa henkilön omaisuutta, josta hän ei
saa testamentilla määrätä, ja joka siis
on lankeava perillisille. Meidän
oikeutemme mukaan maalla ei saa
perimysmaata eikä sen vastiketta
testamentata. Kaiken muun omaisuuden saa
maalaisoikeuden mukaan testamentata pois,
mutta testamentintekijän vajavaltaisille
lapsille, jollei näillä ole omia varoja
tarpeeksi, on kuitenkin jätettävä, mitä
he säädynmukaiseen elatukseen ja
kasvatukseen tarvitsevat. Kaupunkilaisoikeuden
mukaan on rintaperillisten p. 5/6
omaisuudesta, ja jos ei rintaperillisiä ole,
mutta kyllä muita kotimaisia perillisiä,
on p. 1/2 omaisuudesta. Muussa
tapauksessa saa kaupunkilaisoikeuden mukaan
testamentata pois kaiken omaisuuden
(Perintökaari XVII luku; Kunink. asetus
ja selitys 19/8 1762 sekä Kunink. tuomio
22/5 1786).

Pakkopaita 1. pakkoröijy,
kestävästä kankaasta valmistettu nuttu, jota
ennen yleisesti käytettiin estämään
väkivaltaisia mielisairaita vahingoittamasta
itseään ja muita. P. on varustettu hyvin
pitkillä hihoilla, joiden avulla sairaan
kädet sidotaan ristiin rinnan yli tai
kiinnitetään vuoteeseen.

Pakkotila on oikeudellisesti suojatun
edun käsillä oleva vaara, josta ei ole
muuta pelastusta kuin toisen henkilön
suojatun edun loukkaaminen. Jos joku,
pelastaakseen itseään tahi toista taikka
omaansa tai toisen omaa pakottavasta
vaarasta, on tehnyt rangaistuksenalaisen
teon, ja jos pelastus ilman sitä olisi ollut
mahdoton, on tuomioistuimen R. L:n III
luvun 10 §:n mukaan tutkittava, teon ja
asianhaarain mukaan, onko hän teostaan
jääpä rankaisematta, vai onko hän siitä
ansainnut täyden tahi vähennetyn rangaistuksen.
— P. on erotettava hätävarjeluksesta,
jossa puolustaudutaan oikeudetonta hyökkäystä
vastaan.

Pakkotilaus, pakkohankinta (ks. t.).

Pakkotyö, useassa maassa voimassa
oleva rangaistusmuoto. — V:n 1734
laissa p. oli raskaammanlaatuinen
vapausrangaistus. Voimassa olevan oikeutemme
mukaan liittyy vapausrangaistuksiin
velvollisuus pakolliseen työhön osaksi
valtion, osaksi rangaistusta kärsivän omaksi
hyödyksi. Pakollista työtä, joskaan sitä
ei voida luonteeltaan pitää rangaistuksena,
on irtolaisen, joka on tuomittu
yleiseen työhön, suoritettava; samoin
eräin edellytyksin sellaisen henkilön, joka
on laiminlyönyt köyhäinhoidon
korvausvelvollisuuden, on pakollisella työllä
korvattava annettu köyhäinhoito (Asetus
rangaistusten täytäntöönpanosta 19/12
1889; Asetus vankeinhoitolaitoksesta 21/5
1925; Asetus irtolaisista ja niiden kanssa
menettelemisestä 2/4 1883, muutettu osaksi
22/7 1918; Julistus erinäisistä vaarinotoista
irtolaisten kanssa menettelemisessä 2/4
1883, muutettu osaksi 22/7 1918;
Köyhäinhoitolaki 1/6 1922, 56-57 §§).

Pakkovero on vihollissotavoiman
ylipäällikön valloitetun alueen väestöltä
armeijan ja alueen hallinnon tarpeiksi
ottamat rahamaksut tai muut tarve-esineet.
Valtaaja ei kansainvälisen oikeuden mukaan
saa kantaa p:oa itse rikastuakseen ja
alueen väestöä köyhdyttääkseen.



Pakolaishuolto. Bolševikkikumous
Venäjällä sekä onnistumattomat vapausliikkeet
Itä-Karjalassa ja Inkerissä ovat
aiheuttaneet suurten pakolaisjoukkojen
siirtymisen Venäjältä Suomeen, jota paitsi
paljon Suomen kansalaisia on sieltä
palannut kotimaahansa. Suurin oli
pakolaismäärä 1922, jolloin heitä oli 33,500.
Siitä lähtien on p:n luku vähentynyt ja
oli heitä v:n 1927 alussa 17,500, joista
karjalaisia 5,500, inkeriläisiä 2,500 ja
venäläisiä 9,500. Kun suurin osa
pakolaisista on ollut puutteessa, on heitä
täytynyt avustaa. V. 1921 oli avustettuja
16,446; vuosi vuodelta on heidän
lukumääränsä vähentynyt ja oli 1926 n. 4,000.
Samassa suhteessa on valtion menoarviossa
ollut pakolaismääräraha pienennyt; 1922
se oli 25 milj., 1927 vain 4 milj. mk.
Avustetuista oli syysk. 1926 yht. 560
täysihoidossa eri pakolaishuoltoloissa,
etupäässä Kyminlinnan leirissä,
Maikkulan huoltolassa läh. Oulua ja
Perkjärven turvakodissa. Nämä pakolaiset ovat
pääasiassa lapsia, vanhuksia ja sairaita.
Lisäksi oli täysihoidossa 3 oppilaskodissa
87 lasta. Pakolaisopiskelijoita oli
kevätlukukaudella 1926 erilaisissa
oppilaitoksissa 228 sekä erikoisissa pakolais- ja
muissa kansakouluissa 604, yht. 832.
Pakolaisopiskelijoiden luku oli suurin
1922, jolloin se oli 1,568. P.-eliminä
toimivat Sisäasiainministeriön alaisina
Viipurissa Valtion Pakolaisavustuskeskus
sekä sen alaiset huoltotoimikunnat
Oulussa, Kajaanissa ja Raudussa.

Pakollinen yhtiö, yhtiö, johon laki
tai enemmistön tahto velvoittaa henkilön
osalliseksi. Esim. 23/7 1902 annetun
Vesioikeuslain IV luvussa sekä Rakennuskaaren
XVII luvussa mainitut kalastuskunnat ja
kalastushoitoyhdistykset; 23/7 1902 annetun
Vesioikeuslain II luvussa mainitut
lauttausyhdistykset ja saman lain IV
luvussa mainitut järvenlaskemisyrityksen
osakkaat.

Pakomios (n. 292-346), egypt. munkki,
luostarilaitoksen (ks. t.) järjestäjä.

Pakottaminen, tekn., levyteosten
koristaminen siten, että vasaralla takoen sekä
erilaisilla tylppäpäisillä teräspuikoilla l.
pakotustaltoilla (punsseleilla) lyöden
muodostetaan levyyn piirretyn kuvan tai
koristeen mukaan syvennyksiä ja
kohopaikkoja. Levyn alustana tulee olla
pehmeä pikiseos tai lyijy, joka vuorostaan
on puolipallomaisella kivi- tai
valurauta-alasimella. Alasimen alla on köysi-
tai nahkarengas, jotta sitä on mukava käänneliä
eri asentoihin. — P. on jo vanha
taito, prlla koristettiin maljakoita,
kypäriä, kilpiä y. m.


Adressin kannen hopeinen pakotettu koriste.

Pakottaminen, lakit., rikos, jonka
tekee se, joka ilman laillista oikeutta,
väkivallalla tai uhkauksella pakottaa
toisen tekemään, sietämään tai
tekemättä jättämään jotakin. P. voi
oleellisena osana kuulua muuhunkin rikokseen
ja rangaistaan silloin tästä rikoksesta,
jos siitä on säädetty ankarampi
rangaistus kuin p:sta (Rikoslaki 25:12).

Pakovesi, luode. ks. Luode ja
vuoksi.

Paksu Bertta, maailmansodanaikuisen
saks. 42 cm:n tykin kansanomainen
nimitys. Ammukset painoivat 820-900 kg,
ja kantovoima oli 10-15 km.

Paksusuoli ks. Ruoansulatuskanava.

Paktumi (lat.), avioehto (ks. t.).

Palacký [-atskī], František
(1798-1876), tšek. historioitsija ja kansallinen
johtaja. Teoksia: „Geschichte von Böhmen"
(v:een 1526).

Paladiini (ransk.), nimitys, joka
annettiin keskiajalla jonkun ruhtinaan
(esim. Artur-kuninkaan tai Kaarle
Suuren) hoviin kuuluville ylimyksille;
yleensä ritari tai sankari.

Palæmon ks. Krevetti.

Palaiologos (kreik.), Itä-Rooman
valtakunnan viimeinen hallitsijasuku, hallitsi
1259-1453.

Palais [-lē] (ransk.), palatsi, linna.
— Palais Bourbon [palē' burbō'] ks.
Pariisi.



Palaminen, kem., aineen yhtyminen
happeen yleensä suuren lämpömäärän
vapautuessa ja valoilmiön yhteydessä.
P:ksi nimitetään joskus myös muita kem.
reaktsioneja, joissa syntyy liekki, kuten
vedyn yhtyessä klooriin. Jähmeät aineet
hehkuvat palaessaan, kaasumaisen aineen
palaessa syntyy liekki (useimmat
tavalliset palavat aineet haihtuvat ensin ja
palavat sitten kaasumaisina), mikä on
näkyvä, jos siinä hehkuu jähmeitä
hiukkasia, esim. hiiltä. Hidas p. tapahtuu
kaikissa lämpötiloissa; myös
erinäisten katalysaattorien (entsyymien)
vaikutuksesta saattaa alhaisessa
lämpötilassa tapahtua vilkas p. (esim.
ihmisruumiissa 37°:ssa); varsinainen p.
alkaa vasta, kun palava aine on
kuumennut syttymislämpötilaan;
palaessa vapautuva lämpö, palamislämpö,
kuumentaa sitten ympäristössä olevat
palavat aineet syttymislämpötilaan: p.
jatkuu. Määrätystä polttoainepaljoudesta
vapautuva palamislämpömäärä on yhtä suuri,
tapahtui p. hitaasti tai nopeasti. Tämän mukaan
arvostellaan polttoaineita sen mukaan, kuinka
suuri lämpömäärä vapautuu painoyksiköstä
ainetta (polttoarvo).

Palander af Vega [-la'n- āv vē-],
Louis (1842-1920), ruots.
jäämerenretkeilijä, amiraali. Oli ,,Vegan"
kapteenina Nordenskiöldin koillisväylän
purjehdusmatkalla. Vv. 1901-05 meriministerinä.

Palankiini (ransk.), int. kantotuoli.

Palataali (lat,), kielit., lakiäänne, jota
äännettäessä kielenselkä koskettelee
suulakea. k, g, j, ŋ ovat p:eja.
— P.-vokaaleilla tarkoitetaan suun
etuosassa muodostuvia vokaaleja, etuvokaaleja
(ks. t.). — P.-konsonantteja ei ole
sekoitettava palataliseerattuihin l.
muljeerattuihin konsonantteihin.

Palatinus (lat,). 1. Keskimmäinen
Rooman seitsemästä kukkulasta. — 2.
Keskiajalla hallitsijan lähimpään
ympäristöön kuuluva virkamies tai ylimys. —
3. Unkarissa ennen magnaatti (palatiini),
joka oli kuninkaan sijainen ja
oikeudenhoidon johtaja.

Palatoschisis (lat,), avokita (ks. t.).

Palatsivallankumous, vallankumous,
jonka vallanpitäjän lähin ympäristö
panee toimeen.

Palatum fissum (lat.), avokita (ks. t.).

Palausaaret (engl. Pelew Islands),
Mikroneesiaan kuuluva Karoliinien
länsipuolella oleva saariryhmä, 26 saarta,
446 km2, 6,000 as. Kopranvientiä.
Löydetty 1543, v:een 1899 Espanjan,
1899-1919 Saksan, sittemmin Japanin
mandaattialueena.

Palautumaton ilmiö ks. Kiertoilmiö.

Palautuslaki. P:ksi sanotaan 5/5 1925
annettua lakia puutavarayhtiöiden
lainvastaisesti hankkimista kiinteistöistä.
Tästä laista on yleisesti käytetty myös
nimitystä „Lex Pulkkinen".

Palautusmerkki, mus., ♮, asetetaan
nuotin vasemmalle puolelle osoittamaan,
että korotus- tai alennusmerkki lakkaa
vaikuttamasta.

Palautuva ilmiö ks. Kiertoilmiö.

Palava kivi, polttoliuske (ks. t.).

Palawan l. Paragua, Filippiineihin
kuuluva vuorinen saari Borneon
koillispuolella; 445 km pitkä, 44 km leveä.
N. 50,000 as., malaijeja.

Palaveri (port.), valkoisten ja mustien
(tai viimemainittujen keskinäiset) neuvottelut,
myös äänekäs rupatus, lavertelu.

Palazzo [-a'tso] (it.), palatsi.

Palearktinen alue ks. Eläinmaantiede.

Palembang, kaup. Sumatrassa, Alankomaiden
Intiassa. Kahvin ja vuoriöljyn vientiä. 75,000 as.

Paleogeografia (kreik.), se
maantieteenhaara, joka geologiaan ja
paleontologiaan perustuen koettaa selvitellä
maan ja meren laajuuden vaihteluja
muinaisaikoina. — Paleografia, entisaikojen
kirjoitustapojen tutkimus, tärkeä historian
aputiede.

Paleoliittinen aikakausi, kivikauden
vanhempi l. hiomattoman kiven ajanjakso.

Paléologue [-lo'g], Maurice
(s. 1859), ransk. diplomaatti ja kirjailija,
Lähettiläänä Sofiassa 1907-12 ja Pietarissa
1914-17. Teoksia: „La Kussie des tsars
pendaiit la grande guerre", „Romantisme
et diplomatie" (ruotsin.), „Keisari
Aleksanteri II:n surullinen tarina" (suomen.).

Paleontologia (kreik.), kivettymiin
(fossiileihin) perustuva oppi
muinaisaikojen eläin- ja kasvimuodoista.
Vertailemalla kivettymälöytöjä nykyjään eläviin
eläin- ja kasvilajeihin on useita
sukupuuttoon kuolleita eläimiä voitu
täydelleen rekonstruoida. N. s. johtofossiilien
toteamisen vuoksi p. on tärkeä geologian
aputiede, samallakuin sillä on tärkeä
tehtävä elollisen luonnon kehityksen ja
nyk. elävien lajien polveutumissuhteiden
selvittäjänä. P. jakautuu kahteen
päähaaraan: eläin-p:aan
(zoopaleontologia, paleozoologia) ja,
kasvi-p:aan (fytopaleontologia,
paleobotaniikka). Eri eläin- ja
kasviryhmien esiintyminen eri geologisina
aikakausina näkyy seur. siv. taulukosta.
[Sederholm, „Muinaisaikojen eläimistöt" (1917).]




Eri eläin- ja kasviryhmien esiintyminen geol. kerroksissa. Mustien viivojen paksunnetuissa
kohdissa ryhmä runsaslajinen, 1 huokoiseläimiä, 2 graptoliitteja ja korallieläimiä, 3 sieni- ja
korallieläimiä, 4 lonkerojalkaisia, piikkinahkaisia, 5 piikkinahkaisia, 6 helmivenheen kaltaisia
mustekaloja, 7 ammoniitteja, 8 trilobiitteja, 9 kymmenjalkaisia äyriäisiä, 10 panssarikaloja, 11
ganoideja, 12 ensimmäiset luukalat, 13 panssarisammakoita, 14 ensimmäiset sammakot, 15 kala-,
lento-, hirmuliskoja, 16 korkeampia imettäväisiä, 17 ihminen, 18 sieniä, 19 lieko- ja kortepuita,
20 siemensaniaisia, 21 käpypalmuja, ginkgo y. m.


Paleotsooinen ks. Geologinen
ajanjako.

Paleotyypit (kreik.), inkunaabelit (ks. t.).

Palermo [-e'-], kaup. Italiassa,
Sisilian pohjoisrannikolla. Loisteliaita
kirkkoja 1100-luvulta. Yliopisto.
Kansallismuseossa arvokkaita antiikkikokoelmia.
Viljan-, etelänhedelmien-, oliiviöljyn- ja
rikin vientiä, huomattava teoll., Italian
neljäs merenkulkukaup. 400,000 as. —
P. (kreik. Panormos) on foinikialaisten
perustama.


Palermo. Satamaa, taustassa Monte Pellegrino.

Palestiina (hepr. pelešet = Filistea),
valtio ja Englannin mandaattialue
Etu-Aasiassa Välimeren itärannikolla
Syyrian eteläpuolella; 23,000 km2,
800,000 as., niistä yli 600,000 muhamett.
(enimmät arabialaisia), n. 125,000 juut.,
n. 75,000 krist. — Rannikko hiekkainen,
hyviä satamia vähän. Rantatasanko n.
20 km leveä, sen takana nousee
pengermäisesti 500-1,000 m korkea vuorimaa,
kalkkivuorta. Tämän itäpuolella on
Jordanvirran ja Kuolleenmeren (ks. n.)
laakso. Pohjoisosassa on Karmelin (ks. t.)
vuori. P:n eri osia ovat Galilea, Samaria
ja Juudea (ks. n.). — Ilmasto on











subtroopillista, rannikolla leutoa ja
miellyttävää; Jordanin laakson eteläosassa
vallitsee troopillinen kuivuus. Sateentulo
rannikolla joks. runsasta (700 mm:iin),
idässä niukkaa; eteläisin osa on erämaata.
— Pääelinkeino maanviljelys, joka hyvin
menestyäkseen (kaksi satoa) edellyttää
keinokastelua. Arabialaiset harjoittavat sitä
alkuperäisin keinoin, juutalaiset nykyaikaisin
menettelytavoin. Tärkeimmät tuotteet
vehnä, ohra, durra, tupakka, etelänhedelmät,
viini. Lampaanhoito yleistä, vuohia ja
aaseja hoidetaan myös. Matkailuliikenne
tärkeänä tulolähteenä. Rautateitä 800 km.
— Hallinto. Englannin ylimpänä
edustajana on engl. ylikomissaari, hänen
rinnallaan toimii 3-henkinen toimeenpaneva
neuvosto; sitäpaitsi 22-jäseninen lakiasäätävä
neuvosto. Virallisia kieliä ovat englanti,
arabia ja heprea. Pääkaup. Jerusalem,
tärkeimmät satamat Haifa ja Jaffa.
— P:n itäpuolella on P:n ylikomissaarin
valvonnan alainen engl. mandaattialue
Transjordan (ks. t.). — Historia.
Vanhimmista vaiheista ks. Juutalaiset.
Jouduttuaan 70 j. Kr. Rooman provinssiksi P.
kuului myöhemmin Itä-Roomalle ja oli
lukuunottamatta Jerusalemin kuningaskunnan
aikaa (1099-1187), 636-1918 muhamettilaisten
(siitä v:sta 1516 turkkilaisten)
vallanalaisuudessa. Maailmansodassa kenraali
Allenby 1917-18 valloitti P:n, josta 1922 tuli
Englannin mandaattialue. Juutalaisten nyk.
siirtymisestä P:aan ks. Sionismi.
[Maapallo VI; Granfelt (1913); Hjelt,
„Ylös Jerusalemiin" (1915), „Jerusalemista
Damaskoon" (1917), „Israelin kansan historia"
(1913); Haahti, „Pyhillä poluilla" (1923).]

Palestra (kreik.), painipaikka, missä
antiikin kreikkalaiset harjoittivat myös
nyrkkeilyä ja hyppyjä.

Palestiina [-ī'-], oik. Giovanni
Pierluigi da P. (1526-94), it.
säveltäjä, suurin room.-kat. kirkkomusiikin
alalla. Toimi kirkkolaulun johtajana
Roomassa 1551-94. Kun Tridentin
kirkolliskokouksessa nousi kysymys
moniäänisen kirkkolaulun kieltämisestä, saattoi
P:n arvokas sävellystyyli ratkaisun
käymään taiteellisesti tyydyttävään
suuntaan. Tämän johdosta P. sai
kirkkomusiikkityylin uudistajan maineen.

Paletti (ransk.), ohut lauta tai levy
jolle taidemaalarit työskennellessään
asettavat värinsä — Palettiveitsi,
ohutteräinen taipuva veitsi, jolla
värejä kaavitaan paletilta tai asetetaan
paksuina kerroksina kankaalle.


Paletti.

Palgrave [pälgreiv], Sir Robert
Harry Inglis (1827-1919), engl.
taloustieteilijä. Julk. käsikirjan „Dictionary
of political economy" I-III (1894-99).

Palho ks. Hede.

Pali, sanskritin sukulaiskieli, jota
käytetään buddhalaisten kirkkokielenä
Ceylonissa, Birmassa ja Siamissa.

Palikainen, kartano Somerniemellä.

Palimpsesti (kreik.), pergamentti (tai
papyrus), josta entinen kirjoitus on
raavittu pois ja uusi kirjoitettu sijaan.

Palindromi (kreik.), sana, jolla on
toinen merkitys takaperin luettuna (ohra,
arho) tai sama merkitys kuin oikeinpäin
luettuna (akka); ylläesitettyyn seikkaan
perustuva sana-arvoitus.

Palingenesis (kreik.), uudestisyntyminen,
sielunvaellus. — Polveutumisopissa:
suvunkehityksen ilmeneminen yksilönkehityksessä.

Palinurus (kreik.). 1. Kompassin
eksymän määräyskoje. — 2. Langusti (ks. t.).

Palisa [-lī'-], Johann (1848-1925),
itäv. tähtitieteilijä. Löytänyt useita satoja
pikkuplaneettoja. Julk. tähtiluettelolta ja -karttoja.

Palisadi (ransk.), paaluvarustus.

Palisanteripuu, jakarandapuu (ks. t.).

Paliskunta, alueellinen joko koko tai
osan kuntaa käsittävä poronhoitajien
muodostama yhdyskunta poronhoidon
edistämiseksi. P:n jäsen on jokainen
poronomistaja, joka p:n alueella omistaa
poroja ja jonka poromerkki on p:n
merkkiluetteloon otettu. P:n asioista
huolehtii osakkaitten valitsema
poroisäntä. Kunkin kunnan p :t ovat
tavallisesti yhtyneet n. s. poronhoitoyhtiöksi,
jolle maaherra vahvistaa ohjesäännöt.

Palissy [-sī'], Bernard (1510-89),
ransk. keraamikko (savenvalajataiteilija), tunnettu
valmistamistaan n. s. Palissyn fajansseista,
jotka ovat koristetut luonnonmukaisilla eläin- ja
kasviaiheilla y. m.

Palja, leka (ks. t.).

Paljaaksihakkaus, hakkaustapa,
jolloin isommalta tai pienemmältä alalta
poistetaan kaikki puut, suuret ja pienet
ja jäljelle jätetään korkeintaan vanhan
metsän suojassa syntynyttä nuorennosta.

Paljakka, vuori Puolangan pitäjässä,
lähellä Hyrynsalmen rajaa, n. 20 km
Hyrynsalmen kirkolta länteen; 384 m yli
merenp.



PALESTIINA


1. Eläinmarkkinat. Nasaret.



2. Vedenjakelua nahkaleileihin.


PALESTIINA


3. Kalastusta Genesaretin järvellä.



4. Beduiinileiri.



5. Sionistinen juutalaissiirtola.




Paljasjalkaiset, munkkikunnat, joiden
jäsenet eivät käytä ollenkaan kenkiä tai
pitävät vain sandaaleja.

Paljassiemeniset (Gymnospermæ),
ne siemenkasvit, joiden siemenaineet ovat
paljaina litteän emilehden pinnalla;
vastakohta: koppisiemeniset (ks. t.).
P:ia ovat käpypalmut, ginkgo-puu ja
havupuut. — Nimitystä käytetään myös
Linnén kasvijärjestelmän Didynamia-luokan
Gymnospermia-lahkosta, jossa on
4-lohkoinen lohkohedelmä.

Paljetti (ransk.), pieni pukujen ja
viuhkojen koristeena käytetty
metallilevy, jonka keskellä reikä.

Paljousesineet (lat. res fungibiles),
sellaiset tavarat, joita kuten esim. viljaa,
lautoja, halkoja, suolaa, heiniä j. n. e.
ostetaan, vaihdetaan, myydään j. n. e.
määrätty paljous, ei siis määrättyjä esineitä,
vaan määräpaljous määrätynlaisia esineitä.

Palkansäästö. Kun virka, joka
tuottaa osallisuuden siviiliviraston leski- ja
orpokassaan, erityisiin laitoksiin
kuuluvain henkilöiden leski- ja orpokassaan,
Suomen kouluviraston eläkekassaan tai
Helsingin "Yliopiston eläkekassaan,
perustetaan tai joutuu avoimeksi, suoritetaan
virkaan kuuluvasta peruspalkasta asianomaiselle
eläkekassalle palkansäästö, joka vastaa
kolmen kuukauden peruspalkkaa. Jos virka
täytetään sinä aikana, jolta peruspalkka
on maksettava eläkekassalle, saa viran
haltija valtionvaroista
korvausta menettämistään palkkaeduista.
Korvausta maksetaan, jos virkaan
nimitetyllä on nimityksen tapahtuessa ollut
asianomaisen eläkekassan osallisuuteen
oikeuttava virka, menetettyjä
palkkaetuja vastaava määrä, muussa
tapauksessa puolet siitä (Laki erinäisille
eläkekassoille menevästä palkansäästöstä
7/5 1926; Asetus 7/5 1926).

Palkeala. 1. Kylä Raudussa. — 2.
Kreik.-kat. seurakunta Raudussa ja
osittain sen ympäristöpitäjissä.

Palkeet, mus. Urkujen p. täytetään
ilmalla suurten poikimien avulla, joita
urkujenpolkija tai sähkökone käyttää.
Harmonin p. käyvät pienillä jalkapolkimilla,
jotka soittaja itse saattaa liikkeeseen, tai
käsi vivulla, jonka käyttämiseen tarvitaan
eri henkilö, vrt. Lietsoin.

Palkin salmi on Ceylonin ja
Etu-Intian välillä, n. 100 km leveä.

Palkintolaina, palkinto-obligatsionilaina,
arpalaina. ks. Obligatsioni.

Palkisto, rakennustaiteessa
pystytukien, pylväiden ja pilarien
kannattamat vaakasuorat rakennusosat:
yhden tai useamman kivi- tai puupalkin
muodostama, tukensa levyinen
arkkitraavi, tämän päällinen ja
suunnilleen samankorkuinen friisi sekä
ylinnä edellisten kannattama, ulkonevan
katon osa, kattolista, räystäs.

Palkkapitäjä, prebendapitäjä,
pitäjä, josta saadut tulot käytettiin
piispan, tuomiokapitulin jäsenen,
jumaluusopin professorin tai koulunopettajan
palkkaukseen. P.-järjestelmä lakkautettiin
Suomessa 1865. — Palkkatila,
prebendatila, tila, jonka tulot ja
verot luovutettiin yliopiston ja
oppikoulujen opettajille ja virkamiehille
heidän palkkojensa parantamiseksi.
P.-järjestelmä lakkautettiin Suomessa 1923.

Palkkaus julkisesta virasta tai
toimesta on kansantalouden kannalta
erityinen laji työpalkkaa, eroten
varsinaisesta työ-p:sta siinä, että sen suuruus
ja ehdot eivät, niinkuin varsinaisen
työpalkan, mukaannu vapaan kilpailun ja
hintain vaihtelun mukaan, vaan ovat
ennakolta järjestetyt yleisillä
säännöksillä p:n erikoistarkoitusta varten.
Valtion virka- ja palvelusmiesten p. on
järjestetty 29/12 1923 annetulla lailla sekä
sen täytäntöönpanoasetuksella 31/1 1924.
Sen mukaan perus-p., johon yleensä
luetaan myös luontaisetujen arvo, on
jaettu suoritettavaksi 30 eri
palkkaluokassa. Korkeimmassa l.
I luokassa on vuosipalkka 100,000 mk.,
alimmassa l. XXX:ssä 10,000 mk. Eräistä
viroista ja toimista suoritetaan p:ta
viran tai toimen haltijan kanssa tehdyn
sopimuksen perusteella. Varsinaisen p:n
ohella suoritetaan n. s. perhelisää
X-XXX palkkausluokassa, t. s. kun palkka
on 43,500 tai sitä vähemmän, jos viran
tai toimen haltijalla on useampia kuin
yksi lapsi, joka on hänen elätettävänään
ja 16 v. nuorempi. Perhelisä on 1,200
mk. vuodessa ja maksetaan sitä yhdeltä
lapselta, jos lapsia on kaksi, kahdelta
lapselta, jos lapsia on kolme j. n. e.
— Vielä kuuluu palkkaukseen n. s. ikälisä,
jota myönnetään 5-vuotiskaudelta,
kerrallaan 4 % peruspalkasta ja 3 eri
kertaa, jos viran tai toimen haltija
nauttii peruspalkkaa I-XIV p.-luokassa J.
100,000-30,000 mk., sekä 4-vuotiskaudelta,
kerrallaan 4 % peruspalkasta ja 4 eri
kertaa, jos viran tai toimen haltija
nauttii peruspalkkaa XV-XXX
palkkausluokassa l. 28,500-10,000 mk.
Palkkaetuihin luetaan vielä eläke, armovuosi,
lahjapalkkio ja hautausapu. Eräissä
viroissa ja toimissa peruspalkkaukseen
sisältyy luontaisetuja, kuten vapaa



asunto. Nämä luontaisedut on arvioitu
v:n 1922 jälkipuoliskolla vallinneen
hintatason mukaan ja tämän arvion
perusteella on peruspalkkaa vastaavasti
vähennetty. Valtion viran tai toimen haltijalle
ei saa myöntää muita etuja kuin mitä
edellä sanotussa laissa on säädetty. —
Itsehallintoyhdyskuntain virka- ja
palvelusmiesten p:sta päättävät näiden
päätösvaltaa käyttävät elimet, kuitenkin niin,
että eräitten itsehallintoyhdyskuntain
virkamiesten prsta koskeva päätös on
Valtioneuvoston vahvistettava.

Palkkaussääntö, tavallisesti
asetuskokoelmassa julkaistu sääntö, jolla
jonkin viraston tai virkakunnan palkkaus
on vahvistettu. P:n nimitystä käytetään
30/1 1865 annetussa asetuksessa
palkollissäännöstä, jolla oli järjestetty
palkollisten ja isännän väliset oikeussuhteet.

Palkkavarateoria, se varsinkin
vanhan engl. vapaamielisen koulukunnan
omaksuma käsitys, että ne kansantaloudelliset
varat, joista palkat otetaan, ovat
kiinteä osa kansan varallisuuspääomaa.
Näin ollen voidaan muka palkkoja
korottaa ainoastaan vähentämällä työntekijäin
lukumäärää tai päinvastoin lisätä
työvoimia vain palkkoja alentamalla.

Palkki. 1. Suorakulmainen suora puu,
kivi tai rauta, joka kannattaa lattiaa,
kattoa, siltaa y. m. s. Rauta-p:t ovat
poikkipinnaltaan joko I-rautoja (ks.
Kuviorauta) tai levyistä ja
kulmaraudoista valmistettuja levypalkkeja.
Myös rautabetonisia preja käytetään. —
P:t ovat joko kaksitukisia tai
useampitukisia l. jatkuvia. Jatkuvaan p:iin
tehdään niveliä (nivel-p:t), jotta niiden
lujuus voitaisiin varmasti laskea. Saks.
insinööri Gerberin mukaan, joka tällaisen
laskutavan ensiksi esitti, nimitetään
nivel-p:ia myös gerber-p:ksi. — 2.
Heraldiikassa vinottain kilven vas.
yläkulmasta oik. alakulmaan kulkeva nauha.

Palkkinen, kartano, alk. Vehmaalla,
nyk. Lokalahdella, Kuului 1300- ja
1400-luvuilla Balkin suvulle.

Palkkio on korvaus työstä tai
toimesta, joka laadultaan on satunnaista.
— Ennen 29/l2 1923 annetun lain voimaan
tulemista useimpain valtion virka- ja
palvelusmiesten palkkaus oli jaettu
palkkaan ja p:oon, mutta sanotun lain
säännösten mukaan ei tehdä tätä eroa. —
Palkkiovirka, sellainen virka tai toimi,
josta palkkauksena aikaisemmin
suoritettiin vain palkkio.

Palko, kuiva, yhdestä emilehdestä
muodostunut, sekä liitesaumaa että emilehden
selkäsuonta pitkin aukeava hedelmä.

Palkokasvit (Leguminosæ), suuri
kaksisirkkaislahko, johon kuuluvat heimot
Mimosaceæ (mimoosat),
Cæsalpiniaceæ, (bresiljapuut) ja
Papilionaceœ (hernekukkaiset). Kukat
useimmiten perhomaiset, hedelmä palko,
lehdet kerrotut, korvakkeelliset. Juurissa
typen yhteyttämistä välittäviä bakteerinystyjä.
— Usein käytetään p.-nimitystä vain lahkon
pääheimosta, hernekukkaisista.

Palkollissääntö, 30/1 1865 annettu
palkkaussääntö isännille ja palkollisille.
Sitä, miestä tai naista, pidettiin sen
mukaan isäntänä, joka palkollisen oli
lailliseksi palkkausajaksi pestannut ja
hänen palvelustaan käytti sekä siitä
hänelle oli palkan määrännyt ja hänen
elatuksensa kustantanut. Palkollinen oli
se, mies tai nainen, joka määrättyä
palkkaa ja ruokaa tai niitä vastaavia etuja
vastaan isännälle oli ruvennut
vuosipalvelukseen tai kaupungissa
palvelukseen puoleksi vuodeksi tai
lyhyemmäksi ajaksi sillä ehdolla, että hän pysyy
palveluksessa tulevaan muuttoa ikään
asti. 1/6 1922 annetulla työsopimuslailla
p. kumottiin. Työsopimuslain säännökset
koskevat kaikkia työsopimuksia, joissa
toinen sopimuskumppani, työntekijä,
sitoutuu tekemään toiselle, työnantajalle,
työtä tämän johdon ja valvonnan alla
korvausta vastaan.

Palla (lat.), muinaisroomalalsten
naisten päällysvaate, neliskulmainen
vaatekappale, joka verhosi pään ja vartalon
taidokkaisiin poimuihin.

Palladio [-lā'-], Andrea (1518-80),
it. arkkitehti, myöhäisrenessanssin
huomattavimpia; saanut tuntuvaa vaikutusta
antiikista. Töitä: Vicenzan (ks. t., kuva)
basilika, Il Redentore-kirkko Venetsiassa,
palatseja ja huviloita. Julk. it. teoksen
„Arkkitehtuurista neljä kirjaa". P:sta
on saanut nimensä p.-tyyli.

Palladion (kreik.) (lat. palladium),
muinaisaikana Pallas-jumalattaren pyhä
kuva; nyk. pyhä esine, laitos tai
ominaisuus, jossa isänmaan menestys on
olennoituna.

Palladium, platinametalli, kem. merkki
Pd, at.-p. 106,7, om.-p. 11,9, sulamispiste
1,587°. Imee itseensä vetyä jo tav.
lämpötilassa, enimmin (jopa 900-kertaisen
painonsa) 100°:ssa. Tällaisena p:ia
käytetään orgaanisten yhdistysten
reduseeraamiseen.

Pallas, Atene-jumalattaren liikanimi.



Pallas, Peter Simon (1741-1811),
saks. tutkimusmatkailija ja luonnontieteilijä.
Hänen lukuisista tutkimusmatkoistaan on tärkein
se, minkä hän 1768-74 suoritti Katariina II:n
kannatuksella Kaukaasiaan ja Kaspiantakaiseen
Aasiaan. Julk. lukuisia tutkimuksia ja
matkakertomuksia.

Pallasjärvi, Pallastunturien
kaakkoispäässä oleva luonnonihana järvi.
Laskee Ounasjokeen.

Pallastunturit, tunturiryhmä Kittilän
ja Enontekiön rajoilla, korkein tunturi
Himmelriikki (ks. t.).

Pallea, väliliha, diafragma,
imettäväisten rintaontelon ja vatsaontelon
välillä oleva liikkuva lihas, ihmisellä
rintaonteloon päin kuperasti kaartunut.
P:n lävitse kulkevat aorta, ruokatorvi ja
alempi onttolaskimo. Sisäänhengitettäessä
supistuvat p:n lihakset, p. vetäytyy
alaspäin ja rintaontelo laajenee,
uloshengitettäessä p. kohoaa passiivisesti
ennalleen ylöspäin, jolloin rintaontelo
pienenee.

Palliatiivinen l. symptomaattinen
on hoitotapa, joka ei pyri poistamaan taudin
todellista syytä, vaan ainoastaan lieventämään
sen tuskallisia tai muuten haitallisia oireita.

Pallin [-ī'n], Johan Rudolf
(1830-1910), ruots. koulumies. Julk. historian
oppikirjoja, joita suomennettu.

Pallium (lat.). 1. Roomal.
vaipantapainen päällysvaate, tav. valkoinen
kuten kreikkalaisillakin. P. on myös
kat. arkkipiispojen virkapukuun kuuluva
kuudella ristillä koristettu villakaulus.
— 2. Anat. Isojen aivojen katto ja
sivuseinät.

Pall Mall Guzette [pel mel gäze't],
lontoolainen vapaamielinen iltalehti, per.
1865, yhtyi 1921 The Globeen, sulautui
1923 The Evening Standardiin.

Pallo, kappale, jota rajoittavan pinnan
(p.-pinnan) kaikki pisteet ovat yhtä


Pallo. Erilaisia pallonsektoreita. 1 ja 2 kartion
vaipan ja kalotin rajoittamat, 3 kahden kartion
vaipan ja vyöhykkeen rajoittama; 1:n
muodostavat kartio ja pallonsegmentti. K kartion
vaippa (ulkopinta), k kartion vaippa (sisäpinta),
S kalotti, v vyöhyke.

etäällä (p:n säteen etäisyydellä)
määrätystä avaruuden pisteestä, p:n
keskuksesta l. keskipisteestä.
P:n pinnan kahden pisteen yhdistysjana
on p:n jänne; keskuksen kautta
kulkeva jänne sen lävistäjä
(halkaisija), joka on pituudeltaan = 2 sädettä.
Säteen päätepisteestä sädettä vastaan
kohtisuoraan kulkeva taso on p:n
tangenttitaso; sillä ja p:lla on
vain yksi yhteinen piste. Jokainen p:n
ja tason leikkauskuvio on ympyrä; jos
siihen sisältyy p:n keskus, niin sitä
sanotaan p:n isoympyräksi (sen
säde on = p:n säde, muiden
leikkausympyräin pienempi). Kolmen toisiaan
leikkaavan isoympyränkaaren muodostama
kuvio on p.-kolmio. — Tason
leikkaama p:n osa on p:n-segmentti,
kaareva pinta kalotti; kahden
yhdensuuntaisen tason erottama osa
katkaistu p:n-segmentti, kaareva
pinta vyöhyke (zooni). Sellaista p:n
osaa, jota rajoittaa kartio, kärki p:n
keskuksessa, tai kaksi kartiota, joilla on
yhteinen akseli ja kärki p:n keskuksessa,
sanotaan p:n-sektoriksi; tämän
yhtenä rajapintana on joko kalotti tai
vyöhyke. — P.-telkin on kahden
isoympyrän ja näiden välisen p.-pinnan
rajoittama kiilamainen kappale. Jos p:n
ajatellaan syntyneen puoliympyrän
pyörähtäessä halkaisijansa ympäri, niin tätä
halkaisijaa sanotaan p:n akseliksi,
tämän päätepisteitä p:n navoiksi ja
itse puoliympyrän kaarta eri asennoissaan
p:n meridiaaneiksi. Puoliympyrän
eri pisteet piirtävät p:n leveys- l.
paralleelipiirit, sen keskipiste
p:n ekvaattorin. Pisteen asema
p:n pinnalla ilmoitetaan näiden avulla
(p.-ko'ordinaatoin)
kulma-asteissa nollameridiaanista (pituus,
longitudi) ja ekvaattorista (leveys,
latitudi) alkaen. — Jos p:n säde on
r ja vastaavan segmentin (tai katkaistun
segmentin) korkeus k, niin pallon pinta
a = 4πr2 ja tilavuus v = 4 / 3 πr3, vyöhykkeen
ja kalotin pinta a = 2πrk, sektorin tilavuus
v = 2 / 3 πr2k, segmentin v = πk2 (r 1 / 3 k).

Palloaberratsioni ks. Linssi.

Pallohuone, pallopeliä varten
varustettu rakennus. Versailles'n p. on tullut
kuuluisaksi istunnosta, jonka kansalliskokous
istuntohuoneestaan häädettynä piti siellä
20 p. kesäk. 1789.

Pallokartta, karttapallo (ks. t.). —
Pallolaakeri, kuulalaakeri. ks.
Laakeri. — Pallopoiju, väylää
tai muuta erityistä paikkaa osoittava, veden
pinnalla kelluva merimerkki, jonka
vedenpäällinen osa on pallonpuoliskon
muotoinen.




Pallopäävalas, grind-valas (ks. t.).

Pallotrigonometria ks. Trigonometria.
— Palloylijäämä, sfäärinen eksessi,
se astemäärä, minkä verran pallokolmion kulmain
summa kohoaa yli 180°. Pallokolmion pinta-ala
on p:n funktsioni.

Palloäänestys, balloteeraus (ks. t.).

Palm, August (1849-1922), ruots.
räätäli, sos.-dem. liikkeen alkuunpanija
Ruotsissa (1881). — Palm, Johann
Philipp (1768-1806), saks. kirjakauppias.
Napoleonin ammuttama, koska oli kustantanut
lentokirjasen „Deutschland in seiner tiefen
Erniedrigung".

Palma. 1. Baleaarien pääkaup.,
Espanjassa, Mallorcan etelärannikolla.
Goottilainen tuomiokirkko. Hyvä satama;
viinin ja etelänhedelmien vientiä. 80,000 as.
— 2. Luoteisin Kanarian saarista.

Palma, Giacomo (1480-1528),
tunnettu nimellä Palma Vecchio, it.
taidemaalari, venetsialaisen koulun
etevimpiä. Hänen pääteoksensa ovat
uskonnollisten kuvien ohella rehevien,
kultatukkaisten venetsiattarien ihannoituja,
väritykseltään lämpimiä muotokuvia.


Palma Vecchio: Violante.

Palmær [-mē'r], Vilhelm (s. 1868),
ruots. kemisti, tutkinut fys. kemian alalta
m. m. veden dissosiatsionia ja elektrolyyttisen
liukenemispaineen riippuvaisuutta atomin
järjestysnumerosta alkuaineiden periodisessa
järjestelmässä.

Palmberg [-bärj], Albert Julius
(1831-1916), suom. lääkäri, terveydenhoidon alalla
monipuolisesti ansioitunut. Julk. m. m. „Terveysoppi
ja sairashoidon käsikirja" (1880) ja „Allmän
hälsovårdslära" (1889).

Palmblad [-ād], Wilhelm
Fredrik (1788-1852), ruots. kirjailija,
kreikan prof. Upsalassa 1835-52. P. oli
toimeliaimpia fosforisteja, julk. novelleja sekä
romaanit „Familjen Falkenswärd" ja
„Aurora Königsmark och hennes slägt".

Palme, Sven (s. 1854), ruots.
vakuutusmies, henkivakuutusyhtiö Thulen
johtaja v:sta 1888. Hänen poikansa, lupaava
historiantutkija Olof Palme
(1884-1918) kaatui Suomen vapaussodassa.

Palmén [-ē'n], Ernst Gustav
(1849-1919), suom. historiantutkija, vapaaherra,
J. Ph. P:n poika. Pohjoismaiden historian prof.
1884-1911, valtiopäivillä ja Eduskunnassa 1877-1909,
pankkivaltuusmiesten puheenjohtaja 1907-18,
Kansanvalistusseuran puheenjohtaja 1906-08,
„Oman Maan" 1:sen painoksen päätoimittaja.
Teoksia: „Historisk framställning af den
svensk-finska handelslagstiftningen från Gustaf
Vasas regering till 1766", „Suomalaisen
Kirjallisuuden Seuran viisikymmenvuotinen
toimi ynnä suomalaisuuden edistys 1831-81",
„Helsinki 1800-1900" I, „Antti Chydenius",
J. Ph. P:n elämäkerta. [Suom. Tiedeakatemian
esitelmät ja pöytäkirjat 1921.]


E. G. Palmén.

— Palmén, Evert (s. 1857),
J. Ph. P:n poika, vuorineuvos, vapaaherra.
Toiminut opettajana Polyteknillisessä Opistossa,
intendenttinä Teollisuushallituksessa, Forssan
tehtaiden johtajana 1899-1919. — Palmén,
Fanny (1842-1905), J. Ph. P:n tytär, suom.
filantrooppi, Konkordia-yhdistyksen
perustajia. — Palmén, Johan Axel
(1845-1919), suom, eläintieteilijä, J. Ph. P:n poika.
Helsingin Yliopiston eläintieteen prof. 1882-1908,
lintutieteilijä ja vertailevan anatomian tutkija sekä
harvinaisen etevä ja innostava opettaja. Tutkimuksellaan
,,Über die Zugstrassen der Vogel" (1876) hän uudisti


J. A. Palmén.



kokonaan tieteellisen käsityksen lintujen
muuttomatkoista. Perusti omilla varoillaan
eläint. tutkimuslaitoksen ensin Espoon Lövön
saarelle, sitten sen seuraajaksi Tvärminnen
eläint. aseman (ks. Tvärminne), jonka
testamentillaan lahjoitti Helsingin
Yliopistolle. Johti Kuollan retkikuntaa
(ks. t.). Toimi tarmolla Suomen kartaston
aikaansaamiseksi. — Palmén, Johan
Philip (1811-96), laki- ja virkamies,
vapaaherra. Tuli roomal. ja Venäjän oikeuden
prof:ksi 1844 sekä viran tultua uudesti
järjestetyksi rikos- ja valtio-oikeuden 1853,
siviili- ja roomal. oikeuden 1858, senaattoriksi
1867, Kirkollistoimituskunnan päällikkönä
1868-71, prokuraattorina 1871-77, v. t.
sijaiskanslerina 1873-96, Talousosaston
varapuheenjohtaja 1877-96. Teoksia: „La'in
opillinen käsikirja", ,,Suomen suuriruhtinakunnan
perustuslait" (suomen:t) sekä tieteellisiä
tutkimuksia. [Palmén (ruots., 1915-17).]


J. Ph. Palmén.

Palmer ks. Selborne.

Palmer [pāmə], Edward Henry
(1840-82), engl. orientalisti. Julk. m. m.
arabian kieliopin ja persian sanakirjan.

Palmerston [pāməstən], nyk.
Darwin, satamakaup. Austraalian
pohjoisrannikolla Port Darwinin lahden
rannalla, Pohjoisterritorion pääkaup. 1,000 as.

Palmerston [pāməstən], Henry
John Temple (1784-1865), engl. valtiomies,
viscount; ensin tory, v:sta 1828 whig.
Sotaministerinä 1809-28, ulkoministerinä
1830-34, 1835-41 ja 1846-51, sisäministerinä
1852-55, pääministerinä 1855-58 ja 1859-65.

Palmetti (ransk.), alk. palmun
lehvästöä muistuttanut koristusaihe.

Palmfelt, August Fredrik
(1767-1814), kenraali. Suomen sodassa 1808
ensim. prikaatin päällikkönä; taivutti
Gripenbergin antautumaan Selvissä.
Nimitettiin 1812 Suomen sotaväen tarkastajaksi
ja oli hallituskonseljin jäsenenä.

Palmgren [-ēn], Axel (s. 1867),
Suomen Työnantajain Keskusliiton toimitusjohtaja,
varatuomari. Kauppa- ja teollisuusministerinä
1924-25. — Palmgren, Rolf (s. 1880),
suom. luonnontutkija, Korkeasaaren eläintarhan
intendentti v:sta 1910, valtion luonnonsuojeluvalvoja
v:sta 1924. Julk, m. m.: „Luonnon lapsia" I, II,
„Luonnonsuojelu ja kulttuuri" I, II (suomen:t).
— Palmgren, Selim (s. 1878), suom.
säveltäjä ja pianisti, toiminut orkesterinjohtajana
Turussa 1909-12 ja sävellysopettajana Amerikassa
(Rochesterissa) 1923-26. Sävellyksiä: orkesterisarja
„Vuodenajat", näytelmämusiikki satunäytelmään „Tuhkimo
ja kuninkaantytär", 2 pianokonserttoa, ooppera
„Daniel Hjort", mieskuorolauluja y. m. Puoliso
ks. Järnefelt, Maikki.


Selim Palmgren.

Palmiini, puhdistettu kookosrasva.

Palmitiini, palmitiinihapon (C15H31.
COOH) glyseriiniesteri, luonnonrasvojen
pääaines, joka saippuoitaessa hajautuu
p.-hapoksi ja glyseriiniksi. P.-happo ja
steariinihappo ovat steariinikynttiläin
pääainekset. Sekä p. että p.-happo
sulavat n. 62-63°:ssa.

Palmqvist, Wäinö Gustaf (s. 1882),
suom. arkkitehti. Rakennuttanut m. m.
Ostrobotnian, Lackmanin ja Hufvudstadsbladetin
liiketalot, Seurakuntatalon sekä asuinrakennuksia
Helsinkiin, Padasjoen kirkon, tehdas- y. m.
rakennuksia maaseudulle.

Palmskiöld [-šöld], Elias
(1667-1719), ruots. arkistovirkamies. Keräsi
ja kopioi laajan kokoelman asiakirjoja
(nyk. Upsalan yliopiston kirjastossa);
niiden joukossa keskiaik. Turun piispojen
luettelo, n. s. ,,P:n katkelma".

Palmstierna [-šärna], Erik
(s. 1877), ruots. sos.-dem. poliitikko, alk.
meriupseeri, vapaaherra, Meriministerinä
1917-20, jolloin 1918 pidätti kenraali
Mannerheimin puolustautumiskäskyn
Ahvenanmaalla oleville valkokaartilaisille,
ulkoministerinä 1920, sitten lähettiläänä
Lontoossa.

Palmstruch [-struk], Johan
(1611-71), Ruotsin pankkilaitoksen perustaja.
Avasi Tukholmassa 1657 pankin, joka
lakkautti maksunsa 1668.

Palmukakut, palmukakkujauhot,
öljypalmunsiemenistä öljyä valmistettaessa
saatu kellervänharmaa tai ruskea,
tummapilkkuinen väkirehu; sisältää n. 12,5 %
muuntuvaa valkuaista. P. vaikuttavat
kovettavasti voin ja silavan laatuun.

Palmupuu, palmyrapuu, useiden
palmulajien puuaine. Tavallisin on
kookospalmun kellanruskea, tummajuovainen



puu; taatelipalmun puu on vanhan
tammipuun väristä. Seebrapuu on
juovaista p:ta.

Palmusunnuntai, sunnuntai ennen
pääsiäisjuhlaa. Saanut nimensä
evankeliumitekstistä, jossa kerrotaan Jeesuksen
ratsastamisesta Jerusalemiin kansan
heittäessä palmunlehviä hänen tielleen.

Palmut (Palmæ), n. 1,200 lajia
käsittävä yksisirkkaisheimo, useimmat lajit
troopillisia leimakasveja, eräät subtroopillisia.
P. ovat tav. solakkarunkoisia haarattomia puita
(rottingit liaanimaisia, kiipeileviä). Lehdet
muodostavat tuuhean latvuksen, ovat puhjetessaan
ehytlaitaisia, mutta liuskoittuvat myöhemmin
viuhkamaisesti (viuhkapalmut) tai
sulkamaisesti (sulkapalmut). Kukintona
tav. haarainen puikelo, kukat pienet, useimmilla
1-neuvoiset, hedelmämarja, luumarja tai pähkinä.
Siemenvalkuainen suuri, us. luumainen tai
sarveismainen. — P:sta saadaan, paitsi
syötäviä hedelmiä, teknillisesti arvokasta
puuainetta, vihanneksina syötäviä nuoria lehtiä
(palmukaali), varteen kairatuista rei'istä
tai katkaistuista kukinnoista vuotavaa sokerinpitoista
nestettä, josta valmistetaan palmusokeria
ja palmuviiniä, varren ja lehtien syistä
punorita-ainetta. — Useita lajeja viljellään
koristuskasveina (viuhka-p:ja  Kentia, Limstona,
Thrinax; sulka-p:ja Phænix, Cocos).
Euroopassa kasvaa luonnonvaraisena vaivais-p.
(ks. t.) ks. myös Kookospalmu, Taatelipalmu,
Öljypalmu, Saagopalmu, Arekapalmu, Palmyrapalmu,
Rottinki, Vahapalmu.

Palmuvaha ks. Vahapalmu.

Palmuöljy, palmurasva, palmuvoi,
öljypalmun hedelmämallosta ja siemenvalkuaisesta
saatava kiinteä, voin kaltainen rasva, Raaka-ainetta
saippua-, kynttilä- ja margariiniteollisuudessa
tropiikeissa p. sellaisenaan voina.

Palmyra, muinainen kaup. Syyrian
erämaan keitaassa,, nyk. Tadmurin
kylä. P:lla, joka oli Välimerenmaiden
ja Eufratin laakson välisen karavaani
kaupan keskus, oli kukoistuskautensa
200-luvulla j. Kr. Roomasta suhteellisen
riippumattomana se vallitsi laajaa valtakuntaa
(vrt. Zenobia); roomalaisten hävittämä
272. Auringontemppelin ja hautaraunioita.

Palmyrapalmu (Borassus flabelliformis),
Intiassa ja troopillisessa Afrikassa kasvava
viuhkapalmu, josta saadaan palmuviiniä ja -sokeria;
p:n lehtiä käy tettiin ennen Intiassa kirjoituspaperina

Palnatoke, tansk. satusankari.

Palohaavat. Lieviä p:ja hoidetaan
sirottamalla niihin talkkia tai
peittämällä ne kalkkilinimenttikääreellä.
Laajemmat, hengenvaarattomatkin p. vaativat
lääkärinhoitoa. Vaikeissa tapauksissa pidetään
potilasta vesikylvyssä, jopa viikkomääriä.

Paloheimo, Hjalmar (1864-1919),
alk. Brander, liikemies, alk. pappi,
maanviljelysneuvos. Per. ja johti us.
riihimäkeläisiä ja loppelaisia liikeyrityksiä,
omisti Santamäen kartanon. Senaattorina 1918.
— Paloheimo, Karl Alfred
(s. 1862), vakuutusmies, fil. toht, Hj. P:n
veli. ,,Pohjolan" toimitusjohtaja v:sta 1891.


Hj. Paloheimo.

Palohuvennus, palohukka on se
metallin vähentyminen, mikä syntyy sitä
kuumennettaessa tai sulatettaessa hapen yhtyessä
metalliin ja muodostaessa kuonaa.

Palohälytys, palokunnan
,,liikekannallepanomerkki". Hiljainen
p. tapahtuu paloasemalla tai palokuntalaisten
kodeissa ja työpaikoilla olevilla
sähkökelloilla, palolennättimellä y. m.
Paloasemalla syttyy yöllä samalla n. s.
hälytysvalaistus. Äänekäs p. tapahtuu
sähköisireenillä, höyrypillillä, palotorvella,
kirkonkellolla t. m. s., ennenvanhaan
muutamissa kaupungeissa rummunpärrytyksellä.
jopa tykinlaukauksilla. — P:stä ja
paloilmoituksen nopeudesta tav. riippuu,
saadaanko tulipalo alkuunsa sammutetuksi,
vrt. Palokello.

Palojoki. 1. Muonionjoen lisäjoki
vasemmalta, Ounasjärvestä länteen. P:n
laskukohdassa Muonionjokeen on
Palojoensuun kylä. — 2. Vantaanjoen
lisäjoki vasemmalta. — 3. Aleksis Kiven
syntymäkylä Nurmijärvellä.

Palojärjestys, palosääntö,
kaupunki-, kauppala- ja taajaväkistä
yhdyskuntaa tai muuta asutuskeskusta varten
vahvistetut säännöt, joita tulipalovaaran
välttämiseksi on noudatettava rakennusten
hoidossa, tulenarkojen aineiden käsittelyssä
y. m. P:n noudattamista valvotaan toimeenpanemalla
palokatselmuksia, (palosyynejä, palotarkastuksia).



Palokalut. Tärkeimmistä p:istä
mainittakoon: ruiskut: käsivoima-,
höyry-, sähkö-, moottori- ja autoruiskut;
letkut liittimineen, jakoliittimineen
ja säännösteltävine ja suljettavine
suihkuputkineen; erilaiset tikapuut,
kuten haka-, jatko-, veto-, konetikapuut;
pelastusvälineet, kuten pelastusköydet,
hyppäyspurjeet y. m.; raivaustyövälineet,
kuten kirveet, rautakanget, happiliekkileikkaajat,
nostotaljat, murtoraudat; savusuojalaitteet:
savunaamarit ja savukoneet; valaistusvälineet:
sähkölyhdyt, tulisoihdut ja valonheittäjät y. m.
sekä n. s. pikkukalusto: sankoruiskut,
letkusiteet, letkupaikat, muunnosliittimet,
varoitustorvet y. m.

Oman ryhmänsä muodostavat n. s. ensiapu-p:t.
Kodeissa, tehtaissa, lautatarhoissa y. m. on tärkein
ensiapulaite vedellä täytetty palosanko,
vesitynnyri sankoineen tai vedellä täytetty
sankoruisku. Auttotalleissa ja muualla,
missä on öljyjä, on ensiapulaitteena
laatikollinen hienoa, kuivaa hiekkaa ynnä
lapio. Missä on vaaraa, että ihmisen
päällä olevat vaatteet voivat syttyä
tuleen, on ensiapulaitteena sammutushuopa,
johon käärimällä tuli saadaan tukahdutetuksi.
— Myös on olemassa erilaisia kemiallisia kojeita.
— Erikoisryhmänsä muodostaa vielä
metsäpalokalusto, johon kuuluvat lapiot,
kuokat, kirveet, vesisangot, sankoruiskut,
vieläpä kevyet kannettavat paloruiskutkin.
— Itsetoimivista palosammuttislaitteista ks.
Sprinkleri.

Palokatselmus ks. Palojärjestys.

Palokello, hälytyskello, jolla
ilmoitetaan tai joka itsetoimivasti ilmoittaa
tulen olevan irti. Maaseudulla käytetään p:na
kirkon- ja ruokakelloja. Kaupungeissa
käytetään katujen varsille sijoitettuja
sähkömerkinantolaitteita; yleisimmässä
järjestelmässä p:t ovat yhdistetyt
virtapiiriin perättäin (sarjaan); itse p. on
koneisto, joka nappia painamalla saadaan
käyntiin ja lähettää" paloasemalle
morsemerkkien kaltaisia virtasysäyksiä, joiden
nojalla tiedetään, mistä hälytys on
lähtöisin. — Itsetoimivissa piissä tavallisesti
yhdistettynä oleva sähkövirta (lepovirta)
katkeaa helpostisulavan juotosliitoksen
sulaessa kuumuudesta, jolloin
hälytysvirta yhdistyy releen avulla.

Palokki, tehdaskylä Heinävedellä
Palokinkosken varrella.

Palokoukku, palohaka, palokeksi,
tulipalon sammutusväline, jossa
on luja, tav. vetoköyden kiinnittämiseksi
renkaalla varustettu rautakoukku ja siinä
pitkä puuvarsi. P:lla palavat
rakennukset vedetään hajalle.

Palokuja, palosola, vanhan
rakennussäännön mukaan vaadittu
puurakennusten väliin tulipalon varalta
jätetty, liikenteeseen käyttämätön kuja.

Palokunta, järjestetty, harjoitettu,
palokalustolla ja yhteisellä tunnusmerkillä
(tav. virkapuvulla) varustettu
miesjoukko tulensammutusta varten. Sen
mukaan millä perusteilla miehet kuuluvat
p:aan, erotetaan: palkatut, vapaaehtoiset
ja pakko-p:t. Palkatut p:t voivat olla
vakinaisia tai puolivakinaisia.
Vakinainen p. on lomalla "olevia lukuunottamatta
aina palveluksessa ja siis tulipalon sattuessa
heti lähtövalmiina. Puolivakinaiset
palokunnat samoinkuin vapaaehtoiset ja
pakkopalokunnat ovat palveluksessa vain
harjoituksissa ja tulipaloissa. Erikois-p:ia
ovat sotilaispalokunnat, tehdaspalokunnat
y. m. — P:n työyksikkönä tulipalossa on
ryhmä. Isommat p:t ovat jaetut useampiin
taisteluyksikköihin, joukkueisiin. (Myös muita
nimityksiä käytetään.) Muutamissa, p:issä on myös
erikoisosastoja, esim. pionieeriosasto
vaikeampia murto- ja raivaustöitä varten.

Palokärki (Dryocopus martius),
suuri (45-50 cm pitkä) musta tikka, koiraan
päälaki, naaraan niska punainen. Pesä useimmiten
ontossa petäjässä, sen aukko soikea eikä pyöreä
kuten muiden tikkojen. Vahingoittaa joskus
rakennuksia hakkaamalla niihin kolojaan. Yleinen
koko maassamme.


Palokärki.

Palolomato (Eunice viridis), Samoa-,
Fidži- y. m. Tyynenmeren saarten koralliriuttojen
koloissa asustava merisukamato; sen takaosa, joka
on täynnä sukusoluja, irtautuu koloihin jäävästä
etuosasta ja uiskentelee valtoimena meressä.
Suunnattomin joukoin uiskentelevia p:ja alkuasukkaat
keräävät ravinnokseen.


Palolomato.

Palomaa, Matti Herman (s. 1871),
kemisti, professori Turun Suom. Yliopistossa.
Julk. tutkimuksia orgaanisista eetterimäisistä
yhdistyksistä ja reaktsioninopeudesta.



Palomuuri, palovarjeluksen vaatima
naapurista tai naapurihuoneesta uhkaavan
palovaaran torjumiseksi rakennettu tukeva
ja riittävän korkea ja laaja välimuuri.
Täydellisessä p:ssa ei ole aukkoja,
epätäydellisessä on palo-ovilla ja
-luukuilla suojattuja ovi- ja ikkuna-aukkoja.

Paloniemi, maatila Lohjalla.
Linnamainen päärakennus v:lta 1897.

Palo-ovi, palomuurin oviaukkoja
sulkeva 2-, 3-kertaisista, tav. kyllästetyistä
laudoista tehty ja rautalevyllä päällystetty
tai kokonaan raudasta tehty ovi; p. on joka
puolelta 10 cm suurempi kuin oviaukko.
Rautaiset p:t riippuvat kaltevalla kiskolla
ja sulkeutuvat itsestään, kun lämpö nousee
70°:seen, jolloin n. s. sprinklerlukko sulaa
ja ovi pääsee sulkeutumaan.

Palopermanto, kivisessä asuinrakennuksessa
palamaton 7 cm:n tiilinen tai 5 cm:n betoninen
kerros, joka erottaa varsinaiset asuinhuoneet
niiden päällä olevasta, kattoon kuuluvasta
puurakenteesta tai ullakkohuoneista.

Paloposti, hydrantti, on
vesijohdon haarautuma, jonka päähän paloletku
kiinnitetään. Kokous- y. m. huoneissa
on letku usein valmiina p:iin kiinnitettynä.
Kaduilla on palopostien väli n. 75 m; ne
ovat sijoitettuina erikoiseen kaivoon
kadunpinnan alle.

Palopurje, tulipalossa käytettävä
kangaspurje, joka rakennukselle tai muulle
levitettynä ja kasteltuna estää tulen
leviämistä.

Paloruisku. Kreik. Ktesibioksen n.
250 e. Kr. keksimä paloruisku joutui
unohduksiin, kunnes 1300-luvulla alettiin
jälleen rakentaa yksinkertaisia
käsiruiskuja. Varsinainen paineruisku
tuli käytäntöön vasta 1518 augsburgilaisen
kultasepän Anton Platnerin keksimänä. Vasta
1672 amsterdamilainen van der Heide rakensi
täydellisemmän p:n, jossa oli ilmakupu,
johtoletku ja imulaite. V. 1829 rakensivat
ruots. John Ericsson ja engl. Braithwaite
Lontoossa ensim. höyryruiskun. Nyk. on
moottoriruisku alkanut tulla käytäntöön.
Myöskin hiilihapporuiskut sekä käsi- että
ratas-(reki-)ruiskuina ovat tulleet
yleiseen käytäntöön.

Palos [pā-], pieni kaup.
Etelä-Espanjassa, lähellä Cadizin lahteen
laskevan Rio Tinto-joen suuta. P:n satamasta
Kolumbus lähti 1492 sille retkelle, jolla
löysi Amerikan.

Palosaari (ruots. Brändö),
mannermaahan niemeksi yhtynyt meren saari
Vaasan kaupungin alueella. Teollisuuslaitoksia
(puuvillatehdas, saippuatehdas, konepaja y. m.),
satama. vrt. myös Brändö.

Palosola, palokuja (ks. t.).

Palosuojelus, järjestelmällinen
toiminta tulenvaaraa vastaan.
P.-toimintamuotojen pääryhmät ovat:
ehkäisevä palosuojelua ja palosammutus.
Ehkäisevään p:een kuuluvat ne
ennakkotoimenpiteet, joiden tarkoituksena
on estää tulta irtipääsemästä tai vähentää
irtipäässeen tulen vaarallisuutta,
ennenkaikkea sen levenemismahdollisuuksia
ja sen tuottamaa hengenvaaraa. Esim.
ehkäisevästä palosuojeluksesta: puistot
ja leveät puistokadut kaupungeissa,
tultakestävät porrashuoneet, väliseinät ja
-permannot kivitaloissa, syttymätön tai
vaikeasti syttyvä katonpäällystys,
vahvistetut savu johdot puuosien lähistöllä,
palomuurit, rakennusten ja varastojen
paloturvallinen ryhmittely, varolaitteet
sähköjohdoissa ylikuumenemista vastaan,
erikoiset varokeinot (esim. sprinklerit)
tulenvaarallisissa varastoissa ja tehtaissa
y. m., varaseinämät, savutuuletusaukot,
palovartiosto y. m. teattereissa,
varauloskäytävät, hälytyslaitteet ja
uloskäytäville ohjaavat osoitekirjoitukset ja
-lamput kokous- ja -juhlahuoneistoissa,
hotelleissa y. m., tulenkäyttelyohjeet
vaarallisessa ympäristössä,
ensiapupalokaluston ja veden valmiina pitäminen
tulen alkuunsa tukahduttamiseksi,
helposti syttyvien aineiden, koristeiden
y. m. kyllästäminen syttyväisyyttä
vähentävällä aineella, palovartioiminen,
palotarkastukset, nuohous j. n. e.
P:sta huolehtivat osaksi valtio,
kunnat ja muut itsehallintoyhdyskunnat,
osaksi vapaaehtoiset järjestöt, Suomessa
esim. Suomen Palosuojelusyhdistys (per.
1921) sekä vapaaehtoiset palokunnat ja
niiden liitto, Suomen Yleinen Palokuntaliitto
(per. 1910), osaksi palovakuutuslaitokset,
osaksi teollisuuslaitokset,
talonomistajat y. m. Lisäksi on jokainen
kansalainen velvollinen varomaan tulen
irtipääsyä, ilmoittamaan palokunnalle ja
vaarassa olijoille, jos huomaa tulen
päässeen irti, auttamaan tarvittaessa
sammutus- ja pelastustyössä, kuulumaan, jos
kunnan palosäännössä niin määrätään,
kunnan yleiseen palokuntaan sekä
luovuttamaan kuljetus- ja tiedonantovälineitä,
palokalustoa ja vettä käytettäväksi
tulensammutuksessa.

Jo roomalaisilla oli palokuntia ja paloruiskuja.
Vanhimmat palosäännöt ovat 1200-luvulta.



PALOSUOJELUS


1. Sankoruisku, ensim. työase
pienessä tulipalossa.


2. Pienen maalaiskylän palokalusto. Rattailla ruisku,
60 m letkua, raivaustyöaseita ja 10 paloämpäriä.


3. Palokuntalainen
savunaamareineen.


4. Tynnyriruisku, mukana ensiapuun tarvittava vesi.


5. Metsäpalokalustoa.


6. Auton perässä kuljetettava moottoriruisku.


PALOSUOJELUS


7. Paloautto, jossa on 1000 litraa minuutissa
syöksevä ruisku ja 300 l:n hiilihapporuisku.


8. Konetikapuut kohoamassa pystyyn auton
moottorin nostamina.


9. Tammisaaren V. P. K. kalustoineen.


10. Viipurin vakinaisen palokunnan pääpaloasema auttoineen; vasemmanpuoleisissa kiinteät
ruiskut, oikeanpuol. erilliset, perässä kuljetettavat moottoriruiskut.



Järjestettyjä palokuntia alettiin perustaa
1700-luvulla. Suomessa on palosääntöjä
1500-luvulta. Turun vapaaehtoinen palokunta
perustettiin 1838 ja Helsingin vakinainen
palokunta 1861. [Pesonen, „Tulenvaara ja
sen torjuminen" (1920); aikakauslehti
„Palovartija".]

Palosääntö ks. Palojärjestys.
— Palotarkastus ks. Palojärjestys.

Palovakuutus, vakuutustoimen haara,
jonka tarkoituksena on tulipalon tai
siihen verrattavan tapahtuman omaisuudelle
tuottaman taloudellisen vahingon korvaaminen.
Jakautuu kiinteistö- ja irtaimistovakuutukseen.
Toiselta puolen erotetaan siviilivakuutus
(asuinrakennukset ja yksityisten omistama
irtaimisto), tavaravakuutus (esim.
tavaravarastot), teollisuusvakuutus
(teollisuuslaitokset koneineen, raaka-aine-
ja valmiine varastoineen) ja maatalousvakuutus
(maatalousrakennukset, koneet, vilja, heinät y. m.).
Keskeytymisvakuutuksen tarkoituksena
on korvata ne välilliset tappiot, jotka johtuvat
tulipalon aiheuttamasta liiketoiminnan keskeytymisestä.
Tätä samoinkuin metsä-p:ta (ks. t.)
pidetään erityisenä vakuutushaarana. —
Vakuutusmaksu kannetaan joko vakuutusta tehtäessä
arvioidun vahingonvaaran suuruuden perustalla
tai vasta toimikauden päätyttyä todella ilmenneen
tarpeen mukaan, viimemainittu eräissä
keskinäisissä yhtiöissä.

Vanhin vielä toimiva p.-laitos Suomessa on
Suomen Kaupunkien Yleinen Paloapuyhdistys
kaupunkikiinteistöjä varten. Vastaava laitos
maaseutua varten on Suomen Maalaisten
Paloapuyhtiö, joka vakuuttaa sekä kiinteistöjä
että irtaimistoa, ja kaupunkien irtaimistoa varten
Kaupunkien Paloapuyhdistys Irtaimistoa varten.
Sen jälkeen perustettiin osin määrätynlaatuista
omaisuutta vakuuttavia paloapuyhdistyksiä, kuten
Suomen Sahanomistajain Paloapuyhdistys,
Suomen Teollisuudenharjoittajain Keskinäinen
Paloapuyhdistys, Suomen Evankelisluterilaisten
Seurakuntain Paloapuyhdistys y. m., osin
paikallisia paloapuyhdistyksiä, nim. neljä läänin-
ja n. 300 pitäjänyhtiötä. Uudempia yleisiä
keskinäisiä p.-laitoksia on m. m. Keskinäinen
Vakuutuslaitos Sampo, joka harjoittaa myös
muuta vakuutusta. Keskinäisten p.-laitosten
rinnalla toimii Suomessa us. p.-osakeyhtiöitä,
joista merkittävimmät ovat Fennia, Pohjola,
Imatra, Vellamo y.m. Lisäksi toimii
Suomessa useita ulkomaisia p.-yhtiöitä,
etupäässä ruotsalaisia ja englantilaisia.
Suomen p.-kanta oli v:n 1925 lopussa
42,6 miljardia mk.

Palovarma on sellainen kivirakennus
tai sen osa, joka kestää olennaisesti
muuttumatta kovankin tulipalon
(kuumuus jopa 1,200° kahden tunnin ajan).
Tämän aikaansaamiseksi suojataan
rautapylväät, -kannattajat ja -vuoliaiset
paksulla tiilimuurauksella tai
rautabetonikerroksella ja rakennus varustetaan
palomuureilla, palo-ovilla, itsetoimivilla
sammutus- ja hälytyslaitteilla, asianmukaisilla
porraskäytävillä j. n. e.

Palovero, sotavero, kontributsioni,
vihollisen valtaamiltansa alueilta kiskoma vero.

Paloviina, etyylialkoholin 30-50 %:inen
vesiliuos; saadaan tislaamalla erilaisia
alkoholinpitoisia nesteitä. Tunnettu jo
muinaisessa Egyptissä.

Paloviinamonopoli, valtion
yksinoikeus paloviinanvalmistukseen.
P. oli käytännössä Ruotsi-Suomessa
1775-87, Venäjällä v:sta 1895.

Paloöljy ks. Vuoriöljy.

Paloöljykeittiö, petrolikeittiö (ks. t.).

Palpakko (Sparganium), 1-sirkkaisia
vesikasveja, joilla on tasasoukat lehdet
ja palleroiset kukkamykeröt varren
latvassa, hede- ja emimykeröt erillään.
Yleisimmät lajit: suora-p.
(S. simplex) rannoilla ja ojissa
ja kellu-p., „akanhapsi"
(S. natans) järvissä.

Palsa, Euroopan subarktisten seutujen
kumpusoissa olevia turvekumpuja, Kuollassa
3-3,5 m korkeita, leveys vaihtelee
muutamasta metristä pariinkymmeneen.

Palsami, balsami (kreik.), eräiden
hartsien liuoksia haihtuvissa öljyissä;
saadaan muutamien puiden rungoista,
kuoresta tai hedelmistä. Tärkeimpiä:
tärpätti-, kopaiva-, kanada-,
peru-, tolu-p. ja stooraksi.

Palsamihaapa, palsamipoppeli.
ks. Poppeli.

Palsamikukka (Impatiens balsamina),
häpykannusten heimoon kuuluva, puna-,
valko- tai punakirjavakukkainen, monena
muunnoksena viljelty ruukkukasvi,
„ahkera Liisa".

Palsamipuut, palsameja tuottavat
Itä-Afrikassa ja Arabiassa kasvavat
Confimiphora (Balsamodendron) -lajit.



Palsamoiminen, kuolleiden ruumiiden
käsittely mätänemistä vastaan. Korkeimmalle
se oli kehittynyt egyptiläisillä.
Aivot ja sisälmykset poistettiin ja ontelot
täytettiin ryydeillä ja suoloilla, jonka
jälkeen ruumis huolellisesti käärittiin
vaippaan, vrt. Muumio. Nyk. p. on
harvinainen ja suoritetaan ruiskuttamalla
mätänemistä ehkäiseviä aineita valtimoihin.

Palsi, tav. puheessa kovaksi
sulloutunut murtokivimaa tai yleensä vain
hyvin tiiviiksi iskostunut ohuehko maakerros.
Tieteellisessä kirjallisuudessa p. nyk. us.
= ortsteeni (ks. t.).

Palstatila on rajoilleen määrätty,
jostakin tilasta, emätilasta, uudeksi
tilaksi erotettu alue, joka on
yksityisoikeudellisesti itsenäinen ja jolla
on oma rekisterinumero, mutta joka on
kameraalisesti epäitsenäinen siten, että
sillä ei ole omaa manttaalia, ja veroa, vaan
ne sisältyvät emätilan manttaaliin ja veroon.
P:n muuttamisesta itsenäisiksi tiloiksi
31/12 1926 annetun lain mukaan ei 1/1 1927
jälkeen ole lupa aluetta erottaa p:ksi,
vaan on aikaisemmin muodostetutkin p:t
muodostettavat kameraalisesti itsenäisiksi
tiloiksi.

Palstaviljelys ks. Pienviljelys.

Palsternakka, pasternakka,
pastinakka (Pastinaca sativa),
keltakukkainen, leveälehdykkäinen, 2-vuotinen,
sarjakukkaisten heimoon kuuluva kasvi,
jota viljellään valkoisen, syötävän
juurensa vuoksi, meillä kumminkin verraten
vähän. Etelä-Suomessa myös metsistyneenä.


Palsternakka.

Paltamo, kunta Oulun läänissä, Oulujärven
koillisrannalla; 1,041,9 km2,
6,196 as. (1926). Kansanopisto. Puukirkko v:lta
1726 ja siinä M. Toppeliuksen maalauksia.
„Keisarin talli", jossa Aleksanteri I aterioi
1819. vrt. Kiehimä.


Paltamo. Sisäkuva kirkosta.

Paltiski (vir. Baltiski,
saks. Baltischport), kaup. Virossa
Suomenlahden rannalla, Tallinnasta länteen.
Talvi- ja vapaasatama. 1,000 as.

Paltta, glasiisi (ks. t.).

Palttua, säteri Laitilassa,

Palttina, kaksiniitinen puuvilla- tai
pellavakangas.

Palturi ks. Tupakka.

Paludan-Müller, Frederik
(1809-76), tansk. runoilija. Teoksia:
runokertomus „Danserinden", mytologinen eepos
,,Amor og Psyche", satiirinen eepos
„Adam Homo" (pääteos, 1841-48), näytelmä
„Kalanus". [Andersen (tansk., 1910).]

Palva, Velkuan toiseksi suurin saari,
jossa Velkuan kirkonkylä.

Palvaaminen, suolatun lihan hidas
kypsyttäminen uuninlämmössä tai saunassa.

Palvelevat veljet, hengellisten
ritarikuntien aatelittomat jäsenet, jotka
palvelivat halpoina sotilaina tai toimittivat
palvelijan ja sairaanhoitajan tehtäviä;
vastaavat muiden munkkikuntien maallikkoveljiä.

Palvelus ks. Hyödyke.

Palvelusaika ks. Asevelvollisuus.

Palveluspakko. Ruotsin maakunta- ja
maanlakien sekä yleisen kaupunkilain
mukaan varattomat irtonaiset miehet,
itselliset, olivat velvollisia
rupeamaan vuosipalvelukseen, jos sitä oli
tarjona. Uudenajan alusta lähtien tuota
p:oa vielä laajennettiin, niin että
irtolaisena pidettiin jokaista
vuosipalvelukseen velvollista, jolla ei
ollut vakinaista paikkaa palkollisena tai
ammattilaisena, huolimatta siitä oliko palvelusta
saatavissa vai ei. P. lakkautettiin lopullisesti
vasta 2/4 1883 annetulla asetuksella.

Palvelussopimus, palvelusvälipuhe,
työsopimus, varsinkin kun on kysymys maa-
ja kotitaloudessa tai persoonallisessa palveluksessa
suoritettavasta työstä. Aikaisemmin oli p.
säännöstelty palkollissäännössä (ks. t.), mutta
nyk. on se 1/6 1922 annetun työsopimuslain alainen.

Pamaus, Teollisuuden ja Liikkeenharjoittajain
Seura P., Viipurissa, per. 1891.

Pamela, Richardsonin (ks. t.) romaani,
siitä johtunut siveyssankarittaren nimitys.

Pamfletti (engl.), lentokirjanen,
herjauskirjoitus.



Pamfylia, muin. maakunta
Vähässä-Aasiassa, kapea rannikkokaistale
Lyykian ja Kilikian välillä.

Pamilo, komea koski Koitajoen (ks. t.)
alajuoksussa, n. 13 km vesitietä Uimaharjun
asemalta, putouskorkeus 10,5 m;
keski veden aikana 14,000 hevosv.

Pamir, suurimmaksi osaksi
Neuvosto-Venäjään kuuluva vuorimaa
Keski-Aasiassa, Hindukušin, Tienšanin ja
Karakorumin solmukohta. Vuorijonojen ja
laaksojen katkaisemaa ylätasankoa,
keskikorkeus n. 4,000 m. Idässä lähes
8,000 m korkea Mustagh-Atan huippu.
Mannerilmasto. Ylätasangot, n. s. pamirit,
erämaanluontoisia, kasvillisuutta ja asutusta
pääasiallisesti vain laaksoissa. Asukasten
enemmistö maataviljeleviä tadžikkeja,
vähemmistö paimentolaiskirgiisejä.

Pamirin lammas, katškarlammas (ks. t.).

Pampas, Argentiinassa Salado-,
Parana- ja Rio Negro-jokien välissä olevat
puuttomat ruohotasangot. Karjanhoitoa,
idässä myös maanviljelystä. Kuva ks.
Argentiina ja Etelä-Amerikka
n:o 6. — Pampasheinä (Cortaderia
argentea), Argentiinassa ja
Etelä-Brasiliassa kasvava leveälehtinen
korkea heinä, jolla hopeanhohtava komea röyhy.
Koristuskasvina viljelty. — Pampas-strutsi,
nandu (ks. t.).

Pampero, monikko pamperos [-ē-],
Brasilian ja Argentiinan rannikolla
pampasalueilta puhaltavat ankarat, kylmät
lounaismyrskyt.

Pamplona [-ō'-], Navarran pääkaup.,
Pohjois-Espanjassa. 33,000 as.

Pampuš (alasaks.), päällyskenkä, jossa
tavallisesti on yläpäässä turkisreunus.

Pan, muin.-kreik. pukinjalkainen,
sarvipäinen ja karvainen vuoriston, laumojen
ja paimenten haltija, Rakastaa soittoa;
aiheuttaa välistä äkillistä kauhua
(,,paanillinen kauhu"), ks. myös Paani.

Pan . . . (kreik.), kaikki-, koko-,
yleis- (yhdistyksissä).

Panama. 1. Keski-Amerikan itäisin
tasavalta, n. 700 km pitkä, 46-190 km
leveä kannas (P:n kannas); 84,000 km2,
450,000 as. (ilman kanava-aluetta). Vuorimaata;


Vaakuna.

ilmasto troopillista; maanviljelys ja karjanhoito
pääelinkeinot. Tärkeimmät vientitavarat banaanit,
kaakao ja kookospähkinät. Asukkaiden enemmistö
mestitsejä; uskonto room.-kat. — 1500-luvun alussa
perustivat espanjalaiset P:aan siirtoloita; 1821
loppui Espanjan yliherruus siellä ja P. liittyi
Kolumbiaan, 1903 se julistautui Yhdysvaltain
myötävaikutuksella itsenäiseksi; luovutti sam. v.
P:n kanavan alueen l. P.-vyöhykkeen
(ks. Panaman kanava) 100 vuodeksi
Yhdysvalloille. — 2. P:n tasavallan pääkaup.
Tyynenmeren rannalla, P:n kanavan eteläsuusta
vähän itään. Sijaitsee P.-vyöhykkeen sisäpuolella;
Yhdysvallat valvovat kaupungin terveydenhoitoa.
Vanhin euroopp. kaup. Amerikan manterella, per.
n. 1520. 70,000 as.

Panamahatut, pehmeitä, valkeita
hattuja, joita valmistetaan Carludovica
palmata-kasvin lehtisyistä vars.
Ecuadorissa ja Perussa (myyntikeskuksena
oli aikaisemmin Panama). Jäljiteltyjä p:ja
valmistetaan m. m. Saksassa muistakin syistä.

Panamajuttu, valtiollinen lahjomisjuttu
1890-luvulla Ranskassa Lessepsin
Panama-yhtiön vararikon yhteydessä,
jolloin kävi ilmi, että yhtiö oli lahjonut
sanomalehtimiehiä ja poliitikkoja. —
Sana „Panama" on siitä lähtien tullut,
merkitsemään myös huijausta,

Panaman kanava yhdistää Panaman
kannaksen poikki Atlantin valtameren



(Karaibinmeren) ja Tyynenmeren
(Panaman lahden); sen pohjoispäässä ovat
Cristóbalin ja Colónin, eteläpäässä
Balboan ja Panaman kaupungit. Pituus 81
km, siitä n. 16 km syvennettyä uomaa
Atlantissa ja Tyynessämeressä; pohjaleveys
90-300 m, pienin syvyys 12,5 m.
Lähellä kanavan atlantinpuoleista
alkupäätä on siinä 3 suurta kaksoissulkua,
joiden kautta tullaan padottuun Gatunin
järveen (26 m yli merenp.), sitten yli
1 km:n pituiseen Culebran leikkaukseen



ja sen jälkeen 3 sulun kautta Tyyneenmereen.
Läpikulku kestää 7-9 tuntia. — Kanavan kahden
puolen, 8 km keskiviivasta molemmille puolille
ulottuen on P.-vyöhyke (1,432 km2, 40,000 as.),
jonka Yhdysvallat 1903 vuokrasivat
Panaman tasavallalta 10 miljoonan dollarin
hinnasta sitoutuen sitäpaitsi v:sta 1913
alkaen maksamaan 250,000 dollaria
vuosittain. Vyöhykkeen sisäpuolella ovat
Panaman ja Colónin kaupungit, jotka
kuuluvat Panaman tasavaltaan. Vyöhykkeeseen
kuuluu Panaman-Colónin rautatie (valm. 1855).
— Historia. V. 1879 perustettiin P. k:n


Panaman kanavaa.

kaivamista varten ransk. yhtiö, jonka johdossa
oli Lesseps (ks. t.). Tehtävän vaikeuden ja
yrityksessä harjoitettujen ja ilmi tulleiden
petosten vuoksi yhtiön oli pakko tehdä
vararikko 1889 ja lopettaa työt (vrt.
Panamajuttu). V. 1894 perustettiin
uusi ransk. yhtiö, jonka omaisuuden
Yhdysvallat 1902 ostivat. Kun
kanava-alue kuului Yhdysvaltoja kohtaan
vihamieliselle Kolumbialle, järjestivät
Yhdysvallat itsenäisen Panaman tasavallan
muodostumisen 1903 ja solmivat
edellämainitun kanava-aluetta, koskevan
vuokrasopimuksen. V. 1904 ryhdyttiin
keskeytynyttä työtä jatkamaan eversti G. W.
Goethalsin johdolla. V. 1914 elok. 15 p.
kanava avattiin liikenteelle.
Rakennuskustannukset nousivat n. 450 milj.
dollariin, yksistään terveydellisten olojen
parantamiseen käytettiin n. 45 milj.
dollaria; kanava-alue onkin nyt
Amerikan terveellisimpiä seutuja. Työvoima
oli n. 40,000 miestä, niistä valkoihoisia
n. 6,000. — P. k. on samoilla ehdoilla
kaikkien kansallisuuksien käytettävissä.
Suurin on sen merkitys Yhdysvalloille,
yli puolet sitä käyttävistä aluksista
onkin Yhdysvaltain laivoja. Kanava-alue
on linnoitettu, päälinnoitukset kummassakin
päässä. Liikennevuonna 1924-25 kulki
kanavasta. 4,673 laivaa, joissa n. 23 milj.
tonnia lastia.

Panamerikanismi, pyrkimys, jonka
tarkoituksena on Amerikan tasavaltojen
yhteistyön (vars. taloudellisen)
edistäminen. Sitä varten on olemassa
keskusjärjestö Pan-american Union
(uudesti järj. 1910) ja sillä toimisto
Washingtonissa.

Panatenaia, muin. Ateenassa
vuosittain Atene-jumalattaren kunniaksi
musiikki-, runo- ja urheilukilpailuin sekä
uhrein vietetty kansallisjuhla. Joka
neljäs vuosi järjestettiin juhla laajemmassa
mittakaavassa.

Pandanus ks. Kairapalmut.

Pandektioikeus on roomalaista
oikeutta siinä muodossa, kuin keski- ja
uudenajan tieteisoppi on sitä tulkinnut,
selittänyt ja soveltanut silloisiin oloihin.
Varsinkin Saksassa esiintyi p. jo
keskiajan lopulla yleisenä positiivisena
oikeutena, gemeines Recht, vastakohtana
paikallisoikeudelle, Partikularrecht.

Pandektit l. digestit muodostavat
toisen ja tärkeimmän osan roomalaisen
oikeuden lakikokoelmaa „Corpus juris
civilis". Se sisältää otteita kuuluisimpien
roomalaisten oikeusoppineiden kirjoituksista
ja on jaettu 50 kirjaan (libri),
jotka vuorostaan jakautuvat lukuihin
(tituli), lakeihin (leges) ja pykäliin.
— Useat saks. oikeusoppineet nimittävät
pandektioikeuden oppikirjojaan p:ksi.

Pandemia (kreik.), kulkutauti, johon
koko paikkakunnan melkein kaikki asukkaat
sairastuvat.

Pandiitti, pundiitti (sanskr.),
int. oppinut.

Pandora, kreik. taruhenkilö, nainen,
jonka jumalat Prometeuksen ja ihmisten
kiusaksi lähettivät maailmaan ja jonka
Epimeteus nai. P:lla oli ruukku, josta
kaikenlaiset vaivat lensivät ihmisten
keskuuteen; vain toivo jäi jäljelle.

Pandura, bandura (ks. t.).

Pandžab, Punjab (ks. t.).

Panegyriikka (kreik.), juhlapuhe,
ylistys. — Panegyyrikko l.
panegyristi, ylistyspuheen pitäjä.
— Panegyyrillinen, ylistävä.

Paneili (myöhäislat.), huoneen koko
seinän tai vain sen alaosan peittävä
pystylaudoitus. Myöskin oventapaista
kehys- ja peilipaneilia käytetään.
— Paneililauta, höylätty, tav.
1/2-1 tuumaa paksu, 3 1/2-5 tuumaa leveä,
saumattu, uurtojuovalla tai liistalla
varustettu lauta.



Panelia. 1. Iso kylä Kiukaisissa.
Turvepehkutehdas; suuria suoviljelyksiä.
— 2. Rautatieasema Rauman-Peipohjan
radalla, P:n kylässä, 28 km Raumalta.

Panem et circenses (lat,), „leipää ja
sirkushuveja", Juvenaliksen mukaan
Rooman joutoväen iskulause.

Paneurooppaliike, pasifistinen
kansainvälinen liike, joka on saanut alkunsa
itäv. kreivin Richard Coudenhove-Kalergi'n
(s. 1892) teoksesta „Paneuropa" (1923).
P:n tarkoituksena on Kansainliiton
hengessä ja sen puitteissa työskennellä
Euroopan valtakuntien lähentämiseksi,

Pangalos, Teodoros (s. 1878),
kreik. kenraali ja vallankaappaaja. Anasti
sotilaskaappauksella vallan kesäk, 1925
muodostaen ministeristön, julistautui
tammik. 1926 diktaattoriksi ja valitutti
itsensä huhtikuussa presidentiksi;
kukistettiin elokuussa sam. v.

Pangermanismi, pyrkimys, jonka
tarkoituksena on tehostaa kaikkien
saksalaisten yhteenkuuluvaisuutta; myös
käytetty saks. etupolitiikan kilpenä.

Panhellenismi, pyrkimys yhdistää
yhdeksi valtakunnaksi kaikki ne maat,
joissa pääasiallisesti asuu kreikkalaisia.

Paniberismi, pyrkimys, joinka
tarkoituksena on tehostaa esp. (,,iberisen")
kulttuuripiirin Euroopassa ja Amerikassa
olevien maiden yhteenkuuluvaisuudentunnetta.

Paniikki (ransk.), pakokauhu, vrt.
Pan.

Panimo, mallasjuomatehdas.

Panin [pā-], Nikita Ivanovitš
(1718-83), ven. valtiomies, kreivi. Lähettiläänä
Ruotsissa 1748-59, ulkoministerinä 1763-81.

Panislamismi, pyrkimys, jonka
tarkoituksena on tehostaa kaikkien
muhamettilaisten yhteenkuuluvaisuutta.

Pankajärvi, Lieksanjokea (ks. t.)
myöten Pielisjärveen laskeva 12 km pitkä
järvi.

Pankakoski, puuhiomo ja pahvitehdas
Lieksassa, Panka- ja Sahakoskien välisellä
saarella, sekä saha Lieksanjoen suussa,
kuuluneet Aktiebolaget P:lle (per. 1904),
jonka Gutzeit-yhtiö osti 1909 ja sulatti
itseensä v:n 1926 alusta.

Pankhurst [päŋkhəst], Emmeline
(s. 1858), o. s. Goulden, engl. suffragetti.
Harjoitti 1880-luvulta agitatsionia, usein
väkivaltaisin keinoin, naisten äänioikeuden hyväksi.

Pankinkomisarius, Suomen Pankin
haarakonttorin johtaja.

Pankintarkastus ks. Pankkitarkastusvirasto.

Pankkaluut, nokka- ja pussieläimille
ominaiset parilliset lantion luut,
jommoisia ei muilla imettäväisillä ole.

Pankki (it. banco l. banca = penkki,
rahanvaihtajain pöytä) on laitos tai yritys,
jonka tarkoituksena on raha-, luottoja
arvopaperiliikkeen harjoittaminen. Jo enemmän
kuin 500 vuotta e. Kr. harjoitettiin rahanvaihtoa
ammattina silloisissa sivistysmaissa
(Babyloniassa, Kreikassa ja Roomassa).
Keskiajalla harjoittivat italialaiset ja
erittäinkin lombardialaiset rahanvaihtoa ja
-lainausta lyhyellä juoksuajalla reaalivakuutta
vastaan (ks. Lombardi). Keskiajan lopulla
syntyivät Italiassa giro-p:t
(ks. Giro), ja ne yleistyivät ajan mittaan
muissakin maissa. Näiden p:ien tarkoituksena
ei ollut liikkeen harjoittaminen niille
uskotuilla varoilla, eivätkä ne senvuoksi
maksaneet korkoa, vaan päinvastoin
kantoivat maksun niiden säilyttämisestä.
Tunnettua on kuitenkin, että ne usein
antoivat niihin talletettuja varoja
lainaksi.— Kun p:t ottivat vastaan rahoja
myös sijoittaakseen niitä, syntyi
talletuspankkeja. Niillä oli jo omat
varat käytettävänään ja ne lainasivat
talletettavakseen ottamiaan pääomia. Ne
luopuivat talletusmaksun kantamisesta ja
päinvastoin maksoivat talletetuista
varoista korkoa. P:eista tuli siten
pääomien säilyttäjien asemesta luoton
välittäjiä.

Kolmas aste p.-laitoksen kehityksessä
on seteli-p:ien synty. P.-laitos oli
silloin jo kehittynyt niin, että se oli
saavuttanut yleisön luottamuksen
rahojen talletuspaikkana, Harjoittaessaan
lainaksiantoa se ei vastineeksi
antanutkaan rahaa, vaan vaadittaessa rahalla
maksettavia velkaseteleitä, n. s.
p.-seteleitä. P.-setelin, kuten monen
kaupallisen uudistuksen kotimaa on Italia.
Seteli-p:t ovat joko valtion laitoksia, kuten
Suomessa ja Ruotsissa, tai hallitus on
säätänyt niille erikoiset ohjesäännöt, on
osallisena niiden hallituksen vaalissa,
saa osan niiden voitosta j. n. e. Niissä
maissa, joissa setelinanto on joko
kokonaan tai etupäässä yhden p:n
etuoikeutena, sanotaan tätä p:ia
keskus-p:ksi. Keskus-p:ien
toiminta eroaa talletus-p:ien toiminnasta
siinä, etteivät ne yleensä ota rahoja
yleisöltä talletettavaksi korkoa vastaan,
vaan ainoastaan säilytettäväksi. Senvuoksi
ainoastaan valtio ja yksityis-p:tkin
määrätyissä tapauksissa (clearing)
jättävät niihin rahoja säilytettäväksi.
Setelinanto-p:ien pääasiallisin toiminta
kohdistuukin antolainaukseen osaksi niiden

Kauppapankkien tila 31 p. jouluk. 1926 (tuhansin markoin)

Varat
Pankki Kassa Antolainaus Saatavatulkomailta Obligat.jaosakkeita Bilanssinloppusumma

Kansallis-Osake-Pankki . . . 130,156  2,016,223    92,338    43,905      2,337,2
O.-y. Pohjoismaiden Yhdyspankki . . . 59,025  1,945,110   124,906    92,471      2,288,7
Helsingin Osakepankki . . . 27,760    590,350    14,480    21,578        671,5
Liittopankki Osakeyhtiö . . . 18,148    529,391    28,526    25,640        636,8
Länsi-Suomen Osake-Pankki . . . 8,823    331,577       637     5,368        357,4
Tampereen Osake-Pankki . . . 5,395    323,624     3,290     3,221        352,8
Kaikki 19 pankkia yht. 283,932  7,107,733   276,117   251,542      8,232,4

Velat
Pankki Omatvarat OttolainausVelkaulkomailleRediskonttausVoitto- jatappiotili

Kansallis-Osake-Pankki . . . 269,855  1,551,877    98,079        —          43,447
O.-y. Pohjoismaiden Yhdyspankki . . . 329,499  1,509,708   173,892        —          55,948
Helsingin Osakepankki . . . 118,456    415,090    28,112        —          12,182
Liittopankki Osakeyhtiö . . . 128,000    363,403    15,487        —          15,036
Länsi-Suomen Osake-Pankki . . . 44,855    236,365       505     29,810         7,324
Tampereen Osake-Pankki . . . 58,162    242,272       195     12,650         9,203
Kaikki 19 pankkia yht. 1,167,274  5,354,107   321,872     93,324       174,793


omista varoista, mutta etupäässä p:n
seteleitä vastaan. Setelinanto-oikeuden
pohjana täytyy niillä olla määrätty metallikassa.

Ensimmäiset osake-p:t perustettiin
1700-luvun alussa. Englannin ja Skotlannin p:t
(per. 1694 ja 1695) muodostettiin jo aikaisin
osake-p:eiksi. Tästä lähtien ja etenkin
1800-luvulla kehittyi p,-liike tavattomasti,
ja sen voi sanoa nyt hallitsevan koko
taloudellista elämää.

P.-laitosten tehtävän voi yleensä ryhmittää
kahteen osaan: 1) rahaliikkeen välittämiseen
ja 2) luoton välittämiseen. Edelliseen
ryhmään kuuluvia p.-toimia ovat m. m.
obligatsionien ja muiden niihin verrattavien
arvopaperien sekä kullan ja hopean ostaminen
ja myyminen, koti- ja ulkomaisten rahojen ja
setelien vaihtaminen, matkakreditiivien
myöntäminen sekä maksujen suorittaminen koti-
ja ulkomailla, vekselien tunnustettavaksi
esittäminen, vekseli- y. m. saatavien
periminen, korkolippujen ja obligatsionien
lunastaminen, kaikenlaisten arvopaperien
säilyttäminen ja hoitaminen, lainopillisten
tehtävien hoitaminen (notariaattiosasto),
arvopaperien ostaminen ja myyminen
toimeksiantajan lukuun (komissionitehtävät),
huoltotoimi j. n. e. — P:n tärkein tehtävä on
luoton välittäminen. Se jakautuu kahteen osaan:
ottolainaukseen ja antolainaukseen.
Ottolainauksella tarkoitetaan rahojen lainaamista
yleisöltä talletustilille talletustodistusta
sekä karttuvalle talletustilille (pääomatilille)
ja säästökassatilille talletus vastakirjaa vastaan,
juoksevalle tilille, konttokuranttitilille ja
myymällä postilähetysvekseleitä, Antolainauksella
ymmärretään pankkiin kertyneiden varojen
sijoittamista korkoa kasvamaan. Sen
päämuodot ovat: kotimaisten vekselien
ostaminen (diskonttaus), velkakirjalainojen
myöntäminen määrätyksi ajaksi tai
irtisanomisen ehdolla, kassakreditiivi- ja
konttokuranttiluoton myöntäminen ja
ulkomaisten vekselien ja sekkien ostaminen
sekä remburssiluoton myöntäminen. Anto- ja
ottolainauskoron eroa voi katsoa pankin
voitoksi.

Nykyaikaisten p.-laitosten pääryhmät erotetaan
sen mukaan, minkälaisia lainatarpeita ne
tyydyttävät sekä minkälaista vakuutta ja
mitä ehtoja vastaan luottoa myönnetään.
P:t ovat joko seteli-p:eja, joiden
päätehtävänä on setelin-anto; talletus-
ja diskontto-p:eja (kauppa-p:eja),
jotka yleisön tarjoamilla varoilla harjoittavat
vekselien diskonttausta ja muuta lyhytaikaista
lainanantoa; hypoteekki-p:eja, jotka
myöntävät luottoa kiinnitystä vastaan
kaupunki- ja maalaiskiinteimistöihin ja jotka
aankkivat varansa etupäässä laskemalla
liikkeeseen obligatsioneja,; emissioni-p:eja
liikkeen harjoittamista varten osakkeilla;
säästö-p:eja pienempien säästöjen
kokoomista ja sijoittamista varten;
panttilaina-p:eja lainan antamista
varten kaikenlaista tavaraa (irtaimistoa) vastaan.





Suomen vanhin p. on tukholmalaisen
Palmstruchin p:n (per. 1656)
haarakonttori Turussa 1663-67. V. 1668
perustettiin Ruotsin valtio-p., jonka
konttoria Turkuun us. kertoja anottiin.
V. 1697 hallitus siihen suostui, mutta
aikomus lienee jäänyt toteutumatta
suuren pohjan sodan tähden. Suomen ensim.
itsenäinen p.-laitos oli 150.000 specieriksin
pääomalla perustettu, 1806 avattu Turun
Diskonttolaitos. Tämän p:n toiminta
Suomessa keskeytyi sodan puhjettua 1808.

Suomen ainoa setelinanto-oikeudella
varustettu p. Suomen Pankki
(ks. t.) perustettiin 1811. Kauppa-p:eista
vanhin, Pohjoismaiden Yhdyspankki
(ks. t.), juurtaa alkunsa 1862 toimintansa
aloittaneesta Suomen Yhdyspankista. Kaikki
kauppa-p:t ovat osakeyhtiöitä, lukumäärä nyk.
19. Hypoteekki-p:eista (ks. t.) vanhin on
Suomen Hypoteekkiyhdistys (per. 1860).
Emissioni-p:eja ei Suomessa ole. P:ien
toiminnan valvomista varten on 1922
perustettu Pankkitarkastusvirasto,
jota aikaisemmin vastasi kutakin
pankkia varten erikseen määrätty n. s.
julkinen asiamies, ks. Säästöpankki,
Postisäästöpankki, Osuuskassojen
Keskuslainarahasto o.-y., Suomen Kaupunki-
ja Maalaiskuntien Keskuslainakassa.
[Korpisaari (1923).]

Pankkiiri, rahakauppias, yksityinen
henkilö, joka harjoittaa pankkiliikettä.

Pankkipolitiikka, julkisen vallan
periaatteellinen ja tosiasiallinen
suhtautuminen kaikkeen, mikä koskee pankkien
toimintaa, yleinen p.; väliin taas
p:lla tarkoitetaan pankkien tai
pankkiyhtymäin toiminnassaan noudattamia
periaatteita ja niiden soveltamista.

Pankkipyhät ks. Bank holidays.

Pankkiseteli, painettu, tasaiselle
summalle laillisesti käypää metallirahaa
asetettu osoitus, jonka setelin liikkeeseen
laskenut pankki vaadittaessa lunastaa.
Suomessa on setelinanto-oikeus ainoastaan
Suomen Pankilla,, joka on velvollinen
lunastamaan setelinsä joko Suomen
kultarahalla, kultaharkoilla tai ulkomaan
kultarahassa maksettaviksi asetetuilla
näytettäessä lunastettavilla šekeillä.

Pankkitarkastusvirasto, Helsingissä
sijaitseva virasto, jonka tehtävänä on
valvoa niiden pankkien toimintaa, jotka
ovat yhtiön harjoittamasta pankkiliikkeestä
10/5 1886 annetun asetuksen määräysten
alaiset. Tässä tarkoituksessa tulee p:n
m. m. panna toimeen pankintarkastuksia,
valvoa, että tiedonannot ja asiakirjat,
jotka pankin on p:lle toimitettava,
aikanaan toimitetaan, näiden tiedonantojen
ja asiakirjojen sekä tarkastuksessa tai
muuten saatujen tietojen nojalla valvoa, että
pankkitoiminnassa lakeja ja asetuksia sekä
pankille vahvistettuja sääntöjä noudatetaan.
P:n muodostavat pankkiylitarkastaja
puheenjohtajana sekä kaksi pankkitarkastajaa
jäseninä (Laki pankkiyhtiön toiminnan
valvomisesta 28/1 1922; Valtioneuvoston
päätös 28/1 1922, osaksi muutettu 16/4 1926).
— Säästöpankkien toimintaa valvoo
valtiovarainministeriö säästöpankkien
tarkastajain avulla (Laki säästöpankeista
18/10 1918, osaksi muutettu 21/12 1923;
Asetus 21/12 1923, osaksi muutettu 9/1 1925;
Valtiovarainministeriön päätös 23/2 1924,
osaksi muutettu 10/1 1925).

Pankkivaliokunta, valiokunta, jonka
Eduskunta kaikilla valtiopäivillä asettaa
ja jonka tehtävänä on tutkia Suomen
Pankin hallinto ja Eduskunnan hoidossa
ja vastattavina olevien rahastojen tila
sekä antaa siitä kertomus ja ehdottaa
ne määräykset mainittujen rahastojen
hallinnosta, mitkä se katsoo tarpeellisiksi.
Käytännössä on p:n valmisteltaviksi annettu
eräitä pankkilainsäädäntöä koskevia asioita
(V. J. 20/7 1926, 35 §, muutettuna 22/10
1918, ja 44 §).

Pankkivaltuusmiehet, virallisesti
eduskunnan pankkivaltuusmiehet.
Eduskunta asettaa p. valvomaan Eduskunnan
hoidossa ja vastattavina Suomen Pankissa
olevien rahastojen hallintoa ja vahvistaa
johtosäännön heille. P:ia on kuusi, kuitenkin
siten, että niitä asioita, joista
johtosäännössä ei ole toisin määrätty,
kolme p:ta saattaa käsitellä. Vaalin
toimittavat pankkivaliokunta ja Eduskunnan
valitsijamiehet (V. J. 20/7 1906, 74 §;
nyk. johtosääntö annettu 23/4 1926).

Pankko, banko (ks. t.).

Pankok, Bernhard (s. 1872), saks.
arkkitehti ja koristetaiteilija, modernin
saks. rakennus- ja kotitaiteen johtomiehiä.
P. on v:sta 1913 Stuttgartin taideteollisuuskoulun
johtaja.

Pankow, ent. kaup. Preussissa,
liitettiin 1920 Berliiniin. Koneteoll.
60,000 as.

Pankraattinen (kreik.) on optillinen
koje (mikroskooppi), jos sen suurennusta
voi jatkuvasti muuttaa (siirtämällä okulaaria).

Pankration ks. Olympialaiset
kisat p. 498.

Pankreas (kreik.), haima (ks. t.).



Pankromaattinen (kreik.) ks.
Ortokromaattinen.

Panlogismi (kreik.), mielipide, jonka
mukaan kaikki olevainen on olemukseltaan järkeä,
Esiintyy m. m. Hegelin filosofiassa.

Panna, kirkon jäsenen oikeuksien
riistäminen. Suurempi p. oli
varsinainen kirkonkirous, joka merkitsi
täydellistä erottamista kirkon yhteydestä,
pienempi p. merkitsi kieltoa nauttia
sakramentteja ja olla kirkollisissa
luottamustoimissa. — P:lla tarkoitetaan
kuvaannollisesti halveksimisen tai vainon
alaiseksi joutumista.

Panni, viljamitta Ruotsi-Suomessa,
ennenkuin tynnyri (= 2 p:ia) tuli
käytäntöön. Myöhemmin ainakin
Länsi-Suomessa = 20 vanhaa kappaa.

Pannonhalma (saks. Martinsberg),
vuori Länsi-Unkarissa sekä sillä oleva
luostari (per. 1001), jossa vanhin unk.
korkeakoulu. Viimemainitussa on
suom.-ugr. kielten professorinvirka.

Pannonia, roomal. provinssi, Tonavan
ja Savan välissä.

Pannoo (ransk.), kehyksien ympäröimä
paneili-, seinä- tai ovipinta; tällaiselle
pinnalle tehty maalaus.

Pannukivi, veden kiehuessa
höyrypannun pohjalle tästä kerrostuva suola,
pääasiassa kalsiumkarbonaattia ja
-sulfaattia; johtaa huonosti lämpöä ja
saattaa aiheuttaa kattilan räjähdyksen.

Panoptikon l. panoptikumi
(kreik.), erilaisten esinekokoelmien, vars.
vahakuvain näyttely; ihmenäyttely.

Panoraama (kreik.), yleisnäköala,
yleisnäköalaa esittävä kuvasarja.

Panpsykismi (kreik.), filosofinen
käsityskanta, jonka mukaan kaikella
olevaisella on sielullinen puolensa. P:ia
oli esim. Leibnizin monadioppi.

Pansio, kylä Raisiossa, usein mainittu
suuren satamasuunnitelman yhteydessä.
V. 1917 joukko turkulaisia liikemiehiä
osti Raisiosta n. 1,000 ha maata ja
laajat vesialueet perustaakseen alueelle
sataman sekä teollisuus- ja asuntotonteiksi.
Hankkeen toteuttamiseksi muodostui 1918
A.-b. Åbo Transito Hamn-Turun Transito
Satama o.-y., joka 1922 luovutti
omaisuutensa Turun kaupungille.

Panslavismi, ajatus kaikkien slaav.
kansojen yhtymisestä ja yhteistyöstä;
käytetty us. Venäjän valtapolitiikan
kilpenä. Venäjän ylimmissä piireissä esim.
kannatettiin muiden slaav. kansojen
paitsi puolalaisten vapauttamista vieraan
vallan alaisuudesta.

Pansofia (kreik.) ks. Comenius.

Panspermiahypoteesi, otaksuma, jonka
mukaan avaruudessa on suurin määrin
taivaankappaleesta toiseen siirtyviä
,,elämänsiemeniä" (itiöitä). S. Arrhenius on
esittänyt sen otaksuman, että
sähköilmiöt voivat viskoa itiöitä maan
ilmakehän ulkopuolelle, minkä jälkeen itiöt
valon säteilypaineen kuljettamina voivat
siirtyä jollekin muulle taivaankappaleelle.

Panssari, metallista tai muusta lujasta
aineesta tehty taipuisa suojavarustus,
jollaista ennen soturit, varsinkin ritarit
käyttivät. Nyk. p:lla tarkoitetaan
rauta- tai teräslevyä, jolla suojellaan
sota-aluksia, linnoituksia y. m. ammuntaa
vastaan.

Panssiariautto, panssaroitu ja
aseistettu autto. Panssari on tavallisimmin
4-8 mm:n paksuista. Pyörät ovat täysikumeilla
varustetut ja ilman puoloja. Aseistuksena
on tavallisimmin 4 konekivääriä.


Panssariautto. Saks. malli
maailmansodan ajoilta.

Panssarijuna, sodassa käytetty juna,
jonka sekä veturi että vaunut ovat teräslevyillä
panssaroidut. Aseistuksena on tykkejä ja
konekivääreitä. — P:aa käytettiin alk.
pääasiallisesti joukkojen kuljetukseen, nyk.
useimmin tiedusteluun omien joukkojen
etumaastossa tai ratojen suojelemiseksi vihollisen
lähettämiltä radanhävittäjiltä.


Panssarijuna. Ven. malli, käytetty
Suomessa 1918.




Panssarikalat (Placodermi), siluuri-
ja devonikausilla elänyt kalaryhmä; päätä ja
eturuumista verhosivat luulaatat.


Panssarikala.

Panssarilaiva ks. Sotalaiva.

Panssaritorni, panssaroitu yhden tai
kahden tykin suojus, jota rannikkotykistössä
osittain vielä käytetään. Se on
joko avoin tai umpinainen ja kiertyy
helposti tarpeellisiin suuntiin.

Panssarivarustus, soturin ja hänen
hevosensa panssaripuku keskiajalla. Ne
olivat joko metallisuomuista tai -renkaista
soviteltuja (panssaripaitoja) tai
kiinteistä metallilevyistä tehtyjä.

Panssariviila, rouheviila,
hampaat puolikaaria, jyrsityt teräskaistaleen
kummallekin puolelle.

Pantagruel [pātagrye'l], Rabelais'n
(ks. t.) romaanin „Gargantua et P." päähenkilö,
jättiläinen.

Pantalone [-ō'-], it. „commedia dell'
arten" henkilöitä, tyhmä, rakastunut ja
aina petkutettu vanhus.

Panteismi (kreik.), kaikkijumalaisuus;
oppi, jonka mukaan jumala on yhtä
kuin maailma eli yleinen, kaikkialla
oleva elämä. P:ia on esim. Spinozan ja
Hegelin filosofia. — Panteisti,
panteismin kannattaja.

Pantelismi (kreik.), mielipide, jonka
mukaan kaikki olevainen on ytimeltään tahtoa.

Pantelleria, Pantellaria
[-ī'-], vulkaanista syntyä oleva
Italiaan kuuluva saari Sisilian lounaispuolella.
Rangaistussiirtola. 9,000 as.

Pantenius [-ē'-], Theodor
Hermann (1843-1915), balttilainen
kirjailija, Julk. romaaneja sekä „Geschichte
Russlands", „Der falsche Demetrius".

Panteon (kreik.), „kaikkien jumalain
temppeli"; hautapyhäkkö. Kuuluisin on
konsuli Agrippan 27 e. Kr. Roomaan
rakennuttama P., nyk. Santa Maria
la Rotonda, käytetty uudempana


Rooman Panteon.

aikana huomattavien italialaisten hautapaikkana.
Pariisin P. (ransk. Panthéon) rakennettiin
1764-90, alk. kirkko, sitten suurten ranskalaisten
hautapaikka.


Pariisin Panteon.

Pantiorehu, painorehu (ks. t.).

Pantografi (kreik.), suurennus- ja
pienennyskoje. Koje on niin rak., että
kärkeä X1 liikutettaessa pitkin
kuvaa, piirrin X kulkee niin, että suhde
OX:OX1 pysyy muuttumattomana
(= mittakaava).


Pantografi. O kiinteä keskus,
X piirrin, X1 kärki.

Pantomiimi (kreik.), näytelmä ilman
sanoja; perustuu kokonaan eleihin ja liikkeihin.

Panttaaminen l. panttaus on se
menettely, jolla joku antaa esineen
toiselle saamisen pantiksi l. vakuudeksi.
Omavaltainen pantin ottaminen, jota väliin
on sanottu myös panttaukseksi,
on yleensä kielletty, paitsi muutamissa
rikoksissa verekseltä tavattaessa
vakuuden tai tunnustodisteen hankkimiseksi.

Pantteri, leopardi (Felis pardus),
kellertävä, mustatäpläinen, tiikeriä pienempi kissaeläin;
kupee taitavasti puihin; rohkea ja verenhimoinen.
Afrikassa ja eteläisessä Aasiassa. Lukuisia muunnoksia.
Us. sanotaan aas. muotoja panttereiksi, afrikkalaisia
leopardeiksi, toisinaan taas suuria muotoja panttereiksi,
muita leopardeiksi, joskus taas nämä nimitykset
perustuvat erilaiseen täplitykseen. — P:n


Pantteri.



läheinen sukulainen on lumi-p.
(lumileopardi) l. irbis (F. uncia),
pantteria vähän pienempi ja vaaleampi,
pitkäkarvainen. Keski-Aasian vuoristoseuduissa.
— Pantterikissa, otselotti
(Felis pardalis), pantteria pienempi
(ruumis n. 90 cm, häntä 40 cm pitkä).
Pohjois- ja Etelä-Amerikan metsissä. Nahka
arvokas.

Pantti on vieras esine tai omaisuuden
arvoinen oikeus, joka jollakulla henkilöllä
on jonkun saamisen vakuutena. Jos p:na on
kiinteistö, sanotaan sitä kiinteistö-p:ksi.

Panttilainausliike. P:ta ammattina
saa harjoittaa ainoastaan kaupunkikunta
tai vartavasten perustettu osakeyhtiö
(yleensä kaupungeissa), sekin vain
maaherran luvalla. Voitto on käytettävä
lainauskoron alentamiseen tai muuhun
lainaehtojen huojentamiseen; vuosivoitosta
saadaan kuitenkin vähentää enintään 6 %:n
korko liikkeeseen pannulle pääomalle ynnä
tarpeelliset käyttökulut ja vararahastoon
menevät määrät. P:tä harjoitetaan
panttilainauslaitoksessa l.
panttilainakonttorissa (Asetus 19/4 1898;
Julistus 19/4 1898).

Panttilippu. Panttilainauslaitos on
velvollinen panttia vastaanottaessaan
antamaan lainanottajalle asianmukaisesti
allekirjoitetun p:n, joka lainanottajan
mielen mukaan voidaan asettaa joko haltijalle
tai nimitetylle henkilölle ja johon on
merkitty lainan kirjaanpanonumero, päivä,
jona laina on annettu, pantin laatu,
lainan määrä sekä maksupäivä ja muut
lainan ehdot.

Panttioikeus on se esineoikeus, jonka
nojalla velkoja, pantinhaltija, on
oikeutettu pantiksi pannusta esineestä,
sen vaihtoarvoa taikka hyötyä hyväkseen
käyttämällä, saamaan määrätyn rahaerän,
p. subjektiivisessa merkityksessä.
— P. objektiivisessa merkityksessä
käsittää ne oikeusohjeet, jotka
säännöstelevät subjektiivisia p:ia.
Subjektiivisen p:n esineenä saattaa olla
joko esine, irtain tai kiinteä, taikka
saamis- tai muu sellainen oikeus. Jos
esine on annettu velkojan haltuun,
puhutaan käteispantista, muuta
panttia vain pantiksi l. hypoteekiksi.
P. voi olla joko sopimukseen perustuva
l. konventsionaalinen, lainmääräyksestä
johtuva l. legaalinen taikka
ulosottoon perustuva l. eksekutiivinen.
Irtaimen esineen panttaamiseen vaaditaan
yleensä, että panttiesine luovutetaan
pantinsaajan hallintaan. Ilman hallinnan
luovutusta syntyy p. kuitenkin
irtaimistokiinnityksellä, samoin myös
eräissä legaalisissa p:issä. Kiinteän
omaisuuden panttaamisen turvaamiseksi
tarvitaan tavallisesti kiinnitys.
Pantinsaajan velvollisuus on hyvin
säilyttää ja hoitaa panttia, ja
pantinantaja on velvollinen vastaamaan siitä,
että pantattu esine kuuluu hänelle ja
ettei siinä ole mitään sellaista salaista
virhettä, joka tekee pantin arvon sen
ilmoitettua taikka tiettyä arvoa
pienemmäksi. Pantin käyttäminen velan
maksuksi saattaa tapahtua, sopimuksesta
riippuen, joko siten, että pantinsaaja
oikeutetaan käyttämään panttia ja tulosta
l. sadosta kantamaan maksun, tai
siten, että pantinsaaja huudattaa pantin
nimiinsä ja siten saa siihen
omistusoikeuden, ellei panttia ennen
huudatuksen päättymistä lunasteta, taikka siten,
että pantti muutetaan rahaksi. Pääsäännökset
p:sta ovat Maakaaren IX luvussa, Kauppakaaren
X luvussa, 9/11 1868 asetuksessa
kiinnityksestä kiinteään omaisuuteen,
12/2 1922 laissa irtaimistokiinnityksestä,
Ulosottolain V luvussa, vrt. Kiinnitys,
Irtaimistokiinnitys.

Panttitodistus on kirjallinen todistus
panttisuhteen olemassaolosta, vrt. Panttilippu.



Pantturit, köliin yhdistetyt, laivan
poikki kulkevat puusta, raudasta tai teräksestä
valmistetut kaaret, joihin aluksen ulko- ja
sisälankutus kiinnitetään.

Panturanismi ks. Turaanilainen
liike.

Panu, suom. loitsuissa tulenhaltija;
Ahon romaani.

Panzini [-ntsī'-], Alfredo
(s. 1863), it. kirjailija. Julk., paitsi
kriitillisiä teoksia, novelleja ja romaaneja,
joista suomen. „Minä etsin vaimoa!"

Paoli, Pasquale (1726-1807),
korsikkalainen vapaustaistelija. Johti
Korsikan kapinaa Genovaa vastaan v:sta 1755,
Ranskaa vastaan 1768-69; palasi
maanpaosta 1790, julisti 1793 Korsikan
riippumattomaksi, mutta oli pakotettu
uudelleen poistumaan saarelta.

Papa (lat.), oik. isä, paavi.

Papaalisysteemi l. papalismi,
kat. kirkossa se kirkko-oikeudellinen
käsitystapa, jonka mukaan paavilla kirkon
yleispiispana on rajaton kirkollinen valta,
jonka ratkaisusta ei voi vedota yleiseen
kirkolliskokoukseenkaan. Vatikaanin
kirkolliskokouksen päätös paavin
erehtymättömyydestä antoi 1870 p:lle
oikeudellisen vahvistuksen.

Papaver, unikko (ks. t.).

Pápay [pāpai], József
(s. 1873), unk. kielentutkija, julkaisi,
käytyään 1898-99 tutkimusmatkalla
pohjois-ostjakkien luona, m. m. kaksi
suuriarvoista kansanrunouskokoelmaa, joista
toinen (1905) sisältää sankarirunoja.

Papeete, kaup. Tahiti-saarella,
Ranskan Oseaanian pääkaup. 5,000 as.


Paperikoneen märkäpuoli. a solmuri l. nuppusihti, h kaavavaunu, g reuna- l. rajahihnat,
b metallikangas l. tuuki, k imulaatikot, i eguttööri l. pinnantasaajavalssi (vesileima), m mausonki
l. sukkapuserrin, n ja o märät pusertimet. Punainen viiva esittää paperia.


Paperikoneen kuivapuoli. q kuivaussylinterit, r kiilloituskone l. konekalanteri,
s rullauslaitteet. Punainen viiva esittää paperia.

Paperi (kreik.), veteen lietetystä
kuitumassasta kuivatettu ohut,
huopamainen kudos, jonka raaka-aineena
käytetään ryysyjä, puuvanuketta,
hylkypaperia y. m. Paksumpaa p:ia
sanotaan kartongiksi, paksuimpia
laatuja pahviksi. — P:ia
valmistettaessa raaka-aineista lumput ensin
puhdistetaan keittämällä kalkki-, sooda- tai
potaskalipeässä, jonka jälkeen ne
hollantereissa leikellään ja lopulta
hienonnetaan vellimäiseksi massaksi;
samoin puuvanuke hienonnetaan
kollerimyllyissä ja sekoitetaan tarpeen mukaan
lumppulietteeseen. Vihdoin massa
valkaistaan kloorikalkilla, siihen lisätään
liimaa ja alunaa, joskus myös väri- ja
erinäisiä täyteaineita, minkä jälkeen
varsinainen paperinvalmistus alkaa. —
1800-luvun alkuun asti tämä tehtiin
käsin pienissä ,,p.-myllyissä", ja
raaka-aineena olivat yksistään ryysyt.
Vetisestä massasta nostettiin
metalliverkkopohjaisella kehällä joku määrä,
mikä sitten ravistettiin pohjalle arkiksi.
Arkit ladottiin huopien väliin, puristettiin
ja kuivatettiin. Vaikka hienoimmat p.-lajit
yhä vielä valmistetaankin käsin, niin on
koneteollisuus tälläkin työalalla nyk.
päässyt melkein kokonaan vallitsevaksi.
Aluksi massa johdetaan paperikoneen
edessä olevaan kyyppiin a, josta se
vuotaa tuukille b, päättömälle
metalliverkkokankaalle, joka liikkuu pusertimia
kohti. Tuukilla olevasta massasta
imetään vettä pois, sitten se joutuu valssi
-parin m (sukkavalssien tai imuvalssien)
väliin, jolloin kuivuu niin, että se
ilman kannatinta voi siirtyä
puserrinosastoille n ja o, vilteille
l. huoville ja näitten mukana puserrinvalsseihin
ja vihdoin höyryllä kuumennettaville
kuivaussilintereille q. Kuivunut p.
menee sitten kiilloitettavaksi kalanteriin
r ja tämän jälkeen leikkuriin sekä kiertyy
lopuksi rullakoneessa s rullalle.
— Pahvikoneessa massakuidut
kerääntyvät massasäiliö,ssä pyörivän silinterin
(siitä nimi silinterikone) pinnalle,
veden imeytyessä sen verkkopeitteen
lävitse. Silinterin pinnalta kuitukerros
tarttuu huopaan, joka kuljettaa sen
pusertumaan kaavavalssien väliin. Samalla




kiertyy toiseen kaavavalssiin kuitukerroksia,
kunnes sille muodostuu tarpeeksi
paksu pahvikerros, mikä sitten leikataan
auki ja arkkeina irroitetaan valssilta.
— Tämän jälkeen us. p.-lajit vielä
joutuvat monenlaisten jälkikäsittelyjen
alaisiksi (liimaus, kiilloitus, prässäys,
leimaus). — Kartonkikoneessa on
useampia keräyssilinterejä, jotka kukin
antavat kuitukerroksensa samaan
kaistaleeseen eli rataan, joka sitten käy
pusertimissa ja kuivaussilintereillä ja lopuksi
leikataan arkeiksi. — P:n valmistus
keksittiin ajanlaskumme alkuvaiheilla
Kiinassa, josta se Intian kautta
kulkeutui arabialaisille ja näiden
valloitusretkien aikana levisi Eurooppaan.
Raaka-aineena olivat pääasiallisesti ryysyt
l. lumput. V:n 1850 tienoilla alettiin
ryysymassaan sekoittaa puuvanuketta ja
1860-luvulla puuselluloosaa. Valmistus pysyi
kokonaan käsiteollisuutena, kunnes ransk.
Louis Robert 1800-luvun alussa keksi
paperikoneen, jonka engl. veljekset
Fourdrinier ja Dryan Donkin sitten
kehittivät käyttökelpoiseksi. — Eri
p.-lajeista ks. erikoisartikkeleita.
vrt. Kartonki, Pahvi, Paperiteollisuus,
ks. kuvaliitettä Paperinvalmistus.

Paperihuopa l. paperiviltti,
paperikoneissa käytetty paksu, villainen
tai puuvillainen huopa, jonka mukana
paperimassa kulkee puserrusvalsseihin
tai kuivaussilintereille (kuivaushuopa).

Paperikangas, paperilangasta tai
paperi- ja kuitulangoista kutomalla
valmistettu kangas.

Paperikone ks. Paperi.

Paperilanka valmistetaan siten, että
raaka, märkä paperimassa jaetaan
nauhoiksi ja pyöristetään kehräämällä, tai
siten että kuiva, liimaamaton paperi
leikataan nauhoiksi, jotka pyöristetään ja
kierretään.

Paperileima, vesileima (ks. t.).

Paperimassa, kuituseos, josta paperi
valmistetaan, siis puumassa, puuselluloosa,
olkiselluloosa, lumppumassa y. m.
— Papier-maché-valmisteet, kuten
korkokuvat, nuket, lelut, veitsen- ja
kepinkahvat, kulhot, ovat paperimassaa,
johon on sekoitettu sideaineita, väriä
y. m. ja josta valmisteet muodostetaan
muotteihin puristamalla.

Paperimulperipuu (Broussonetia
papyrifera), Moraceæ,-heimoon kuuluva puu,
jota viljellään Pohj.-Amerikassa,
Jaavassa, Itä-Aasiassa y. m. lujan ja
taipuisan paperin raaka-aineeksi käytetyn
niinensä vuoksi.

Paperinkoetus, aineenkoetus, jonka
tarkoituksena on määrätä paperin
ominaisuudet ja tutkia, täyttävätkö ne
annetut määräykset (virallinen paperi).
Paperin kokoomus määrätään tutkimalla
mikroskoopilla kuitujen muotoa ja
paljonko ja mitä kuitulajia se sisältää.
Kemiallisesti määrätään liimauksen laatii
ja polttamalla, paljonko tuhkaa ja
mineraalisia täyteaineita paperissa on,
vetolujuus määrätään (tav. L. Schopperin
rakentamilla koneilla) murtopituutena
(ks. t.); samoin määrätään paperin
venyväisyys, hankauskestävyys
taitekoneella taitelukuna. Vielä määrätään
liimankestävyys ja imupaperien
imukyky, sekä läpinäkyväisyys y. m.

Paperipuut, massapuut l. hiomapuut,
nuoria 4-8 tuuman läpimittaisia ja 2-4 m:n
pituisia, tav. kuusen-, joskus männyn- tai
haavanrunkoja, joista hiomoissa tai
selluloosatehtaissa valmistetaan
paperimassaa tai selluloosaa.

Paperiraha, sellaiset setelit, jotka ovat
laillinen maksuväline, mutta joita ei lunasteta
nimellisarvoonsa. vrt. Pankkiseteli.

Paperiteollisuus. Suomen vanhin
paperimylly oli Pohjan pitäjän Tomasbölessä;
sen osti piispa Juhana Gezelius
vanh. n. 1660. Uusia paperimyllyjä
perustettiin 1700-luvun loppupuolella, m. m.
Tampereelle 1779 (Frenckellin
paperitehtaan edeltäjä) sekä Tervakoskelle
1818. Raaka-aineena käytettiin lumppuja,
ja tuotanto oli hyvin vähäinen. Kun
Kintereenkoskelle 1860 ja Tampereelle
1865 perustettiin Suomen ensim.
puuhiomot, alkaa p:lle nousun aika,
1880-luvulla alkaa selluloosan valmistus.
Suomen p:n asemaa ja merkitystä
kuvastavat seuraavat numerotiedot v:lta 1925:

Työpaikkoja  Työntekijöitä  Valmistusarvo(mk.)
Puuhiomot ja pahvitehtaat . . . 49          3,401          313,377,200
Selluloosatehtaat . . . 25          5,293          782,816,600
Paperitehtaat . . . 29          4,592          704,505,500
Muut . . . 78          2,598           98,608,300
————————————————————
Yhteensä  181         15,884        1,899,307,600


Samana vuonna vietiin maasta p:n
tuotteita 1,536,851,000 mk:n arvosta.
Suurimmat paperitehtaamme ovat Kymin
o.-y., A. Ahlström o.-y., Yhtyneet
Paperitehtaat o.-y. ja G. A. Serlachius a.-b.
vrt. Metsätalous (diagrammat) ja
Puuteollisuus. ks. kuvaliitettä
Paperinvalmistus. [Kovero,
„Suomen vientiteollisuus" (1926).]





PAPERINVALMISTUS


1. Ketjupuunhiomakoneita (Varkaus).



2. Hydraulisia puunhiomakoneita (Inkeroinen).



3. Sulfaattiselluloosan keittämöstä (Pori).



4. Sulfiittiselluloosan keittämöstä (Enso).


PAPERINVALMISTUS


5. Paperimassan sekoitus- ja jauhamis-(hollanteri-)osasto (Kymi).



6. Paperimassan valmistus paperiksi (Varkauden paperikonesali).




Paperivenhe (Argonauta argo),
Välimeressä y. m. asustava 8-lonkeroinen
mustekala, jonka naaraalla on helmivenheen
kuorta muistuttava, mutta paperinhieno,
kierteinen, n. 20 cm pitkä kuori. vrt.
Mustekalat.


Paperivenhe. Naaraan
kuori ja koiras (alla).

Papero, pysäkki Matkaselän-Suojärven
radalla, Suojärven kunnassa. Sahalaitos.

Paperossi, savuke.

Papeteria (ransk.), kotelo, jossa
kirjepaperia ja -kuoria; paperikauppa,
paperi- ja pahvitavarat.

Papias, Fryygian Hierapoliksen piispa.
Kirjoitti n. 140 j. Kr. teoksen „Herran
lauselmista".

Papier-maché [-pjēmašē'] (ransk.)
ks. Paperimassa.

Papiksivihkiminen. Sittenkuin
papiksi aikova on piispan ja
tuomiokapitulin edessä suorittanut hyväksytyt
näytteet, vihkii hänet papiksi hiippakunnan
tuomiokirkossa piispa, tai piispan ollessa
estettynä, tuomiorovasti tai vanhempi
papiksivihitty tuomiokapitulinasessori.
P. toimitetaan käsikirjassa määrätyssä
järjestyksessä ja tulee papiksivihittävän
tehdä erityinen vala (Kirkkolaki 6/12
1869, 109-118 §§ ja 118 a §, osittain
muutettuina 19/10 1908, 8/3 1920 ja 23/1 1925).

Papiljotti (ransk.), paperi- tai
nahkasuikale, jonka ympäri tukka kierretään
yöksi, että se tulisi kiharaksi.

Papilli (lat.), nysty, on ihon tai
limakalvon muodostama kohouma. Esim.
kielen maku- ja tunto-p:t.

Papillooma (lat.), syyläkasvain (ks. t.).

Papin [papä'], Denis (1647-n. 1714),
ransk. fyysikko. Paransi ilmapumppua,
osoitti, että kiehumapiste kohoaa paineen
noustessa ja rakensi tätä varten tiiviisti
suljettavan padan, P:n padan, josta
sittemmin on kehittynyt autoklaavi;
ensimmäisiä mäntähöyrykoneen suunnittelijoita.

Papini [-pī'-], Giovanni
(s. 1881), it. kirjailija. Teoksia suomen.:
omaelämäkerta „Sanovat miehen sammuneen"
ja „Kristuksen historia".

Papinianus, Æmilius (k. n. 212 j. Kr.),
kuuluisa roomal. oikeusoppinut.

Papinkirja, todistus, jonka kirkkoherra
antaa seurakunnan jäsenestä siitä, mitä
kirkonkirjassa on hänestä merkittynä
(Kirkkolaki 6/12 1869, 147 §, muutettuna
19/10 1908). vrt. Mainetodistus.

Papinpuku, musta, pystykauluksinen,
ruumiinmukainen virkapuku, pääasiassa
samanlainen useimmissa evank. kirkoissa.
Aikaisemmin käytettiin ympäri koko
kaulan ulottuvaa suurta rypytettyä
kaulusta, joka vieläkin on
käytännössä m. m. Ranskan, Tanskan ja Norjan
kirkoissa. Suomessa, Ruotsissa ja us.
Saksan valtioissa käytetään tätä vastaamassa
n. s. lipereitä, kahta edessäpäin
riippuvaa kapeata liinavaatekaistaletta.
Kaikissa kirkossa suoritettavissa
toimituksissa, vars. saarnassa ja
alttaripalveluksessa (messussa) käytetään meillä
sitä paitsi mustaa hartiain levyistä,
laskostettua niskaan kiinnitettävää
kappaa, jonka asemesta juhlatilaisuuksissa
käytetään alttaripalveluksessa
messupaitaa ja messukasukkaa
(messupukua). Us. kirkoissa käytetään
saarnassakin paitaa, mutta meillä säännöllisesti
kappaa. Kuva ks. Kirkkotaide.

Papintappaja (Callidium violaceum),
teräksensininen, uusissa puurakennuksissa
yleinen kovakuoriainen, jonka toukka elää hirsissä.

Papintutkinto, yliopiston teologisessa
tiedekunnassa suoritettu erotutkinto tai
teologisen oppiarvon saavuttamiseksi
suoritettava tutkinto. P:ksi sanotaan
myöskin niiden näytteiden suorittamista,
jotka papiksi aikovan on ennen
papiksivihkimistä suoritettava piispan ja
tuomiokapitulin edessä osoittaakseen
kykenevänsä toimittamaan saarnavirkaa
(Kirkkolaki 6/12 1869, 110 §, muutettuna
23/1 1925).

Papinvaali. Kun vakinainen
papinvirka jossakin seurakunnassa tulee
avoimeksi, julistaa tuomiokapituli viran
haettavaksi. Hakukelpoisista hakijoista
tuomiokapituli asettaa ansioitten mukaan
kolme hakijaa ehdolle, ja kun tämä
ehdotus on saanut lainvoiman, määrää
tuomiokapituli missiiveillä l. kirjeillä
ehdolle asetetut kolmena perättäisenä
sunnuntaina saarnalla ja alttaritoimituksella
suorittamaan vaalinäytteet. Vaali
toimitetaan 7:ntenä päivänä viimeisen
vaalisaarnapäivän jälkeen seurakunnan
kirkossa. Vaalia toimituttamaan määrää
tuomiokapituli jonkun jäävittömän ja
siihen sopivan pappismiehen, joka ottaa
pöytäkirjanpitäjän. Vaalissa on
äänivalta samoilla henkilöillä ja äänimäärä
sama kuin kirkonkokouksessa. Vaalipäivänä
voi seurakunta pyytää neljättä



vaalisaarnaajaa (ks. t.), jolloin jos pyyntöä
on kannattanut vähintään 1/10 koko
seurakunnan ääniluvusta ja enemmän kuin
1/2 annetuista äänistä, vaalitoimitus
keskeytetään ja pyydetty, jos hän täyttää
määrätyt edellytykset, määrätään
suorittamaan vaalinäytteet, minkä jälkeen
vaalitoimitusta jatketaan. Se, joka on
saanut enemmän kuin 1/2 annetuista
äänistä, taikka, jos neljättä
vaalisaarnaajaa on pyydetty eikä kukaan
ole saanut ehdotonta enemmistöä, se
ehdollepannuista, joka on saanut enimmät äänet,
nimitetään virkaan (Kirkkolaki 6/12 1869,
166-207 ja 219-255 §§, osaksi muutettuina
19/10 1908, 25/6 1918, 8/3 1920 ja 23/1 1925).

Papismi (lat.), paavinvaltius ja se
käsitystapa, että paavi Kristuksen
sijaisena on oppia ja elämää koskevissa
kysymyksissä erehtymätön tuomari.
— Papisti, papismin kannattaja.

Papistonapulainen, pappismies, joka
tilapäisesti on määrätty kirkkoherran
y. m. henkilökohtaiseksi apulaiseksi tämän
sairauden tai vanhuuden y. m. vuoksi tai
on jonkun kristillisen yhdistyksen y. m.
palveluksessa ja määrätään p:ksi.
Muutamissa seurakunnissa, joiden väkiluku
on suuri, on vakinaisia pitäjänapulaisia
tai kirkkoherran virallisia apulaisia.

Papiston palkkaus. P. p:sta on
nykyisin voimassa kahdenlainen
palkkausjärjestelmä, n. s. vanha
palkkausjärjestely, joka perustuu pääasiassa
5/8 1886 annetun asetuksen säännöksiin
ja joka on edelleen voimassa niissä
seurakunnissa, joissa ei vielä ole siirrytty
4/8 1922 annetulla lailla ja sen täytäntöön,
panosta 29/9 1922 annetulla asetuksella
säädettyyn n. s. uuteen
palkkausjärjestelyyn. Sen mukaan
vakinaisen papin peruspalkka, lukuunottaen
virkatalo- ja muut edut, jotka voidaan
arvioida korkeintaan 15 %:iin
peruspalkasta, ovat yleensä: kirkkoherran
36,000-60,000 mk., kappalaisen ja muun
vakinaisen papin 24,000-40,000 mk. ynnä
ikälisät 5, 10. 15 v:n nuhteettomasta
palveluksesta samassa virassa 5-10 %
peruspalkasta kerrallaan.

Papiston virkatalot. P. v:ksi
nimitetään sitä kiinteätä omaisuutta, joka
on annettu tai vastedes annetaan
vakinaisen papinviran haltijan asunnoksi.
Ev.-lut. seurakuntain p. v:sta on
säädetty 4/8 1922 annetussa laissa sekä
29/9 1922 annetussa asetuksessa tämän
lain täytäntöönpanosta.

Pappeinkokous l. synodaalikokous,
hiippakunnittain joka 5:s vuosi ja useamminkin
piispan kutsusta kokoontuva pappiskokous.
P:ten tarkoituksena on papiston sivistyksen
edistäminen sekä kirkon hallitusta ja
hallintoa koskevien tärkeiden asioiden
päätettäväksi valmistaminen. Viime aikoina
on myös pidetty luonteeltaan epävirallisia,
koko maata käsittäviä p:ia.

Pappenheim [-haim], Gottfried
Heinrich von (1594-1632), saks.
soturi, kreivi. Otti osaa Magdeburgin
valloitukseen 1631 ja Breitenfeldin
taisteluun; sai kuolinhaavan Lützenissä.

Pappenheimiläinen, Pappenheimin
rykmentin kyrassieeri. Sanontatapa „tuntea
p:nsa", s. o. väkensä, on lähtöisin
Schillerin ,,Wallensteinista".

Papperslyktan, Helsingissä 1859-61
ilmestynyt viikkolehti. Toimittajat Aug.
Schauman, Edv. Bergh ja Rob. Lagerborg.

Pappeuskirja. Papiksivihkimisen
perästä ja sittenkuin papiksivihitty on
tehnyt tuomiokapitulin edessä uskollisuuden
ja kuuliaisuuden valan, on hänelle
todistukseksi hänen kutsumisestaan ja
vihkimisestään annettava vihkijän
allekirjoittama p. (Kirkkolaki 6/12 1869,
118 §, muutettuna 23/1 1925).

Pappi. Alkeellisissa yhteiskunnissa on
tav. jokainen perheen päämies oikeutettu
suorittamaan uskonnollisia toimituksia,
mutta jumalanpalvelusmuotojen rikastuessa
ja uskonnollisen käsitepiirin kehittyessä
erityinen ammattitaito käy tarpeelliseksi.
Usein p:ltä vaaditaan myös kykyä langeta
hurmostilaan, jotta voisi tulla
läheisempään yhteyteen henkimaailman kanssa.
Ainoina henkilöinä, jotka tietävät miten
jumalolentoja on lähestyttävä, p:t
tulevat muille välittäjiksi jumalien ja
ihmisten välillä ja nauttivat erityistä
arvoasemaa sekä taloudellisia etuja. Us.,
kuten Kreikassa ja Roomassa sekä Kiinassa
on kuninkailla ja muilla valtion
virkamiehillä papillisia velvollisuuksia.
Israelissa erityinen pappissääty juontuu
Mooseksen ajoista asti, mutta kehittyi
täydelliseksi järjestöksi vasta Babelin
vankeuden jälkeen. P:n tehtäviin kuului
oraakkelien antaminen, uhraaminen ja lain
opettaminen, johon sisältyi myöskin
lainkäyttöä. Virkansa merkkinä p:t
kantoivat erityistä pukua ja olivat velvollisia
noudattamaan tarkkoja puhtaussääntöjä.
Kat. kirkossa p. armonvälikappaleiden,
nimenomaan sakramenttien hoitajana
käsitetään Kristuksen lunastustyön
jatkajaksi, joka voi tuomarina ratkaista
sielun ja Jumalan välisiä asioita; virkaan



tarvittavan erityisen luonteen p. saa
papiksivihkimisen välityksellä.
Evankeelisessa kirkossa on vallalla yleisen
pappeuden aate. Virkapappien valta
rajoittuu sanan saarnaamiseen ja
sakramenttien hoitamiseen.

Pappiskirja ks. Mooseksen kirjat.

Pappissääty, hengellinen sääty,
papisto määrättyjä etuoikeuksia nauttivana
kansalaisryhmänä. Ruotsi-Suomessa
kanonisen lain määräykset kirkon vapaudesta
toteutettiin 1200-luvulla, ja p. sai
verovapauden, laajan tuomio-oikeuden ja
oikeuden tuomiokapitulin kautta
piispanvaaliin. Kun p:llä oli rikkauden ja
vallan lisäksi hallussaan koko kirjallinen
sivistys, oli sillä unionikaudella suuri
valtiollinen merkitys, joka kuitenkin
väheni suuresti Kustaa Vaasan aikana.
V:n 1617 valtiopäiväjärjestyksessä ja
v:n 1634 hallitusmuodossa määrättiin p:n
edustuksesta valtiopäivillä. Vapaudenajalla
oli p:n vaikutus jälleen melkoinen.
vrt. Säätyeduskunta, Säätyerioikeudet.

Pappos (n. 300 e. Kr.), kreik.
matemaatikko, eli Aleksandriassa. Teos
„Matematikai synagogai" säilynyt
suurimmaksi osaksi.

Paprika ks. Pippuri.

Papu, kahden viljelyskasvisuvun
(Phaseolus ja Faba) siemen, myös itse kasvi.
Phaseolus-lajit ovat 1-vuotisia ruohoja,
joilla 3-lehdykkäiset lehdet, lehdykkäin
pitkissä ruodeissa 2 pientä suojuslehteä
kussakin. — Ruusu-p:lla
(Ph. multiflorus) on pitkä, köynneliäs
varsi, valkeat, punaiset tai kirjavat
kukat, siemenet us. kirjavat. Meillä tav.
koristuskasvina. — Salk o-p.
(Ph. vulgaris). varsi ja lehdet kuten
edellisellä, kukat ja siemenet tav. valkeat,
kukinnot harva- ja harsukukkaiset. — Edellisen
viljelysmuunnos on matalavartinen pensas- l.
länkä-p., josta meillä yleisesti viljellään
monia laatuja, m. m. lehtivihreäköyhiä
vaha-p:ja. Länkä-p:n siemenväri
vaihtelee sinimustasta ruskean .kautta
valkoiseen. — Salko-p.-laadut menestyvät
Etelä-Suomessa vain suotuisina kesinä,
länkä-pavut ovat vaatimattomia valmistuen
jopa 63°:seen saakka pohj. lev. Meillä
p:t ovat puutarhakasveja, joista palot
(liskot) korjataan ennen siementen
kypsymistä, etelämpänä niitä viljellään
pelloissa siementen vuoksi (,,ruskeat p:t").
— Härkä-p:lla (Faba vulgaris)
on pysty, kulmikas, 60-100 cm korkea varsi,
lehdet harvapariset, kärhettömät. Kukat
2-5 ryhmässään lehtihangoissa, valkeat,
musta pilkku kummassakin siivessä.
Palko pullea, tiheän vanun täyttämä,
sisältää 2-3 litteähköä siementä.
Viljellään yleisesti peltokasvina kaikissa
lauhkeailmastoisissa maissa, meillä miltei
vain Kaakkois-Suomessa, muualla vähin
puutarhoissa. Vain siemen syötävä.

Papua, suurimmassa osassa
Uutta-Guineaa ja sen lähisaarilla elävä
kansaryhmä, ennen melaneesialaisina pidetty,
nyk. tav. eri ihmisroduksi luettu.
Tummaihoisia, pitkäkalloisia, korkea-, usein
käyränenäisiä, tukka ja parta käherä.
Alk. sotaisia ihmissyöjiä. [Landtman,
„Papualaisten parissa".]

Papukaijat (Psittaci),
kiipijälinturyhmä, nokka paksu, yläleuan kärki


Papukaijoja, vas. jako, oik. laulupapukaija.


alaskoukistunut, alaleuka lyhyt ja tylppä,
kieli paksu ja lihaksekas. 2 varvasta
suuntautuu eteen-, 2 taaksepäin
(kiipimäjalat). Höyhenistö korean värinen.
Elävät lämpimissä maissa; varsinkin
Amerikassa ja Austraaliassa on lukuisia lajeja,
Euroopassa ei ensinkään. Syövät
pääasiallisesti kasvisruokaa, pesevät puiden
koloihin, maakuoppiin y. m. s.
paikkoihin. Useita lajeja pidetään häkkilintuina
m. m. sen vuoksi, että ne oppivat
matkimaan ihmispuhetta. Jotkut elävät yli
100 v:n ikäisiksi. Oppivaisimpia on n.
31 cm pitkä afr. jako (Psittacus
erithacus); sen höyhenys on harmaa, pyrstö
punainen. Austraalialaisia lajeja ovat
kakadut (ks. t.). Brasiliasta kotoisin
on loistavankeltainen, häkkilintuna
suosittu kultapapukaija (Conurus
guarouba). Et.-Amerikan pohjoisosista on
kotoisin pitkäpyrstöinen ararauna
(Ara ararauna), jonka selkä on
tummansininen, vatsapuoli keltainen, kurkku
musta, Uuden-Seelannin kea (Nestor
notabilis), variksen kokoinen,



oliivinvihreä lintu, oli alkujaan kasvinsyöjä,
mutta on lampaanhoidon kasvaessa
tottunut syömään teurasjätteitä.
Huuhkajan näköinen ja kokoinen yölintu on
Uuden-Seelannin pöllöpapukaija
(Stringops habroptilus). Austr.
laulupapukaija (Melopsittacus
undulatus) on varpusen kokoinen,
suosittu häkkilintu.

Papula, Viipurin kaupunginosa. Suuri
puisto, jossa kelkka- ja suksimäet.
Urheilukenttä.

Papyrus (Cyperus papyrus),
troopillisen Afrikan jokivarsilla ja rämemailla
kasvava 2-3 m korkea, vain latvassaan
lehtiä kantava sarakasvi. Sen ytimestä
valmistettiin muinaisaikana papyrusta
(siitä paperi) s. o. eräänlaista
kirjoituspaperia liimaamalla ohuita
ydinsuikaleita yhteen. [Schubart (saks., 1918);
,,Archiv für Papyrusforschung" (v:sta 1900).]


Papyrus.

Par (lat.), yhdenkaltainen, vertainen;
pari. — Par et impar, saman- ja
erilaista, s. o. sekalaista.

Par excellence [ekselā's] (ransk.),
ennen kaikkea, varsinaisesti. — Par exemple
[egzā'pl], esimerkiksi. — Par force
[-fo'rs], väkipakolla. — Par hasard
[azā'r], sattumalta. — Par préférence
[preferā's], etupäässä, ennen kaikkea.
— Par renommée [rənommē'], huhun,
maineen mukaan, nimeltä.

Para (ruots.), taruolento, jonka
1600-luvulla luultiin syntyneen paholaisesta
ja noita-akasta tai olevan noita-akan
luoma. P. muka imi maitoa lehmistä
noita-akalle.

Pará. 1. Valtio (Grāo Pará)
Koillis-Brasiliassa, Amazonin suupuolen
ympärillä. — 2. P.-valtion pääkaup. (virall.
Belem) Tocantins-joen suussa.
Pohjois-Brasilian tärkein kauppakaup.
250,000 as.

Para-, kem. ks. Ortoyhdistykset.

Paraabeli (kreik.). 1. Vertaus, jossa
annettu opetus esitetään jokapäiväisestä
elämästä otetulla kuvalla. — 2. Matem,
Kartioleikkaus, jonka epäkeskisyys = 1,
niiden pisteiden ura, joiden etäisyydet
pisteestä (p:n polttopisteestä F)
ja suorasta (p:n ohjaussuorasta SLS')
ovat yhtäsuuret. Yhtälö kuvion ko'ordinaatistossa
y = 2px, missä 2p (p:n
parametri) on polttopisteen kautta
akselia vastaan piirretty kohtisuora jänne
PP' = 2 kertaa väli LF.
Polttopisteen kautta kulkeva ohjaussuoran
normaali (LX) on p:n akseli.
P:n (ja pyörähdysparaboloidin) polttopisteestä
lähtevät säteet heijastuvat kaikista p:n
pisteistä akselin suuntaan, mistä syystä
valonheittäjien peilit ovat pyörähdysparaboloideja.
Heittokäyrä ilmattomassa tilassa on p. (vrt.
Heittoliike). — Kuutioparaabeli (ks. t.).


Paraabeli.

Paraati (ransk.), sotajoukkojen
juhlallinen tarkastus, jolloin joukot
juhlapukeissa asettuvat harjoituskentälle. P.
käsittää tarkastuksen pitkin joukkojen
rintamaa sekä joukkojen ohimarssin
lippuineen soittokunnan soittaessa joukon
kunniamarssia. P:eja pidetään myös
erikoisina juhlapäivinä. Pienempiä
juhlallisuuksia ovat vahti- ja kirkko-p:t.

Parabellum, sotilaspistolimalli. vrt.
Pistoli.

Paraboloidi (kreik.), toisen asteen
kaareva pinta, jonka annetun suoran
suuntaiset tasoleikkaukset ovat paraabeleja.
Mainittua suoraa vastaan kohtisuorassa
suunnassa tasot leikkaavat elliptisestä
p:sta ellipsejä, hyperbolisesta
p:sta hyperbeleitä. Edellisten
erikoislaji on pyörähdys- l. rotatsion i-p.,
joka syntyy paraabelin pyörähtäessä akselinsa
ympäri. Hyperbolinen p. on viivoitinpinta
(ks. t.). vrt. Paraabeli.


Paraboloidi.
a elliptinen,
b hyperbolinen.

Paracelsus (1493-1541), oik.
Aureolus Theophrastus Bombastus
von Hohenheim, sveits. lääkäri,
alkemisti ja filosofi, tuli 1527 lääket.
professoriksi ja Baselin kaupunginlääkäriksi,
mutta karkoitettiin viranomaisten
toimesta sieltä jo seur. v. Kierteli eri
maissa, asettui lopulta Salzburgiin
lääkäriksi. Vastusti jyrkästi Galenoksen
oppeja ja vanhanajan auktoriteetteja.



P., joka oli haaveellinen mystikko ja
jonka arvostelukyky monesti osoittautui
varsin heikoksi, on kumminkin aikaansaanut
eräitä arvokkaitakin uudistuksia lääketieteessä,
m. m. haavojen hoidossa ja ottamalla
elohopeahoidon käyttöön kupan hoidossa.

Paradigma (kreik.), muotosarja, sarja
sanan eri taivutusmuotoja; erityisesti
milloin kieliopissa kaikki samaan
sarjaan kuuluvat taivutusmuodot ovat
lueteltuina muiden samanlaatuisten sanojen
taivutuskaavaksi.

Paradioksibentsoli, hydrokinoni (ks. t.).

Paradoksi (kreik.), odottamaton ja
eriskummainen väite, mahdottomalta näyttävä,
mutta usein totuuden sisältävä väite.

Parafeerata, parafoida (ransk.),
merkitä asiakirja nimien alkukirjaimilla.

Parafiini (lat. paraffinum solidum),
vuoriöljystä ja eräiden hiililajien
tervasta saatu valkea vahamainen aine,
erinäisten p.-sarjan jähmeiden
hiilivetyjen seos. Erittäin vastustuskykyisiä
kaikkia kem. reagensseja vastaan.
Sula-misp. 28-65°, om.-p. 0,87-0,95.
— Parafiinit, parafiinisarja, metaanisarja
(ks. t.). — Parafiiniöljy, parafiinisarjan
nestemäisten hiilivetyjen seos, väritön,
tehoton öljy, jota käytetään voitelu- ja
liuotusaineena, vaarattomana ulostuslääkkeenä
(„nujol") sekä salvoihin ja emulsioneihin.
Soveltuu myös mehujen ja hillojen suojelemiseen
homeelta. Om.-p. 0,87-0,91, kiehumap. 360-370°.

Parafraasi (kreik.), selittävä tai
selventävä esitys jostakin tekstistä.
— Mus. Sävellyksen sovittaminen
toisille soittimille lisäämällä siihen
uudesta soitinnuksesta aiheutuvia sävel-
tahi sointuaiheita.

Paragonjärjestelmä (esp.),
vähittäismyynnin tarkkailujärjestelmä.
Siinä käytetään kaksois- (tai kolmois-)
kappalekuittilomakkeita kuponkeineen.
Samaan ostokseen kuuluvissa lapuissa
on sama kontrollinumero.

Paragrafi (kreik.), pykälä (§).

Paragua, Palawan (ks. t.}.

Paraguay [-gva'i], joki
Etelä-Amerikassa, Paranán suurin lisäjoki,
lähteet Keski-Brasiliassa (Matto Grosso).
Pituus n. 2,500 km.

Paraguay [-gva'i], tasavalta
Etelä-Amerikan sisäoisassa, Paraguay-joen
kahden puolen; 253,100 km2, 850,000 as.,
enemmistö intiaaneja (guaraneja) ja
sekarotuisia. Pääelinkeinot maanviljelys
(maissia, maniokkia, etelänhedelmiä,
tupakkaa), karjanhoito, metsänhoito.


Vaakuna.

Tärkeimmät vientatavarat: puu, liha, tupakka,
matte, hedelmät, vuodat. Virallinen kieli
espanja. Uskonto room.-kat. Presidentti
valitaan 4 v:ksi. Eduskunta 2-kamarinen.
Pääkaup. Asuncion. — Historia.
S. Caboto tunkeutui P:hin 1526-30, jonka
jälkeen siitä tehtiin esp. siirtomaa.
1600-luvulla jesuiitat muodostivat siitä
kukoistavan ja intiaaneja suojelevan
kommunistisen lähetysvaltion, joka vain nimeksi
oli Espanjan ylivallan alainen. V. 1767
jesuiitat karkoitettiin. P. julistautui 1811
itsenäiseksi. Vv. 1814-40 Rodriguez
Francia hallitsi sitä diktaattorina ja hänen
jälkeensä C. A. Lopez (1844-62). Sota
Brasiliaa, Uruguayta ja Argentiinaa
vastaan 1865-72 aiheutti valtakunnan
pohjoisosan menettämisen Brasilialle. V. 1870
P:sta tuli tasavalta.

Paraguayn tee, matte (ks. t.).

Parahyba [para'iba]. 1. Joki
Koillis-Brasiliassa (P. do Norte), 370 km.
— 2. Joki Kaakkois-Brasiliasisa (P. do Sul),
900 km. — 3. Rannikkovaltio Koillis-Brasiliassa,
siinä samanniminen pääkaup. (50,000 as.), josta
puuvillanvientiä.

Parainen (ruots. Pargas),
kaksikielinen kunta (enemmistön kielenä ruotsi)
Turun ja Porin läänissä, Varsinais-Suomen
sisäsaaristossa; 255 km2, 9,794 as.
(1926). Ruots. yhteiskoulu ja kansanopisto.
Kalkkiteoll., Atun höyrysaha. Atun,
Kappelirannan, Kuitian (ks. t.), Mutaisten
y. m. kartanot. Kirkonkylä on nimeltään
Paraisten malmi.


Parainen, Kalkkitehtaan satama.


Paraisten Kalkkivuori o.-y., Paraisissa,
per. 1898, osakepääoma 45 milj. mk. Yhtiö
omistaa: 1) Paraisissa Suomen rikkaimmat
kalkkikiviesiintymät, kaksi rengasuunia,
kummankin tuotanto 40-50 ton. vuorokaudessa,
maamme suurimman sementtitehtaan, jonka
tuotanto n. 800,000 astiaa, sekä
sähkövoimalaitoksen, 2) Helsingissä
muurilaastitehtaan. — Lappeella sillä on
vuokralla Ihalaisten kalkkilouhos, jonka
ääreen rakentanut rengasuunin.
Kuljetusaluksia n. 60, työläisiä n. 1,200.

Paraisten portti (ruots. Pargasport),
salmi Paraisten eteläisessä saaristossa
Sorpon ja Tammon saarten välissä.

Parakki (esp.), kenttämaja,
sotilasmaja, tilapäinen kevyesti
rakennettu sairaala.

Parakleetta (kreik.), asianajaja,
puolustaja, lohduttaja, käytetty Pyhän
Hengen nimityksenä.


Parakronismi (kreik.), ajanlaskuvirhe,
jossa tapaus asetetaan ajassa liiaksi eteenpäin.

Paralipomena (kreik.), liite, lisäys
(teoksessa); V:n T:n Aikakirjat.

Parallaksi (kreik.), tähtit., se kulma,
mikä muodostuu tähtäysviivain välille
taivaankappaletta tähdättäessä kahdesta
eri asemasta. Vuorokautinen p.:
havaintopaikka on havaintojen välillä joutunut
uuteen asemaan maan pyörimisliikkeen
vaikutuksesta. Vuotuinen p.: havainnot
tehdään puolen vuoden väliajalla, jolloin
havaintopaikka on maan kiertäessä
rataansa auringon ympäri joutunut
mahdollisimman kauaksi edellisestä.
Sekulaarinen p. johtuu aurinkokunnan liikkeestä
avaruudessa. — Parallaktinen, parallaksiin
kuuluva. Kaukoputken p. asento on´sellainen,
että sen toinen akseli tähtää taivaannapaa,
toinen on ekvaattorin suuntainen.

Paralleeli, paralleelinen (kreik.),
yhdensuuntainen, rinnakkainen; samanlainen.

Paralleelipaikat, sisällykseltään
yhtäläiset tai samankaltaiset teoksen (vars.
Raamatun) kohdat.

Paralleelipiirit, leveyspiirit (ks. t.).
— Paralleelipipedi (kreik.), matem.,
suunnikassärmiö (ks. t.).

Paralleelit, mus., terssi-, kvintti-,
oktaavi-p. y. m., ovat sävelkulkuja, jotka
johtuvat kahden äänen samansuuntaisesta
liikkeestä, kun äänet liikkuessaan pysyvät
saman tai samanlaisen intervallin
välimatkalla toisistaan. Intervallin laadun
mukaan nimitetään p:ja myös rinnakkaisiksi
tersseiksi, kvinteiksi j. n. e.

Paralleeliteoria l. psykofyysillinen
paralleelioppi on se mielipide, että sielun
ja ruumiin toiminnat kehittyvät „paralleelisina''
l. että kaikki sieluntoiminnat rinnakkaisilmiöinä
seuraavat määrättyjä hermoston toimituksia
näiden kahden ilmiösarjan olematta minkäänlaisessa
keskinäisessä vuorovaikutuksessa, vrt. Monismi.

Paralleelogramma, matem.,
suunnikas. ks. Nelikulmio.

Parallelismi, vertaaminen,
yhteensopivaisuus; kerto (ks. t.).
vrt. Paralleeliteoria.

Paralogismi (kreik.), virhepäätelmä.

Paralyseerata (kreik.), lamauttaa.

Paralysia (kreik.), kupan aiheuttama
tylsistyminen, n. s. aivojen pehmennys.
Mielisairauden muoto, jonka kulku on
hyvin vaihteleva. Tauti puhkeaa n.
10-20 v:n kuluttua kuppatartunnan
saamisesta. Oireellisia tunnusmerkkejä ovat
manian ja melankolian kaltaiset sekavuustilat
sekä kouristuskohtaukset ja tajuttomuustilat.
Päättyy tav. 3-5 v:n kuluttua kuolemaan.
P:aa on näihin asti pidetty parantumattomana;
viime vuosina sitä kumminkin on voitu parantaa
istuttamalla potilaaseen malaariaa.

Paramagneettinen ks. Magnetismi,
II osa, p. 1345.

Paramaribo [-rī'-], Alankomaiden
Guayanan pääkaup., Atlantin rannalla. 46,000 as.

Paramentit l. paramenttityöt
(lat.), kirkolliset taidekäsityöt, kuten
messupuku, alttariliinat y. m., laajemmassa
merkityksessä myös kirkolliset hienotakeet
(kalkit, monstranssit, krusifiksit,
valaistuslaitteet y. m.).

Parametri (kreik.), apumuuttuja, jonka
funktsioneina ilmoitetaan jonkin käyrän
suorakulmaiset koordinaatit x ja y.
Niinpä liikkeen rata on usein edullinen
esittää käyttäen p:na aikaa, kuten on
menetelty esim. kappaleen aseman
määräämiseksi t sekunnin kuluttua



heittoliikkeen (ks. t.) esityksessä, —
Kartioleikkauksen p. on polttopisteen kautta
pääakselia vastaan kohtisuoraan kulkeva
jänne (vrt. Paraabeli).

Paramnesia (kreik.), sielut., muisti
erehdys, muistiväärennys.

Páramo (mon. páramos), Etelä-Amerikan
Andien autiot vuoristoylätasangot.

Paraná. 1. Joki Etelä-Amerikassa;
oikealta siihen yhtyy Paraguay-joki,
vasemmalta Uruguay-joki, minkä jälkeen
jokien yhtymästä muodostuu La Plata
(ks. t.). N. 24° et. lev. kohdalla on P:ssa
mahtava Guairán putous. P:n alkuhaarat:
Parnahyba ja Rio Grande.
— 2. Valtio Etelä-Brasiliassa; 240,000 km2,
686,000 as., enemmistö guarani-intiaaneja,
pääkaup. Curitiba (79,000 as.).
— 3. Argentiinan Entre-Rios-valtion
pääkaup. 36,000 as.

Paranahyba, Parnahyba (ks. t.).

Paranoia (kreik.), vainoharhaisuus,
mielisairaus, jonka tärkeimpiä oireita on oman
merkityksen liian korkeaksi arvioiminen sekä
vainoamisharha, s. o. itsepintainen epäily,
että p:aa sairastava on vainoamisen ja
juonittelujen uhrina. Muistinväärennykset ja
harha-aistimukset lisäävät usein p.-potilaan
sairaalloista mielikuvitusta. Tauti syntynee
degeneratiivisella pohjalla, kestää usein koko
loppuiän, mutta ei johda syvempään tylsistymiseen.

Paranvoi (Fuligo septica), limasieni,
jonka suuret limakot muodostavat
parkituskuorilla keltaisen peitteen.

Parapetti (ransk.), rintavarustus.

Parapodit ks. Sukamadot.

Parapsykologia (kreik.), metapsykologia (ks. t.).

Parapähkinä, Brasilian pähkinä (ks.t.).

Parasiitti (kreik.), loinen. ks.
Loiseläimet ja Loiskasvit.
— Parasitismi, loiselämä.

Paraske, Larin P. (n. 1832-1904),
inkeriläinen runolaulajatar, asui
Suomessa. [Uotinen (1911).]


Larin Paraske. (E. Järnefeltin maalaus.)

Parasolli (ransk.), päivänvarjo.

Paratiisi (kreik. = puutarha), ensim.
ihmisten tarunomainen ihanteellinen olo-paikka;
myös autuaiden vainajien olo-paikka.

Paratiisilinnut (Paradiseidæ),
varpuslintuheimo, hyönteisiä ja marjoja syöviä
Uuden-Guinean ja lähisaarien metsissä eläviä
lintuja — yli 50 lajia — joiden uroksilla
erittäin loistava höyhenys Tavallisen
paratiisilinnun (Paradisea apoda)
uros on selkäpuolelta tummanruskea, sen rinta
mustansinipunainen, niska oljenkeltainen, kurkku,
posket ja naama kauniin vihreät;
keskimmäisten pyrstösulkain höydyttömät,
rihmamaiset ruodit hyvin pitkät;
yläperästä lähtee kauniita keltaisia,
kaarevia ja hyvin pitkiä höyheniä. Naaras
yksivärisen ruskea ja vailla höyhenkoristeita.
Lintu on noin naakan mittainen. Tämä laji,
samoin kuin eräät sen lähisukulaiset, ovat
koristehöyhenten pyydystelyn johdosta
sukupuuttoon häviämässä.


Paratiisilintuja, vas. tavallinen, oik. Rudolfin
paratiisilintu.

Paratiisiomena. 1. Siperialaisen
omenapuun, Pirus prunifolian pienet,
happamet hedelmät. Puun taimia
käytetään „villirunkoina" kääpiöomenapuita
kasvatettaessa. Toisinaan p. myös =
marjaomena, joka on niinikään
siperialaisen Pirus baccatan hedelmä.
— 2. Sama kuin tomaatti.

Paratyyfus (kreik.), tauti jonka
synnyttäjä p.-basilli on läheistä sukua
lavantaudin synnyttäjälle, tyyfysbasillille. P.



esiintyy usein samanlaisin mutta
lievemmin oirein kuin lavantauti, mutta
vaikeitakin p.-muotoja on. Hoito
samantapainen kuin lavantaudissa.

Paravaani (kreik. ja engl.), laivojen
suojalaite ankkuroituja miinoja vastaan.
P. katkaisee miinan ankkurivaijerin,
minkä jälkeen miina, joka nousee
pinnalle, voidaan saattaa vaarattomaksi.

Paray [-rē'], Paul (s. 1886),
ransk. säveltäjä, Lamoureux-orkesterin johtaja
Pariisissa. Säveltänyt kantaatin
„Janitza", oratorion „Jeanne d'Arc",
orkesterisarjan ja kamarimusiikkia.

Parbleu [-blö'] (ransk.), jumaliste.

Parcæ ks. Moira.

Parcival, Parsifal, keskiaikaisen
Arturtarinapiirin sankareita, pyhän graalin
vartija, aiheena Wagnerin oopperassa „Parsifal".

Pardo Bazan [-aþa'n], Emilia
(1851-1921), esp. kirjailijatar, kreivitär.
Julk. romaaneja, novelleja, runoja sekä
historiallisia ja valtiollisia kirjoitelmia.

Pardon [-dō'] (ransk.), anteeksi!,
anteeksianto, armahdus.

Paré [-ré], Ambroise (1510-90),
kuuluisa ransk. kirurgi, aikaansai
lukuisia uudistuksia kirurgian alalla.

Pareerata (ransk.), väistää, torjua,

Pareesi (kreik.), lievä, epätäydellinen
halvautuminen.

Parenkyyma (kreik.). 1. Kasvit.
Tylppysolukko, pyöreähköjen
solujen muodostama solukko, jossa solun
seinät tav. puutumattomat. — 2. Eläint.
ja lääket. Rauhasten ja rauhasmaisesti
toimivien elinten (esim. maksan, pernan,
munuaisten) pehmeä kudos.

Parentatsioni (lat.), muistopuhe,
ruumispuhe.

Parenteeli (lat.). P:lla tarkoitetaan
suvussa niitä henkilöitä, jotka polveutuvat
samasta kannasta, parensista, tämä
kanta mukaanluettuna. — Parenteeliperiaate,
perimis järjestyksessä noudatettu periaate,
joka sisältää sen, että ne sukulaiset, jotka
kuuluvat lähempään parenteeliin s. o.
sellaiseen parenteeliin, jonka kanta on
perinnönjättäjää lähempänä, sulkevat perinnöstä
pois kaukaisempaan parenteeliin kuuluvat.

Parenteesi (kreik.), sulkumerkki,
sulkumerkillä, kahdella ajatusviivalla tai
joskus kahdella pilkulla erotettu lisähuomautus.

Parenteraalinen (kreik.) on
kaikkinainen semmoinen aineiden johtuminen
ruumiiseen, mikä ei joudu siihen
ruoansulatuskanavan kautta. Esim.
ihonalainen ruiskutus.

Parestesia (kreik.), ihossa tuntuva
abnorminen tuntoaistimus.

Parey [pārei], Paul,
berliiniläinen kirjankustannusliike (per. 1848),
erikoisalana maatalous, metsän- ja puutarhanhoito,
eläinlääketiede, kulttuuritekniikka,
metsästys. Alallaan Saksan suurimpia.

Parforcemetsästys ks. Metsästys.

Parfymeerata (ransk.), tehdä
hyvänhajuiseksi, sekoittaa hajuvettä.

Parfymeria (ransk.), hajuaineiden ja
-vesien valmistus luonnollisista tai
keinotekoisista aineista; myös tällaisten
aineiden kauppa. — Parfyymi, hajuvesi.

Pari ks. Al pari.

Pari, sähkö-p., galvaaninen
elementti (ks. t.), kahden metallilehden
muodostama kondensaattori (ks. t.) tai
lämpö-p. (ks. Lämpösähkö).

Paria (tamiilink.), Etu-Intian
eteläosassa asuva kansa, jota kastijaon
ulkopuolella olevana halveksitaan. Sana on
Euroopassa tullut merkitsemään alhaista
ja halveksittua kansanainesta.

Pariaani, norsunluuposliini,
posliiniveistoksiin käytetty lasittamaton,
kova posliini, poltettuna kellertävää.

Parietaalisilmä, päälaensilmä (ks. t.).

Pariisi (ransk. Paris), Ranskan
pääkaup., Seinen kahden puolen, lujasti
linnoitettu ja kauniisti rakennettu. P:n
keskuksena on Seinen saari Cité, jossa
vanhin P. oli. Citéllä on Notre Dame
(ks. t.) ja Oikeuspalatsi. — Seinen
vas. rannalla on Jardin des
plantes (ks. t.). Vastapäätä Citétä on
Quartier latin, joka keskiajasta lähtien
on ollut oppineen maailman keskuksena.
Siellä on m. m. P:n yliopisto Sorbonne
ja Collège de France (ks. n.), Clunyn
taidemuseo, Bibliothèque Sainte-Geneviève
ja Panthéon (ks. Panteon). Läh.
Seineä on Institut de France ja École des
beaux-arts (ks. n.). Quartier latinin
lähellä on Luxembourgpalatsi (ks. t.).
Vas. rannalla ovat vielä Eduskuntatalo
(ent. Palais Bourbon) sekä Invalidi-hotelli
(ks. t.), sotakoulu, Eiffeltorni
(ks. t.) ja Pasteurlaitos. Etelässä on
Montparnasse (ks. t.). — Seinen oikea
ranta on P:n suurin ja tärkein
osa. Pääkatu on Rue de Rivoli, joka
jatkonaan Rue Saint-Antoine, vie Place
de la Bastillelta (vrt. Bastilji)
P:n kauneimmalle aukealle Place de la
Concordelle. Huomattavimmat rakennukset
tämän valtaväylän varrella ovat kaupungintalo
Hôtel de Ville ja Louvre (ks. t.),
johon liittyy Tuileriain puistoon vievä
riemukaari. P:n liike- ja huvittelukeskus
on vähän pohjoisempana, loisteliasta




PARIISI


1. Seine, Cité ja Notre Dame (oik.).



2. Ooppera-aukio.


PARIISI


3. Bastiljin aukio ja Heinäkuunpatsas.



4. Place de l'Étoilen aukio ja Riemukaari.






oopperaa piirittävien (rak. 1861-75 Ch.
Garnier) suurten bulevardien ja Eue de
Rivolin välillä. Tällä alueella on Place
Vendôme, jossa Napoleon I:n patsaaseen
päättyvä jättiläispylväs, komea Palais
Royal, jonka suojissa Théàtre Français
(ks. t.) näyttelee, suurkirjasto
Bibliothèque Nationale, Pörssi ja tavarapörssi
Bourse de Commerce. Lähellä oopperaa
on Madeleine-kirkko. Place de la
Concordelta lähtee vilkasliikenteinen
puistokatu Avenue des Champs-Elysées. Sen
alkupäässä on suuri puisto, missä
Elysée-palatsi (ks. t.); katu päättyy Place de
l'Étoilen aukioon, missä maailman
suurin riemukaari (rak. 1806-37); sen alla
,,tuntemattoman sotilaan" hauta. Aukiolta
lähtee 12 bulevardia, m. m. Boulognen
metsään (ks. t.) ja Trocadéro-palatsiin
(ks. t.). Pohjoisosassa on Montmartre
(ks. t.). Lukuisista esikaupungeista on
tunnetuin Versailles (ks. t.). — Pariisin
teollisuudesta on tärkein muotitavarain
valmistus ja sen jälkeen metalliteoll.;
P. on Ludvig XIV:n ajoista ollut
muotien määrääjä. Kaupungilla on laajat
satama-alueet, Rouen ja Le Havre
ulkosatamina. P. on Ranskan tärkein
rautatie-, kanava- ja ilmaliikennekeskus.
3 milj. as. (esikaupunkeineen n. 4,5 milj.).
— Historia. P:n vanha nimi on
Lutetia Parisiorum, ja oli se olemassa
ennen roomalaisten tuloa Galliaan. Sen
keskiaik. suuruus alkaa kuningas Filip
II Augustin hallituskaudella ja uusi nousu
Frans I:n ajasta; 1600-luvulla P:sta
tuli Euroopan komein kaupunki.
Ranskan vallankumouksen kaikki
tärkeimmät tapaukset sattuivat Pariisissa.
Napoleon III:n aikana sen ulkoasua
uudenaikaistettiin, jolloin luotiin useat sen
bulevardeista. V. 1814 ja 1815 se joutui
vihollisten käsiin ja varustettiin
1840-luvulla linnakevyöhykkeellä. V. 1871 P.
antautui saksalaisille piirityksen jälkeen,
jota seurasi kommuunikapina. Maailmansodassa
P. oli uhattuna, ja ajoittain sitä
pommitettiin. ks. kuvaliitettä.

Pariisinkelta, eräs laatu kromikeltaa.

Pariisin kreivi, Louis-Philippe
(1838-94), ransk. kruununtavoittelija,
kuningas Ludvig Filipin pojanpoika.

Pariisin rauhankonferenssi ks.
Versailles'n rauha.

Pariisinsininen, puhdas
berliininsininen (ks. t.).

Pariisin verihäät ks. Pärttylin yö.

Parikkala. 1. Kunta Viipurin
läänissä, Karjalassa, Mikkelin läänin rajalla,
Simpeleen järven ympärillä. 720,7 km2,
15,415 as. (1926). Yhteiskoulu, maamieskoulu.
vrt. Simpele. — 2. Rautatieasema
Elisenvaaran-Savonlinnan rataosalla, P:n
kunnassa, 22 km Elisenvaarasta.

Parillinen luku, 2:lla jaollinen luku.

Parini [-ī-], Giuseppe (1729-99),
it. runoilija. Teoksia: satiiri „Il Giorno", ,,Odi".

Paris, kreik. tarustossa Troian
kuninkaan Priamoksen ja Hekaben poika,



Troian sodan aiheuttaja. Ratkaisi Heran,
Atenen ja Afroditen kauneuskiistan
viimeksimainitun eduksi, mistä sai
palkinnokseen Helenan. Ampui Akilleuksen;
Filokteteen surmaama.

Paris [-i's], Gaston
(1839-1903), etevä ransk. kielentutkija ja
kirjallisuushistorioitsija. Teoksia: „La
poésie du moyen âge" (1885-95), käsikirja
„La littérature française au moyen âge"
(5:s pain. 1914). — Paris [päris],
John, erään engl. diplomaatin
kirjailijanimi. Julk. realistisia japaniaiheisia
romaaneja, „Kimono" (1921), „Sajonara"
(suomen:t) ja „Banzai".

Paristo, patteri, ryhmä yhdeksi
kojeeksi kytkettyjä sähköpareja. vrt. Pari
ja Galvaaninen paristo.

Pariteetti (lat.), yhtäläisyys, tasa-arvoisuus.

Paritus on rikos, jonka tekee se, joka
pitää huonetta haureuden harjoittamista
varten tai viettelee naisen haureellisuuteen
(Rikoslaki 20:10).

Parivartio, kaksoisvartio,
sot., vartio, johon kuuluu kaksi miestä.

Park [pāk] (engl.), puisto.

Park [pāk], Mungo (1771-1806),
skotl. lääkäri, afrikantutkija. Löysi
Niger-joen, jonka juoksua tutki kahdella
eri retkellä (1795-97 ja 1805-06).

Parkaasi, barkassi (ks. t.).

Parkano, kunta Turun ja Porin
läänissä, Satakunnan koillisosassa; 990,1
km2, 7,684 as. (1926).

Parkeerata (ransk.), järjestää
ajoneuvoja, vars. auttoja.

Parker [pākə], Horatio (1863-1919),
amer. säveltäjä; tuli 1894 musiikin
professoriksi Yalen yliopistoon. Säveltänyt
useita orkesterin säestämiä kuoroteoksia,
sinfonioja y. m. — Parker, Sir Hyde
(1739-1807), engl. amiraali. Johti
hyökkäystä Kööpenhaminaa vastaan 1801.
— Parker, Theodore (1810-60), amer.
teologi, unitaarien (ks. t.) johtajia.

Parketti (ransk.), neliömäisistä (tav.
tammisista) raudanpalasista tai pitemmistäkin
pätkistä (sauvaparketti) ruutuihin laskettu
puupermanto. — Teatterissa = permanto.

Parkhurst [pākhəst], Helen
(s. 1887), pohjoisamer. pedagogi, n. s.
Dalton-suunnitelman aloitteentekijä. Tämä
Daltonissa, Yhdysvalloissa, 1920 ensiksi
kokeiltu uudistussuunnitelma tehostaa
oppilaiden omatoimisuutta tekemällä
koulusaleista työhuoneita, joissa
oppilaiden on mahdollisimman omintakeisesti
koetettava suorittaa tehtävänsä ja
ominpäin käytettävä siihen tarvittavaa
kirjallisuutta, — Parkhurst, John
(s. 1861), amer. tähtitieteilijä, keksinyt
yhdessä C. F. Jordanin kanssa
valokuvauksellisen menettelyn, jolla voidaan
määrätä tähden valovoimakkuus ja väri-indeksi.

Parkikset, parkkiaineita sisältäviä
kasvinosia, tai näiden uutteita, joita
käytetään parkitukseen, värjäykseen ja
musteen valmistukseen. — Kuori-p:ia
ovat pajujen, kuusen, hemlock-kuusen,
lepän, tammen ja eräiden akaasialajien
kuori. — Puu-p:ia saadaan tammesta,
kastanjasta ja Rhus-lajeista (surnakki);
quebrachosta (Schinopsis-puun sydänpuu)
valmistetaan tav. ekstraktia. — Hedelmä-p:ia
ovat m. m. dividivi, myrobalani ja valonea.
— Ekstrakti-p:ia ovat kateku, gambiiri
ja kino. Erityisen parkisryhmän muodostavat n. s.
äkämä- l. väriomenat.

Parkitus ks. Nahka.

Parkki, lahnanparkki, pasuri (ks. t.).

Parkki (ransk.), 3-mastoinen alus,
jonka keula- ja isomasto on varustettu
raakapurjeilla sekä perämasto kahveli-
ja latvapurjeilla,

Parkkiaineet, helppoliukoisia, heikosti
happamia, maultaan jumoavia orgaanisia
yhdistyksiä, joita on eräiden kasvien
kuoressa, puussa, lehdissä. Muodostavat
liiman kanssa liukenemattomia
yhdistyksiä, niihin niiden käyttö nahan
parkituksessa perustuu. Ferrisuolojen kanssa p.
muodostavat tummansinisiä yhdistyksiä
(vrt. Muste). Kem. luonteeltaan ne
ovat bentsolisarjan polyoksikarbonihappojen
ja sokerilajien yhdistyksiä.

Parkkihappo, tanniini,
digallushappo (acidum gallotannicum),
kasvikunnassa yleinen parkisaine.
Valmistetaan tammen äkämistä uuttamalla
alkoholin ja eetterin seoksella.
Amorfista jauhetta, joka liukenee helposti
veteen, alkoholiin ja glyseriiniin, ei
eetteriin. Muodostaa ferrisuolojen kanssa
tummansinisen värin (vrt. Muste).
Käytetään (epäpuhtaana) nahkan
valmistukseen (vrt. Parkikset),
musteen valmistukseen, puhtaana jumoavaksi
lääkkeeksi (verenvuodon tyrehdyttämiseen y. m.).
— Parkkihappoekstraktit, parkiksia
sisältävien kasvinosien uutoksia, joita
käytetään parkitukseen.

Parkkumi on toimikkainen
puuvillakangas, joka on tav. nukitettu
nurjalta puolelta.

Parkumäki, Parkuinmäki, kylä
Rantasalmella. Siellä heinäk. 21 p. 1789
Savon prikaati voitti venäläiset. —
Pysäkki Savonlinnan-Pieksämäen rataosalla.



Parlamentaarinen (ransk.),
parlamenttia koskeva.

Parlamentarismi l. parlamentaarinen
hallitustapa, hallitusjärjestelmä,
jonka mukaan hallitus on siten riippuvainen
kansaneduskunnasta, että hallituksen jäsenet,
ministerit, on yleensä otettava eduskunnassa
vallitsevasta puolueesta sekä velvolliset
eroamaan, milloin eivät enää nauti sen
luottamusta. Ministerien sanotaan silloin
olevan poliittisesti vastuunalaisia
eduskunnalle (vrt. Ministerivastuunalaisuus).
P:n kotimaa on Englanti, jossa se v:n 1688 „mainion
vallankumouksen" jälkeen pääsi voitolle ja
järjestyi lopullisesti 1800-luvulla. P. on
nyk. vallalla kaikissa kansanvaltaisesti
hallituissa valtioissa, sekä tasavalloissa
että monarkioissa, joskin pirstoutuneet
puolueolot esim. Saksassa ja Suomessa
ovat johtaneet siihen, että hallitus
nojautuu enemmän tai vähemmän tilapäiseen
puolueryhmitykseen, jopa valtiopäivien
vähemmistöön.

Parlamenteerata (ransk.), keskustella,
neuvotella, hieroa sovintoa.

Parlamentti (ransk.), kansaneduskunta,
vars. Englannin eduskunnasta käytetty nimitys.
Alk., keskiajalla, p:lla tarkoitettiin sitä
hengellisten ja maallisten ylimysten kokousta,
jonka kanssa kuninkaat neuvottelivat valtion
asioista. Englannissa ja Hanskassa siitä kehittyi
erilaisia p.-nimisiä laitoksia, Englannissa
prsta tuli valtakunnankokous (säätykokous).
Ranskassa muodostui p.-nimisiä ylempiä
tuomioistuimia, Pariisin p. ja joukko
maakunta-p:eja; ne hävitti vallankumous 1789.

Parlamenttienvälinen Liitto, per.
1888. Sen tarkoituksena on edistää rauhan
asiaa sekä kansainvälistä oikeudellista
ja sivistyksellistä yhteistoimintaa.
Liiton muodostavat eri maiden
parlamenttien keskuuteen perustetut
kansalliset ryhmät, joita nyk. on 36. Suomen
ryhmä perustettiin 1920. Liiton johdossa
on parlamenttienvälinen neuvosto ja
sen elimenä parlamenttienvälinen
toimisto Genevessä. Liiton nyk.
puheenjohtaja on ruots. Th. Adelswärd. Liiton
puitteissa toimii Pohjoismainen P. L.,
johon Suomen ryhmä liittyi 1923.

Parlamentääri (ransk.), henkilö, jonka
sotaakäyvän valtion armeijan tai
armeijanosaston päällystö valtuuttaa
neuvottelemaan vihollisvoiman kanssa. P. on
loukkaamaton. P:n tuntomerkkinä
käytetään näkyvissä pidettävää valkoista
lippua.

Parlando [-la'-], mus. (it., - puhuen),
tarkoittaa puheenkaltaista nopeaa ja
keveää lauluesitystä.

Parleerata (ransk.), puhua, jutella.

Parlografi (ransk. ja kreik.),
sanelutarkoitukseen rakennetun fonografin
kauppanimitys,

Parlööri (ransk.), tulkkikirja.

Parma, kaup. Pohjois-Italiassa, Pon
oikeanpuoleisen lisäjoen varrella, Yli 60
kirkkoa, m. m. tuomiokirkko
1100-luvulta ja San Giovanni Evangelista
(rak. 1510) (kummassakin Correggion
freskoja); Palazzo della Pilotta, jossa
museo, taidekokoelma, kirjasto ja
teatteri. Yliopisto (per. 1512). Teollisuutta
ja kauppaa. 60,000 as. — P:n tasavalta
yhdistettiin 1346 Milanoon, 1511
Kirkkovaltioon, 1545 P:n herttuakunnan
pääkaupungiksi (Farnese- ja
Bourbon-suvuilla sekä 1815-47 Marie
Louisella), liitettiin Italiaan 1860.

Parmaaja, halkojen mittaaja.

Parmas, vanha halkomitta, 3
kyynärää korkea, 4 kyynärää pitkä pino.

Parmeggianino [-edžanī'no],
oik. Francesco Mazzuoli l. Mazzola
(1503-40), it. taidemaalari. Maalannut
muotokuvia ja uskonnollisia freskoja.

Parmenides (n. 515-450 e. Kr.), kreik.
filosofi, Elean oppikunnan (ks. t.) pääedustaja.

Parmesaanijuusto, parman juusto,
puolilihava kellertävä it. juustolaji,
saanut nimensä Parman kaupungin mukaan.

Parmoor [pāmoə], Charles Alfred
Cripps (s. 1852), engl. lakimies ja
poliitikko. Kuului 1924 työväenhallitukseen;
ollut kirkollisissa luottamustoimissa ja
edustajana Kansainliitossa.

Parnahyba [-a'iba]. 1. Joki
Itä-Brasiliassa. Suulla samanniminen pienehkö
kaup. — 2. Paraná-joen toinen alkuhaara,
Brasiliassa.

Parnassolaiset, ransk. runoilijakoulu,
joka 1866 muodostui Leconte de Lisien
ympärille ja joka vastakohtana
romantikkojen subjektiiviselle lyriikalle pyrki
luomaan objektiivisempaa runoutta, Se
palvoi iskusanaa „taide taiteen vuoksi",
pani pääpainon muodon taituruuteen ja
suosi eksoottisten ja hist. aiheiden
värikylläistä kuvaamista.

Parnassos (uuskreik. Liakura),
kalkkikivivuoristo Keski-Kreikassa, 2,460 m
yli merenp. Muinaiskreikkalaiset
pitivät P:ta Apollonin asuinpaikkana; tästä
johtuen P:ta vertauskuvallisesti pidetään
runoinnoituksen tyyssijana. — Sitä
yliopiston juhlasalin koroketta, jolla
maisterinvihkiäisissä vihittävät saavat
laakeriseppeleensä, sanotaan samoin p:ksi
l. parnassoksi.



Parnell [pānəl], Charles
Stewart (1846-91), irl. poliitikko,
homerulepuolueen johtaja, „Irlannin
kruunaamaton kuningas". Harjoitti irl.
vastustuspuolueen („parnelliittien") johtajana
Englannin parlamentissa jarrutusta,
kannatti Irlannissa boikottausta ollen
yhteydessä feeniläisten ja maaliigan kanssa.
Vangittuna 1881-82; tuomittiin 1890
aviorikoksesta.

Parodia (kreik.) l. ivamukailu,
satiiris-koomillisen runouden laji, joka
ivallisesti matkimalla vakavaa ja ylevää
kirjallista tuotetta säilyttämällä sen
muodon ja sävyn, mutta muuttamalla sen
sisällön matala-aiheiseksi ja jokapäiväiseksi,
tekee runoelman naurunalaiseksi ja koomilliseksi.

Paroksysmi (kreik.), (taudin) kohtaus, puuska.

Parola. 1. Rautatieasema
Hämeenlinnan-Toijalan rataosalla, Hattulan
kunnassa, 8 km Hämeenlinnasta.
— 2. P:n nummi, Hämeenlinnan
maalaiskunnassa, osaksi myös Hattulassa,
ollut Ruotsin ja Venäjän vallan ajoista
sotaväen harjoituskenttänä. Keisari
Aleksanteri II:n käynnin johdosta 1863
kentälle 1868 pystytettiin C. E. Sjöstrandin
muovailema pronssinen leijona.

Parole d'honneur [-o'l donö'r]
(ransk.), kunniasana.

Parolli (ransk.), tunnussana.

Paroni (mlat.), vapaaherra, keskiaik.
ransk. feodaalinen arvonimi, joka on
siirtynyt muihin maihin; alk. hallitsijan
välitön vasalli.

Paronomasia (kreik.), sanasutkaus,
joka perustuu kahden merkitykseltään
erilaisen sanan samansointuisuuteen, esim.
lempi — lempo.

Paros, saari Kykladeissa, Välimeressä,
kuuluisa kauniista valkoisesta marmoristaan.
Viinin- ja viikunanviljelystä; 205 km2, 8,000 as.

Parotis (kreik.), korvasylkirauhanen;
parotiitti, korvasylkirauhasen
tulehdus.

Parr, Katariina ks.
Katariina, Englannin kuningattaria.

Parranajokone, vaihdettavilla, yleensä
ohuilla, taipuisilla terillä varustettu
höylämäinen koje, jolla parta voidaan ajaa
ihoa haavoittamatta.

Parricida (lat.), isän- tai
äidinsurmaaja, sukulaisenmurhaaja.

Parru, nelisivuinen, korkeintaan 9 engl.
tuuman paksuinen mänty- tai kuusipuu.
Kiiri-p. kannattaa ulkokattojen
kahden kattolappeen yhtymäsärmää, side-p.
on kattotuolien, riippu- ja tukiansaiden
vaakasuora p.; valta-p., toisia p:ja
kantava p., niskapalkki. — Heraldiikassa
p. on vaakunakilven yli ulottuva taitettu
nauha l. palkki.

Parry [pəri], Hubert (1848-1918),
engl. säveltäjä. Sävelsi oratorioita, 5
sinfoniaa, näyttämömusiikkia Aiskyloksen
ja Aristofaneen draamoihin,
kamarimusiikkisävellyksiä y. m. Julk. teoksia
musiikinhistorian alalta. — Parry,
Sir William Edward (1790-1855), engl.
merisotilas, pohjoisnaparetkeilijä, tutki
1818-25 Pohjois-Amerikan saaristoa etsien
luoteisväylän, löysi Lancasterin salmen
ja Parryn saariston. Pääsi 1827 Huippuvuorilta
lähtien reillä 82° 45':lle pohj. lev.

Parryn saaristo, Pohjois-Amerikan
arktisessa saaristossa Banksin, Melvillen,
Barrow'n ja Lancasterin salmien
pohjoispuolella. Siihen kuuluvat Pohj.-Devonin,
Grinnellin, Bathurstin, Melvillen ja
Prinssi Patrickin saaret sekä joukko
pienempiä saaria. Jyrkkärantaisia,
vuonorikkaita, korkeita (jopa 600 m).

Pars, mon. partes (lat.), osa.

Parsa (Asparagus officinalis),
liljakasvien heimoon kuuluva monivuotinen
ruohokasvi, jonka juurakosta kohoaa
runsashaarainen vihreä varsi. Lehdet
surkastuneet, kalvomaiset, niiden
tehtävän suorittavat rihmamaiset vihreät
laakaversot. Kukat pienet, kellanvihreät;
marjat punaisia. Viljellään n. 20 gm:n pituisten,
sormenpaksuisten, harvasuomuisten, mullan
peitossa kellervänvalkoisina säilyvien
mehevien nuorten versojensa vuoksi, joita
keitettyinä pidetään herkkuna. Kasvaa
luonnonvaraisena Etelä-Euroopasta
Keski-Ruotsiin; ei meillä. Viljellään
multavassa, savensekaisessa, voimakkaasti
lannoitetussa hiekkamaassa korkeissa
penkeissä. Keski-Euroopassa yleinen
viljelyskasvi, meillä vain Etelä-Suomessa.
— Eräät lajit (A. Sprengeri, A. plumosus)
yleisiä ruukkukasveja.


Parsan nuoria versoja.

Parsaherne (Tetragonolobus
purpureus), punakukkainen matala hernekasvi,
lehdet muistuttavat apilanlehtiä.
Siivekkäitä palkoja syödään vihanneksina.
Kotoisin Välimerenmaista, viljellään
Etelä- ja Keski-Euroopassa.



Parseli (ransk.), pikkuosa, yksityinen
esine, vaatekappale. vrt. Veroparseli.
— Parselleerata, palstoittaa. —
Parselli, maapalsta, palstatila.

Parseval [-fal], August von
(s. 1861), saks. upseeri ja ilmapurjehtija.
ks. Ilmalaiva.

Parsifal ks. Parcival.

Parsilaisuus, Persian muin. uskonnon
zarathustralaisuuden nykyaik. muoto.
Islamin päästyä Persiassa voitolle
600-luvulla vanhan uskonnon kannattajat,
parsit (s. o. persialaiset), pakenivat
Intiaan, jossa heitä Bombayn tienoilla
elää huomattavassa yhteiskunnallisessa
asemassa n. 100,000 henkeä. vrt.
Mazdaismi.

Pars pro toto (lat.), osa
kokonaisuuden asemesta; puhekuvio, jossa
esineen osaa käytetään merkitsemään
kokonaisuutta, esim. kotiliesi = koti.

Partahylje ks. Hylkeet.

Partakoski, koski Savitaipaleella.
Taistelu 1790, jolloin Y. H. Jägerhornin
johtamat suomalaiset voittivat venäläiset.

Partalinnut, tikkojen sukuinen
tropiikeissa elävä linturyhmä. Sieraimia
peittävät pitkät eteenpäin suuntautuvat karvat.

Partenkirchen [-rjhen],
matkailijakeskus lähellä Müncheniä, Saksan
huomattavin talviurheilupaikka.

Partenogenesis (kreik.),
neitsyellinen sikiäminen,
hedelmöittämättömän munasolun kehittyminen.
Partenogeneettisesti lisääntyvät m. m.
lehtikirvat, eräät äkämäpistiäiset, vesikirput,
rataseläimet aikoina, jolloin koiraksia ei
ole ollenkaan tai riittämättömän vähän;
partenogeneettisesti syntyvät myös
mehiläisten kuhnurit.

Partenon, Pallas Atenen mainehikas
doorilaistyylinen juhlatemppeli Ateenan
Akropoliilla, Iktinoksen ja Kallikrateen
rakentama 447-434 e. Kr. Sen
takahuoneessa oli Feidiaan kuuluisa Atenen
patsas. Kuvanveistoksista melkoinen osa
British Museumissa. Kuva ks. Ateena.

Partenopen tasavalta, Napoli'n
kuningaskunnan nimi ransk. valloituksen
aikana 1799.

Parterri (ransk.), permanto (teatterissa).

Partia, muinaisaik. maakunta
Persiassa, Kaspianmeren kaakkoispuolella.

Partia (ransk.), osa, osuus; erä, määrä.

Partikkeli (lat.), apusana, adverbien,
post- ja prepositsionien, konjunktsionien
ja interjektsionien yhteisnimitys; myös
pieni palanen, siru.

Partikulaarinen (lat.), osaa koskeva,
palkallinen. — Partikularismi,
valtiollinen suunta, joka liittovaltioissa vaatii
osavaltioille mahdollisimman suurta itsenäisyyttä.

Partioliike (engl. boy scout), engl.
kenraalin Baden-Powellin (ks. t.) järjestämä


Lipunnosto kesäleirillä.

ja johtama kansainvälinen poikien
itsekasvatusliike. Vastaava tyttöjen liike on
partiotyttöliike (engl. girl guide),
perustaja nti Agnes Baden-Powell, nyk.
johtaja rva Baden-Powell. Liikkeen
tarkoitus on, käyttäen toimintamuotoja,
jotka viehättävät poikia ja tyttöjä,
kasvattaa heistä kelpo kansalaisia, jotka
osaavat tulla omin avuin toimeen. P.
terästää huomiokykyä ja reippautta
etenkin ulkoilmaelämässä, retkillä ja
kesäleireillä, edistää käytännöllisiä taitoja,
kuten ensi apua, ruoanlaittoa, uintia,
nuotiontekoa, paikkaamista, sekä
kehittää luonteen avuja kuten jumalanpelkoa,
isänmaanrakkautta, siisteyttä,
toverillisuutta, kunniantuntoa, raittiutta,
rakkautta eläimiin ja säästäväisyyttä.
Sitäpaitsi on suuri määrä n. s. taitomerkkejä
omine taitovaatimuksineen. — Liike


Aterian valmistusta leirillä.




perustettiin 1908 ja on levinnyt nopeasti
yli maailman, Suomeen 1910. Meillä
ven. virkavalta lakkautti sen 1911, mutta
se syntyi uudelleen 1917. Nyk. on
Suomessa n. 3,000 partiopoikaa ja
jokseenkin saman verran partiotyttöjä,
jakautuneina kolmeen liittoon: Suomen
Partioliitto (n. 3,700 partiolaista), Finlands
Svenska Scoutförbund (n. 2,000
partiolaista) ja Suomen Vapaa Partioliitto —
Finlands Fria Scoutförbund (kaksikielinen,
n. 300 partiolaista). Pojat kuuluvat
Suomen Partiopojat-liittoutumana
kansainväliseen partioliittoon, tytöt omaansa.
— Kansainväliset kokoukset, nimeltä
Jamboree (ks. t.), pidetään aina jonkun
vuoden jälkeen. Liikkeen kansainvälinen
toimisto on Lontoossa. [Vainio,
„Partiopoikain käsikirja" (1923); Wolrat,
„Partiopoikien opas" (1922); Collan,
„Partiotyttöjen opas" (1920); aikakauslehti
„Partio" (v:sta 1919).]

Partisaani (ransk.), sissi.

Partisiippi (lat.), laatutapa, verbin
adjektiivinen nominaalimuoto. Suomen p:eista I
(oppiva, opittava) ilmoittaa päättymätöntä,
II (oppinut, opittu) päättynyttä tekemistä.
— Partisiippijärjestelmä, suomessa huomaamista,
ajattelemista, lausumista merkitseviä verbejä
seuraava, merkitykseltään objektista
että-lausetta vastaava järjestelmä, esim.
näen pojan tulevan (= näen, että poika tulee).

Partitiivi (lat.), osanto, suomessa -ta,
-tä, -a, -ä-päätteisenä esiintyvä
nimisanain sijamuoto.

Partituuri (it.), mus., nuottimerkintä
yhteisesti esitettävissä sävellyksissä;
tällöin johtajaa varten merkitään kaikki
äänet yhteen. Kuoro-p:iin äänet merkitään
sävelkorkeutensa mukaiseen järjestykseen,
mutta kuoroon yhtyvät sooloäänet korkeimman
kuoroäänen yläpuolelle. Orkesteri-p:ssa
ryhmitetään äänet niin, että puupuhaltimet
ovat ylinnä, senjälkeen vaskipuhaltimet ja
lyömäsoittimet, alinna jousisoittimet.

Partout [-tū'] (ransk.), kaikkialla;
ehdottomasti.

Partsiaalinen (lat.), osittainen.

Parturiunt montes, nascetur ridiculus mus
(lat.), ,,vuoret ovat synnytystuskissa,
syntyy naurettava pikku hiiri" (Horatius).

Partuuna (saks.), kiinteään takilaan
kuuluva köysi, joka aluksen partaasta
lähtien sivulle ja perään päin tukee
märssy-, prammi-, kryssi- tai muuta
tankoa aluksen takilassa.

Parusia (kreik.), tuleminen,
Kristuksen tuleminen kirkkaudessa.

Parveileminen ks. Mehiläiset ja
Muurahaiset.

Parveke, avoin, takana olevien
huoneiden kanssa ikkunaoviyhteydessä oleva,
konsolien tai ulkonevien palkkien tukema,
aidattu rakennuksen uloke, balkonki;
lehteri kirkoissa; teattereissa ensim.
rivin (parven) aitioiden edessä olevat
istumapaikat.

Parvenu [-vəny'] (ransk.), nousukas.

Parviainen. Joh. Parviaisen
Tehtaat o.-y., Säynätsalo, osakepääoma 9 milj.
mk., työväestön lukumäärä 1,200. Liikkeen perusti
1856 kauppaneuvos Johannes P. (k. 1900),
joka 1897 osti Pohjois-Päijänteen Säynätsalon
saaren, minne siirsi sahalaitoksensa. Myöh.
rakennettiin korjauspaja, 1914 valmistui
faneeritehdas, lastuvilla- ja puusepäntehdas.
Muut johtajat ovat olleet Hugo P.
(k. 1920), toht. Walter P. (k. 1925)
ja nyk. S. Backman. Yhtiö on monella
tavalla pitänyt huolta työväestöstään.
Kauppaneuvos Hanna P. on lahjoittanut
Säynätsalon seurakunnalle kirkon ja pappilan
ja tohtorinna Charlotte P. vanhainkodin.

Paryyri (ransk.), koristus; puku, tamineet.

Pas, korttipelissä = en pelaa.
— Pas [pā] (ransk.), tanssiaskel.

Pasaasi (ransk.), kulku, läpikulku,
ohikulku, kauppakuja. — Tähtit. 1.
Taivaankappaleen kulku tähtit. kojeen
näkökentällä näkyvän suuntauslangan yli. —
2. Kiertotähden kulku Auringon editse,
vrt. Passage.

Pasaasikone, tarkkaan meridiaanissa
oleva tähtit. kaukoputki, akseli lännestä
itään. Käytetään aika- ja rektascensionimääräyksiin.

Pasaatitomu, Afrikan luoteisrannikolla
näkyvä, ilmaa himmentävä pöly, osittain samoja
aineita kuin tulivuorten tuhassa. Esiintyy
joskus vars. alueensa ulkopuolellakin.

Pasaatituulet, passadituulet,
päiväntasaajan kahden puolen (kääntöpiirien
välissä) vakinaisesti päiväntasaajaa kohden,
pohjoisella pallonpuoliskolla koillisesta,
eteläisellä pallonpuoliskolla kaakosta
puhaltavat tuulet. Päiväntasaajan seutuvilla
vallitsevan kuumuuden vuoksi kohoaa ilma
siellä (tyvenessä vyöhykkeessä) ylös ja
sijaan virtaa sekä pohjoisesta että etelästä
kylmempää ilmaa. Maapallon pyörimisen johdosta
pohjoisesta tuleva ilmavirta kääntyy
oikealle ja puhaltaa siis koillisesta,
etelästä tuleva ilmavirta taas kääntyy
vasemmalle, puhaltaa kaakkoispasaatina. Ylös



kohonnut ilma virtaa n. s. yläpasaatina
l. vastapasaatina pohjoisella
pallonpuoliskolla koilliseen ja
eteläisellä pallonpuoliskolla kaakkoon.
30-35°:n tienoilla, n. s. hepoasteilla,
laskeutuu tämä ilmavirtaus maanpintaa kohden,
joten siellä vallitsee alituinen korkea
ilmanpaine. Tyynessämeressä, Atlantissa
ja Intianmeren eteläosissa p. puhaltavat
normaalisesti. Intianmeren pohjoisosissa
puhaltavat monsuunituulet.

Pasadena [päsədī'nə], kaup.
Yhdysvalloissa, Kaliforniassa, koilliseen
Los Angelesista. 65,000 as.

Pasargade, Kyyroksen n. 555 e. Kr.
perustama muin.-pers. valtakunnan
vanhin pääkaupunki, luult. 30 km koilliseen
seuraajastaan Persepoliista.

Pascal [-ka'l], Blaise
(1623-62), ransk. matemaatikko, fyysikko ja
uskonnonfilosofi. Lapsena keksi itsenäisesti
geometrian ensimmäiset väittämät, 15-vuotiaana
kirjoitti tutkielman kartioleikkauksista
(vrt, Pascalin kuusikulmio), 18-vuotiaana
suunnitteli laskukoneen. Keksi keinon
binomikoeffisienttien määräämiseksi
(Pascalin kolmio), suoritti
huomiotaherättäviä tutkimuksia ilmanpaineesta.
P. liittyi jansenilaisuuteen; kirjoitti
jesuiittoja vastaan „Lettres provinciales" ja
uskonnollisia ajatelmia ,,Pensées sur la
religion", molemmat tyylillisestikin
eteviä. [Langenskjöld (1926).]


Blaise Pascal.

Pascalin amme, koje hydrostaattisen
paradoksin osoittamiseksi; sen muodostaa
vaihdettava (erimuotoinen) pohjaton astia ja
vaaka, jonka toinen lautanen sulkee tämän alapään.


Pascalin amme. F vesisäiliö, W vaaka,
G, S, T, U erimuotoisia astioita, jotka voidaan
sijoittaa hylsyyn K.

Pascalin kolmio, Pascalin keksimä
lukukolmio binomikoeffisienttien
määräämiseksi. Kukin koeffisienttirivi
alkaa ja päättyy 1:llä; välikoeffisientit
saadaan edellisen rivin kahden lähimmän
koeffisientin summana. Binomin (a + b) n:nnen
potenssin jäsenten koeffi-sientit ovat
kolmiossa rivillä n + 1.


Pascalin kolmio.

Pascalin kuusikulmio, kartioleikkauksen
sisään piirretty kuusikulmio, josta Pascal on
todistanut, että vastakkaisten sivujen
leikkauspisteet ovat samalla suoralla.

Pasch [paš], Johan (1706-69),
ruots. taidemaalari, L. P. vanhin veli. Päätti
Tukholman linnan koristelutyöt suorittaen m. m.
linnankappelin kattomaalauksen. — Pasch,
Lorens, vanh. (1702-66), ruots. taidemaalari.
Maalannut muotokuvia; parhaita on „Huilunsoittaja"
Sinebrychoffin galleriassa Helsingissä.


L. Pasch nuor.: Rouva Wargentin.

— Pasch, Lorens, nuor. (1733-1805),
mainehikas ruots. taidemaalari, L. P. vanh:n
poika. Muotokuvannut Ruotsin kuninkaallisia
(eräitä näistä kuvista Helsingin Ateneumissa),
sarjan maamarsalkkoja y. m. [Strömbom (ruots.,
1915).] — Pasch, Ulrika Fredrika (1735-96),
ruots. muotokuvamaalari, L. P. vanh:n tytär.

Paschen [pāšən], Friedrich
(s. 1865), saks. fyysikko, valo-opillisten
ilmiöiden ja spektrien tutkija.



Pascoli, Giovanni (1855-1912), it.
runoilija, kirjallisuuden prof. Bolognassa.

Pas-de-Calais [pā-də-kalē'], Calais'n
(ks. t.) salmi.

Pasdeloup [padlū'], Jules (1819-87),
ransk. kapellimestari, johti Pariisissa
1861-84 klassillisia sinfoniakonsertteja,
jotka pääsymaksujensa huokeuden kautta
soivat tilaisuutta laajoille kansankerroksille
hyvän musiikin kuulemiseen.

Pas de quatre [pa də ka'tr] (ransk.),
,,neljänaskel", eräs tanssi.

Paseerata (ransk.), matkustaa jonkun
kautta; pusertaa hedelmäsose sihdin läpi.

Pasianssi (ransk.), tav. yhden hengen
pelattava korttipeli.

Pašic [-itš], Nikola (1846-1926),
eteläslaav. radikaalipoliitikko, insinööri.
Serbian pääministerinä 1891-92, 1904
ulkoministeri, v:sta 1904 us. pääministerinä.
P. oli suurserbialaisen liikkeen innokas ajaja.

Pasifiseerata (lat.), rauhoittaa.
— Pasifismi, rauhanliike.
— Pasifisti, rauhanystävä.

Pasigrafia (kreik.), kansainväliseksi
yleiskirjoitukseksi tarkoitettu merkkikieli,
kansainvälisen kielen edelläkävijä, useimmiten
numeroita käyttäen niin järjestetty, että sen
voi lukea useilla eri kielillä. P:oja ovat
laatineet m. m. Becher (1661) ja Bachmeier (1853).
— P:oja ovat tavallaan myös kiinankielen
kirjoitus, matem. ja kem. kaavat, numerot,
musiikkinuotit, sähkösanomakoodit.

Pasila (ruots. Fredriksberg).
1. Helsingin kaupunginosa v:sta 1912. —
2. Rautatieasema Helsingissä, pääasemalta 3 km.

Paskevitš [-ē'-], Ivan
Fedorovitš (1782-1856), ven. sotamarsalkka.
Valloitti 1827 pers. Armeenian ja
Erivanin, kunnostautui sodassa Turkkia
vastaan 1828-29, ylipäällikkönä kukisti
1831 Puolan kapinan, jonka johdosta
korotettiin Varsovan ruhtinaaksi, sitten
Puolan käskynhaltijana, ven. sotajoukon
päällikkönä Unkarissa 1849 pakotti
Görgeyn antautumaan.

Paskilli (it.), häväistyskirjoitus.

Pasko, silmäpasko, trakooma (ks. t,).

Paslikka (tat.), Venäjällä yleinen
myös korvia ja niskaa suojaava suippo
talvipäähine.

Pasma l. paasma, lankavyyhden
osa, jossa on 60 lankaa. — Pasmanlukija,
eräissä kehissä, haspeleissa l. härveleissä
itsetoimiva lukulaite.

Pašša (turk.), korkeissa viroissa
olevien turk. sotilas- ja siviilihenkilöiden
arvonimi.

Passaabeli (ransk.), mukiinmenevä;
kuljettava (esim. tie).

Passacaglia [-ka'lja], mus., vanha
tanssi, juhlallisen hitaassa kolmijakoisessa
rytmissä. P. esiintyy 1600- ja 1700-lukujen
orkesterisarjoissa muunnelmasikermänä.
Kuuluisa on Bachin urku-p.

Passadituulet, pasaatituulet (ks. t.).

Passage [-sā'ž] (ransk.), mus.,
juoksutus; ratsastustaidossa: hevosen
säännönmukainen käynti. vrt. Pasaasi.

Passah (hepr.), juutalaisten pääjuhla,
vietetään keväällä Nisan (ks. t.) kuun
14 p. osaksi ikivanhoin menoin. Illan
suussa ennen auringonlaskua teurastetaan
lammas, jonka verta sivellään ovenpieliin
ja kamanaan ja jonka liha syödään yön
kuluessa. Aterian aikana perheenisä
lukee Mooseksen kirjoista Israelin
lähdöstä Egyptistä, minkä muistoksi juhlaa
vietetään; sen ohessa veisataan
ylistyspsalmeja. Kristittyjen pääsiäinen
johtaa alkunsa p:sta.

Passaic [pəsē'ik], kaup.
Koillis-Yhdysvalloissa, New Jerseyssä, Newarkista
pohjoiseen. Kutomateoll. 70,000 as.

Passari (ruots.), harppi (ks. t.).

Passarowitz, Požarevac (ks. t.).

Passau, kaup. Baijerissa, Innin ja
Tonavan yhtymäkohdassa läh. Itävallan
rajaa. Teollisuutta ja kauppaa. 25,000 as.
— P. on kasvanut roomal. Castra
Batava-leiristä, joutui Baijerille 1803.
P:n sopimukseen 1552 päättyi
Schmalkaldenin sota.

Passe-partout [paspartū'] (ransk.),
kaikkialla käyvä kulkulippu, vapaalippu;
pahvista tehty valokuvakehys; pääavain.

Passevolanssi (ransk.), eräiden
maiden armeijoissa käytännössä ollut
järjestelmä, että sotilaspäällystö maksua
vastaan hankki sotaväen vaatetuksen y. m.
ja suoritti värväyksen. — Ruotsin
valtio sai 1700-luvun lopulta lähtien
ruotuväen vaatetuksesta ja ylläpidosta
harjoituskokousten aikana ruoduilta ja
ratsutiloilta korvauksen; Suomessa kannettiin
tätä maksua senkin jälkeen, kun
ruotujakoinen armeija oli hajoitettu.

Passi. Ulkomaille matkustamista
varten on Suomen kansalainen velvollinen
hankkimaan p:n, ulkomaan-p:n. Sen
antaa yleensä maaherra siinä läänissä,
jossa hakijalla on asunto- ja kotipaikka.
Mitä asiakirjoja ja selvityksiä p:ia
haettaessa on esitettävä, on säädetty 15/12
1923 annetussa asetuksessa. — Jokaisella
Suomeen saapuvalla ja täällä oleskelevalla
tulee olla voimassa oleva p., joka
sisältää tiedot sen haltijan nimestä,
kansalaisuudesta, syntymävuodesta ja



-päivästä, ammatista tai toimesta sekä
kotipaikasta y. m. Tarkemmat määräykset
ulkomaalaisten p:eista ovat 23/11 1926
annetussa asetuksessa, vrt. Viseeraus.
— Vangittua henkilöä kuljetettaessa
tulee hänen saattajallaan olla mukana
tuomarin tai yleisen syyttäjän antama
p., vanki-p., joka sisältää vankia
koskevat määräykset ja henkilötiedot.

Passiflora, kärsimyskukka,
troopillisista ja subtroopillisissa maissa
kasvavia kärhellisiä kiertokasveja.
Lehdet tav. kourasuoniset, kukat suuret,
lisäteriölliset. Us. lajeja viljellään
kauniiden kukkiensa vuoksi.


Passiflora.

Passiivat ks. Aktiivat.

Passiivi (lat.), suomessa verbin
persoonaton päämuoto, jolla osoitetaan
teon toimittajaksi määräämätön persoona
(tullaan, tultakoon). Us. muissa
kielissä p. on persoonallinen.
— Passiivinen, toimeton, välinpitämätön,
osaaottamaton.

Passiivinen vastarinta, ulkonaisen
pakon vastustaminen vain siten, että on
siihen myötävaikuttamatta ja sitä
noudattamatta. Suomessa on sanottu p:ksi
v:ksi yritystä mainitulla tavalla estää
Bobrikovin aikana aloitettua sortopolitiikkaa.
Sen suurin saavutus oli ven. asevelvollisuuden
toimeenpanon estäminen Suomessa.

Passini (lat.), siellä täällä, paikoittain,
hajallaan.

Passio, mus., Vapahtajan
kärsimyskertomuksen eepillis-draamallinen esitys.
P.-sävellys on johtunut raamatullisen
tekstin resitatiivisesta messuamisesta
pitkäperjantailiturgian yhteydessä.
Jakamalla eri laulajille kertomuksessa
esiintyvien henkilöjen osat saatiin esitykseen
suurempaa havainnollisuutta. Moniäänisen
tyylin kehittyessä alettiin säveltää
kuorolaululle ne kohdat, joissa useat
henkilöt tai kansanjoukot yhteisesti
jotain lausuvat. Huomattavimmat
p.-säveltäjät ovat Obrecht, Schütz ja Bach.

Passioni (lat.), kärsimys, vars.
Kristuksen; yhtenäinen taiteellinen esitys
Kristuksen kärsimisestä. — Passioninäytelmät
l. kärsimysnäytelmät, Kristuksen
kärsimyksen historiaa esittävät näytelmät.
Alk. ne olivat latinankielisiä, mutta jo
aikaisin alettiin käyttää kansankieliä.
Katosivat uskonpuhdistuksen aikana
protestanttisista maista ja valistusaikana
katolisista. Baijerissa Oberammergaussa on
kuitenkin v:sta 1634 joka kymmenes vuosi
niitä esitetty.

Passivirasto, Suomen ollessa Venäjän
yhteydessä Pietarissa ollut suom. virasto,
jonka tehtävänä oli valvoa suomalaisten
oikeuksia Venäjällä, antaa siellä oleskeleville
suomalaisille ololippuja ja passeja j. n. e.
P. lakkautettiin 1/7 1918.

Passus (lat.). 1. Askel, roomal.
pituusmitta, 1,48 m. Mille p.,
1,000 p:ta, roomal. penikulma, 1,478,7 m.
— 2. Kappale, katkelma (tekstissä).

Passy [pasī'], Frédéric (1822-1912),
ransk. poliitikko ja taloustieteilijä,
Kansainvälisen Rauhanliiton perustajia. Sai
1901 Dunantin kera Nobelin rauhanpalkinnon.
— Passy, Paul (s. 1859),
kielentutkija, F. P:n poika, tunnettu
varsinkin fonetiikan tutkimuksistaan.

Pasta (it,), tahdas, jähmeän ja
nestemäisen välitilassa oleva aineseos.

Pasteiji (it.), voitalkinaleivos, jossa
liha- tai kala- y. m. täyte.

Pastelli (it.), paperille väripuikolla
suoritettu maalaus. Puikko on kuivaa
liidun tapaista väriä, joka on valmistettu
hienonnetusta, kipsistä, savesta tai
liidusta, mihin on sekoitettu
mineraaliväriaineita ja jotakin sideainetta.
Kutakin värivivahdusta varten tehdään eri
puikot. Valmis p.-maalaus on hyvin arkaa
kosketukselle ja kosteudelle, minkä
tähden se on säilytettävä lasin ja tiiviin
kehyksen sisässä. P:n kukoistusaika on
1700-luku [ks. Carriera, La Tour
(kuva), Liotard (kuva), G.
Lundberg]. Viime vuosisadan lopulla
p. tuli jälleen muotiin.

Pasternakka, palsternakka  (ks. t.).

Pasteur [-tö'r], Louis
(1822-95), ransk. kemisti ja biologi,
bakteriologisten tutkimuksienpa johdosta
lääketieteenkin uudistajia; kemian ja fysiikan
prof. us. Ranskan yliopistoissa, v:sta
1889 Pasteurlaitoksen johtaja. Tutkiessaan
käymisilmiötä P. totesi, että jokaisen
käymisprosessin aikaansaa sille ominainen
mikro-organismi; keksi m. m. maitohappobakteerin.
Kumosi lopullisesti, vakuuttavilla


L. Pasteur.



kokeilla alkusyntykäsityksen. Osoitti,
että viinin jälkikäyminen estyy,
jos viini kuumennetaan 55°-60°:ssa
ja keksi täten pastörisoimismenetelmän.
Todisti silkkiäismadoissa raivonneen
pebriini-taudin aiheutuvan
mikro-organismeista ja keksi keinon sen
vastustamiseksi. P:n mätänemisilmiötä
koskevat tutkimukset antoivat aiheen
Listerin antiseptiseen haavainhoitoon;
myöhemmin P. kohdisti tutkimuksensa
bakteerien merkitykseen tautien
aiheuttajina osoittaen m. m., että bakteerien
tautia-aiheuttavaa voimakkuutta
(virulenssia) voidaan keinollisesti alentaa
ja että näin heikontuneet bakteerit
aikaansaavat immuniteetin. Viimeksimainitun
keksinnön käytännöllisiä seurauksia on
m. m. ollut seerumihoito. Erittäin
suuret ansiot P:lla oli vesikauhun (ks. t.)
hoitomenetelmän keksijänä. [Tigerstedt (1920).]

Pasteurlaitos, kansainvälisellä
keräyksellä 1888 Pariisiin perustettu biologinen
tutkimuslaitos, jonka ensimmäiseksi
johtajaksi kutsuttiin Louis Pasteur. Aluksi
P:n tarkoituksena oli vesikauhun
tutkiminen ja vesikauhupotilasten hoitaminen,
mutta myöhemmin se laajeni monipuoliseksi
biologis-lääketieteelliseksi tutkimuslaitokseksi.
— P:iksi sanotaan nyk. yleensä kaikkia
sairaaloita, joissa hoidetaan
vesikauhupotilaita. Niitä on kaikissa
sivistysmaissa, missä vesikauhua on
ilmennyt. Suomessa on Helsingissä p.,
per. 1916.

Pastiche [-tiš] (ransk.), taide-,
runo- tai musiikkiteos, joka tietoisesti
jäljittelee jonkun toisen ajan tai taidesuunnan
taiteilijaa.

Pastilli (lat.), sokerista ja mehusteista,
us. lääkeaineita lisäämällä valmistettu makeinen.

Pašto, afgaanien puhuma ja kirjallisuudessakin
käyttämä iraanilaisperäinen kieli.

Pastor, Ludwig (s. 1854), itäv.
historiantutkija. Pääteos: ,,Geschichte der
Päpste seit dem Ausgang des Mittelalters".

Pastoraali (it.), paimenruno, idylli,
musiikin ja baletin sekainen paimenelämää
esittävä näytelmä.

Pastoraalikirjeet, seurakunnan
johtajan viran hoitoa koskevia ohjeita
sisältävät U:n T:n kirjeet Timoteukselle ja
Tiitukselle. vrt. Paavali.

Pastoraaliteologia, alk. käytännöllinen
jumaluusoppi kokonaan, nyk. oppi papin
erilaisista kirkollisista toiminnoista
yleensä ja vars. sielunhoito-oppi.

Pastoraalitutkinto, vakinaisen viran
saamiseksi papin tuomiokapitulissa
suorittama tutkinto. Siihen kuuluu
jumaluusopillinen väitöskirja, saarna-
y. m. näytteet ja kuulusteluja
raamatuntuntemisessa ja käytännöllisen
jumaluusopin eri osissa. P:oa ei saa
suorittaa, ennenkuin on 2 v. pappisvirkaa
toimittanut.

Pastoraatti (lat.), seurakunnanpaimenen
virka; kirkkoherran virka-alue, kirkollinen pitäjä.

Pastori (lat. = paimen), yleensä
evankeelisten pappien nimitys, kirkkoherraa
alemmassa virassa olevien pappien arvonimi.

Pastöriseeraus, pastöroiminen, Louis
Pasteurin keksimä menettelytapa estää
ravintoaineita pilaantumasta tai tauteja
levittämästä kuumentamalla niitä sopivaan
asteeseen. Käytetyssä lämpötilassa, tav. n.
+60 - +80°, kuolevat bakteerien y. m.
pikkueliöiden toimivat asteet, mutta eivät
kaikki itiöt. P. on kuitenkin ravintoaineisiin
nähden eräistä syistä edullisempaa kuin
täydellinen sterilisoiminen. Meijereissä
maito tai kerma kuumennetaan n. +85°:seen
(Asetus 28/1 1904). Kuumentaminen suoritetaan
erityismallisissa p.-koneissa, joihin
höyry johdetaan höyrykattilasta tai meijerin
höyrykoneen silinteristä.


Pastöriseerauskoneen
läpileikkaus. D maidon
tuloputki, P hämmentäjä,
E höyrytila.

Pasuri, parkki, lahnanparkki
(Abramis björkna), lahnan sukuinen ja
näköinen mutta sitä pienempi kala,
pituus korkeintaan 28 cm, rinta- ja
vatsaevät punertavat, peräevässä 24-26
ruotoa (lahnalla 28-31). Taloudellinen
arvo vähäinen.

Pasutus, malmien kuumentaminen
niin, että ilma samalla saa niihin
vaikuttaa, jolloin malmi kuivuu ja siitä
poistuu rikkiä, arsenikkia y. m.; samalla
se yhä hapettuu. — Myös lankkujen ja
lautojen norjentamista höyryhaudonnalla
(laivan- ja venerakennuksessa) sanotaan
p:ksi.



Pasuuna (ruots.). 1. Vaskipuhallus-soitin,
jonka torvi on kokoonpantu kahdesta kappaleesta;
niistä toinen voidaantarpeen mukaan työntää toisen
sisään; täten saadaan torven pituus lyhenemään
ja sävelkorkeus kohoamaan.- P:n sointi on
täyteläinen, juhlallinen ja voimavaihteisiin
taipuisa. Nyk. kuuluu konserttiorkestereihinkin
säännöllisesti 3 p:aa. — 2. P:n sointia muistuttava
urkuäänikerta, enimmiten pedaalissa.


Pasuuna.

Patagonia, Rio Colorado-joen
eteläpuolella oleva Etelä-Amerikan osa;
itäänpäin penkereittäin alenevaa ylänköä,
laajoja kivikkotasanteita, runsaasti järviä,
kuiva ja kolea ilmasto, Andien itäpuoli
Argentiinalla, länsipuoli Chilellä.

Pataljoona (ransk.), alk. 1400- ja
1500-luvuilla kukin itsenäinen jalkaväkijoukko,
mutta jo 1600-luvulla määrätynlukuinen
jalkaväkiosasto. Nyk. p:aan kuuluu 3-4
komppaniaa ja siis 600-800 miestä. 3-4 p:aa
muodostaa rykmentin. P. voi myöskin olla
erillinen kuulumatta mihinkään rykmenttiin.
— Pataljoonankomentaja on majurin ja
itsenäisissä pataljoonissa everstiluutnantin
arvoinen upseeri. — Pataljoonankäsky,
pataljoonankomentajan komppanioille antama
kirjallinen tai suullinen käsky.

Patamo, jokeen rakennettu penger,
jolla virran suunta muutetaan, ranta
suojataan syöpymiseltä tai liettymistä
edistetään.

Patareenit, kumouksellinen
uskonnollinen kansanliike Pohjois-Italiassa
1050-70-luvulla. Nimeä käytettiin myös
sikäläisistä kataarilahkoista.

Patarouva, Tšajkovskijn (ks.t.) ooppera.

Patarummut l. paukut,
lyömäsoittimista tärkeimmät. Sinfonioissa
ne useimmiten ovat ainoina lyömäsoittimina.
P. tehdään vaskesta onton puolipallon
muotoon, jonka yli on pingoitettu nahka.
Sävelkorkeus vaihtelee sen mukaan, miten
kireälle nahka vedetään. P:ja on
nykyisissä orkestereissa tav. 2.


Patarumpu.

Patavium ks. Padova.

Pateeni (lat.), ehtoollislautanen.

Pateettinen, paatosta täynnä oleva,
mahtipontinen, suurisanainen, intomielinen.

Patefoni, sanelutarkoitukseen
rakennetun fonografin kauppanimitys.

Patelin [patlä'], päähenkilö eräässä
1400-luvun ransk. huvinäytelmässä.

Pateniemi, Uleå-yhtiön saha
Haukiputaalla, per. 1873.

Patentti. Uusi keksintö, jota voidaan
käyttää hyväksi elinkeinon harjoittamisessa,
voidaan määräajaksi suojata p:lla.
Keksijänoikeutta määräaikana yksin
nauttia hyötyä keksinnöstään sanotaan
p.-oikeudeksi. Myönnetty p.
vaikuttaa meillä sen, että eräitä
poikkeuksia lukuunottamatta kukaan ei saa
patentinhaltijan luvatta tässä maassa
ammattimaisesti valmistaa esineitä eikä
käyttää valmistustapoja, jotka ovat p:lla
suojatut, eikä myöskään patentoituja tai
patentoidun valmistustavan mukaan
tehtyjä esineitä kaupaksi pitää,
ammatissaan käyttää tai myytäväksi tahi
muuhun ammattitarkoitukseen maahan tuoda.
P:ia haetaan Kauppa- ja Teollisuusministeriön
p.-asiaintoimistolta, joka toimii
p.-virastona. P. on haettava
kirjallisesti ja hakemukseen liitettävä
säädetty selvitys (Asetus patenttioikeudesta
21/1 1898; Julistus patentista 21/1 1898,
osaksi muutettu 13/5 1919 ja 11/2 1921;
Valtioneuvoston päätös 29/10 1925; Asetus
Kauppa- ja Teollisuusministeriöstä 23/12
1925). [Heinonen, „Patentti" (1921).]

Patenttilääke, jonkin tehtaan
erikoislääkevalmiste alkuperäispakkauksessa
myytynä. Valmistaja on antanut p:lleen
mielivaltaisen nimen ja hankkinut tälle
nimisuojan, jonka varassa hän harjoittaa
voimakasta reklaamia lääkevalmisteensa
hyväksi voiden samalla pitää sen hinnan
monin verroin korkeampana, kuin mitä
sama aine omalla kem. nimellään
ostettuna maksaa. P:den joukossa on us.
tehokkaita lääkevalmisteita, mutta myös
paljon humpuukituotteita.

Patenttirekisteri, luettelo, jota
patenttiasiaiintoimisto pitää myönnetyistä
ja voimassa olevista patenteista.

Patenttiunioni on yleisesti käytetty
nimitys Kansainväliselle Yhdistykselle
Teollisen Omistusoikeuden Suojelemiseksi.
P. perustettiin n. s. Pariisin sopimuksella
20/3 1883, joka on sittemmin tarkastettu
Brysselissä 14/12 1900 ja Washingtonissa
2/6 1911. Sittemmin ovat siihen melkein
kaikki sivistysvaltiot yhtyneet, Suomi
1921 (Asetus 9/9 1921). P:lla on
erikoinen toimisto Bernissä ja on se
asetettu Sveitsin suojeluksen alaiseksi.



Pater, mon. patres (lat.),
isä, kirkkoisä, munkki (pappi).
— Pater familias, perheenisä.
— Pater noster, isä meidän;
isämeidän-rukouksessa käytetty helminauha.
— Pater peccavi, „isä, minä olen
rikkonut" (vertaus tuhlaajapojasta).

Pater [-tä'r], Jean Baptiste
(1695-1736), ransk. taidemaalari, maalasi
opettajansa Watteaun tapaisia juhla- ja
paimenkuvauksia. — Pater [peitə],
Walter (1839-94), engl. kirjailija.
Hänen intohimoinen kauneudenpalvontansa on
suuresti vaikuttanut Oscar Wildeen. Pääteos
romaani ,,Marius the Epicurean".

Paterniteetti (mlat.), isyys.

Paternosteri (lat.), nostokone, jossa
on kaksi rinnakkaista kahden rummun
ympäri kiertävää päätöntä ketjua, ja
näissä tasaisin välimatkoin nostoastiat,
jotka kääntyessään alarummun ympäri
täyttyvät ja kääntyessään ylärummun
ympäri taas tyhjentyvät. vrt. Ruoppaus.

Paterson [pätəsn], kaup.
Koillis-Yhdysvalloissa, New Jerseyssä,
Newarkista pohjoiseen. Silkki- ja koneteoll.
140,000 as,

Paterson [pätəsn], John
(1776-1855), skotl. lähetyssaarnaaja, toimi
1807-12 Englannin ja Ulkomaan Pipliaseuran
asiamiehenä Pohjoismaissa ja vaikutti tehokkaasti
Suomen Pipliaseuran perustamiseen (1812).

Patina, ærugo nobilis (lat.),
kupari- ja pronssiesineiden pinnalle
muodostuva kerros („kuparihome"), emäksistä
kuparikarbonaattia.

Patinir [-ī'r], Joachim de
(n. 1485-1524), alankom, taidemaalari;
maisemamaalauksen kehittäjänä huomattava.

Patkanov [-kā'-], Serafim
Keropovitš (1861-1918), ven. tilasto- ja
kansatieteilija. Julk. m. m. ,,Die
Irtysch-Ostjaken und ihre Volkspoesie" (I-II),
ostjakin sanakirjan sekä tilastollis-kansatieteellisiä
tutkimuksia Siperian kansoista.

Patkul, Johan Reinhold
(1660-1707), liivinmaalainen soturi ja
poliitikko. Esiintyi reduktsioniin
tyytymättömän Liivin aateliston edustajana ja
toimi maapäivillä Liivin ja Ruotsin
valtiollisen yhteyden höllentämiseksi, minkä
takia tuomittiin kuolemaan, mutta pääsi
pakenemaan. Sai aikaan liiton Venäjän,
Tanskan ja Saksin välillä, mistä oli
seurauksena suuren pohjan sodan
syttyminen. P. siirtyi Venäjän palvelukseen
ja oli lähettiläänä Puolassa, missä August
II:n vihoihin joutuneena 1705 vangittiin
ja jätettiin Puolan ja Ruotsin rauhansopimuksen
perusteella ruotsalaisille, jotka hänet
teilasivat maankavaltajana.

Patmos, Italialle kuuluva saari
Aigeian-meressä, Etelä-Sporadeissa,
Samos-saaresta lounaaseen; n. 40 km2,
3,000 as. Luostari 1000-luvulta. Ilmestyskirjan
näkyjen tapahtumapaikka.

Patna [engl. äänt. pätnə], kaup.
Etu-Intiassa, Ganges-joen varrella,
Benaresista itäkoilliseen. Yliopisto.
Kutomateoll., oopiumikauppaa. 120,000 as.

Pato, vesiuoman poikki rakennettu
este, joka kaventaa uoman tai sulkee sen
kokonaan. P:t ovat kiinteitä, avattavia
tai purettavia. Kiinteät p:t ovat
vedenalaisia pohja-p:ja tai
vedenpinnan yläpuolelle ulottuvia koho-p:ja.
Kiinteät p:t ovat paaluseiniä, joita tav.
ympäröi kivitäyte (kuva 1), kivilla kokonaan


Kuva 1.

tai osaksi täytettyjä puuarkkuja, tai kivestä
tai betonista tehtyjä muureja (kuva 2). Vettä


Kuva 2.

ei saa padota niin korkealle, että siitä tulee
vahinkoa yläpuolella oleville rannan tai
putouksen omistajille. Tämän vuoksi tehdään
p:t tav. avattaviksi tai purettaviksi.
Avattavia, liikkuvia tai poistettavia p:ja
ovat: 1) luukku-p. (kuva 3), jossa on


Kuva 3.


Kuva 4.

vivun tai hammastangon ja -pyörän tai
ketjujen ja telapyörien avulla nostettava
luukku; 2) neula-p. (ks. t.);
3) valssi-p. (kuva 4), jonka
muodostaa suuri rautalevystä tehty lieriö l.
valssi. Valssi lasketaan laskuaukon
pohjaan, sen päät asettuvat tiiviisti aukon
pielimuureja vastaan, pato aukaistaan
vierittämällä konevoimalla valssi
pielimuurien kaltevaa pintaa myöten ylös.



Patogeeninen (kreik.), taudin
synnyttämä, tautia synnyttävä.
— Patogenia, tautien synty, oppi
tautien synnystä. — Patognostinen,
taudille tunnusmerkillinen.

Patois [patuā'] (ransk.),
rahvaanomainen puhetapa; murre.

Patologia (kreik.), tautioppi, oppi
tautien syistä, laadusta ja kulusta, —
Patologinen, tautiperäinen, sairaalloinen;
patologiaa koskeva.

Patrai (aiemmin Patras), kaup.
Kreikassa, Peloponnesoksen pohjoisrannikolla.
Vilkasta merenkulkua ja kauppaa, m. m.
korinttien vientiä. 55,000 as.

Patres (lat.), isät, vanhassa Roomassa
senaattorit (p. conscripti); kirkkoisät
(p. ecclesiæ l. apostolici); leikillisesti:
yliopiston konsistorin jäsenet.

Patria (lat.), isänmaa.

Patria, Tapaturmavakuutus o.-y. P.,
Helsingissä, per. 1888. Vakuutuskanta n. 425 milj. mk.

Patriarkaatti (kreik.), patriarkan
arvo, virka tai virka-alue; myös
isänvalta. vrt. Matriarkaatti.

Patriarkka (kreik.), Israelin kansan
esi-isien Abrahamin, Iisakin ja Jaakobin
sekä tämän 12 pojan kunnianimi. Krist.
kirkossa nimitys 300-luvulta esiintyi
kaikkien piispojen arvonimenä, mutta
rajoitettiin sitten Rooman, Aleksandrian,
Antiokian, Konstantinopolin ja
Jerusalemin piispoihin. Venäjällä oli oma
p. 1589-1721 ja uudelleen v:sta 1917.
Konstantinopolin p:aa sanotaan 500-luvulta
ekumeeniseksi p:ksi. Armeenia-laisilla,
nestoriolaisilla, jakobiiteilla ja kopteilla
on myös omat p:nsa. Uudempina aikoina
p.-nimitys on tullut käytäntöön Kreikassa.
Etelä-Slaaviassa, Bulgaariassa ja
Romaaniassa sekä Tšekkoslovakiassa.
Adjektiivi: patriarkallinen.

Patriisit (lat.), vanhimman Rooman
vallitseva kansanluokka, jolla yksinään
oli valtiollinen äänioikeus ja oikeus
päästä virkoihin, kunnes plebeijitkin
saivat nämä oikeudet. — Keskiajalla
tarkoitettiin patriisilla varakasta ja tav.
kunnioitettuun sukuun kuuluvaa porvaria.
— Kirjap. Matriisin valmistukseen
käytettävä, esim. kirjasimen malli.

Patrik (k. n. 460), Irlannin apostoli
ja suojeluspyhimys.

Patrimonium (lat.), isänperintö,
perintötila, omaisuus. — Patrimonium
Petri, Pietarin perintömaa, alk. Rooman
kaupungin alue, sitten Kirkkovaltio.

Patriootti (kreik.), isänmaanystävä.
— Patriotismi, isänmaanrakkaus.

Patristiikka l. patrologia,
kirkkoisiä koskeva tiede. [Rauschen (saks.,
1921).]

Patroklos, Troian sodan sankareita,
Akilleuksen ystävä, Hektorin surmaama.

Patrologia, patristiikka (ks. t.).

Patronaattioikeus (lat. jus
patronatus), aateliselle aiemmin kuulunut oikeus
ottaa pappi seurakuntaan, jossa hänellä
oli säteritalo ja jonka kirkon suhteen
hän oli hankkinut erikoisia ansioita,
esim. rakennuttanut sen.

Patronus (lat.), suojelusherra,
patronaattioikeuden omistaja, suojeluspyhimys.

Patronymikon (kreik.), isän nimestä
muodostettu jälkeläisen nimitys, esim.
Peleides = Peleuksen poika.

Patrulli (ransk.), muutamista tai
useistakin miehistä kokoonpantu joukko,
jonka tehtävänä on tiedustelu,
etuvartiopalvelus tai marssinsuojelus.

Patruuna. Käsiampuma-aseissa
käytetyn luoti-p:n muodostavat: hylsy,
luoti, ruutipanos ja nalli. Hylsyt
tehdään paraiten messingistä ja luodit
lyijystä, vaipallisia, suippokärkisiä tai
munamaisia, Haulikon p:ssa on luodin
asemesta hauleja, hylsy tavallisesti
pahvista, tyvi messingistä. vrt. Kivääri.
— Patruunataskut, sotilaan vyöhön
kiinnitettävät nahka- tai kangastaskut
patruunia varten. — Patruunavyöt ovat
kankaisia ja olan yli kannettavat.

Patsaskengät, tolppakengät,
jalkoihin sidottavat raudat, joilla
kiivetään sähköjohtopatsaisiin etenkin
linjan korjaustöissä.

Patsientti (lat.), potilas.

Patsjoki, Paatsjoki (ks. t.).

Patšuli, troopillisessa Aasiassa
kasvavan Pogostemon Patchouli-nimisen
huulikukkaisten heimoon kuuluvan matalan
pensaan voimakastuoksuiset kuivatut
lehdet, joista valmistetaan parfyymia.

Patteri (ransk.). 1. Sot. Tav. 4
tykkiä käsittävä tykistöosasto, vastaa
jalkaväessä komppaniaa. 3-4 patteria
muodostaa patteriston ja 3-4
patteristoa rykmentin. P:n päällikkönä on tav.
kapteenin arvoinen upseeri. — 2.
Sähkötekn., paristo (ks. t.).

Patteritaso on karttapiirros patterin
ampuma-alasta ja maaleista. Tärkeät
paikat ja maalit piirroksessa merkitään
ja etukäteen lasketaan niihin
ammuttaessa tarvittavat komennot, joita
tilaisuuden ollessa tarkistetaan
hakuammunnalla. Patteri tietää siis aina
sivusuunnan ja etäisyyden kuhunkin maaliin ja
voi siten nopeasti ja tarkasti avata tulen.

Patti ks. Šakki.



Patti, vamma, joka aiheutuu hevosen
kinner- l. nilkkaluiden pitkällisestä
tulehduksesta, ja ilmenee ontumisena.
Tulehdus aiheuttaa lopulta luiden
yhteenkasvamisen, jolloin onnunta lakkaa.
Siksi edistetäänkin tulehduksen kulkua
väkevillä voiteilla, hieromalla, polttamalla
y. m. Eläimelle on ehdoton lepo välttämätön.


Patti.

Patti, Adelina (1843-1919),
it. koloratuurilaulajatar, alallaan
kaikkein loistavimpia. Säilytti äänensä
harvinaisen sulosoinnin vielä vanhana.


Adelina Patti.

Pattijoki. 1. Kunta Oulun läänissä, läh.
Raahea; 252,7 km2, 2,260 as. (1926).
— 2. Rautatieasema Lapin-Raahen radalla, 4 km Raahesta.

Pattinsonoiminen, engl. Pattinsonin 1833
keksimä menetelmä hopean erottamiseksi
lyijystä; perustuu siihen, että näiden
metallien epäeutektisesta lejeerauksesta
eroaa puhdasta lyijyä lejeerausta
jäähdytettäessä (eutektinen lejeeraus sisältää
2,5 % hopeaa). Jähmettynyt lyijy
poistetaan sulatusastiasta, johon siten
rikastuu hopeaa, Tämä erotetaan
kapelleeraamalla (ks. Kappelikoe).

Patvaska, karjalaisten tietäjä, joka
suojelee morsiusparia, kunnes häät ovat
päättyneet.

Pau [pō], kaup. Lounais-Ranskassa
läh. Pyreneitä. Vanha linna, uusittu 1500-luvulla.
Vilkasta kauppaa. Talviparantola. 37,000 as.

Pauer, Max von (s. 1866), saks.
pianisti, Leipzigin konservatorion johtaja
v:sta 1924.

Paukkupatruuna, taisteluharjoituksissa
käytetty kiväärinpatruuna, jossa ruutimäärä
on pieni ja luoti on puusta tai pahvista.
Onnettomuuksien välttämiseksi p:lla ei saa
tähdätä vastustajaan 20 m lähempää.

Paul, Adolf (s. 1863), ruotsin- ja
saksank. kirjailija, synt. Ruotsissa,
kasvanut Suomessa, asuu Saksassa v:sta
1889. Kirj. romaaneja ja näytelmiä,
kuten „Kung Kristian II". — Paul,
Bruno (s. 1874), saks. arkkitehti ja
pilapiirtäjä; Simplicissimuksen avustajia
ja huoneensisustustaiteilija, Berliinin
Kunstgewerbeschulen johtaja v:sta 1907.
— Paul, Hermann (1827-85),
saks.-suom. musiikinharrastaja, kielenopettaja
ja kirjailija. Helsingin Yliopiston
saksankielen lehtorina 1879-85. Julk.
oppikirjoja, saksantanut Runebergia,
Kantelettaren (1882) ja Kalevalan (1885-86).
[Valvoja 1909.] — Paul, Hermann
(1846-1921), saks. kielentutkija, prof.
Münchenissä, Pääteokset: „Principien der
Sprachgeschichte", „Deutsches Wörterbuch",
,,Deutsche Grammatik" (5 nid.), toimittanut
kokoomateoksen ,,Grundriss der germanischen
Philologie". — Paul, Jean ks.
Jean Paul.

Paulaharju, Samuli (s. 1875),
oululainen opettaja, museonhoitaja sekä
kansa- ja muinaist. keräilijä ja
kirjailija. Teoksia: „Kolttain mailta",
„Kainuun mailta", „Lapin muisteluksia",
„Vanhaa Lappia ja Perä-Pohjaa", „Vanha
Raahe", „Taka-Lappia" y. m.

Pauli, Georg (s. 1855), ruots.
taidemaalari ja kirjailija. Maalasi aluksi
laatukuvia, sitten dekoratiivisia
seinämaalauksia, joista eräät ovat
kubistisia (m. m. Tukholman
kaupungintalossa). Teoksia: „Ernst Josephson",
„Konstnärsliv och om konst", „Väggmåleri".
Hänen puolisonsa Hanna P. (s. 1864),
o. s. Hirsch, on maalannut
muoto- ja ryhmäkuvia.

Paulikiaanit, itämainen
gnostilaislahko 600-1100-luvuilla,

Paulinus. 1. Johan ks.
Lillienstedt, J. — 2. Laurentius
Paulinus (ks. t.).

Paul ja Virginia, B. de Saint-Pierren
(ks. t.) kertomus.

Paulsen, Friedrich (1846-1908),
saks. filosofi ja pedagogi. Teoksia:
„System der Ethik", „Einleitung in die


J. Paulsen: Aatami ja Eeva.




Philosophie", „Pädagogik", „Immanuel Kant",
„Saksan kasvatusolojen historiallinen
kehitys" (suomen.). — Paulsen, Julius
(s. 1860), tansk. taidemaalari. Maalannut
nais- ja muotokuvia, edelleen „Aatamin ja
Eevan", maisemia ja ryhmäkuvia. Tanskan
huomattavimpia taiteilijoita.

Paulus, Paavali (ks. t.).

Paulus Diaconus (k. 795), historiankirjoittaja,
kuului 782-786 Kaarle Suuren hoviin. Kirj.
langobardien historian.

Pauluuni (saks.), vuodeverho,
uudinsänky.

Paumotusaaret, Tuamotusaaret,
Matalat saaret, Ranskalle kuuluva
saaristo Kaakkois-Polyneesiassa,
atollisaaria; 860 km2, 3,700 as.

Pauna (amer.-suom.), (paino)naula.

Paunu, Uuno (s. 1873), Valkealan
kirkkoherra v:sta 1918, teol. toht. Julk.:
„Suomen pakanalähetystoimi" I-II
(1908-09) y. m. lähetystutkimuksia ja
„Liturgiikan oppikirja".

Pauperismi (lat.), yleinen köyhyys,
köyhät olot.

Pausanias. 1. P. (k. 468 e. Kr.),
spartalainen sotapäällikkö, Spartan
valtionhoitaja. P. johti kreikkalaisia
Plataiain taistelussa; vehkeili persialaisten
kanssa ja kuoli kertoman mukaan nälkään
temppelissä, jonka ovet oli muurattu kiinni.
— 2. P., kreik. kirjailija 100-luvulla j.
Kr. Kirjoitti matkakuvauksen Kreikasta.

Paussi (kreik.) l. tauko,
vaitiolonmerkki nuottikirjoituksessa. P:n muoto
määrää vaitiolon pituuden. Siten ovat
p:t eri muodoissaan nuottien vastineena.
Senmukaisesti niitä nimitetään koko-,
1/2-, 1/4-nuotin p:ksi j. n. e. — P:ksi
sanotaan myös itse vaitioloaikaa.

Pauvres honteux [pōvr õtö'] (ransk.),
„kainot köyhät", aikoinaan parempia
päiviä nähneet.

Pavia, kaup. Pohjois-Italiassa, lähellä
Ticinon laskua Pohon. Vanhoja kirkkoja,
kuten San Michele 1100-luvulta, Santa
Maria del Carmine ja tuomiokirkko.
Yliopisto, per. 1361. Valimoita ja kem.
teollisuutta. 40,000 as. — P. (muin.
Ticinum) oli langobardien pääkaup. 572-774,
liitettiin Milanoon 1359. P:n taistelussa
1525 Ranskan Frans I joutui tappiolle ja
Kaarle V:n vangiksi.

Paviaanit (Cynocephalus), Afrikassa
ja Arabiassa asuvia häntäapinoita,
verraten isoja, useimmilla koreat
istumapakarat. Pää kuonomainen,
kulmahampaat suuret. Asuvat vuoristoissa,
elävät tav. parvissa. Vaippa-p.
(C. hamadryas), joka on saanut
nimensä urosten paksusta karvavaipasta,
elää Abessiiniassa, Sudanissa ja Arabiassa.
Sen kasvot ovat vaalean-, istumapakarat
veripunaiset, Tekee paljon vahinkoa
istutuksia ryöstämällä (ks. kuvaa
Apinoita, 10). Mustanaamainen
dšelada (G. gelada) asuu
Abessiiniassa, P:hin kuuluu myös
mandrilli (ks. t.).

Paviljonki (ransk.), pienehkö
rakennus, jonka katto usein telttamainen,
huvimaja; tilapäinen näyttelyrakennus.
— Paviljonkijärjestelmä, rakennusjärjestelmä,
jossa rakennusosastot sijoitetaan erilleen toisistaan.

Pavlov, Ivan Petrovitš (s. 1849),
ven. lääkäri ja fysiologi, prof. Tomskissa
ja Pietarissa. Tutkinut sydämen, erilaisten
rauhasten ja ruoansulatuksen fysiologiaa.
Sai Nobelin lääket. palkinnon 1904.

Pavlova, Anna Pavlovna
(s. 1882), kuuluisa ven. tanssijatar.

Pavlovsk. 1. Kaup. Venäjällä, 30 km
etelään Pietarista. Ent. keis. palatsi,
kesähuviloita, 5,000 as. — 2. Kaup.
Etelä-Venäjällä lähellä Donia. 7,000 as.

Pavolini [-ī'ni], Paolo Emilio
(s. 1864), it. kielimies, v:sta 1901 prof. Firenzen
korkeakoulussa. P. on vars. Intian kielten tutkija,
mutta julk. kirjoitelmia myös suom. kirjallisuudesta,
italiantanut Kalevalan (1910) sekä Ahoa. [Valvoja
1909, 1910.]


P. E. Pavolini.

Pawtucket [pōta'kkit], kaup.
Koillis-Yhdysvalloissa, Rhode Islandissa.
Kutomateoll. 70,000 as.

Pax (lat.), rauha, rauhan jumalatar.
— Pax vobiscum, ,,rauha teille".

Payer [paiər], Friedrich
(s. 1847), saks. demokraattinen poliitikko,
valtakunnankanslerin sijaisena marrask.
1917—marrask. 1918. — Payer, Julius
von (1842-1915), itäv. naparetkeilijä,
Weyprechtin kanssa itäv. pohjoisnaparetkikunnan
johtaja 1872-74, jolloin Frans Josefin maa
löydettiin.

Payot [peijō'], Jules
(s. 1859), ransk. pedagogi. Teoksia suomen.:
„Tahdon kasvattaminen", „Henkinen työ ja
tahto", „Onnen valloitus".

Paysage [peisā'ž] (ransk.), maisema;
maisemakuva, — Paysage intime [äti'm],
tunnelmallinen maisema.




Pázmány [pāzmānj], Péter
(1570-1637), unk. kardinaali, Unkarin
vastauskonpuhdistuksen johtaja.

Pazzi [patsi], firenzeläinen suku,
Medici'en kilpailija. Francesco ja
Giacomo P.  ottivat osaa Giuliano ja
Lorenzo Medici'ä vastaan 1478 tehtyyn
murhayritykseen; siinä edellinen sai
surmansa, molemmat P:t hirtettiin.

Pb, lyijyn (ks. t.) kem. merkki.

Pd, palladiumin (ks. t.) kem. merkki.

Peabody [pībodi], kaup.
Massachusettsissa Yhdysvalloissa läh.
Atlantin valtamerta, 3 km Salemista.
Suomalaisasutusta, 20,000 as.

Peabody [pībodi], George
(1795-1869), amer. filantrooppi. Per. 1837
Lontooseen suuren pankkiliikkeen. Lahjoitti
yli 40 milj. amer. sivistystarkoituksiin
ja yli 10 milj. hyvien työväenasuntojen
rakentamiseksi Lontooseen.

Pearson [piəzn], Alfred J.
(s. 1869), ruotsalaissyntyinen amer. diplomaatti,
aik. uusien kielten prof. Tuli lähettilääksi
Puolaan 1924, Suomeen 1925.

Peary [pīri], Robert Edwin
(1856-1920), yhdysvaltalainen meriupseeri,
pohjoisnaparetkeilijä. 1880-luvulta alkaen P.
suoritti useita arktisia retkiä (vrt.
Napamaat) ja pääsi vihdoin 9 p. huhtik.
1909 ensimmäisenä pohjoisnavalle.


R. E. Peary.

Peccatum (lat.), rikos, synti.

Pechlin [peklī'n], Karl Fredrik
(1720-96), ruots. poliitikko, kenraali, vuoroin
myssy ja hattu.

Pechstein [pehštain], Max
(s. 1881), saks. ekspressionistinen taidemaalari.
P:n töissä on voimakkaiden ääriviivojen
rajoittamat yhtenäiset väripinnat.

Peck [pek], engl. tilavuusmitta, 2
gallonia, ks. Mitta, taulukko.

Pecos River [pēkous rivə],
Rio Pecos, Yhdysvalloissa olevan
Rio Grande del Norten vasen lisäjoki.
N. 1,000 km.

Pécs [pētš] (saks. Fünfkirchen),
kaup. Etelä-Unkarissa. Basilika 1100-luvulta.
Yliopisto (per. 1912). Teollisuutta,
läheisyydessä kivihiilikaivoksia. 48,000 as.

Pedaali (lat.). 1. Tekn. Poljin,
polkusin, polkupyörän kiertokammen jalansija,
autossa jarrun, kaasuhanan y. m. jalalla
ohjattava vipu, y. m. — 2. Mus. a) Jaloin
soitettava urkukoskettimisto, jalkio.
— b) Pianon polkimet, joita tavallisesti
on kaksi. Oikeanpuoleista painamalla
poistetaan kieliltä huopatukot, jotka
muuten saavat äänen heti lakkaamaan,
kun sormi kohoaa koskettimelta. Tämän
p:n käyttäminen tuottaa pianonsoittoon
täytelyyttä ja sointuisuutta. Vasemmanpuoleinen
p. („piano"-p.) vaikuttaa äänen
hiljenemistä, joko niin että kielet eivät
pääse väräjämään täydellä voimallaan tai
niin että samaan säveleen kuuluvista
kielistä vain yksi saatetaan soimaan
(una, corda). — c) Harpun p:t ovat
jalkapolkimia (luvultaan 7), joiden avulla
asteikon eri asteet saadaan korotetuiksi
1/2 askelta ylemmäs.

Pedaaliflyygeli, mus., on rakennettu
siten, että flyygeliin on liitetty samanlainen
pedaalikoskettimisto kuin uruissa. Nämä
koskettimet ovat yhdistetyt flyygelin
bassokieliin. P:iä käytetään pääasiallisesti
urkukappaleiden harjoittamiseen.                                               |

Pedagogi (kreik.), muinoin Kreikassa
poikien hoitajana ja us. opettajana
toiminut sivistynyt orja, nyk. opettaja,
kasvattaja. — Pedagogiikka, kasvatusoppi.
— Pedagogio, alk. se osa ylhäisen room.
perheen asuntoa, jossa nuoria orjia
valmistettiin vastaisiin opillista sivistystä
vaativiin tehtäviin; myöh. yleensä oppilaitos,
Ruotsissa ja Suomessa 1600-1700-luvulla
alkeisopetusta antava koulu.

Pedantti (it.), henkilö, joka turhan
tarkasti pitää kiinni epäolennaisista
seikoista ja muodollisuuksista; sääntöjen
orja; substantiivi: pedanttisuus ja
pedanteria.

Pedatrofia (kreik.), lapsinäivetys,
lapsen riutuminen, kroonillisten
ruoansulatushäiriöiden, riittämättömän ravinnon,
tuberkuloosin y. m. s. johdosta.

Pedelli (mlat.), palvelusmies
erinäisissä julkisissa laitoksissa, kuten
yliopistoissa y. m.

Pederastia (kreik.), miesten kesken
harjoitettu luonnoton sukuvietin tyydyttäminen.

Pedersen [pē-], Christiern
(1480-1554), tansk. kirjailija, raamatunkääntäjänä
(1550) Tanskan uudenaik. kirjakielen luoja.
— Pedersen, Holger
(s. 1867), tansk. kielentutkija, prof.
Kööpenhaminassa, Julk. tutkimuksia
albaanian, armeenian ja slaav. kielistä, laajan
kelttiläisten kielten kieliopin y. m. —
Pedersen, Ole (1856-98), tansk.
muotokuva- ja vars. maisemamaalari. —
Pedersen, Viggo (1854-1926), tansk.
taidemaalari, Andersenin kuvittajana tunnetun
Thomas Vilhelm P:n (1820-59),
poika. P. on maalannut oivallisia maisemia,
muoto- ja sisäkuvia sekä uskonnollisia aiheita.


Viggo Pedersen: Päivänpaistetta puutarhassa.



Peder Sunnanväder [-vē-] (k. 1527),
ruots. kirkonmies. Kun Kustaa Vaasa pakotti
Västeråsin tuomiokapitulin peruuttamaan
hänen vaalinsa piispaksi (1523), P. S. yllytti
Taalain talonpojat kapinaan; mestattiin.

Peder Swart (k. 1562), ruots. piispa
(Västeråsissa v:sta 1556) ja Kustaa
Vaasan historian („Krönika") kirjoittaja.

Pediaatteri (kreik.), lastentautilääkäri.
— Pediatriikka, lastentautioppi.

Pedigree [-grī] (engl.), eläinparin tai
kasviyksilön useita sukupolvia käsittävä
sukupuu l. sukutaulu. — Pedigree-eläin,
puhdasrotuinen eläin, jonka sukuperän
sukutaulu vahvistaa. — Pedigreejalostus,
yksilöjalostus. vrt. Kasvinjalostus.

Pedikyyri (ransk.), jalkojenhoito.

Pedogenesis (kreik.), semmoinen
partenogeneettinen lisäytyminen, joka
tapahtuu jo toukka-asteella (äkämäsääski
Miastor, eräät imumadot).

Pedologia (kreik.). 1. Lapsitutkimus,
nuorisotutkimus (kasvatusopillisessa
mielessä). — 2. Maaperäoppi.

Pedometri (lat. ja kreik.),
askelenlukija (ks. t.).

Pedrell [-e'lj], Felipe (1841-1922),
esp. säveltäjä ja musiikkitieteilijä. Sävelsi
oopperoita (trilogia „Pyreneit" y. m.).
Julk. tutkielman vanhoista esp. soittimista
sekä sarjan vanhoja esp. kirkkosävellyksiä,
oopperoita ja kansanlauluja.

Pedro. 1. Brasilian keisareita. —
2. Portugalin hallitsijoita.

Peegeli (saks.), vesiasteikko.

Peel [pīl], Sir Robert (1788-1850),
engl. valtiomies. Irlannin asioiden ministerinä 1812-18,
sisäministerinä 1822-27 ja 1828-34, jolloin sai
hyväksytyksi lain, jonka perusteella katoliset pääsivät
parlamenttiin ja virkoihin, pääministerinä 1834-35
ja 1841-46, jolloin sai lakkautetuksi viljatullit.
Tämä seikka aiheutti hajaannuksen tory-puolueessa,
jossa P, joutui vähemmistöön.


Robert Peel.

Peene. 1. Oder-joen suuhaffin vasen
suuhaara. — 2. Joki Mecklenburgissa ja
Pommerissa, laskee Oderin suuhaffiin.

Peer [piə] (engl.), paari. ks. Aateli.

Peer Gynt, Ibsenin runonäytelmä.

Pegamoidi, pesukangas, kangas,
joka on tehty vedenpitäväksi kyllästämällä
se nitroselluloosasta, kamferista,
risiiniöljystä y. m. valmistetulla massalla.
Käytetään huonekalujen päällykseksi,
kirjansidontaan y. m.

Pegasos, pegaso (lat. Pegasus),
kreik. tarunomainen siivekäs ratsu, jonka avulla
Bellerofon voitti Kimairan, myöhemmin
runollisen innoituksen vertauskuva,
runoratsu, jomka selässä runoilija kohoa
autereisiin korkeuksiin.

Pegasus, tähtit., suuri tähtikuvio
pohj. taivaalla, Andromedan ja
Vesimiehen välillä. Sen suurimmat tähdet
(toista suuruusluokkaa) α, β γ yhdessä
Andromedan α:n kanssa muodostavat
P:n nelikulmion.

Pegmatiitti, hyvin karkearakeinen
graniittikivilaji. Esiintyy tavallisimmin
juonina tai epäsäännöllisinä paakkuina
graniitissa tai muissa kivilajeissa.

Pégoud [pegū'], Adolphe
(1889-1915), ransk. lentäjäluutnantti ja
lentoakrobaatti, ensimmäisenä suoritti
surmansilmukan (looping-the-loop) 1913.

Péguy [-gī'], Charles (1873-1914),
ransk. kirjailija. Toimitti aikakauslehteä
„Cahiers de la quinzaine"; kirjoitti siihen
uskonnollis- ja natsionalistis-henkistä
valtiollisia ja kirjallisia artikkeleja,
julk. kaksi näytelmää Jeanne d'Areista.

Pehkonen, Eero (s, 1882),
maalaisliittolainen poliitikko, agronomi, Oulun
läänin maaherra v:sta 1925; senaattorina
1917-18, maatalousministerinä 1920-21.



Pehlevi, pahlavi, pers. kirjakieli
n. 250-651.

Pehmeäeväiset (Anacanthini),
luukalojen alaryhmä; kaikki eväruodot
pehmeitä, vatsaevät rintaevien alla tai edessä,
uimarakko ei ole yhteydessä nielun
kanssa. P:iin luetaan m. m. made, turska
ja kampelat.

Pehmeäsiipiset (Malacodermata),
kovakuoriaisryhmä, jonka lajien peitinsiivet
ovat pehmeät, nahkeat, joskus ne puuttuvat
kokonaan. P:iä ovat m. m. kiiltomato ja
sylkikuoriaiset (Cantharis).

Peignoir [penjuā'r] (ransk.) l.
penjoaari, kampausröijy, aamuröijy.

Pei-ho l. Paiho, joki
Pohjois-Kiinassa, alkaa Khingan-vuoristosta,
laskee Keltaisenmeren Tšilin lahteen, 556 km.

Peilaus (holl.), aluksen aseman
määrääminen merikartasta kompassilla
otettujen tähtäysviivain avulla. vrt.
Radiopeilaus.

Peili, kuvastin, sileäpintainen,
valoja säännöllisesti heijastava (ks.
Heijastuminen)


Tasopeili. SS' peilin
pinta, L valopiste, L' sen
valekuva, O silmä,
LPN tulokulma =
NPR heijastuskulma.


Kovera peili. K keskus,
M peilipinnan
keskipiste, F polttopiste,
AB esine, A'B' todellinen
kuva (tai päinvastoin).

esine, joko hiottua metallia tai metallilla
silattua lasia. Taso-p:ssä valopiste
ja sen valekuva ovat symmetriset peilin
pintaan nähden, kuten aina symmetrisissä
kuvioissa, oikea ja vasen vaihtuneina.


Kovera peili. K keskus,
F polttopiste, A
valopiste, B sen valekuva.


Kupera peili.
Merkinnät samat kuin
edellisessä.

Tämä epäkohta voidaan poistaa kaksois-p:llä,
esim. 90°:n kulma-p:llä, jossa kaksi
p:iä on kohtisuorassa toisiaan vastaan. —
Kaarevista peileistä ovat pallo-
(oikeastaan pyörähdysparaboloidi-)p:t
tärkeimmät. Näiden kaava on

111kuvab
— + — = —;——= —,
abfesinea

missä a on valopisteen etäisyys, b kuvan
etäisyys ja f polttoväli, mikä
koveralla peilillä on = 1/2r,
kuperalla = —1/2r (r = pallon säde,
paraboloidissa parametri). Kaavasta saamme
kovera-p:lle: 1) a = oo, b = f:
äärettömän kaukaisen pisteen kuva on polttopisteessä;
2) a = r, b = r (= 2f): kun valopiste
siirtyy äärettömän kaukaa p:n
kaarevuuskeskukseen, niin todellinen kuva
(ylösalaisin) siirtyy polttopisteestä
kaarevuuskeskukseen; 3) a = f, b = oo: kun
valopiste siirtyy kaarevuuskeskuksesta
polttopisteeseen, niin kuva siirtyy
kaarevuuskeskuksesta äärettömän kauas; 4)
a f, b < 0: jos valopiste on
polttopisteen ja peilin välissä, niin sen
valekuva on peilin takana, suurennettu,
oikeinpäin. — Kuperan p:n antama kuva
on aina valekuva, pienennetty, oikeinpäin.

Peilihypsometri, puiden korkeuden
mittauskoje, jonka muodostaa
tähtäyslaite, asteikko ja peili.

Peilikuva, annetun kuvion (esineen)
kanssa suoran tai tason suhteen symmetrinen
kuvio. Tasokuvion, p. on sen kanssa
kääntäen yhteneväinen, s. o. p. saadaan
yhtymään alkuperäiseen kuvioon
kääntämällä se akselin ympäri 180°, mutta ei
millään tavalla liikuttamalla sitä tasossa,
Avaruuskuvion p:aa ei mitenkään saa
yhtymään itse kuvioon; niinpä esim.
oikeakierteistä ja vasenkierteistä ruuvia
ei voi saada yhtymään.

Peililukeminen, menetelmä hyvin
pienien kiertokulmien mittaamiseksi
(keksijä Gauss). Kiertyvään esineeseen
kiinnitettyyn peiliin ohjataan ohut
valonsädekimppu; heijastuneen sädekimpun
liikkeitä tarkataan linssi järjestelmällä
tai paljain silmin asteikolta, jolle
sädekimppu lankeaa.

Peilirauta, 5-22 % mangaania
sisältävää rautaa. Valkoista, suurikiteistä.
Käytetään valu teräksen valmistukseen.

Peipohja, rautatieasema
Tampereen-Porin radalla, Kokemäen kunnassa,
38 km Porista. P:sta lähtee Rauman rata.

Peippi (Lamium), huulikukkaisten
heimoon kuuluvia puna- tai valkokukkaisia
kasveja. Yleisimmät meikäläiset lajit
ovat rikkaruohona kasvava puna-p.
(L. purpureum) ja tienvierillä y. m. s.
paikoissa kasvava nokkosen näköinen
valko-p. (L. album).

Peippola, maatila Elimäellä, Wreden
suvulla 1608-1767.

Peipposet. 1. P:n heimo
(Fringillidæ), varpuslintujen lahkoon
kuuluva monilajinen lintuheimo. Syövät





pääasiassa siemeniä, mutta myös hyönteisiä.
Nokka paksu, kartiomainen. Suomessa
ovat edustettuina seuraavat suvut:
nokkavarpusen (Coccothraustes),
punatulkun (Pyrrhula),
punavarpusen (Erythrina),
taviokuurnan (Pinicola),
käpylinnun (Loxia),
vihreäpeipon (Chloris),
vihreävarpusen (Carduelis),
peipposen (Fringilla),
varpusen (Passer). —
2. Peipposen suku (Fringilla).
Meillä 2 lajia. Peipponen l. peippo
(F. cælebs) on yleinen Etelä-Suomesta
Lappiin saakka. Uroksen päälaki, niska
ja osaksi hartiatkin siniharmaat, selkä
punaruskea, yläperä vihreä, siivillä 2
valkoista poikkijuovaa; naaras ruskeanharmaa,
alta vaaleanharmaa. Pesä puussa tai isossa
pensaassa, taitavasti laadittu; munia 5-6.
Muuttolintu, saapuu Etelä-Suomeen
maalis-huhtikuussa, urokset aikaisemmin kuin
naaraat; jotkut talvehtivat täällä.
Kirkasääninen laulaja, Härkäpeipponen l.
järripeippo (F. montifringilla),
Pohjoissuomessa ja Lapissa pesivä,
muuttoaikoina kaikkialla maassamme tavattava
lintu. Siipien poikkijuovat, tai ainakin
taempi, kellervät; uroksen rinta
ruosteenkeltainen. Kutsuääni karkea. Kuva ks.
värikuvaliitettä Lintuja, 10.

Peipsenjärvi (vir. Peipsi järv,
saks. Peipus), Viron ja Venäjän rajalla
oleva suuri järvi. Pinta-ala 3,600 km2,
josta 1,628 km2 Viron puolella. Pituus
pohjoisesta etelään 149 km. Eteläosan nimenä
Pihkovan järvi. Kannat alavat, paikoitellen
rämeiset. P:een laskee Emäjoki
(ks. t.), P:n lasku joki on Narvajoki.

Peiraieus, Pireus, Kreikan paras
satama, 8 km Ateenasta, sen satamakaup.,
Aiginanlahteen pistävällä niemimaalla. Vilkas
teollisuus, öljyn ja oliivien vientiä. 135,000 as,
— P:n perusti Temistokles 493 e. Kr.
Muinaisaikana se oli muureilla yhdistetty Ateenaan.

Peisistratos (k. 527 e. Kr.), Ateenan
yksinvaltias 560-527. Hänen aikanaan
Ateena eli taloudellista ja sivistyksellistä
kukoistusaikaa, vrt. Hipparkos.

Peitinlasi ks. Objektilasi.

Peitinluut ks. Luusto.

Peittaus. 1. Värjäyksessä ja
kangaspainossa käytetty menetelmä, jossa
kasvikuituja käsitellään n. s. peitta-aineilla
(alunalla, rautavihtrillillä, kromihapolla,
tinasuoloilla, viinihapolla, parkkihapolla,
kaseiinilla), jotta väriaine niihin
pystyisi. P. tapahtuu joko ennen värjäystä
tai jäljestäpäin, vrt. Värjäys. —
2. Nahkateollisuudessa vuotien käsittely
happamilla liuoksilla, karvottaessa niihin
imeytyneen kalkin poistamiseksi. — 3.
Maanv. Kylvösiemenen käsitteleminen
kasvitautienaiheuttajia, erittäinkin noki-
ja ruostesienien itiöitä tuhoavilla aineilla.
P.-aineet ovat joko kuivia pulvereita
(kuiva p.) tai nesteitä (kostea p.).

Peittolanta, kattolanta (ks. t.).

Peittoviljelys, alkuperäinen
viljelystapa, jossa maan kasvipeitettä ei
täydellisesti tuhota muokkaamalla, vaan
peitetään maalla, tav. sarkaojista saadulla.

Peittyminen, tähdenpeitto. ks. Okkultatsioni.

Pekiiniraaka, alimmainen raaka
fregatin perimmäisessä mastossa. Tähän
raakaan kiinnitettyä purjetta sanotaan
pekiinipurjeeksi.

Peking, Kiinan pääkaup., Tšili'n
maakunnassa, 140 km Tientsinistä, 63 km2:n


Keisarinportti.

laajuinen, 1,2 milj. as. Kaksi pääosaa:
neliömäinen Sisä- l. Tataarikaupunki
(Mantšukaupunki) pohjoisessa ja suorakaiteen
muotoinen Ulko- l. Kiinalaiskaupunki
etelässä. Molemmat ovat valtavien muurien
ympäröimät. Sisäkaupungin keskellä on muurien
ympäröimä Keisarinkaupunki ja


Taivaan temppeli.



tämän sisällä n. s. Kielletty kaupunki ent.
keisarillisten palatsien ympärillä.
Sisäkaupungin muista kaupunginosista on
lähetystöjen kaupunginosa poikkeava euroopp.
asutuksensa puolesta; alue on linnoitettu
ja lähetystöillä on omat sotilaskasarminsa.
Lukuisia vanhoja temppeleitä. Ulkokaupungissa
ovat laajat alat rakentamattomia; sikäläisistä
temppeleistä on mainehikkain Taivaan temppeli.
— P:ssä on kiinalainen yliopisto. Teollisuus
joks. vähäinen. Tärkeä rautatiesolmu. — P:n
paikalla on ollut us. kaupunkeja, vanhin n. 1100
e. Kr. Nyk. P. perustettiin n. 1405. Viime
aikojen valtiollisessa sekasorrossa ei P.
ole ollut enää todellinen hallinnollinen keskus.

Pekka Kuoharinen, A. I. Arwidssonin
salanimi.

Pekkala, Aminoff-suvun sääntöperintötila
Ruovedellä. Karjanhoitokoulu.

Pekkari ks. Napasika.

Pekonlahti, höyrysaha Hiitolassa,
Laatokan rannalla, per. 1897, omistaja
v:sta 1927 A. Ahlström o.-y., osakepääoma
3 milj. mk., työväestöä 300-400.

Pekoraali (lat.), oik. karjalle
soveltuva; typerän mahtipontinen ja
naurettava kirjallinen lausunto.

Peksala, maatila Angelniemellä.
Aikoinaan ruotsink. maanviljelys- ja
karjanhoitokoulu.

Pektiiniaineet, hiilihydraateille
läheisiä aineita (polysakkarideja), joita on
kypsien hedelmien ja mehukkaiden juurien
solujen ketoissa. P. limautuvat veteen.

Pekuniääri (lat.), rahallinen.

Pel l. pelo on raakasilkkilanka,
joka on kerrattu 8-10:stä tai useammasta
kotelokoppalangasta ja käytetään
pohjalankana kulta- ja hopealankakehruussa.

Péladan [-ā'], Josephin
(1858-1918), ransk. mystikko ja kirjailija, käytti
nimeä Sâr. Pääteos romaanisikermä
,,La décadence latine".

Pelaginen (kreik.), meri-, ulappa-;
esim. p. eläimistö; vastakohta:
litoraalinen.

Pelagiolaisuus, Roomassa ja
Afrikassa opettaneen brittiläisen munkin
Pelagiuksen (k. v:n 418 jälkeen) mukaan
nimitetty harhaoppi. P:n mukaan
ihminen ei ole syntyperäisesti turmeltunut,
kuten Augustinus opetti, vaan syntyy
yhtä synnittömänä kuin Aatami, ja
hänellä on sekä kyky että tahto tehdä
hyvää; synti on seurauksena vapaan
tahdon väärinkäyttämisestä ja huonosta
tottumuksesta. P. kirottiin lopullisesti
Efesoksen kirkolliskokouksessa 431.
Galliassa sai kannatusta välittävä suunta,
n. s. semipelagiolaisuus (ks. t.).

Pelargoni, pelakuuni
(Pelargonium), Geraniaceæ-heimoon
kuuluva kasvisuku, n. 230 lajia,
useimmat Etelä-Afrikasta. Useita
kauniskukkaisia tai kirjavalehtisiä
muotoja viljellään puutarha- tai
huonekasveina.


Pelargoni.

Pelasgilainen muuri, kyklooppimuuri (ks. t.).

Pelasgit, kreik. perintätiedon mukaan
Kreikan vanhimmat asukkaat.

Pelastusarmeija (engl. Salvation
Army), W. Boothin (ks. t.) 1878 Itä-Lontoossa


Pelastusarmeijan ulkoilmakokous.

perustama kristillinen evankelioimis- ja
yhteiskunnallinen järjestö. Armeija toimii
sotilaallisen järjestön tavoin jakautuen
„sotilaihin" ja eriarvoisiin „upseereihin"
suurella vallalla varustettu kenraali
johtajanaan. Työmaa on jaettu valtioittain
alueihin, joilla kullakin on oma päämajansa,
P:n työ on osittain välittömästi hengellistä,
osittain yhteiskunnallista avustus- ja
pelastustoimintaa (yömajat, slummityö,
kesäsiirtolat, pelastuskodit y. m.). Työ levisi
Suomeen 1889, jossa 1926 oli 100 osastoa, 120
ulkovartiostoa, 33 yhteiskunnallista laitosta,
397 upseeria, 7 sanomalehteä. P. työskenteli
mainittuna vuonna 82 eri maassa saarnaten
evankeliumia 59 eri kielellä. V. 1926 oli P:lla
kaikkiaan: osastoja ja ulkovartiostoja 14,719,
upseereja 22,847, aliupseereja 97,598,



yhteiskunnallisia laitoksia 1,512, kouluja
1,028, soittajia 43,471, laulukuoron
jäseniä 54,323, sanomalehtiä 108, joiden
viikkopainos yht. 1,881,327 kpl.

Pelastuslaiva, sammutuslaiva,
laiva, jossa on pumput vahingoittuneiden
laivojen tyhjentämistä ja satamissa
sattuneiden tulipalojen sammuttamista
varten.

Pelastuspalkkio, meripelastuspalkkio.
Joka pelastaa haaksirikkoutuneen tai hädässä
olevan aluksen tai aluksessa olevaa tavaraa
tai muuta, joka on kuulunut sellaiseen
alukseen tai tavaraan, niin myös jokainen, joka
pelastustyössä avustaa, on oikeutettu saamaan
p:ta siitä, mitä on pelastettu. Osuuteen
p:sta on oikeutettu myös se, joka
pelastustyön aiheuttaneen hädän aikana on
aluksesta pelastanut ihmisiä tahi heidän
pelastamisessaan avustanut (Laki alusten
yhteentörmäyksestä johtuvasta vahingosta
sekä pelastuspalkkiosta 17/2 1923).

Peldan [-ā'n], Gabriel
(1690-1750), Ilmajoen kirkkoherra v:sta 1735.
Pohjanmaan talonpoikien johtajana suuressa
pohjan sodassa, vangiksi jouduttuaan
ven. palveluksessa.

Peldoaivi, tunturi Inarin Lapissa,
Muotkatunturien itäpuolella, Peldojärven
pohjoispuolella; n. 570 m yli merenp.

Pêle mêle [pel-me'l] (ransk.), sekaisin.

Peleriini (ransk.), pyhiinvaeltajan
kaulus, naisten käyttämä yli hartioiden
ulottuva hihaton vaippa.

Peleus, kreik. taruhenkilö, merenjumalattaren
Tetiin puoliso, Akilleuksen isä.

Pelewsaaret, Palausaaret (ks. t.).

Pelias, kreik. taruhenkilö, Poseidonin
poika, Iolkoksen hallitsija. Pakotti
veljensäpojan Iasonin hakemaan n. s.
kultaisen taljan Kolkiista.

Péligot [-gō'], Eugène Melchior
(1811-90), ransk. maanviljelyskemisti, työskenteli
m. m. ruokosokeriteollisuuden alalla.

Pelihelvetti, huoneisto, jossa pelataan
uhkapeliä.

Pelikaani (Pelecanus onocrotalus),
melajalkaisiin kuuluva kömpelönnäköinen,
pitkäkaulainen, lyhytjalkainen, n. 1,5 m
pitkä vesilintu. Väri valkoinen, hieman punerva.
Alaleuassa iso, venyvä leukapussi. Syövät kaloja,
joita usein pyydystävät säännöllisiin riveihin
asettuneina matalasta vedestä. Etelä-Euroopassa,
Etelä-Aasiassa, Pohjois-Afrikassa.


Pelikaani.

Pelikortit ks. Korttipeli.

Pelikorttivero. Suomessa valmistetuista
tai muualta tuoduista pelikorteista
on maksettava leimaveroa 15 mk.
kultakin leikiltä eli 30 mk. täydeltä peliltä.
Kontrollimerkiksi siitä, että p. on
suoritettu, lyödään kunkin leikin yhteen
korttiin pelikorttileima
(Leimaverolaki 19/12 1921).

Pelion (nyk. Plessidi), vuoristo
Kreikan itärannikolla Tessaliassa.

Peliposti, aluksen keulakannelle
pystytetyt kaksi vankkaa pylvästä, joiden
varassa ankkuripeli pyörii.

Pélissier [-siē'], Jean Jacques
(1794-1864), Malakovin herttua, ransk.
marsalkka. Johti ransk. joukkoja Krimillä,
v:sta 1860 kenraalikuvernöörinä Algeriassa.

Peljekaise, n. 146 km2 laaja
rauhoitettu luonnonsuojelualue (kansallispuisto)
Ruotsin Lapissa, Hornavanjärvestä pohjoiseen.

Pelkistys, reduktsioni, kem.,
hapettamisen vastakkainen kem. prosessi,
jossa joko poistetaan happea tai lisätään
vetyä. Pelkistiminä käytetään helposti
hapettuvia aineita: hiiltä, aluminiumia,
magnesiumia, alkalimetalleja, juuri
syntyvää vetyä, y. m.

Pelkka, puutavaralaji, veistetty tai
sahattu kaikilta neljältä sivulta
tyvipäästä latvaan asti; poikkileikkaus neliö,
vähin suuruus 8 X 8 tuumaa, pituus
vaihteleva, mutta suurenpuoleinen.
Mänty-p:t yleisemmät kuin kuusiset.

Pelkkä, kem., on metalli, kun se ei
ole kem. yhtyneenä mihinkään muuhun aineeseen.

Pelkoseimiemi, kunta Oulun läänissä
Etelä-Lapissa Kemijärvestä pohjoiseen.
1,377 as. (1926).

Pella, Makedonian pääkaup. vanhalla-ajalla.

Pellagra (it.), varsinkin
Pohjois-Italiassa ja Pohjois-Amerikassa yleinen
yksipuolisesta maissiravinnosta (todennäköisesti
vitamiinien puutteesta) aiheutuva tauti. Oireet:
ihottumia, ruoansulatus- ja hermostohäiriöitä,
yleinen voimattomuus. Kuolevaisuus suuri.

Pellava, joko kutomiseen käytettävät
p.-kasvin niinisyykuidut, tai itse kasvi
(Linum usitatissimum). Tämä on
1-vuotinen, kapealehtinen, sini-, harvoin
valkeakukkainen, siemenet litteitä, kiiltäviä.
P:aa viljellään lauhkean ilmanalan maissa




Pellava.

menestyy parhaiten kosteilla rannikkoseuduilla.
Suurin p:n tuottaja on ollut Venäjä, parasta
p:aa tuotetaan Belgiassa ja Alankomaissa.
P:n-siementä tuottavat Argentiina, Yhdysvallat,
Intia, Venäjä ja Kanada. Suomessa viljellään
p:aa yleisesti eteläpuolella 63°; tärkein
viljelysalue Etelä-Häme. P:n kasvussa oli 1925
n. 5,000 ha 1. n. 0,3 % maan koko
peltoalasta, sato n. 1,5 milj. kg syitä.
P. on vuoroviljelyskasvi. Kali- ja
fosforihappolannoitus on sille eduksi. Ruokamulta
muokataan kuohkeaksi koko syvyydeltään. Siementä
kylvetään 175-200 kg ha:lle mieluimmin jo
toukokuussa. Korjuu tapahtuu, kun varsi on
kellanvihreä ja aluslehdet alkavat karista.
P. nyhdetään käsin maasta, sidotaan vihkoihin
(roivaihin l. sormauksiin) ja asetetaan kuhilaille
kuivumaan. Korsien kuivuttua erotetaan (rohkitaan)
hedelmät (siemensylkyt), joissa siemenet
vähitellen saavat kypsyä. Kuivuneet roivaat
pannaan 2-4 viikoksi kylmään veteen likoamaan,
jolloin niistä mätänee pois ulkokuori ja juuri
sekä osa kuituja sitovasta kasviliimasta.
Niittyliotustakin käytetään, vieläpä liotusta
lämpimässä vedessä ja kem. aineilla. Liotuksen
jälkeen p:t jälleen kuivataan, jonka jälkeen
niistä puuaine poistetaan loukuttamalla ja
lihtaamalla, Lihtausta seuraavalla häkilöimisellä
halot aan niininauhat hienoiksi kuiduiksi,
kammataan yhdensuuntaisiksi ja poistetaan
loputkin puusälöt l. päistäreet. Häkilän
(ks. t.) piikkeihin tarttuu sekaantuneita


bca
Pellavaa a loukutetaan, b lihdataan, c häkilöidään.


ja katkenneita kuituja, rohtimia,
jotka sisältävät päistäreitä. Häkilöidyt p:t
l. aivinat (ihot) lajitellaan värin,
kiillon, pehmeyden, lujuuden, hienouden y. m.
mukaan. Ilmakuiva nyhdetty p. sisältää n. 20 %
kuituja, 70 % puuainetta, 0,5-1 % kuorta
ja 7-8 % kosteutta. Häkilöitäessä
saadaan 45-55 % ihoja, 43-53 % rohtimia
ja 2 % roskia. Lihdattuja kuituja
saadaan 300-1,000 kg harita sekä samalla
siementä 4-10 hl, siemenensaantia varten
viljeltäessä 10-15 hl; hl:n paino 68 kg;
1,000 siemenen paino 4,5 g. — P:n
siemenistä valmistetaan pusertamalla ja
uuttamalla liinaöljyä, josta valmistetaan
vernissaa. Puserrusjätteistä tehdään
p.-kakkuja ja p.-siemenjauhoja,
joita käytetään väkirehuina. — Eräitä
p.-lajeja, m. m. L. grandiflorumia,
viljellään koristuskasveina. [Vallinheimo
(1919).]

Pellavakakut, liinaöljyn
puserrusjätteistä valmistetut väkirehukakut.
Ne sisältävät n. 25 % sulavaa valkuaista,
10 % rasvaa ja 34 % sulavia
hiilihydraatteja sekä ovat sisältämänsä
kasviliiman vuoksi edullisia eläimille,
joilla on heikko ruoansulatus, tai muuten
ruoansulatushäiriöitä, mutta ovat sikojen
lihotukseen epäedullisia.

Pellavalilja, Uuden-Seelannin pellava.

Pellavateollisuus. Tehtaisiin pellavat
ostetaan ulkokuivina ja rohkittuina tai
loukutettuina ja lihdattuina. Siellä edelliset
liotetaan, loukutetaan ja lihdataan, minkä
jälkeen kalkki häkilöidään häkiläkoneissa.
Näistä parempi pellava tulee pitkinä
hienoina kuituina, aivinana, ja
huonompi, lyhytkuituinen rohtimina.
Aivinat ja rohtimet kehrätään erikseen.
Aivinat „lasketaan" limittäin toinen
toisensa jatkoksi laskukoneen
syöttöpöydälle. Kone venyttää ne pitkiksi
hahtuviksi, jotka edelleen
venytetään ja kerrataan hienoksi
esikehruuhahtuvaksi, mikä kehrätään
siipikehräkoneessa kuivan, kostean
tai märän kehruutavan mukaan. — vrt.
Kehruu ja Kudonta. Suomen
ainoan pellavatehtaan omistaa Tampereen
Pellava- ja Rautateollisuus o.-y.

Pellavaöljy, liinaöljy (ks. t.).

Pellavaöljyhappo, liinaöljyhappo,
tyydyttämätön karbonihappo, C17H31COOH,
jonka glyseridi esiintyy kuivuvissa öljyissä
(liina-, hamppu- ja pähkinäöljyssä) ja kovettuu
ilman vaikutuksesta hartsimaiseksi massaksi.



Pellervo-Seura, osuustoimintaliitto,
jonka tarkoituksena on edistää kansan
taloudellista vaurastumista yhteistoiminnan
avulla ja olla erilaisten osuustoimintayritysten
yhdyssiteenä, per. prof. H. Gebhardin
(ks. t.) aloitteesta 1899, mistä myös Suomen
osuustoimintaliike vars. alkaa. Toimintaansa
P. harjoittaa maaseudulla 20 konsulentin
avulla; he antavat avustusta osuustoimintayritysten
perustamisessa, hoidossa ja tilintarkastuksessa.
Seuran Helsingissä sijaitseva toimisto julkaisee
osuuskuntain mallisääntöjä ja käsikirjoja,
kirjanpitokirjoja, osuustoimintakirjallisuutta,
osuustoimintaliikettä käsitteleviä vuosikirjoja
ja aikakauslehtiä (vrt. Osuustoimintalehdistö)
ja antaa lausuntoja viranomaisille ja ylläpitää
lainopillista neuvontatoimistoa, Sen jäseninä
oli 1926 731 paikallista osuuskuntaa ja
keskusliikkeet Keskuslainarahasto, S. O. K.,
Hankkija ja Valio. Seuran puheenjohtajat:
prof. H. Gebhard (1899-1917), toht. F. M,
Pitkäniemi (1918-27) ja maist. N. Liakka
(v:sta 1927) sekä sihteeri lakit. kand. Onni
Karhunen (v:sta 1907).

Pellico, Silvio (1788-1854),
it. kirjailija. Itävallan hallitus tuomitsi
1821 P:n kuolemaan vapaan Italian hyväksi
harjoittamasta kiihoituksesta, mutta armahti
hänet. P. on kuvannut 8-vuotista
vankeuttaan Spielbergin linnoituksessa
kirjassa „Vankeuteni" (1832, suomen.).

Pellinki (ruots. Pellinge), Porvoon
pitäjään kuuluva saaristo Suomenlahdessa,
n. 25 km Porvoosta kaakkoon. V. 1918 Porvoon
jouduttua punaisten valtaan suojeluskuntalaisia
vetäytyi P:iin. P:n taistelun jälkeen osa
viimeksimainituista pelastui jään yli
Tallinnaan, osa murhattiin.

Pelliot [peliō'], Paul (s, 1878),
ransk. sinologi, Collège de Francen prof.;
toi Itä-Turkestaniin 1906-09 tekemältä
matkaltaan suuren määrän kiinal.
käsikirjoituksia ensim. vuosituhannelta j. Kr.

Pellissier [pelisiē'], Georges
(1852-1918), ransk. kirjallisuushistorioitsija.
Teoksia: ,,Le mouvement littéraire au XIX siècle",
„Essais de littérature contemporaine".

Pello, kylä Turtolassa, Tornionjoen
varrella, jokilaakson suurimpia, n. 20 km
kirkolta pohjoiseen. Liikekeskus, postitoimitus.

Pellosniemi, muinainen hallintopitäjä
Savossa, käsitti 1500-luvulla nyk.
Anttolan ja Ristiinan pitäjät sekä osia
Mikkelistä, Hirvensalmesta, Mäntyharjusta ja
Puumalasta.

Pelopidas (k. 364 e. Kr.), teebalainen
sotapäällikkö. Palautti 379 kansanvallan
Teebaan, josta hänet oli karkoitettu.
Johti Epameinondaan kera teebalaisia
Leuktran taistelussa.

Peloponnesolaissota, Ateenan ja
Spartan välinen taistelu ylivallasta Kreikassa
(431-404 e. Kr.), vrt. Kreikka, historia.

Peloponnesos, Morea, Kreikan
eteläosan muodostava niemimaa.

Pelops, kreik. taruhenkilö,
Tantaloksen poika, hänestä nimensä saaneen
Peloponnesoksen hallitsija.

Peloria, säteittäisen kukan
esiintyminen kasvilajilla, jolla
säännönmukaisesti on vastakohtaiset
kukat. Joks. yleisiä p.-muodostukset
ovat kannusruoholla.

Pelson suo, Oulujärven ja
Oulujoenniskan länsi- ja lounaispuolella
sijaitseva suoseutu, jonka tärkeimmät osat
ovat Iso-, Pieni- ja Länsi-Pelso. Suosta on
6,600 ha valtion ja 7,800 ha yksityisten
hallussa, se on suurimmaksi osaksi
viljelyskelpoista vetistä mutasuota,
viljelyksessä toistaiseksi vain pieniä aloja.
Kuivaustyöt suoritettu 1857-66. P:n yli
rakennettu maantie 1880-luvulla.
[Rancken (Terra 1914); Teräsvuori (1923).]

Peltasti (kreik.), kevytaseinen
muin.-kreik. jalkamies.

Pelti l. levy, metallista tav.
valssaamalla tai vasaroimalla muodostettu
tasapaksu puolivalmiste, jonka paksuus
pituuteen ja leveyteen verrattuna on pieni.
Panssarilevyt, paksuus jopa 500
mm, suuruus jopa 8 X 3 m. Järeät
levyt (kattila-, silta- ja laivalevyt),
paksuus 5-40 mm, suuruus jopa 10 X 3,25
m. Ohuet l. hienot levyt (katto-,
putki- ja mustat levyt), paksuus 0,2-5 mm,
suuruus jopa 4,0 X 1,5 m.
Läkkipelti, tinattu 0,4-2,5 mm
paksu rautalevy. — Kompoundlevyissä on toinen
puoli terästä toinen rautaa. Päällystetyissä
(plateeratuissa) levyissä on toinen puoli kestävää
ja kaunista, toinen puoli halpaa metallia.

Peltier'n ilmiö ks. Lämpösähkö.

Pelto, maa-ala, jota säännöllisesti
muokataan ja käytetään hyötykasvien
viljelykseen suuressa mittakaavassa.
P.-ala laajenee asukasluvun lisääntyessä
niitty-, metsä- ja laidunmaiden
kustannuksella. Meillä se on tapahtunut
verraten hitaasti. Suomessa on ollut p:oa

v.haMaan kokopinta-alasta
1813    455,153
1880    840,198   2,65 %
1901  1,568,072   4,7 %
1910  1,864,694   5,6 %
1920  2,015,175   6,1 %
1925  2,132,542   6,4 %




Peltojyrsijä, moottorijyrsijä,
maanmuokkauskone, joka muokkaa maan jyrsimällä.


Peltojyrsijä.

Peltokaava. Maanmittausohjesäännön
(15/5 1848) mukaan p. on 1:4,000 ,,viljeltyin
tilusten ja tiheissä erotuksissa olevan
metsämaan kuvaamisessa".

Peltokana, peltopyy (ks. t.).

Peltoluoho (Apera spica venti),
joks. korkea, tuuhearöyhyinen rikkaheinä
varsinkin ruispelloissa.

Peltomaayökkö (Agrotis exclamationis),
yöperhonen, toukka, n. s. orastoukka, tekee
samanlaista tuhoa kuin orasperhosen toukka.

Peltomyyrä (Arvicola l. Microtus
agrestis), myyrien heimoon kuuluva
jyrsijä. Ruumiin pituus 10-12 cm, häntä n.
3 cm; selkäpuoli tummanharmaan ruskea,
vatsapuoli vaaleanharmaa. Elää viljelysmailla,
vars. viljapelloilla. Kaivaa käytäviä maahan
ja kerää sinne talvivarastoja. Syö juuria
(m. m. nuorien omenapuiden), viljaa y. m.
ja tekee usein paljon vahinkoa. Synnyttää
3-4 kertaa v:ssa 6-7 poikasta. Yleinen koko
maassamme.


Peltomyyrä.

Peltonen, Vihtori ks. Linnankoski, Johannes.

Peltopyy, turkinpyy, peltokana
(Starna l. Perdix perdix),
kanalintu, jolla höyhenettömät nilkat.
Vatsapuoli siniharmaa, rinnassa suuri ruskea
hevosenkengän muotoinen läiskä
(uroksella isompi), selkäpuoli ruskea,
keltaviiruinen. Maamme eteläosissa yleinen,
pohjoisempana harvinaisempi. Pesä
maassa, munia 12-18, joskus yli 20.
Suosittu riistalintu. Maassamme rauhoitettu
15 p. lokak. — 15 p. syy sk. Kuva ks.
värikuvaliitettä Lintuja, 17.

Peltorasti (Anchusa arvensis),
Borraginaceæ-heimoon kuuluva 1-vuotinen
peltorikkaruoho, meillä verraten harvinainen.

Peltosalmi. 1. Maatila Iisalmen
pitäjässä. Käytännöllistietopuolinen
karjanhoitokoulu, maamieskoulu, kotitalouskoulu.
Kuva ks. Maatalouskouluja.
— 2. Pysäkki Kuopion-Iisalmen rataosalla,

Peltosavi, harmaasavi (ks. t.).

Peltoviljelysjärjestelmät, tavat,
joiden mukaan peltomaalla viljeltävien
kasvien valinta, järjestys ja viljelyslaajuus
on määrätty. Aikaisimmin oli viljanviljelys
eniten käytetty viljelysjärjestelmä. Viljeltäessä
vain yhtä viljakasvia voitiin pitää vähäinen
peltoala tämän kasvin viljelyksessä joka vuosi
kesannoimatta: yksijakoinen viljanviljelys.
Vuodesta vuoteen kasvatettiin esim. vain ohraa,
kuten yhä edelleenkin Lapissa, tai vehnää,
ruista, maissia, kuten nykyjään Pohjois- ja
Etelä-Amerikan preerioilla, Kesannoiminen
aiheutti peltoalan pitämisen kahdessa osassa
l. lohkossa: kaksijakoinen viljanviljelys,
josta maassamme kehittyi kaksi päätapaa:
a) varsinainen l. länsisuom. kaksijakoviljelys:
1) kesanto (pieni osa herneellä, pellavalla y. m.),
2) syysvilja (herneen y. m. jälkeen ohra) sekä
b) nelijakoviljelys: 1) kesanto, 2)
ruis, 3) kesanto (osa vaatetuskasveilla, herneellä
y. m.), 4) kevätvilja. Kahta viljakasvia
viljeltäessä pidettiin pelto tav. kolmessa
lohkossa, kolmijakoinen viljanviljelys:
1) kesanto, 2) syysvilja, 3) kevätvilja.
— Koppeli-l. viljan-heinänviljelyksessä
pidetään pelto määrävuodet viljan (myös juurikasvien)
viljelyksessä ja sitten muutamia vuosia nurmena
Siitä on käytetty pääasiallisesti kahta eri tapaa:
a) heinän-viljanviljelys, esim. 1) kesanto,
2) syysvilja, 3-6) heinä, 7-8) kevätvilja sekä
b) heinän-vuoroviljelys, esim. 1) kesanto,
2) syysvilja, 3-5) heinä, 6) kaura, 7) juuri- ja
palkokasvit, 8) sekavilja. Lohkoluku vaihtelee
näissä 7-10, tavallisin 8. — Vuoroviljelyksessä
vaihdellaan säännöllisesti viljakasveja palko- ja
juurikasvien kanssa. — Heinänviljelysjärjestelmässä
pidetään osa peltoalasta (suoviljelyksistä) yksinomaan
heinän kasvussa, viljaa käytetään vain heinänsiemenen
suojaviljana nurmia uudistettaessa. — Vapaasta
viljelyksestä puuttuu kiinteä kasvijärjestys,
peltoja ei jaeta kiertoihin eikä tav. lohkoihinkaan.
Eri kasvien viljelyslaajuus asetetaan vallitsevien
konjunktuurien mukaan, todennäköisesti kannattavinta



viljellään eniten, kasvit koetetaan
sijoittaa juuri niille sopiville maanlaaduille
ja seurata muutenkin tarkasti kasvinviljely
sopin sääntöjä. — P:n valintaan vaikuttavat
ilmasto ja maaperä sekä maataloustuotteiden
menekki- ja hintasuhteet, työkustannukset
y. m. seikat. Maatalousliikkeen järjestämisessä
p:n määrääminen on tärkeimpiä tehtäviä, josta
koko liikkeen menestys suuresti riippuu. [Sunila,
„Vuoroviljelys- ja koppeliviljelysjärjestelmä
Suomessa I" (1908) ja „Viljelysjärjestelmät ja
kasvijärjestykset" (Suomen Maatalous I, 1922).]

Peltovilla (Senecio),
mykerökukkaisten heimoon kuuluva keltamykeröinen
kasvisuku. Meillä S. vulgaris yleinen
rikkaruoho.

Peluski, hietaherne, maassamme
kauran seassa vihantarehuksi viljelty
rehuhernelaatu, kypsyy siemensatoa varten
liian myöhään.

Pelvoux [-vū'], Länsi-Alpeissa,
Ranskan alueella oleva runsasjäätikköinen
vuoristo. Korkein huippu 4,103 m.

Pemba, Englannille kuuluva saari
Sansibarin pohjoispuolella; 980 km2, yli
90,000 as., enemmistö arabialaisia.

Pemberton [pembətən], Max (s. 1863),
engl. ajanvietekirjailija. Eräitä teoksia suomen.

Pemmikaani, alkujaan Pohjois-Amerikan
intiaanien käyttämä, auringossa kuivatusta ja
jauhetusta biisoninlihasta (nyk. naudanlihasta)
ja rasvasta puristettu säilyke.

Penaatit (lat.), roomal. kotijumalia;
palvottiin kotilieden alttareilla toimitetuilla
uhreilla. Johdettu merkitys: koti, kotimaa.

Penang. 1. Pinang, Pulo Pinang,
Walesin prinssin saari, Malakan
niemimaan länsirannikolla oleva, Englannille
kuuluva saari; 280 km2, 170,000 as.
— 2. Engl. Straits Settlements-siirtomaan
hallintopiiri, johon paitsi P:n saarta kuuluvat
Wellesleyn ja Dindingsin
alueet, yhteensä 1,479 km2, 316,000 as.

Pence [pens], engl. rahan pennyn
(ks. t.) nimen monikkomuoto.

Penck, Albrecht (s, 1858), saks.
maantieteilijä, prof. Wienissä ja
Berliinissä, v:een 1922 Berliinin
meritutkimuslaitoksen johtaja. Tutkinut vars.
jääkauden aikaisia ilmiöitä Euroopan
vuoristomaissa. Pääteos „Morphologie der
Erdoberfläche" I-II (1894).

Pencz ks. Penz.

Pendant [pãdã'] (ransk.),
vastine, vertainen.

Pendeli (lat.), heiluri.

Pendente lite (lat.), oikeudenkäynnin
ollessa vireillä.

Pendentiivi (ransk.), neliömäisen tai
monisivuisen huoneen kupolikattoon välittävä
kupolia (A) kannattava rakenne (B).


Pendentiivi.

Pendleton [pendltən], kaup.
Oregonissa, Yhdysvalloissa, Blue Mountainsin
juurella. P:n tienoilla asuu suomalaisia
suurviljelijöinä. 5,000 as.

Pendyyli (ransk.), seinä- tai pöytäkello.

Pendžab, Punjab (ks. t,).

Peneios (nyk. Salamvrias),
joki Pohjois-Tessaliassa, Kreikassa. 175 km.

Penelope, kreik. taruhenkilö,
Odysseuksen puoliso, aviollisen uskollisuuden
perikuva.

Peneplaani (lat.), puolitasanko,
loivasti aaltoileva tai kumpuileva ja
paikoin melkein tasainen alue, joka on
syntynyt siten, että vuoristot ovat
kuluneet ympäristönsä tasalle. Ahtaammassa
merkityksessä: jokikulutuksen ja
huuhtelun lähelle merenpinnan tasoa
kuluttama maanpinta.

Pengonpohja, kylä Ylöjärvellä.
Rukoushuone, rak. 1898.

Pengö [päŋgö], Unkarin rahayksikkö
v:sta 1925, = 12,500 Unkarin paperikruunua,
= n. 7 Smk. Jakautuu 100 garasiin.

Penikkatauti, voimakkaasti tarttuva
koiratauti, joka kehittyy kuumeen merkeissä.
Se voi esiintyä silmissä, ihossa,
ruoansulatuselimissä, hengityselimissä ja
hermostossa. Hoito on oireiden mukainen.
Tautiin sairastuvat ensi sijassa nuoret,
alle vuoden vanhat koirat.

Penikulma, peninkulma, peninkuorma,
tienmitta, vastaa ruots. mil, saks.
Meile, engl. mile. Suomessa vanha
p. oli = 10 virstaa, = 10,688 m. Nyk.
käytännössä olevat p:t: metrinen p.
= 10,000 m, meri-p. = meridiaaniminuutin
keskiarvo = 1,852 m, maantieteellinen p.
= 4 ekvaattoriminuuttia (= noin 4 meri-p.)
= 7,422 m, englannin-p. (maili) = 1,609,4 m.

Peninsulaariekspressi, reittiä
Calais—Pariisi—Mont Cenis—Torino—Ancona—
Brindisi kulkeva pikajuna.

Penis (lat.), siitin.

Penitenssi (lat,), hyvitystyöt, joita
kat. rippi-isä määrää tunnustuksen
kuultuaan syntien sovitukseksi; myös papille
lievemmästä rikkomuksista määrätty rangaistus.

Penjoaari, peignoir (ks. t.).



Penn, William (1644-1718),
kveekari, Pennsylvanian siirtokunnan
perustaja (1681).

Pennala, rautatieasema
Lahden-Loviisan radalla Orimattilan
kunnassa, 10 km Lahdesta.

Pennalismi (lat.), v:n 1600 vaiheilla
Saksan protestanttisissa yliopistoissa
muodostunut tapa, jonka mukaan uusien
ylioppilaiden, pennaalien, täytyi alistua
vanhempien ylioppilaiden usein hyvin
omavaltaisen ja raa'an käskyvallan
alaisiksi; tapa siirtyi myös kouluihin.

Pennanen, Ain' Elisabet (s. 1881),
kirjailijatar. Teoksia: „Voimaihmisiä", ,,Rossit"
(näytelmä), „Erään perhosen joululahja".

Pennell, Joseph (s. 1860), amer.
graafikko ja kirjailija, asuu Lontoossa,
Etsauksissaan ja litografioissaan
kuvannut etupäässä amer. suurkaupunkielämää
ja teollisuuslaitoksia.

Penni, v:sta 1860 Suomen markan sadasosa.

Penniiniset alpit, Wallisin alpit,
vuoristo Länsi-Alpeissa, suurimmaksi
osaksi Sveitsissä Italian rajalla,
Ison-St. Bernhardin ja Simplonin solien
välissä. Korkeimpia huippuja Weisshorn
4,512 m, Matterhorn 4,505 m, Monte
Rosan Dufour 4,638 m.

Penniinit, matalahko pohjoisesta
etelään kulkeva vuoristoalue Pohjois-Englannissa.
Pohjois- ja sisäosat nummi- ja
suomaita; eteläosan rinteet Englannin
tuottoisinta kivihiilialuetta.

Penninki (ruots.), Pohjoismaissa
keskiajalla raha yleensä tai joku erikoinen
rahalaji, esim. 1/8 äyrityistä.

Pennsylvania [pensilve'iniə], valtio
(v:sta 1776) Yhdysvaltain koillisosassa,
ei ulotu rannikkoon asti; 116,872 km2,
9,8 milj. as., niistä 0,3 milj. neekereitä,
Yhdysvaltain paras vuorityövaltio (kivihiiltä,
rautaa, vuoriöljyä), teollisuus ja kauppa
vilkkaat. Pääkaup. Harrisburg, suurin
kaup. Philadelphia. — Englannin
kuningas Kaarle II antoi 1681 P:n alueen
William Pennille, joka luovutti sen
kveekarien turvapaikaksi. Nämä kehittivät
siitä vauraan siirtokunnan, josta sitten
tuli Yhdysvaltain alkuvaltioita.

Pennsylvanian järjestelmä, Philadelphian
järjestelmä (ks. t.).

Penny [peni], mon. pence, lyh. d,
engl. vaihtoraha, 1/12 šillinkiä. — Pennyweight
[peniueit], lyh. dwt, engl. jalometallien
y. m. painomitta, = 24 grainia, = 1,5552 g.

Pensa, Penza (ks. t.).

Pensacola [pensəko'ulə], kaup.
Yhdysvalloissa, Floridan valtiossa,
Meksikon-lahden pohjoisrannalla. Kauppa- ja
sotasatama. 25,000 as.

Pensaskana, pensaskalkkuna,
talegalla (Catheturus Lathami),
Koillis- ja Itä-Austraaliassa elävä, kalkkunaa
hiukan muistuttava n. 80 cm pitkä kanalintu.

Pensastasku (Pratincola rubetra),
rastaiden heimoon kuuluva varpuslintu;
kivitaskun näköinen, sitä pienempi;
selkä ja yläperä ruosteenharmaan ja
mustan kirjavat. Silmien kohdatse
kulkee tumma juova, sen ylä- ja alapuolella
valkoinen; rinta ruskeankeltainen.
Yleinen kokoi maassamme. Asuu pensaisilla
viljelysmailla. Pesä kätkettynä pensaan
alle. Munia 5-7, sinivihreät,


Pensastasku. Ylempi koiras, alempi naaras.

Pensee (ransk.), orvokki.

Pensionaatti (ransk.), täysihoitola,
yksityinen sisäoppilaitos (vars. tyttöjen).

Pensioni (ransk.), yksityinen
sisäoppilaslaitos; eläke (ks. t.). —
Pensionääri, pensionin oppilas;
eläkkeellä oleva.

Pensnee (ransk.), nenälasit.

Pensseli, sivellin, suti l.
nahturi, karvoista, jouhista, harjaksista
tai hiuksista tehty puuvartinen työväline,
jolla maalia, väriä y. m. nesteitä levitetään.


123
1 viivapensseli, 2 tasoittaja, 3 maalauspensseli.



Pensum (lat,, mon. pensa), läksy;
tehtävä; säädetty oppimäärä.

Penta- (kreik.), yhdistyksissä = viisi-.

Pentagramma (kreik.), viisikanta,
tähtimonikulmio, jonka pohjana on
säännöllinen viisikulmio.

Pentametri (kreik.), viisi-, oik.
kuusimittasäe, tav. daktyylinen. P. jakaantuu
kahteen puoliskoon, jossa kummassakin
on kaksi daktyylia ja lisäksi yksitavuinen
runojalka. Daktyylin sijasta voi olla
spondeita. P:ia käytetään vain heksametrin
yhteydessä distikonissa (ks. t.). Perusmuoto:



Pentandria (kreik.), luokka Linnén
kasvijärjestelmässä; kukat 2-neuvoisia,
eriheteisiä, 5-heteisiä.

Pentateukki ks. Mooseksen kirjat.

Pentatlon (kreik.), viisiottelu.

Pentatoninen asteikko, 5-sävelinen
asteikko, mus., vaihtelee
laadultaan sen mukaan, mitkä 7-sävelisen
duuri- t. molliasteikoin sävelistä ovat
pois jätetyt. Yleisimmin puuttuu duurin
4:s ja 7:s (= mollin 6:s ja 2:nen),
harvemmin mollin 4:s, ja 7:s aste. Pianolla
syntyy p.-asteikko, kun soitetaan pelkillä
mustilla koskettimilla. Luultavasti
pentatoninen musiikki edustaa ikivanhaa
säveltaiteellista kehityskautta, joka
mahdollisesti Kiinasta käsin on levinnyt
miltei yli koko maapallon.

Pentekoste (kreik.), 50:s päivä
pääsiäisestä, = helluntai.

Pentelikon, vuori Kreikassa,
Ateenasta koilliseen, 1,100 m. Tunnettu
hyvästä marmoristaan.

Pentesileia, kreik. taruhenkilö,
amatsonien kuningatar. Tuli auttamaan
troialaisia, Akilleuksen surmaama.

Pentland Firth [pentlənd fəþ],
Orkneysaarten ja Skotlannin pohjoispään
välinen salmi.

Pentoosit, sokerilajeja joiden yleinen
kaava C5H10O5. Hapettuvat oksyhapoiksi,
eivät käy. P:ja ovat arabinoosi,
jota saadaan arabikumista, ja ksyloosi
l. puusokeri.

Pentosaanit, pentooseista yhdistyneitä
hiilihydraatteja, joita on vanhempien
kasvinosien, esim. olkien solunseinissä.

Pentri (engl.), aluksen
kajuuttarakennukseen sijoitettu pienenläntä
suojus, jossa säilytetään kajuutan ruokapöytään
tarvittavia ruokia ja astioita.

Pentti l. Benedictus (k. 1338),
Suomen piispa 1321-38, syntyperältään
ruotsalainen. Järjesti kymmenysten
maksut kirkolle.

Pentti Algotinpoika (n. 1325-60),
ruots. ylimys, Itämaiden (s. o. Suomen)
ja Hallandin herttua 1353-56.

Pentti Birgerinpoika (1254-91),
Birger Jaarlin poika, Suomen herttua v:sta
1284 (vanhin tämän arvonimen kantaja),
Linköpingin piispa v:sta 1286.

Penttilä, Vilho (1868-1918),
arkkitehti. Suunnitellut pankki- ja
kirkkorakennuksia, m. m. Helsingin
N. M. K, Y:n talon.

Penttilän saha, Pielisensuun kunnassa
läh. Joensuuta. Nyk. omistaja Repola
Wood Ltd o.-y., kuulunut aik. O.-y. Gust.
Cederberg & Co:lle.

Penultima (lat.), viimeisen edellinen tavu.

Penumbra (lat.). 1. Puolivarjo
etenkin kuun- ja auringonpimennyksissä, varjostetun
alan, sydänvarjon, ja pisteviivojen rajoittama ala
kuvissa „täydellinen auringonpimennys" (ks.
Kuu) ja „täydellinen kuunpimennys"
(ks. Kuunpimennys). — 2. Auringonpilkun
vaaleampi ulko-osa.

Penz l. Pencz, Georg (n. 1500-50),
saks, taidemaalari ja mestarillinen vaskenpiirtäjä.

Penza. 1. Kuvernementti Keski-Venäjällä.
N. 1,8 milj. as., joista mordvalaisia
yli 10 %. — 2. Edellisen pääkaup. Volgan
oikeanpuoleisen lisäjoen Suran varrella, 80,000 as.

Peoni (kreik.), nelitavuinen runojalka,
joko aleneva p. (— _ _ _) tai
ylenevä p. (_ _ _ —).

Peoni (esp.), kurjasti maksettu
palkkatyöläinen espanjaapuhuvassa
Etelä-Amerikassa.

Peoria [pio'uriə], kaup. Yhdysvalloissa,
Illinoisin valtiossa, Illinois-joen rannalla,
Kauppaa ja teoll. 80,000 as.

Peplos, muinaiskreik. yhdestä
kappaleesta tehty naistenpuku, joka
kiinnitettiin kummallekin olkapäälle.

Pepsiini (kreik.), mahanesteessä oleva
entsyymi, joka hajoittaa valkuaisaineita
peptoneiksi (vain vapaan hapon läsnäollessa).

Peptonit (kreik.), valkuaisaineiden
hajautumistuloksia, muuten valkuaisaineiden
kaltaisia, mutta eivät hyydy kuumennettaessa
eivätkä saostu ammoniumsulfaatilla. P:ja
muodostuu mahalaukussa ja ne hajautuvat
suolissa. Ovat värittömiä, kitkeränmakuisia,
jauhemaisia.



Per (lat,), kautta, puolesta; kirjanp.
= debet; matem., jakolaskun toimitusmerkin
nimitys, esim. 10:3 = kymmenen per kolme.
— Per aspera ad astra, vaikeuksien kautta
voittoon. — Per capita, pääluvun mukaan.
— Per kassa, käteisesti. — Per kontant,
käteisesti. — Per procura, valtuutuksella,
prokuran nojalla. — Per se, itsessään,
itsestään. — Per tot discrimina rerum,
,,niin monien vaarallisten vaiheiden kautta"
(Vergilius).

Pera ks. Konstantinopoli.

Perak ks. Malaijilaiset suojelusvaltiot.

Perander [-a'-], Frithiof
(1838-85), suom. tiedemies. Käytöllisen
filosofian ylim. prof. 1880, kasvatusopin prof.
1884. Kirj. ,,Traagillisesta periaatteesta
Kullervo-runoissa", „Kalevalan Aino-runoista",
,,Sisar Kalevalassa" (Kaikuja Hämeestä I, II,
IV, 1872-86); oli suosittu juhlapuhuja.

Percier [-siē'], Charles (1764-1838),
ransk. arkkitehti. Työskenteli Pierre
François Fontainen (1762-1853) kera yhdessä
luoden empiretyylin rakennustaiteessa. Rakentaneet
Pariisiin m. m. Place du Carrouselin riemukaaren.

Percy [pəsi], Eustace (s. 1887),
engl. oikeistopoliitikko; opetusministeri v:sta 1924.
— Percy, Thomas (1729-1811), engl.
runoilija ja piispa. Julkaisemalla kansanlauluja
(„Reliques of ancient english poetry", 1765)
käänsi huomion vanhaan kansanrunouteen.

Perdikkas (k. 321 e. Kr.), makedonialainen
sotapäällikkö. Aleksanteri Suuren kuoltua
valtionhoitajana.

Perdu [-dy'] (ransk.), menetetty,
hukassa.

Père [pär] (ransk.), isä, ransk. papin
tai munkin nimitys.

Perea, juutalaisten asuma alue
Jordanin itäpuolella.

Pereat (lat.), kuolema hänelle! alas!

Pereda [-rē'-], Josè Maria de
(1834-1906), esp. kirjailija. Kuvannut
terveellä realismilla kotiseutunsa
Asturian ja suurkaupunkien elämää.

Père Lachaise ks. Lachaise.

Péret [perē'], Raoul (s. 1870),
ransk. poliitikko, asianajaja; oli
edustajakamarin puhemiehenä 1920-24,
kauppaministerinä 1914, oikeusministerinä 1917,
rahaministerinä 1926.

Perevaara, keskiajalla Karjalassa
pogostan alaosa, us. kyliä käsittävä veroalue.

Perevolotšna [-lo'-], paikkakunta
Ukrainassa, Vorsklan ja Dneprin yhtymäkohdassa.
P:ssa antautui 1709 Pultavasta peräytynyt Kaarle
XII:n armeijan jäännös, kuningasta ja paria
sataa miestä lukuunottamatta.

Pérez Galdós [-reþ], Benito
(1845-1920), esp. kirjailija. Julk. hist.
romaaneja ja realistisia seuraelämänkuvauksia.
Teoksia suomen.: ,,Luonnonlapsi", ,,Marianela".

Per fas et nefas ks. Fas.

Perfekti (lat.), päättymä, verbin
aikamuoto, joka ilmoittaa, että jotain on
tapahtunut, s. o. päättynyttä tekemistä.
Esim. olen tullut.

Perfidi (lat.), uskoton, valapatto.

Perforaattori (lat.) ks. Lävistyskone.

Perforatsioni (lat.), lääket.,
lävistäminen, aukon puhkeaminen tai
puhkaiseminen johonkin ruumiin onteloon.

Pergamentti, Pergamonissa 100-luvulla
e. Kr. keksitty ja sen mukaan nimensä
saanut parkitsematta puhdistettu,
silitetty ja kehyksiin pingoitettuna kuivattu
nahka, jollaista ensin Etu-Aasiassa ja
keskiajalla kaikkialla Länsimaissa
käytettiin papyroksen ja myöhemmin
paperinkin vastikkeena. Kaapimalla pois
entisen kirjoituksen voi p:ia käyttää
toistamiseen. Nyk. käytetään p:ia
pääasiassa rumpuihin ja kirjansidontatöihin.
Kuva ks. II osa., palsta 128.
— Pergamenttipaperi, voipaperi,
on veden- ja rasvanpitävä käärepaperilaji.
Valmistetaan lumpuista ja selluloosasta
tehdystä liimaamattomasta paperista
upottamalla se kylmään, väkevään rikkihappoon
ja sitten heti veteen. Tulee kostutettaessa
taipuisaksi ja sitkeäksi, kuivuessaan
hauraaksi ja kovaksi. Kuivan p:n sitkeyden
lisäämiseksi käsitellään sitä usein glyseriinillä
tai glykoosilla. vrt. Pergamiini.

Pergamiini, miltei lasimaisen
läpikuultava paperi, jota valmistetaan kovasti
jauhetusta sulfiittiselluloosasta ja
liimataan vahvasti hartsilla sekä kiilloitetaan.
Veden-, us. myös rasvanpitävää. Käytetään
kääre- ja piirustuspaperina. vrt.
Pergamenttipaperi.

Pergamon, kreik. kaupunki Myysiassa
Vähän-Aasian länsiosassa, samannimisen
lyhytaikaisen (282-133 e. Kr.)
valtakunnan sivistyskeskuksena tunnettu
pääkaupunki. P:ssa oli suuri kirjasto, vrt.
Pergamentti. Huomattavia
muinaisjäännöksiä, m. m. Zeuksen alttaristo,
jonka ennalleenhahmoittelusta kuva II os.,
p. 733-734. vrt. Attalos.

Pergola (it.), köynnöskasvien
kiertämien pylväiden ja niiden kannattamien
pituus- ja poikkiparrujen muodostama lehtikuja.



PERHOSIA






PERHOSIA


1. Ritariperhonen (Papilio machaon).
2. Apolloperhonen (Parnassius Apollo).
3. Sitruunaperhonen (Gonepteryx rhamni), koiras.
4. Nokkosperhonen (Vanessa urticæ).
5. Suruvaippa (Vanessa autiopa).
6. Iso hopeatäpläperhonen (Argynnis aglajo).
7. Ruskeatäpläinen hopeatäpläperhonen (Argynnis selene).
8. Valkeapilkkuinen kultasiipi (Polyommatus virgaureæ).
9. Sinisiipi (Lycæna iearus), koiras ja naaras.
10. Mäntykiitäjä (Sphinx pinastri).
11. Horsmakiitäjä (Deilephila elpenor).
12. Pieni pystyperä (Pygæra pigra).
13. Tammikehrääjä (Lasiocampa quercus), koiras.
14. Niitty-yökkö (Charæas graminis).
15. Gammayökkö (Plusia gamma).
16. Kullankeltainen lehtimittari (Acidalia similata).
17. Isomittari (Geometra papilionaria).
18. Karviaismarjamittari (Abraxas grossulariata).
19. Juovikas siilikehrääjä (Arctia caja).
20. Angervokiitäjä (Zygæna filipendulæ).
21. Vaaksiaislasisiipi (Sesia tipuliformis).




Pergolesi [-ē'-], Giovanni
Battista (1710-36), it. säveltäjä.
Pääteokset: ooppera „La serva padrona" ja
naisääninen duetto „Stabat mater".

Perhelisä ks. Palkkaus.

Perheneuvosto on muutamien maiden
laeissa säännöstelty perheenjäsenten tai
muiden sukulaisten kokous neuvottelua
varten perhettä koskevissa asioissa. Tämä
laitos on kotoisin roomalaisesta
oikeudesta (consilium propinquorum l.
necessariorum). Meidän oikeutemme ei tunne
p:oa sellaisenaan, mutta eräissä asioissa
on lähimpien sukulaisten mielipidettä kuultava
(Naimiskaari 1:2 ja 3; Holhouslaki 19/8 1898, 47 §).

Perheoikeus on se yksityisoikeuden
osa, joka säännöstelee perhesuhteita.
P. jaetaan tavallisesti avio-oikeuteen,
sukuoikeuteen ja holhousoikeuteen.

Perhesuhde. P:lla tarkoitetaan väliin
perheen jäsenten sukulaisuussuhteita,
väliin taas siviilisäätyä, aviollista tai
aviotonta syntyä, j. n. e., sekä tästä
johtuvia oikeuksia ja velvollisuuksia.

Perho, kunta Vaasan läänissä
Keski-Pohjanmaalla, Perhonjoen yläjuoksun
varsilla, Lestijärvestä etelään; 724 km2,
2,903 as. (1926). Kokkonevan taistelu 1808.

Perhonjoki, Vetelinjoki (ks. t.).

Perhoset (Lepidoptera), hyönteislahko;
4 kalvomaista mikroskooppisen pienten
suomujen peittämää siipeä. Suuosat
imeväiset, alaleuat kuurnanmuotoiset ja
asettuneet vastakkain muodostaen täten
imutorven, joka lepotilassa on kellonvieterin
tavoin kiertynyt. Pääravintona kukkien
mesi. Muodonvaihdos täydellinen.
Matomaisilla toukilla on 3 paria rintajaikoja
ja näiden lisäksi takaruumiissa
„käsnäjalkoja", tav. 5 paria; suuosat
purevaiset. Toukat syövät pääasiallisesti
kasvien lehtiä; useat erittäin vahingollisia
tuholaisia. P:ia arvioidaan olevan n. 200,000
lajia, Suomesta tunnetaan n. 1,500 lajia.
Tav. erotetaan seuraavat pääryhmät:
pikku-p., mittari-p., yö-p. l.
yököt, kehrääjät, kiitäjät, päivä-p.
ks. värikuvaliitettä Perhosia.

Perhydroli, vetyperoksidin vesiliuos,
jota käytetään suun desinfioimiseen.

Peri, pers. kansanuskossa
hyväntahtoisia hengettäriä.

Peri [-ē-], Jacopo (1561-1633),
it. säveltäjä, oopperatyylin (stilo
rappresentativo) varsinainen alkuunpanija.
Pääteokset: ,,Dafne" ja „Euridice".

Periculum in mora (lat.), ,,vaara
viivästymisessä" (Livius).

Peridotiitti, eruptiivinen syväkivilaji,
jossa pääaineksena on oliviini; väri musta
tai vihreähkö.

Périer [-iē'], Casimir (1777-1832),
ransk. vapaamielinen valtiomies. Pääministeri
1831-32. — Périer, Jean Paul Pierre
(1847-1907), oik. Casimir-Périer, Ranskan
pääministerinä 1893-94, presidenttinä 1894-95.

Perifeerinen (kreik.), ulkokehää,
ulkopintaa koskeva, syrjäseikkoihin kuuluva.

Perifeerinen hermosto, pintahermosto.
vrt. Aivohermot, Hermosolut
ja Hermosto.

Periferia (kreik.), (ympyrän)kehä,

Perifraasi (kreik.), mukailu.

Perigeum, Kuun radan Maata lähinnä
oleva piste. vrt. Apogeum.

Périgueux [-gö'], kaup.
Lounais-Ranskassa, Bordeaux'sta koilliseen.
Roomal. amfiteatteri, bysanttilaistyylinen
S. Front-kirkko 1000-luvulta. 34,000 as.

Perihelium (kreik.), aurinkolähimmyys,
se kohta, jossa kiertotähti on lähinnä
Aurinkoa. vrt. Aphelium.

Perikardiitti (kreik.), sydänpussin
tulehdus. — Perikardium, sydänpussi.

Perikles (n. 500-429 e. Kr.), kreik.
valtiomies ja sotapäällikkö, kansanvaltaisen
puolueen johtaja sekä strategina Ateenan vars.
johtaja v:sta 449. P., jonka aika on Ateenan
loistokautta, lujitti Ateenan meriliittoa,
edisti sen kansanvaltaistamista, rakennutti
us. loistorakennuksia, suosi taiteita. Puoliso:
Aspasia (ks. t.).


Perikles.

Perikooppi (kreik.), sunnuntai- ja
juhlapäivinä jumalanpalveluksessa alttarilta
luettaviksi tai saarnateksteiksi vahvistetut
raamatunkappaleet.

Perillinen l. perijä on kuolleen
henkilön sukulainen, jolle vainajan,
perinnönjättäjän, jälkeen jättämä
omaisuus lain nojalla joutuu. Rinta-p:iä
ovat ne sukulaiset, jotka polveutuvat
perinnönjättäjästä, kuten lapset, lapsenlapset
j. n. e. Selkä-p:iä ovat kaikki ne,
joista perinnön jättäjä polveutuu, kuten isä,
äiti, isoisä, isoäiti j. n. e. Sivu-p:iä
ovat ne sukulaiset, jotka polveutuvat samasta
kantavanhemmasta kuin perinnönjättäjäkin esim.
veli, sisar, setä, eno, täti j. n. e.
Testamentti-p:ksi sanotaan sitä henkilöä,
sukulaista tai vierasta, jolle vainajan omaisuus
kokonaan tai osaksi joutuu testamentin nojalla.



Perim, Englannille kuuluva linnoitettu
saari Bab el Mandebin salmessa; 13 km2.
Mereen osittain vajonnut kraatteriaukko
muodostaa mainion sataman.

Perimetri (kreik.), (monikulmion) piiri.

Perimisjärjestys l. perintöjärjestys
käsittää oikeussäännöt siitä, kuka kulloinkin


Perimisjärjestys ja perilliset.

on jonkun henkilön kuollessa hänen perillisensä.
P:ssä meillä on noudatettu pääasiassa
parenteeliperiaatetta, graduaaliperi aatteen,
s. o. lähimmänpolven-periaatteen, mukaan osittain
muodosteltuna. Isän ja äidin kuoltua
menee perintö vainajan lapsille; jos
lapset ovat kaikki tai joku heistä kuollut,
perivät lastenlapset taikka heidän
jälkeläisensä sen mukaan, kuin heidän
isälleen tahi äidilleen eläissään olisi tullut.
Jos rintaperillisiä ei ole, mutta
vanhemmat elävät, perivät nämä, tai jos toinen
vanhemmista on kuollut, perivät veljet
ja sisaret tai heidän jälkeläisensä puolet
elossa olevan vanhemman periessä toisen
puolen, ja jollei veljiä ja sisaria ole, niin
saa elossa oleva isä tai äiti koko
perinnön, tai jos molemmat vanhemmat ovat
kuolleet ja veljiä tai sisaria tai näiden
jälkeläisiä on elossa, perivät he koko
perinnön. Jollei veljiä eikä sisaria eikä
heidän jälkeläisiään ole elossa, saavat
esivanhemmat toisessa polvessa, siis
isänisä, isänäiti, äidinisä ja äidinäiti
perinnön; jos niitä ei ole, perivät vainajan
vanhempain veljet ja sisaret; jos niitä
ei ole, esivanhemmat kolmannessa
polvessa; jos niitä ei ole, isän ja äidin
veljien ja sisarien lapset; jos niitä ei ole,
niin perivät ne, jotka ovat veljeksiä ja
sisaruksia esivanhempien kanssa toisessa
polvessa; jos niitä ei ole, niin vainajan
esivanhemmat neljännessä polvessa. Jos
ei ole perillisiä missään näissä polvissa,
saa perinnön se, joka sen jälkeen on
lähimmässä polvessa, olkoonpa hän
selkä- tai sivuperillinen, tasapolvessa ollessa
käy sivuperillinen tällöin ennen
selkäperillistä. Jos sivuperilliset ovat
tasapolvessa, mutta eri haarassa, niin perii
se, joka vainajan kanssa on lähemmästä
kanta-isästä tai kanta-äidistä, Jos
selkäperilliset isän ja äidin puolelta ovat
kanssaperillisiä, saa kumpikin puoli
puolet perinnöstä, vaikkapa toisella puolella
olisikin useampia perillisiä kuin toisella.
Jos perintö on jaettava useampain
haarain välillä suvussa, saa kukin haara
yhtä suuren osan, ja jos näissä haaroissa
taas on useampia haaroja, on perintö
ensin jaettava haaroittain (Perintökaari
II ja III luku, muutettuina 27/6 1878
asetuksella). — Vaimo ei meidän
oikeutemme mukaan peri miestään eikä mies
vaimoaan, vaan aviopuolisoilla on
naima- ja etuosa pesästä. — Avioliiton
ulkopuolella .syntynyt lapsi perii äitinsä ja
äidinpuoleiset sukulaisensa sekä omat
jälkeläisensä, ja on näillä yksin oikeus
periä lapsi. Jos mies on tunnustanut
lapsen omakseen sillä tavoin kuin avioliiton
ulkopuolella syntyneen lapsen
tunnustamisesta on säädetty, perii lapsi isänsä
ja isänpuoleiset sukulaisensa, ja nämä
voivat myös periä lapsen (Laki avioliitoin
ulkopuolella syntyneistä lapsista 27/7
1922). — Ottolapsi perii vanhempansa
niinkuin avioliitossa syntynyt lapsi,
mutta jos ottovanhemmilta on jäänyt
eloon rintaperillinen, saa tämä kaksi
osaa ja ottolapsi yhden osan perinnöstä.
Ottolapsen perivät hänen rintaperillisensä,
mutta jos rintaperillisiä ei ole,
perii hänet ottovanhempi. Kuitenkin
menee se omaisuus, joka on tullut
ottolapselle perinnön tai testamentin nojalla
hänen sukulaisiltaan, tai sellaisen
omaisuuden arvo, ottolapsen perimään
oikeutetulle sukulaiselle. — Ellei ottovanhempi
ole eloissa, perivät ottolapsen hänen
sukulaisensa, paitsi sitä omaisuutta, jonka
hän on perinyt tai testamentin nojalla
saanut ottovanhemmalta, minkä
omaisuuden perivät ottovanhemman
rintaperilliset (Laki ottolapsista 5/6 1925).

Perimysmaa on se maa maalla, jonka
joku on saanut perintönä vanhemmilta,
lapsilta, veljiltä, sisarilta tai muilta
sukulaisilta sekä myös sellainen
ansiomaa, joka pannaan sen p:n sijaan, joka
jollakin tavalla on toiselle luovutettu
(Maakaari 2:1).



Perinnöksiosto. Kruununtalon
laillisella asukkaalla on oikeus ostaa talo
perinnöksi. Anomus p:sta on tehtävä
maaherralle ja on anomukseen liitettävä
sijoituskirja sekä säädetyt kuulutusrahat.
Lääninhallituksessa lasketaan sitten talon
hinta ja Valtioneuvosto antaa perinnöksiosto-
l. perintökirjan. Lunastushinta voidaan
suorittaa heti tai 10 v:n kuluessa.

Perinnöllinen rakennusoikeus (saks.
Erbbaurecht), myytävissä oleva ja
perinnöllinen oikeus saada pitää toisen
omistamalla maapalstalla rakennus. P. r. on
käytännössä Saksassa; sitä lähellä on
Englannissa esiintyvä building lease.

Perinnöllisyys, periytyväisyys,
esivanhempien ominaisuuksien siirtyminen
sukusolujen välityksellä jälkeläisiin.
Ominaisuudet semmoisinaan eivät kumminkaan
periydy, vaan n. s. perinnöllisyystekijät.
Näiden todellinen olemus on vielä selvittämätön,
ne ovat vain käsitteitä, joiden avulla
ominaisuuksien periytyväisyyssuhteet ovat
kokeellisesti selitettävissä. Eri tekijät
periytyvät yleensä toisistaan riippumatta, joten
ne risteytettäessä voivat ryhmittyä
monin tavoin. Tällöin ne noudattavat
lakiperäisyyttä, jonka ensinnä keksi
Mendel (ks. t.). Hän risteytti kaksi
samaan lajiin kuuluvaa kasvia (herne),
jotka jonkin määrätyn ominaisuuden
suhteen erosivat toisistaan, esim. niin
että toisella oli punaiset, toisella
valkoiset kukat; jälkipolvi (F1-polvi)
oli kauttaaltaan punakukkaista. Kun nämä
yksilöt hedelmöitettiin omalla siitepölyllään,
oli seuraava jälkipolvi (F2-polvi) sekä
puna- että valkokukkaista, edellisiä n. 3
kertaa niin paljon kuin jälkimmäisiä.
Valkokukkaisten kaikki jälkeläiset olivat
valkokukkaisia. Punakukkaisista 1/3 sai
yksinomaan punakukkaisia jälkeläisiä,
2/3 sekä puna- että valkokukkaisia
jälkeläisiä, edellisiä 3 kertaa enemmän kuin
jälkimmäisiä. Kaavamaisesti voi
tämmöisen periytymiskulun esittää näin:



Ilmiö selitetään niin, että F1-polven
yksilöt perivät toiselta vanhemmaltaan
puna-, toiselta valkokukkaisuuden tekijän
(merkitsemme seuraavassa edellistä
merkillä A, jälk. a). Kun ed. on
vallitseva (dominoiva) ja jälk.
väistyvä l. alistuva (resessiivinen),
pääsee vain edellisen vaikutus näkyviin ja
F1-polvi on kauttaaltaan
punakukkaista. Sukusolujen muodostuessa
jakautuvat n. s. vähennysjaossa eri
tekijät eri sukusoluihin, ja tällöin on
punakukkaisuuden tekijöitä sisältäviä
sukusoluja yhtä paljon kuin valkokukkaisuuden.
Itsepölyytyksen tapahtuessa voi sitten
A-tekijän sisältävä siitepölyhiukkanen
yhtyä A-tekijän sisältävään
munasoluun, jolloin syntyy punakukkainen
jälkeläinen (AA), tai a-tekijän
sisältävään munasoluun, joilloin syntyy
niinikään punakukkainen, mutta
valkokukkaisuudenkin väistyvän tekijän sisältävä
jälkeläinen (Aa). Samoin voi a-tekijän
sisältävä siitepölyhiukkanen yhtyä
A-tekijän sisältävään munasoluun, jolloin
jälkeläinen on Aa, s. o. punakukkainen,
valkokukkaisuuden tekijän sisältävä, tai
a-tekijän sisältävään munasoluun, jolloin
jälkeläinen on aa, s. o. valkokukkainen.

Kaavamaisesti merkittynä tapahtuu tekijäin
yhtyminen näin (todennäköisyyslaskelma) :



Mutta valko- ja punakukkaisen laadun
risteyttäminen voi antaa myös (jossakin
muussa kasvilajissa, esim. ihmekukassa,
Mirabilis) toisen tuloksen: F1-polvi
on vaaleanpunainen (intermediäärinen,
kumpikaan ominaisuus ei ole vallitseva toiseen
nähden), F2-polvesta on 1/4 punaisia,
2/4 vaaleanpunaisia ja 1/4 valkoisia,
F3-polvessa punaisten jälkeläiset
punaisia, valkoisten valkoisia ja
vaaleanpunaisten jälkeläiset samassa suhteessa
jakautuneita kuin F2-polven yksilöt.
Punakukkaisuuden ja valkokukkaisuuden
tekijät ovat tällöin tasaväkisiä, AA
merkitsee punakukkaista, Aa vaaleanpunaista
ja aa valkokukkaista yksilöä. Semmoista
yksilöä, joka on molemmilta vanhemmiltaan saanut
samanlaisen perinnöllisyystekijän, sanotaan
homotsygootiksi (AA tai aa),
jos taas yksilö on vanhemmiltaan saanut
erilaiset tekijät, on se heterotsygootti
(Aa). Punakukkainen kasvi voi olla joko
homotsygootti, jolloin se saa pelkästään
punakukkaisia jälkeläisiä, tai heterotsygootti,
jolloin osa sen jälkeläisistä voi olla
valkokukkaisia. Kasvin ulkomuodosta,
n. s. ilmiasusta (fenotyypistä)
ei voi päättää sen periytyviä
ominaisuuksia l. sen peruasua
(genotyyppiä), sillä ilmiasuun
vaikuttavat myös perinnöllisyystekijäin
ohella ulkonaiset olosuhteet.

Sekamuotoa, jonka vanhemmat eroavat,
kuten edellämainituissa esimerkeissä,
toisistaan yhteen ominaisuuteen nähden,
sanotaan monohybridiksi; jos
vanhemmat eroavat kahteen ominaisuuteen
nähden, sanotaan sekamuotoa
dihybridiksi; jos eroavia
ominaisuuksia on useampia, on sekamuoto
polyhybridi. Dihybridin, jonka
vanhempien peruasu on kaavalla merkittynä
AABB ja aabb tai AAbb
ja aaBB, peruasun kaava on AaBb;
sillä on periytymistekijöidensä puolesta
neljänlaisia sukusoluja: AB, Ab, aB
ja ab. Näiden yhtyessä syntyy 16 eri
yhdistelmää:

AABBAABbAAbBAAbb
AaBBAaBbAabBAabb
aABBaABbaAbBaAbb
aaBBaaBbaabBaabb

Olettakaamme, että risteytetään 2
marsurotua, joista toinen on musta
lyhytkarvainen, toinen valkoinen
pitkäkarvainen. Musta väri (A) on vallitseva
valkoiseen (a) nähden ja lyhytkarvaisuus
(B) vallitseva pitkäkarvaisuuteen (b)
nähden. F1-polven kaikki yksilöt (AaBb)
ovat siis mustia, lyhytkarvaisia,
F2-polven lajeista on
todennäköisyyslaskelman mukaan joka 16:sta
yksilöstä 9 mustaa lyhytkarvaista, 3 mustaa
pitkäkarvaista, 3 valkoista lyhytkarvaista ja
1 valkoinen pitkäkarvainen. Jos
vanhempien eroavia ominaisuuspareja on kolme,
saadaan 64 sisäisesti erilaista yhdistelmää
(genotyyppiä) ja 8 ulkonaisesti eroavaa muotoa
(fenotyyppiä), viimeksimainitut suhteessa
27:9:9:9:3:3:3:1. Jos eroavia ominaisuuspareja
on 4, on F2-polvessa 256 genotyyppiä
ja 16 fenotyyppiä. Periytymiskaavoilla voidaan
esittää myös useita sukupuolen periytymistapauksia,
olettamalla, että toinen sukupuoli (eräissä
tapauksissa koiras, toisissa naaras) on
nimenomaan sukupuolisuuteen nähden
homotsygootti, toinen heterot sygootti.

Ominaisuuksien periytyminen ei ole
kumminkaan, kuten myöhempi tutkimus
on osoittanut, niin yksinkertainen kuin
Mendel oletti. Ensinnäkin on huomattava, että
useiden yksinkertaisilta näyttävien ominaisuuksien
aiheutumiseen (esim. jonkun värin tai muodon)
tarvitaan useampia tekijöitä eikä vain yksi,
ja toiselta puolen sama tekijä voi ilmetä
useina eri ominaisuuksina. Aina eivät
ominaisuudet yhdisty ja jakaudu
F2-polvessa täysin vapaasti, vaan
saattavat vieroksua toisiaan tai ilmetä
määrätyssä yhteydessä (esim. jommankumman
sukupuolen tekijään sidottuina).
Vallitsevaisuus (dominanssi) voi myös olla
vaihteleva, voipa ominaisuus, joka eräissä
oloissa on vallitseva, käydä toisissa
oloissa väistyväksi. Näitä monimutkaisia
suhteita on selvitellyt varsinkin amer.
Morganin koulukunta banaanikärpäsen
periytymisilmiöitä tutkimalla (n. s.
Morganin korkeampi mendelismi).

Perinnöllisyystekijäin aineellinen
perusta oletetaan olevan solutumain
kromosomeissa (ks. t.), joiden luku sukusoluissa
on vähentynyt puoleen määrään siitä, mikä
se on ruumiin muissa soluissa. (Alkulimallakin
näyttää joissakuissa tapauksissa olevan
osuutensa periytyväisyyden välittäjänä,
koskapa merisiilin tumattomia munankappaleita
hedelmöitettäessä meritähden siittiöllä on näin
syntyneellä toukalla ollut merisiilinkin
ominaisuuksia.) Juuri sukusolujen
kromosomien välityksellä perinnöllisyystekijät
voivat siirtyä sukupolvesta toiseen.
Näin ollen on myös hyvin ymmärrettävissä
se kokeellisen perinnöllisyystutkimuksen
tulos, että n. s. hankitut ominaisuudet,
s. o. semmoiset, jotka yksilö on ulkonaisten
olosuhteiden tai elinten harjoituksen tai
käytön puutteen vuoksi saavuttanut, mutta joiden
perinnöllisyystekijöitä hän ei ole vanhemmiltaan
perinyt, eivät periydy. Tosin varhaisemmat
tutkimukset johtivat toisiin tuloksiin,
joiden mukaan ympäristön synnyttämät
ominaisuudet (n. s. modifikatsionit)
olisivat periytyviä. Näissä tutkimuksissa on
kumminkin ainehistona käytetty n. s.
sekaeliöstöjä (populatsioneja)
eli ryhmiä, joiden yksilöilla on sama ilmiasu,
mutta jotka genotyyppisesti ovat aivan erilaisia.

Perinnöllisyystutkimuksen johti uusille
urille tansk. W. Johannsen
todetessaan, että populatsioneissa todella oli
useita, erilaisia periytyväisyystekijöitä
sisältäviä rotuja ja muotoja ja
ruvetessaan perinnöllisyystutkimuksiensa
ainehistona käyttämään itsehedelmöityksen
kautta syntyneitä yhden yksilön
jälkeläisiä, „puhtaita linjoja". Tällöin
periytyväisyystekijät ovat osoittautuneet
pysyväisiksi, eikä niitä ole voitu muuttaa
fenotyyppisesti poikkeavien yksilöiden
valinnalla. (Lämpötilan muuttuminen
sekä erinäiset myrkyt, kuten alkoholi,


voivat kumminkin ulottaa vaikutuksensa
sukusoluihin ja siten periytyväisyystekijöihinkin
ja näin aiheuttaa periytyviä muutoksia eliöissä.)

Periytyväisyystutkimuksella (genetiikalla)
on varsin suuri käytännöllinen merkitys, koska
sen tuloksille rakentuvat m. m. karjanjalostus
ja kasvinjalostus sekä rotuhygienia. — Nykyajan
periytyväisyystutkijoista ovat tunnetuimpia
tansk. W. Johannsen, ruots.
H. Nilsson-Ehle, engl. W. Bateson,
amer. Th. Morgan, suom. tutkijoista
H. Federley. [Johannsen (1920).]

Perinnönjako. Kun perintö on
jaettava, on perillisten määrättävä sitä
varten päivä, ja tulee heidän itsensä tai
heidän asiamiesterisä tai alaikäisten
puolesta holhoojan kokoontua siihen
paikkaan, missä jako on toimitettava. Jos he
eivät voi ajasta ja paikasta sopia,
määrää ne tuomari, ja jos joku heistä on
niin kaukana, ettei hänelle tai häneltä
voida varmaa tietoa saada, määrää
tuomari jonkun valvomaan poissaolevan
oikeutta. P. on toimitettava rehellisten
ja uskottavain miesten läsnä ollessa, ja
käytäntö on vakiintunut niin, että nämä
uskotut miehet toimittavatkin p:n. Jos
mies tai vaimo on pesänosakkaana, ottaa
hän pesästä ensin etuosansa ja sitten
arvalla naimaosansa, jonka jälkeen
perilliset jakavat perinnön keskenään. Jaossa
on pantava kiinteä ja irtain omaisuus,
käypä tavara ja saatavat samanarvoisiin
osiin ja kukin perillinen saa arvalla
osuutensa. Jos kaikki perilliset ovat
täysivaltaisia ja suostuvat jakamaan
perinnön ilman arpaa, on sellainen
sovintojako yhtä pätevä kuin
arpajako, mutta jos on vajavaltaisia
perillisiä, ei perintöä saa jakaa arpomatta.

Kun maalla oleva kiinteä omaisuus
on pantu samanarvoisiin osiin, niin on
veljellä tai, jos heitä on useampia, heillä
kaikilla valta ensin ottaa omat osansa
ja jakaa ne arvalla, ja sisaret jakavat
arvalla muut osat keskenään. Muittenkin
perillisten tulee jakaa maalla oleva
kiinteä omaisuus siten, että sillä joka
suuremman osan perii, on otto-oikeus
ennen sitä, joka perii vähemmän. Jos on
vain yksi päätalo perittävänä, on veljellä
valta ottaa se osalleen, ja sisar saa
osalleen hajatiloja ynnä päätaloa vastaavan
täytteen. Jos useammille tulee osa
päätaloon tai muuhun maahan, ja sitä ei
käy sopivasti jakaminen, on
suurempiosaisella valta arvion mukaan lunastaa
toisten osuus rahalla tai samanarvoisella
tulolla, kumman lunastuksenottaja tahtoo.
Kaupungissa perittävä omaisuus, sekä
kiinteä että irtain, jaetaan arvalla, eikä
kenelläkään ole otto- eikä lunastusoikeutta.
Jos isä tai äiti on jo ennen
antanut lapsillensa jotakin arvokasta,
siitä toisin määräämättä, on se, mutta
ei siitä saatu tulo, otettava lukuun.
Mitä vanhemmat ovat kuluttaneet lastensa
tarpeelliseen elatukseen, vaatteisiin,
kasvatukseen ja hääpitoihin, sitä ei ole
otettava lukuun, mutta vanhemmat
voivat sen sijaan lisätä jotakin vähemmän
saaneiden lasten osiin. P:sta on
laadittava jakokirja, joka on perillisten
tai heidän asiamiestensä sekä myöskin
jaossa saapuvilla olleiden uskottavain
miesten allekirjoitettava, Jos joku
mielestänsä on saanut huonomman osan ja
tahtoo perinnönjaontasoittamista,
on siitä kanne nostettava maalla
vuoden ja vuorokauden sekä kaupungissa
kolmen kuukauden kuluessa pistä.
Tuomarin on määrättävä kaksi uskottavaa
miestä osia arvostelemaan ja
tasoittamaan, jos niissä on jotakin vajaata,
kuitenkin niin että kukin saa pitää
pääosansa ja ettei uutta jakoa toimiteta
(Perintökaari XII ja XIII luku, edellinen
osaksi muutettuna 27/6 1878 asetuksella).

Perinnönluovutus. Perintöä ei saa
ottaa, ilman että kuolleen velka on
maksettu, samoin ei myöskään testamenttia
ottaa vainajan muusta jäämistöstä kuin
siitä, joka on jäljellä, sittenkuin velka
on maksettu. Jos jälkeen jäänyt puoliso
tai perillinen huomaa, ettei jäämistö
riitä vainajan velkojen maksuun, tulee
heidän luovuttaa vainajan omaisuus
konkurssiin. Tätä nimitetään p:ksi.
Puoliso ja perilliset, jotka tämän
velvollisuutensa laiminlyövät, vastaavat
kukin omasta ja toistensa puolesta
perinnönjättäjän velasta kuten omastaan.
Sama vastuu on puolisolla ja perillisillä,
jos pesä on velkainen ja he puuttuvat
omaisuuteen, ensin sitä kirjoituttamatta,
he kun silloin eivät saa nauttia n. s.
perunkirjoitusetua (Asetus velan
maksusta kuolemantapauksessa sekä
perinnönluovutuksesta ja omaisuuden
päältäpäinottamisesta kuolleen puolison
pesästä 9/11 1868; Perintökaari 9:6).

Perintätieto, traditsioni,
sukupolvesta toiseen suullisena kertomuksena
kulkenut hist. tieto, uskonnollinen oppi,
sukutarina, kansanmuisto. Kat. kirkossa
p. on ne kristityn uskoa ja elämää
koskevat ohjeet, jotka Jeesus ja apostolit
muka ovat antaneet niiden tulematta
apostolien aikana kirjaanpannuiksi, mutta



jotka Pyhän Hengen vaikutuksesta
suullisesti ovat säilyneet. Kat. kirkko
asettaa p:n ainakin Raamatun veroiseksi.

Perintö on 1) omistusoikeuden
saantotapa, jolla kuolleen henkilön omaisuus
lain määräyksen nojalla siirtyy
perilliselle, 2) omaisuus, joka siirtyy
perilliselle, vrt. Kruununperintö.

Perintöjärjestys, perimisjärjestys (ks. t.).

Perintökaari, 1734 v:n lain toinen
kaari, joka sisälsi säännökset perintö-,
testamentti- ja holhousoikeudesta. P:ta
on suurelta osalta myöhemmillä laeilla
ja asetuksilla muutettu ja kumottu.

Perintökirja ks. Perinnöksiosto.

Perintökuningas, kuningas, jonka
asema perustuu n. s. perinnölliseen
oikeuteen; vastakohta: vaalikuningas.

Perintömaa, perintötila (ks. t.).

Perintöoikeus on subjektiivisessa
merkityksessä perillisen perimisolkeus,
jus succedendi, ja hänen oikeutensa
perintöön, jus successoris, sekä
objektiivisessa merkityksessä ne oikeusohjeet,
jotka säännöstelevät p:ta subjektiivisessa
merkityksessä. P. jaetaan tavallisesti
varsinaiseen p:een ja
testamenttioikeuteen.

Perintöosa on se osuus, mikä kullekin
perilliselle perinnönjaossa lankeaa.

Perintöprinssi, perintöruhtinas,
kruununprinssi (ks. t.).

Perintötila, tila, jota yksityinen voi
omistusoikeudella hallita ja joka ei
aikaisemmin ole ollut veroista vapaa.
vrt. Maanluonnot.

Perintötorppa, torppa, joka oli annettu
jollekin vuokralle siten, että vuokraoikeus
oli siirtyvä vuokramiehen rintaperillisille
polvesta polveen. 12/6 1895 asetuksen
mukaan tilasta ennen 19/12 1864 toiselle
ainaiseksi luovutetun määräalan haltija
oli oikeutettu 10 v:n kuluessa 1/1 1896:sta
lukien saamaan erotetuksi p:n
omakseen. Muuten p:aa koskevan sopimuksen
katsottiin olevan voimassa 50 v. torpan
luovuttamisesta tai sitä kauemminkin
ensim. perintötorpparin ja hänen sopimusta
tehtäessä elossa olleen oikeudenomistajansa
eläessä. P:ia ei nyk. enää voi siis perustaa.

Perintövero on omaisuudensiirtovero:
jota on suoritettava vainajan jälkeenjättämästä
omaisuudesta (Laki perintöjä lahjaveroista
30/12 1921, osaksi muutettu 22/1 1926).

Perintöyhdistys, nimitys, jota
käytetään Ruotsin vanhimmista
vallanperimysjärjestyksistä. Ne ovat:
Vesteråsin 1544, Tukholman 1590 ja
Norrköpingin 1604.

Periodi (kreik.), jakso (ks. t.);
lausejakso; mus., lauseke; adjektiivi:
periodinen, jaksollinen.

Periodinen järjestelmä, alkuaineiden
periodinen järjestelmä (ks. t.).

Perioikit (kreik.), Spartan valtiossa
Lakonian aikaisempien asukkaiden jälkeläiset.
Olivat vapaat ja sota velvolliset,
mutta vailla valtiollisia oikeuksia.

Periostitis (kreik.), luukalvon
tulehdus.

Peripateettinen oppikunta (kreik.),
Aristoteleen perustama filos, oppisuunta.
Siihen kuuluvia sanottiin peripateetikoiksi.

Peripetia (kreik.), kohtalon käänne
vars. draamassa.

Peripteros (kreik.), pylväskehän
ympäröimä kreik.-roomal. temppeli.

Periskooppi (kreik.). 1. Periskooppinen
objektiivi, himmentäjäaukkoon nähden symmetrinen
valokuvausobjektiivi, jonka kuvassa syntyy
pienempi kromaattisen aberratsionin aiheuttama
epäselvyys kuin yksinkertaisen akromaattisen
objektiivin kuvassa. — 2. Periskooppinen
silmälasi, kuperakovera silmälasilinssi.
— 3. Polvekas kaukoputki, jossa korkeammalla
olevaan objektiiviin tulevat säteet taittuvat
peileissä tai prismoissa alempana olevaan
okulaariin; käytetty sukellusveneissä ja
ampumakaivannoissa.


Periskooppi,
a tulosäde,
c, c1 ja e prismoja,
d, d1 linssejä,
b tarkasteluaukko.

Peristalttiset liikkeet, suolen seinämien
matomaiset (aaltomaisesti etenevät) supistumisliikkeet,
joiden vaikutuksesta suolen sisältö työntyy eteenpäin.

Peristyyli (kreik.), alk. pylväskäytävän
ympäröimä kreik.-roomal. asuinrakennuksen pihamaa;
rakennusta kiertävä tai sen etupuolessa oleva
pylväshalli.

Peritoneum (kreik.), vatsakalvo. —
Peritoniitti, vatsakalvon tulehdus.

Perkal, hieno puuvillapalttina,
musliinia tiiviimpi, mutta yleensä ei yhtä
tiivis kuin kambrikki. Valmistetaan eri
hienoina lajeina, joista paksuimmat,
painetut (paino-p.) tuskin eroavat
karttamista, kaikkein hienoimmat ovat miltei
batistimusliinin kaltaisia. — Perkaliini,
liina- ja naisten pukukankaiksi



käytetty hieno hyvin valoa heijastava
puuvilla- tai pellavakambrikki.

Perkaushakkaus, hakkaus, jolloin
metsästä poistetaan kituvia, viallisia,
lahonneita y. m. hylkypuita.

Perkele. 1. Suom. myt. Pakanallinen
jumala, nyk. kirosana. Lienee tarkoittanut
ukkosen jumalaa kuten liett. perkúnas.
— 2. Hepr. satan, kreik. diabolos,
pahan henkilöitymä. Usko pahoihin tai
vahingollisiin henkiin tavataan kaikissa
antiikin ja luonnonuskonnoissa. Juutalaisuudessa
p. nimillä Beelsebub, Belial y. m. on pahojen
henkien hallitsija ja Jumalan vastustaja,
samoin U:ssa T:ssa ja muhamettilaisuudessa.
Keskiaikana p. sekaantui germ. taikauskoon.
Keskiajan lopulla esiintyi lystikkäitä
juttuja tyhmistä piruista, joita ihmiset
pettivät. Uskonpuhdistus säilytti muuttumatta
p.-uskon, jonka tiliin 1600-luvun noitavainot
(ks. t.) on pantava. Vasta valistusaika sitä
horjutti. Kansanuskossa p. vielä elää, mutta
yleinen mielipide on siitä vapautunut, ja
uudemmassa jumaluusopissakin asetetaan
tavallisesti persoonallisen p:n sijaan
pahan prinsiippi. [Henning (saks., 1921).]

Perkin [pəkin], William Henry
(1838-1907), engl. kemisti, orgaanisten
väriaineiden tutkija. — Perkin,
William Henry (s. 1860), ed. poika,
isänsä töiden jatkaja.

Perkjärvi, rautatieasema
Viipurin-Rajajoen rataosalla Muolaan kunnassa,
41 km Viipurista. Lukuisia huviloita,
tykistön kesäleiri.


Perkjärvi. Alokkaat tekemässä
sotilasvalaa tykkien luona.

Perkloorihappo, ylikloorihappo,
HClO4, voimakkaasti hapettava
klooriyhdistys; helposti hapettuvien aineiden
kanssa muodostaa räjähtäviä seoksia.

Perkloraatit, perkloorihapon suolat.

Perkolaattori (lat.), pullosuppilo (ks. t.).

Perkussioni (lat.), lääket., ruumiin
pinnan koputtaminen (tav. sormella) alempana
olevien kudosten ko'on ja laadun, m. m.
ilmanpitoisuuden, määräämiseksi.

Perkussionikivaari, kivääri, jossa on
perkussionilukko. vrt. Kivääri.

Perlemo (saks.), helmiäinen.

Perliitti, hiilen ja raudan yhdistys,
joka esiintyy ferriitin tai sementiitin
kiteiden seassa hitaasti jäähtyneessä
teräksessä. P:n kiteet ovat helmiäiskiiltoisia,
mistä nimi.

Perm. 1. Kuvernementti Itä-Venäjällä,
Siperian rajalla, 1,8 milj. as., joista n.
5 % syrjäänejä, voguuleja ja tseremissejä.
— 2. Ed:n pääkaup. Kaman vas. rannalla.
Metalli- y. m. teoll.

Perma (ven. Permj, myös Peremj),
vanhimmissa ven. historiallisissa lähteissä
Vienanmerestä ja Vienan joesta samojedien
tundriin pohjoisessa ja Uraliin idässä
ulottuva alue, joka myöhemmin ainakin
osaksi oli syrjäänienkin asuinalueena.

Permalainen kulttuuri. Suom.
muinaistutkijat nimittävät Vytšegdanmaata,
Kaman yläjuoksua ja seutuja keskisen
Uralin kahden puolen „muinaistieteelliseksi
Permaksi" ja tämän alueen pronssi- ja
rautakautisia esineitä „permalaisiksi".
Kautakautinen kulttuuri on tällä alueella
ollut hämmästyttävän rikas käsittäen
m. m. suuren määrän itämaisia
hopeateoksia ja merkillisiä eläin- ja
ihmisryhmäkuvia, [Tallgren, „Tietojemme
rajoilta historiassa" (1920).]

Permalaiset, tav. muinaisen „Perman"
asukkaat. Sanalla tarkoitetaan myös
usein permiläisiä kansoja (ks. t.).

Permanentti (lat.), pysyväinen,
alituinen.

Permanenttikaasut, kaasut, joita
aikaisemmin ei osattu nesteyttää, esim.
happi, typpi, vety.

Permanenttikelta, väriaineena käytetty
bariumkromaatti. — Permanenttivalkea,
väriaineena käytetty bariumsulfaatti; ei
tummu ilmassa.

Permangaanihappo, ylimangaanihappo.
ks. Mangaani.

Permanganaatit, ylimangaanihapon
suolat. ks. Mangaani.

Permeaabeli (lat.), (vettä, liuoksia)
läpäisevä. vrt. Osmoosi.

Permikausi, paleotsooisen maailmankauden
viimeinen ajanjakso (kivihiili- ja triaskausien
välillä oleva), saanut nimensä Permin
kuvernementista, jossa sen kerrokset ovat
laajimmat. Eläimistöstä alkuliskot ja
nisäkäsliskot sekä stegokefaalit huomattavimmat;
kasveista sanikkais-, lieko- ja korte puut sekä
havupuut. Eteläisellä pallonpuoliskolla oli
p:lla jääkausi, vrt. myös Gondwanamaa.



Permiläiset kansat, suomensukuiset
syrjäänit ja votjakit. — Permiläiset
kielet, syrjäänin ja votjakin kielet,
muodostavat suom.-ugr. kielikunnan
permiläisen kieliheimon.

Permissioni (lat.), virkaloma.

Permisysteemi, permikaudella
syntyneet kerrostumat. Saksassa p. jaetaan
kahteen osastoon: alempaan (Rotliegendes)
ja ylempään (Zechstein), ja koko
p:stä käytetään nimitystä Dyas.

Permjakit (ven.), Permin (osaksi
myös Vjatkan) kuvernementin syrjäänit.

Permut, saivartajakärpästen toukkien
nautaeläinten ihoon aiheuttamia kupuloita,
joiden keskellä olevasta aukosta valuu
märänsekaista visvaa.

Permutatsioni (lat.) ks. Kombinatsionioppi.

Permutiitti, veden puhdistukseen
käytetty natriumaluminiumsilikaatti;
valmistetaan sulattamalla yhteen kaoliinia,
hiekkaa ja soodaa.

Perna, imurauhassysteemiin liittyvä
selkärankaisten elin, jossa syntyy
valkoisia ja häviää punaisia verisoluja.
Ihmisen p. sijaitsee vatsaontelon
vasemmalla puolella; on pitkänpyöreän
kahvipavun muotoinen, tumman sinipunainen,
painaa 150-200 g.

Pernaja (ruots. Pernå), ruotsink. kunta
Uudenmaan läänissä, Itä-Uudenmaan rannikolla
Porvoon ja Loviisan välillä; 452,3 km2,
7,876 as. (1926), niistä suomenkielisiä 757 (1920).
Teollisuuslaitoksia. Ruotsink. kansanopisto. Forsbyn,
Malminkartanon, Sarvilahden, Tervikin, Tjusterbyn
y. m. kartanot. Harmaakivikirkko 1400-luvulta.
P. on M. Agricolan syntymäpitäjä.

Pernajanlahti, n. 20 km pitkä,
saarekas Suomenlahden lahti Pernajan
pitäjässä, P:n perukkaan laskee
Koskenkylän joki.

Pernambuco [-bū'ko] l. Recife,
samannimisen Koillis-Brasilian valtion pääkaup.,
Atlantin rannalla. Sokeriteoll., sokerin,
puuvillan, tupakan ja nahkojen vientiä.

Pernaruoho (Sisymbrium),
keltakukkaisia, pitkälituisia, liuskalehtisiä
ristikukkaisia. Rikkaruohoja. Etelä-
ja Keski-Suomessa yleisen S. sophian
lehdet ovat hyvin hienojakoiset.

Pernarutto, vaarallinen, tarttuva
kotieläintauti; esiintyy vars. nautakarjassa
ja lampaissa, tarttuu muihinkin
kotieläimiin ja ihmiseenkin. P:n aiheuttaja
on veressä ja pernassa esiintyvä
p.-basilli (Bacillus anthracis).
Joutuneina maaperään sairaan eläimen
ulostusten y. m. mukana p.-basillit saattavat
suotuisissa olosuhteissa muodostaa itiöitä,
jotka jouduttuaan elimistöön taas
kehittyvät basilleiksi ja aiheuttavat p:n.
Tauti esiintyykin yksityisinä tapauksina
paikkakunnilla, joilla maaperä on p:n
saastuttama, mutta riehuu kulkutautina,
missä terveet eläimet joutuvat
kosketuksiin sairaiden eläinten tai niiden
raatojen kanssa, Tartunta-aine joutuu
ruumiiseen haavojen tai ruoansulatuselinten
kautta. — P. esiintyy joko paikallisena
muodostaen kasvaimia (p.-karbunkkeleja),
jotka nopeasti märkivät ja muodostavat
vaikeasti parantuvia haavoja, tai
yleisenä, jonka oireita ovat korkea kuume,
hengenahdistus, veriset eritteet
sieraimista ja peräsuolesta, usein on
kouristuksia, Kestää hevosella ja naudalla tav.
24-48 tuntia, äkilliset tapaukset 1-12
tuntia. Hoito tav. turha, joskus seerumhoito
paikallaan. Eristys ja desinfioiminen
välttämättömät. Taudista on aina heti
ilmoitettava viranomaisille. P:oon
kuollut eläin on nylkemättä kuopattava
tai poltettava (Laki 29/9 1922; Asetus
29/12 1922).

Pernisiöösi (lat.), turmiollinen, pahanlaatuinen.

Perniö. 1. Kunta Turun ja Porin
läänissä, Varsinais-Suomen kaakkoisosassa;
380,5 km2, 7,703 as. (1926).
Teijon, Matildedalin ja Kirjakkalan
rautatehtaat, Kosken kimröökkitehdas.
Latokartanon, Mälkilän ja Paarskylän
kartanot. Harmaakivikirkko 1300-luvulta;
siinä maalauksia. — 2. Rautatieasema
Turun-Karjaan rataosalla, P:n kunnassa,
73 km Turusta.

Pero, Ferraria o.-y :n omistama
naulatehdas Viipurin pitäjässä läh. Säiniön
asemaa.

Pérochon [-ošō'], Ernest (s. 1885),
ransk. kirjailija, kotiseutu- ja kansan
elämänkuvaaja. Teoksia suomen. „Pellon orjat".

Peroksidit, sellaiset oksidit, joissa on
kaksi tai useampia happiatomeja ketjuutuneina.
P. ovat yleensä voimakkaita hapettimia, koska
happiatomien välinen side katkeaa helposti.
Tyypillisin peroksidi on vetyperoksidi l.
vetysuperoksidi (H-O-O-H). Useat orgaaniset
p. ovat räjähtäviä.

Peronki (ransk.), asemasilta, vaunusilta.



Péronne [-o'n], kaup.
Pohjois-Ranskassa Somme-joen varrella.
5,000 as. — P:ssa Kaarle Rohkea vangitsi
Ludvig XI:n ja pakotti hänet nöyryyttävään
sopimukseen.

Perosi [-ō'zi], Lorenzo (s. 1872),
it. kirkkosäveltäjä. Toimi 1898-1915
Roomassa Sikstuksen kappelin kuoron
johtajana. On säveltänyt 10 oratoriota, 25
messua y. m.

Perpendikkeli (lat.), kohtisuora,
normaali; kellon heiluri, mittaluoti. —
Laatusana: perpendikulaari.

Perpendikulaarityyli, Englannin
1400-luvun gotiikka, jonka ruusustossa
pystyviiva on vallitsevana.

Perpetua, ylhäinen kartagolaisnainen,
joka orjattarensa Felicitaksen kera kristittynä
kärsi marttyyrikuoleman (luult. 202).

Perpetuum mobile (lat.). 1. Ikiliikkuja
(ks. t.). — 2. Mus. Soitinsävellys,
jonka aiheitten rytmillinen laatu nopeine,
tasaisine sävelineen herättää mielikuvan
ikiliikkujan herkeämättömästä koneellisesta
käynnistä.

Perpigrian [-ã'], kaup.
Etelä-Ranskassa, läh. Espanjan rajaa ja Välimerta.
Lujasti linnoitettu. Linna 1200-luvulta.
Viinin ja hedelmien viljelystä. Keskiajalla
Roussillonin pääkaup. 55,000 as.

Perrault [-rō'], Charles
(1628-1703), ransk. kirjailija. Julk.
kansansatuja (,,Hanhiemon satuja" suomen.);
vastusti Boileau'n, Racinen y. m. antiikin
jäljittelyä. — Perrault, Claude
(1613-88), ransk. lääkäri ja arkkitehti,
Ch. P:n veli. Suunnitteli kuuluisan,
klassillishenkisen Louvren itäfasadin.

Perret [perē'], Jean Louis
(s. 1895), sveits. kirjailija, fil. toht., asuu
Suomessa. Ranskantanut suom. kirjallisuutta
(Kiven „Seitsemän veljestä', Linnankosken
„Pakolaiset", Sillanpään „Hurskas kurjuus''
sekä osia Kalevalasta).

Perrin [-rä'], Jean (s. 1870),
ransk. fyysikko, fys. kemian professori
Sorbonnessa. Todistanut, että katodisäteet
kuljettavat negatiivista sähkövarausta
mukanaan, laskenut Brownin liikkeestä ja
muista ilmiöistä molekyylien absoluuttisen
massan, mistä sai Nobelin fysiikanpalkinnon 1926.

Perronneau [-nō'], Jean Baptiste
(1715-83), ransk. taidemaalari, pastellimuotokuvien
tekijä.

Perrotiini, laattapainokone (ks. t.).

Persea, laakeripuiden heimoon kuuluva
tropiikeissa kasvava puusuku. P. gratissima,
avokaatopäärynä, Etelä-Amerikassa
viljelty, hedelmät herkulliset, päärynänmuotoiset.

Persefone (lat. Proserpina), kreik.
mytologiassa Manalan kuningatar, vuodenaikojen
vaihtelujen symboli.

Perseidit, meteoriittiparvi, jonka
säteilypiste on lähellä % Persei tähteä.
Ilmenevät elokuun 10 p:n tienoissa
tähdenlentoina.

Persepolis, Persian vanhoja
pääkaupunkeja, 60 km Širatsista koilliseen,
luultavasti Dareios I:n perustama,
Aleksanteri Suuren osaksi huvittama 330 e. Kr.
Nyk. rauniokenttä.

Perseptsioni (lat.), aistimus, mielle,
havainto. vrt. Apperseptsioni.

Perseus, kreik. taruhenkilö, Zeuksen
ja Danaen poika. Surmasi Medusan, vapautti
Andromedan ja otti hänet puolisokseen.

Perseus, suuri tähtikuvio pohj.
taivaanpallolla Linnunradan kohdalla
Kassiopeiasta etelään. Suurin tähti,
α, toista suuruusluokkaa; kuuluisin
tähti Algol (β Persei), erikoinen
vaihtovaloinen tyyppi.

Pershing [pəšiŋ], John Joseph
(s. 1860), amer. kenraali, Yhdysvaltojen
Ranskassa olevien sotavoimien ylipäällikkö 1917-18,
yleisesikunnan päällikkö 1921-24.


J. J. Pershing.

Persia (virall. Iran), keisarikunta
Länsi-Aasiassa, Iraanissa; n. 1,6 milj. km2,
n. 9 milj. as. — Suuret alat P:aa ovat erämaata


Vaakuna.

ja suola-aroa. Ilmastolle ominaista on vähäinen
sateentulo (muualla paitsi reunavuorien ulkorinteillä)
ja ankarat myrskyt; etelärannikko troopillisen kuumaa.
— Asukasten enemmistö arjalaisperäisiä iraanilaisia
(varsinaisia persialaisia l. tadžikeja), lisäksi
turkkilaisia n. 720,000, arabialaisia 260,000, kurdeja
675,000, eurooppalaisia 6,000. Uskonnoltaan on väestön
enemmistö muhamettilaisia šiittejä, 850,000 on sunniitteja,
40,000 juutalaista ja 10,000 parsilaista. Kristillisistä
kirkkokunnista on armeenialainen suurin (50,000 henkeä),
nestoriolaisia on 30,000. — Pääelinkeino
maanviljelys, jota harjoitetaan keitaissa keinokastelulla
ja joka tuottaa m. m. viljaa, hedelmiä, oopiumia,
taateleita, tupakkaa ja puuvillaa, N. 2 milj. on
paimentolaisia. Silkkiäistoukan hoito ja mattojen ja
huivien kudonta (käsin) ovat vanhastaan


tärkeitä elinkeinoja. Vuorista saadaan
vuoriöljyä. Ulkomaankauppa on pohjoisessa
venäläisten, etelässä englantilaisten
käsissä. Tärkeimmät vientitavarat: poltto- ja
voiteluöljyt, bentsiini, petroli, matot,
hedelmät, oopiumi; tuontitavarat: sokeri,
puuvillatavarat. Kulkuneuvot puutteelliset,
rautateitä n. 600 km. Sotalaitos
järjestetty euroopp. esikuvien mukaan.
Raha: 1 kraani = 20 šahia. — Valtiomuoto
ja hallitus. Hallitsijan, šahin, rinnalla
johtaa hallitusta ministeristä.
Hallitusmuodossa säädettyä 1-kamarista
eduskuntaa ei ole säännöllisesti kutsuttu
koolle. — Pääkaup. Teheran.

Historia. Arjalaisperäisten
persialaisten kotimaa oli Persis- (nyk. Farsistan-)
maakunta Lounais-Iraanissa. 800-luvulla
e. Kr. he joutuivat Assyrian valtakunnan
alamaisuuteen, jossa olivat sen häviöön
saakka 606 e. Kr. N. v:een 550 e. Kr.
persialaiset kuuluivat Meedian
valtakuntaan, kunnes Kyyros heidät vapautti
kukistamalla Meedian viimeisen
hallitsijan Astyageen. Hän perusti
muinaispers. valtakunnan ja valloitti
lisäksi Lyydian valtakunnan,
jolloin Vähän-Aasian länsirannikon kreik.
siirtokunnat joutuivat Persialle, sekä
539 Babylonin ja koko uusbabylonialaisen
valtakunnan. Kyyroksen poika ja
seuraaja Kambyses (k. 522) valloitti
525 Egyptin. Dareios I (k. 485)
laajensi valtakuntaa (idässä Iridus-virtaan
saakka). Hän joutui sotiin kreikkalaisten
kanssa (ks. Kreikka, historia)
valloittaen Traakian ja Makedonian.
Dareiosta seurasi hänen poikansa
Kserkses (k. 465), joka jatkoi sotaa
kreikkalaisia vastaan. Siinä persialaiset
menettivät Makedonian, Traakian,
Aigeian-meren saaret ja Vähän-Aasian kreik.




Persialaisia lapsia.

siirtokunnat. P. rappeutui nopeasti;
kuninkaat ja kansa veltostuivat, ja
satraapit pääsivät melkein itsenäisiksi.
Dareios III Kodomannoksen voitti
Aleksanteri Suuri Issoksen ja Arbelan
taisteluissa 333 ja 331. Dareioksen murhaan
330 päättyi muin.-pers. valtakunta.
Aleksanteri suunnitteli persialaisten,
kreikkalaisen ja makedonialaisten
sulattamista yhdeksi kansaksi. Hänen
kuoltuaan 323 alkoi hänen
sotapäällikköjänsä kesken taistelu vallasta.
Babylonian maaherra Seleukos Nikator perusti
312 seleukidien syyrialaisen valtakunnan,
joka, lukuunottamatta Egyptiä ja aluksi
Vähää-Aasiaa, jotenkin vastasi entistä
P:n valtakuntaa. Myöhemmin, n. 250
e. Kr., erosivat siitä eri valtakunniksi
Baktria ja Partia; jälkimmäiseen
Meedia ja Persiakin kuuluivat. V. 224 j. Kr.
Ardašir (Artakserkses IV) voitettuaan
partialaiset perusti keskimmäisen
l. Sassanidien pers. valtakunnan.
Sassanidit taistelivat alituisesti
Roomaa ja myöh. Itä-Rooman valtakuntaa
vastaan. P:n kukistivat arabialaiset
v:sta 636. Zoroasterin opin asemesta
islam pääsi valtaan. Valtiollisesta P.
hajosi maakuntien käskynhaltijani
päästessä itsenäisiksi; siten hallitsivat
800- ja 900-luvuilla us. ruhtinassuvut eri
osissa maata. Bujidien suku (934-1055)
anasti kalifaatin yhteisen hallinnon.
Heidät kukistivat turkkilaiset seldžukit
(v:sta 1037); näistä P:ssa hallitsi kaksi
haaraa, jälkimmäinen v:een 1187.
Mongolit Tšingis-kaanin johdolla hyökkäsivät
P:aan 1223; hänen pojanpoikansa Hulagu
lopetti kalifaatin 1258 ja perusti P:ssa
Il-kaanien hallitsijasuvun (1256-1349)
Yritykset perustaa uutta P:n
valtakuntaa esti Tamerlan, joka valloitti P:n
1300-luvun lopulla. Nyt seurasi mogul
sulttaanien valta P:ssa (1393-1505).
Heidän loppuaikoinaan pääsi valtaan Sefi- l.
Safi-hallitsijasuku, joka perusti
uuspers. valtakunnan.

Ismail ben Šeik Heidar (k. 1524) otti
1502 šahin arvon; hän teki šiittiläisen
opin valtion uskonnoksi. Hän ja hänen
seuraajansa sotivat turkkilaisia vastaan.
Sisällisten levottomuuksien jälkeen Abbas
I Suuri (1582-1629) palautti järjestyksen,
paransi hallinnon ja elinkeinot ja
laajensi valtakuntaa voittoisilla sodilla.
V. 1722 afganipäällikkö Mahmud pääsi
hallitsijaksi; hänen seuraajansa karkoitti
1730 turkmeeni Nadir Šah (k. 1747),
joka 1736 kruunattiin šahiksi. Hän
teki voitollisen retken Delhiin ja yhdisti
ajaksi Induksen maat P:aan. Kurdilainein
suku hallitsi 1759-96. V. 1796 turk.-tat.
Aga Mohammed perusti Kadžarien dynastian
(1796-1925). Hänen veljensäpojan Fath Ali'n
hallitessa (k. 1834) P. menetti 1813 suurimman
osan kaukaasialaisia alueitaan Venäjälle ja
uuden sodan jälkeen 1828 lisäksi Erivanin ja
Nahitševanin. Nassir ed Din (Nasr-eddin)
(k. 1896) teki matkoja Eurooppaan, jotka
eivät kuitenkaan tuottaneet parannuksia
hallintoon; kuitenkin ryhdyttiin
sotalaitoksen järjestämiseen,
sähkölennätinlinjojen rakentamiseen y. m.
Muzaffer ed Din (1896-1907) antoi 1906 P:lle
perustuslaillisen hallitusmuodon. Muhammed
Ali:n hallituskautena (1907-09) Venäjä
ja Englanti tekivät 1907 sopimuksen,
jossa Pohjois-P. tunnustettiin Venäjän
ja Kaakkois-P. Englannin vaikutuspiiriksi;
välille jäi puolueeton vyöhyke. P:n
koskemattomuus ja itsenäisyys
vakuutettiin. Ahmedin aikana (1909-25)
kutsuttiin amer. Morgan Shuster 1911
järjestämään P:n raha-asioita, H.
Hjalmarsonin (ks. t.) johtamat ruots. upseerit
järjestivät 1911-15 sinne santarmiston.
Maailmansodassa P. oli puolueeton. V.
1925 Ahmed syöstiin vallasta, ja hänen
sijaansa tuli hallitsijaksi Riza-kaani, joka
1921 oli nimitetty sota- ja 1923 pääministeriksi.

Persialaisia kirjeitä, Montesquieun
(ks. t.) teos.

Persialaissodat, Persian ja
Kreikan väliset sodat 500-449 e. Kr. vrt.
Kreikka, historia.

Persian kieli ja kirjallisuus. Persian
kieli on tärkein iraanilaisen ryhmän
(ks. Iraanilaiset kansat ja kielet)
vielä elävistä kielistä. Muinaispersian
jälkeistä kieltä sanotaan pehleviksi l.
keskipersiaksi (kehitysaika 200-600 j. Kr.);



uuspersia vakiintui 800-luvulla. Uuspersian
huomattavimmat runoilijat ovat Firdausi, Hafis,
Omar alKhajjâmi, Nisami ja Saadi.
Suorasanainen kirjallisuus on ollut pääasiassa
satuja ja historiallista.

Persianlahti, Arabian ja Persian
välissä oleva Intianmeren lahti, Ormus-salmen
kautta yhteydessä Omanin lahden kanssa, Suurin
syvyys n. 100 m. P:een laskevat Eufrat ja Tigris
(Šat el Arab).

Persian muinaisuskonto, mazdaismi (ks. t).

Persian taide. Sekä rakennus- että
kuvanveistotaiteessa tavataan selviä
jälkiä kukistettujen kansojen taiteesta.
Päätuotteet ovat hauta- ja palatsirakennukset
sekä saviteollisuuden tuotteet,
miniatyyrimaalaukset ja myöhemmin matot.

Persienni (ransk.), sälekaihtimet.

Persiflage [-ā'ž] (ransk.), pureva iva.

Persigny [-injī'], Victor Fialin
(1808-72), P:n herttua, ransk. poliitikko, Ludvig
Napoleonin innokas avustaja. Sisäministerinä
1852-54 ja 1860-63.

Persikkapuu (Amygdalus l. Prunus
persica), mantelipuun näköinen ja sukuinen
puu tai pensas. Hedelmä, persikka, hyvin maukas,
vihreämaitoinen, pienen omenan kokoinen,
pehmeäkarvainen, yhdeltä laidaltaan syväuurteinen.
Kukkii paljasoksaisena. Kotimaa todennäköisesti
Kiina. Yleisesti viljelty Keski- ja Etelä-Euroopassa
(varsinkin Ranskassa) ja Yhdysvalloissa. Meillä
vähän kasvihuoneissa.


Persikka.

Persilja (Petroselinum sativum),
tummanvihreä, kalju sarjakukkaiskasvi,
lehdet hienoliuskaiset, kukat kellanvihreät.
Kotoisin Välimeren maista. Viljellään
yleisesti keittiökasvitarhoissa lehtiensä
vuoksi mausteeksi ja ruoka-astiain
koristeeksi (lehti-p.) tai, meillä harvinaisena,
palsternakan tavoin käytettävän paksun
juurensa vuoksi (juuri-p.).

Persipeerata (lat.), havaita,
välittömästi tajuta,

Personaali (lat.), henkilökunta.

Personaaliunioni, suhde, johon kaksi
tai useampia monarkkisia valtioita joutuu,
kun niiden vallanperimysjärjestysten mukaan
kruunu kuuluu tai tulee kuulumaan samalle
fyysilliselle henkilölle. P. on erotettava
reaaliunionista, joka on kahden
tai useamman suvereenisen valtion
pysyväiseksi aiottu valtioyhdistys.

Persona grata (lat.), mieluinen,
suosiossa oleva henkilö.

Personalia (lat.), elämäkerralliset tiedot.

Personifieerata, personifioida
(ransk.), olennoida, henkilöidä; esittää
yleisiä käsitteitä, ominaisuuksia, elottomia
kappaleita, luonnonvoimia y. m. elollisina
olentoina, henkilöinä. Substantiivi:
personifikatsioni.

Personne [-o'-], John (1849-1926),
ruots. piispa, Linköpingin v:sta 1910. —
Personne, Nils (s. 1850), ruots.
näyttelijä, Shakespearen ja Molièren
tulkitsija. Teoksia: „Svenska teatern" (7 nid.).

Persoona (lat,), henkilö; itsetajuinen
yksilöllinen olento, joka tunnoillaan voi
kokea elämän arvokasta sisällystä sekä
kykenee oman itsensä tietoiseen
käsittämiseen ja määräämiseen. ks. myös
Juridinen henkilö. — Kieliop.
Verbi on 1-3:nnessa p:ssa sen mukaan,
lausutaanko sillä jotakin itse puhujasta
(saan), puhutellusta (saat) vai
jostakin kolmannesta (saa). Pääte, joka
ilmoittaa, niissä p:ssa verbi on, on
persoonapääte. Verbiparadigman muodot,
joissa toimittava p. täten ilmoitetaan, ovat
persoona- l. tekijämuotoja.

Persoonallinen virhe, etenkin
tähtitieteessä käytetty nimitys
systemaattisesti ilmenevästä havaintovirheestä
(ks. t,), joka riippuu havaitsijan
aistimien fysiologisista virheistä.

Persoonallisuus on sielutieteellisesti
katsoen itsetajuinen henkinen keskus,
joka kokoaa yksityiset sielunliikkeet ja
kokemukset yhteydeksi. Siveellisenä
käsitteenä p. sitävastoin merkitsee sitä,
että yksityisten sielunliikkeiden ja
tahtomusten on oltava sopusoinnussa
yksilön ihanteellisen olemuksen kanssa, johon
ennen kaikkea kuuluu se vaatimus, ettei
ketään p:ta saa koskaan käsitellä
pelkkänä välikappaleena, vaan aina myös
omana tarkoitusperänä (Kant).

Persoonapronominit ks. Pronominit.

Persoonaton muoto, passiivi (ks. t.).
— Persoonaton verbi, verbi, jota
käytetään vain yhdessä persoonassa ja
luvussa, yksikön kolmannessa, esim. sataa,
täytyy.

Perspektiivi (lat.), näköala;
tulevaisuudentoive; avaruusnäköalan esitys
tasossa muodoltaan ja väriltään sellaisena
kuin silmä näkee sen. Viiva-p.
opettaa, miten avaruuskuvion rajaviivat
on piirrettävä tasoon, jotta kuva




Perspektiivikuvan syntyminen.

näyttäisi luonnolliselta. Tällaisen p.-kuvan
voimme ajatella syntyvän siten, että se
sädekimppu, joka saadaan, kun silmästä
(näkö- l. silmäpisteestä) piirretään
säteet kuvattavan esineen pisteisiin,
leikataan pystysuoralla tasolla
(kuvatasolla). P.-oppi esittää
tällaisen kuvan piirtämisen säännöt,
joista tärkeimmät ovat: 1) kuvatason
suuntaiset suorat säilyttävät suuntansa;
2) kuvatasoa leikkaavat yhdensuuntaiset
suorat kohtaavat toisensa samassa
pisteessä (pakopiste, katoamispiste);
3) vaakasuorat tasot ja suorat katoavat
vaakasuoraan horisonttiviivaan
(tai tällä olevaan pisteeseen); kuvatasoa
vastaan kohtisuorat suorat katoavat
horisonttiviivalla olevaan
pääpisteeseen. — Tavallisessa l.
kenttä-p:ssä pääpiste on
miehenkorkeudella vaakasuorasta perustasosta,
sammakko-p:ssä tätä alempana,
kavaljeeri-p:ssä ja etenkin
lintu-p:ssä ylempänä. Tekn.
piirustuksessa käytetty aksonometrinen
p. toistaa kaikki yhdensuuntaiset suorat
yhdensuuntaisina (silmäpiste oik. äärettömän
kaukana esineestä). — Väri- l. ilma-p.
tuo etäisyysvaikutuksen esille
värikirkkauden himmennyksen avulla. [Hetsch
(1906); Strömberg (1912); Levanto (1916).]


Parspektiivikuvan piirtäminen pohja- ja
päätykuvan avulla.

Persson [pär-], Fredrik
(s. 1880), ruots. kirjailija, Vermlannin
suomalaisten jälkeläisiä. Hänen heimolaisiaan
käsittelevät romaaninsa ,,Unelma
kellosta", ,,Bromarkin aikakirjat",
„Messias" ja ,,Pyhä sydän" ovat suomen:t.

Persvadeerata (lat.), taivutella
tekemään jotakin, saada tekemään jotakin.

Perth [pəþ]. 1. Kaup. Keski-Skotlannissa,
Tayn varrella; kutomateoll. P. oli keskiajalla.
Skotlannin pääkaup.; sen läheisyydessä on
Skotlannin kuninkaiden ent. kruunauspaikka
Scone. 33,000 as. — 2. Länsi-Austraalian
pääkaup., läh. länsirannikkoa. Yliopisto.
Esikaupunkeineen 180,000 as.

Perthes. Justus Perthes, saks.
kustannusliike, Gothassa, per. 1785. Julk.
Almanach de Gothaa ja maant. teoksia.

Pertinenssi (lat.) on sellainen irtain
esine, jota yleisessä käytännössä
pidetään toiseen esineeseen, pääesineeseen
kuuluvana ja sen tarkoitusperiä hyödyttävänä.
P. seuraa pääesineen oikeusoloja, ellei sitä
nimenomaan siitä ole erotettu.

Pertteli, kunta Turun ja Porin
läänissä, Varsinais-Suomen itäosassa; 147,0
km2, 3,121 as. (1926). Harmaakivikirkko
1400-luvulta.

Perttula, valtion v:sta 1909 omistama
ja ylläpitämä tylsämielisten kasvatuslaitos,
Vanajassa P:n tilalla, Edvin Hedmanin (ks. t.)
ja hänen puolisonsa Emman (s. 1863, laitoksen
v. t. johtaja 1915-27) perustama Helsinkiin
1889 ja P:aan siirtämä 1891. Laitos on
tarkoitettu sataa 8-16-vuotista kehityskykyistä
lasta varten.

Perttunen, Arhippa (s. n. 1755, eli
vielä 1839), huomattava vienalainen
runolaulaja, Latvajärveltä. Lönnrot sai
häneltä 1834 runsaat, sekä muodoltaan että
sisällykseltään merkittävät runovarat. —
Perttunen, Miihkali (1815-99),
Arhippaini Miihkali, runolaulaja,
edellisen poika.

Pertunmaa, Mäntyharjun länsiosasta
sekä osista Hartolaa ja Joutsaa
muodostettavaksi päätetty kunta Mikkelin
läänissä.

Perturbatsionit (lat.), tähtit.,
häiriöt (ks. t.).

Pertuska l. bardisaani (ransk.),
1400-1600-luvuilla jalkaväen pistoase.
Kuva ks. Aseet 20.

Pertusisiini, ajuruohosta valmistettu
makea yskänlääke.

Peru, tasavalta Etelä-Amerikan
länsirannikolla Chilen pohjoispuolella, n.
1,355,000 km2, 5,5 milj. as. P:ssa
voidaan erottaa 3 erilaista vyöhykettä:




Vaakuna.

n. 150 km leveä kuuma, melkein sateeton
erämaantapainen rannikkoalue, Andien
vuoristoalue ja Amazonin laaksossa oleva
aarniometsäalue. — Väestön enemmistö
intiaaneja ja mestitsejä, sitäpaitsi
valkoihoisia, neekereitä, mulatteja ja kiinalaisia.
Virallisena kielenä espanja. Uskonto room.-kat. 2
yliopistoa (Limassa ja Cuzcossa). — Elinkeinot.
Maanviljelystä (puuvillaa, sokeria, kahvia,
kokapensasta) harjoitetaan keinokastelun varassa
rannikolla; karjanhoito tuottaa vuotia ja
alpakan ja laaman villoja; Vuorityö m. m.
petrolia, kuparia, hopeaa ja vähän
kultaa; guanokerrokset ovat vähäiset.
Teollisuus vähän kehittynyttä, tärkein
on sokeriteoll. P:n taloudellisessa
elämässä on ulkomaisella (pohj.-amer.)
pääomalla suuri vaikutus. Tärkeimmät
vientitavarat: puuvilla, petroli, sokeri,
kupari; tuontitavarat: koneet, elintarpeet,
puuvillatuotteet. Rautateitä n. 3,350 km.
Raha: 1 libra = 10 solia. — Hallitus.
Presidentti valitaan 5 v:ksi. Eduskunta
2-kamarinen. — Pääkaup. Lima.
— Historia. Esp. Pizarron 1532
valloittaessa P:n oli se inka-valtiona
(ks. t.). P. oli sitten tärkeä Espanjan
alusmaa. Itsenäistyi 1821; menetti
sodassa 1879-83 Chilelle suuria alueita.
P:ssa on ollut levottomat olot ja
rajariitaisuuksia naapurivaltioiden kanssa.
Niistä on vielä ratkaisematta kysymys
Tacna-Arica-alueesta, jonka Chile 1883
sai 10 v:ksi, mutta ei ole vieläkään
(huhtik. 1927) luovuttanut takaisin.

Perugia [-u'dža], kaup. Keski-Italiassa,
läh. Tiberiä. Huomattavia kirkko- ja
virastorakennuksia 1200-1400-luvuilta.
Yliopisto, per. keskiajalla. Silkkiteoll.
73,000 as. — P., muin. Perusia, on
perustettu etruskien aikana.

Perugino [-džī'no], Pietro
(1446.1524), oik. Vanucci, it. taidemaalari,
umbrialaisen koulun pääedustaja. Päätyöt:
freskoja Vatikaanin Sixtuksen kappelissa,
Firenzen Maddalena de' Pazzi-kirkossa ja
Perugian Cambiossa. P:n taiteelle on
ominaista lempeä lyyrillinen tunnelma,
joka tavataan myös hänen oppilaallaan
Rafaelilla. [Knapp (saks., 1907).]


Perugino: Maria Magdalena (osa).

Peruna, P.-kasvi (Solanum
tuberosum) on kotoisin Chilestä, Perusta ja
Ecuadorista. Lehdet päätöpariset.
johteiset; kukat sinipunaiset tai valkeat;
hedelmä vihreä, 2-lokeroinen marja.
Maanalaisten rönsyjen päihin muodostuu
pimeässä tärkkelysrikkaita mukuloita
(perunoita, potaatteja, maaomenia,
maapääryniä). Näiden „silmät" ovat silmuja,
joista kehittyy uusia varsia, jolloin
tärkkelys kuluu näiden ravinnoksi. Paitsi
ihmisten ja eläinten ruoaksi, käytetään
p:aa tärkkelyksen, tärkkelyssokerin ja
-siirapin, viinan y. m. valmistukseen.
P. sisältää 10-25 % tärkkelystä ja n. 2 %
typenpitoisia aineita. — Suomessa oli
1925 p:n kulutus henkilöä kohti 178,9 kg,
sato 723,137,7 ton., tuonti 17,271,6 ton.,
kylvömäärä 110,484,4 ton., p:n kasvussa
67,492 ha l. 3,2 % peltoalasta. — P:aa
kasvatetaan yksinomaan mukuloista, siemenestä
vain jalostustarkoituksessa, kun tahdotaan uusia
laatuja. Laadultaan paras p. saadaan mullansekaisessa
hiekka- ja soramaassa. P. menestyy minkä kasvin
jälkeen tahansa, kunhan maa vain on kuohkea ja
sisältää helppoliukoisia kasvinravintoaineita.
Lannoitus on paras suorittaa jo esikasville, samoin
on edullista antaa kali- ja fosforihappolannoitus
jo edellisenä, syksynä tai aikaisin keväällä.
P. idätetään keväällä hyvissä


Peruna.




Perunoita istutetaan.

ajoin. Valossa ja ohuissa kerroksissa
muodostuu vankkoja ituja. Istutus
suoritetaan 22-30 cm:n välimatkoille n. 60 cm
toisistaan oleviin vakoilun, jonka jälkeen
mullataan 6-10 cm syvään. Kylvömäärä
25-35 hl ja sato 175-225 hl ha:ta, 1 hl:n
paino n. 70 kg. Kun taimia alkaa
ilmestyä, ladataan tai äestetään p.-maa,
sittemmin harataan rivien välejä tarpeen
vaatiessa. Kun taimet ovat 10 cm:n
korkuisia, suoritetaan mullitus, joka
uusitaan 2-3 kertaa. Sato korjataan
syykuun lopulla ja lokakuun alkupuolella.
P:t säilytetään maakuopissa, kellareissa,
lämmitettävissä huoneissa tai aumoissa
(purmuissa). — P.-laatuja on yli 2.000.
Meillä soveltuvat koko maassa viljeltäviksi
m. m. Amerikan ruusu-p., Early
Puritan. Vesijärvi, Professori
Edler; Etelä- ja Keski-Suomessa
Eldorado, Immergut, Up to date.
Magnum superbum ja Magnum
bonum; Etelä-Suomessa Greta y. m.
— P:aa vaivaavat useat bakteerien ja
sienien aiheuttamat kasvitaudit,
tuhohyönteisistä kirvat, juurimato,
orasperhosen toukka ja (vars. Amerikassa)
colorado- l. perunakuoriainen.

P. tuli Eurooppaan 1500-luvulla
Amerikan löydön jälkeen, mutta yleisemmin
sitä alettiin viljellä vasta 1700-luvun
jälkipuoliskolla. Suomeen tuotiin p.
1730-luvulla Uudellemaalle, mutta vasta
1760-luvulta sen viljelys varsinaisesti alkaa.
Nyk. p. on kaikkien lauhkean ilmanalan
maiden tärkeimpiä viljelyskasveja.
Menestyy meillä vielä 69° 50' pohj. lev.
(Utsjoella). [Ailio (1919).]

Perunajauho, perunatärkkelys. ks.
Tärkkelys.

Perunajääkärit, pilkallinen nimitys,
jota sotilaiden vähäisen harjoituksen
vuoksi käytettiin 1812 asetetun kolmen
suom. jääkärirykmentiii sotamiehistä.

Perunakolera, kasvitauti, jonka
aiheuttaa muudan maabakteeri Bacillus
phytopthorus. P. mädättää perunakasvin
kaikkia maanalaisia osia ja nousee
putkiloja myöten ylöspäin painaen varren
lopulta melkein mustaksi. Bakteeri
tunkeutuu vain juurimatojen haavoittamiin
yksilöihin ja sen mukana seuraa tav.
muitakin bakteereja, joista kukin
erikseen voi aiheuttaa p:n. [Liro,
,,Tuhosienet" (1924).]

Perunakuoriaineri, colorado-kuoriainen (ks. t.).

Perunankuorimiskoneet kuorivat
perunat joko veitsiterällä yksitellen tai
riivinraudan tapaisella taikka terävillä
lasisiruilla päällystetyllä pyörivällä
levyllä monta perunaa yhtaikaa.

Perunanlajittelukone. Kehykseen on
sovitettu joko kaksi liikkuvaa,
muutettavaa, harvasta rautalankaverkosta tehtyä
tasoseulaa, tai vinossa asennossa oleva
kahteen osastoon jaettu lieriöseula, jonka
yläpuolessa rautalankakierukkain välit
ovat pienemmät kuin alapuolessa.
Kierukkain väliä voidaan säätää. P:t
lajittelevat perunat tav. kolmeen osaan.

Perunarmostokone on asennettu
kahdelle kulkupyörälle, joiden akselista
toinen pitkittäinen akseli saa
liikkeensä kartiopyöräparilla. Tässä
akselissa on pyörivä ratas, jonka
kehässä on kaksi- tai useampihaaraisia,
eri järjestelmissä eri tavoin
työskenteleviä haarukoita. Heittopyörän
etu- ja alapuolelle on sovitettu vaon
aukaisemiseksi terä, jonka syvyys
voidaan säätää. Heittopyörän haarukat
pöyhivät terän yli liukuvan maan, jolloin
perunat irtaantuvat mullasta maan
pinnalle, josta ne käsin poimitaan.


Perunannostokone.

Perunarupi, eräiden maabakteerien ja
sienien perunanmukuloissa aiheuttama
tauti. Loiset tappavat kuoren alla olevia
perunamallon osia, jotka uudet kuorikerrokset
eristävät mallon terveistä osista kuiviksi
„ruviksi". Toisinaan p. aiheutuu maassa
olevista sopimattomista aineista.



Perunarutto, leväsieniin kuuluvan
loissienen (Phytophtora infestans)
aiheuttama perunatauti. Sieni talvehtii
rihma-asteellaan mukuloissa ja voi
talvisäilytyksen aikana levitä terveisiin
mukuloihin ja aiheuttaa perunoiden
mätänemisen. Keväällä perunan itäessä
sienirihmat kasvavat varsissa ylöspäin,
ja tauti ilmenee lehdissä ruskeina,
nopeasti suurenevina laikkuina, joiden
reunoilla lehden alapuolella on valkoinen
kuromaitiöitä synnyttävä homekerros.
Kuromat kulkeutuvat tuulen ja
hyönteisten mukana terveille perunan varsille,
lehdille tai mukuloille, joilla itävät ja
joiden sisään työntävät sienirihmoja.
Sateisilla ilmoilla kuromien sisällys
jakaantuu vedessä liikkuviksi
parveiluitiöiksi, joiden välityksellä saastutus
tapahtuu. P:n torjunta: valitaan
vastustuskykyisiä laatuja, viljellään kuivalla,
hiekkaisella maalla, käytetään täysin
tartunnasta vapaata kylvösiementä, perunat
säilytetään kuivassa ja viileässä
paikassa. [Liro, „Tuhosienet" (1924).]

Perunasyöpä, erittäin vaarallinen
perunan kaikkia maanalaisia osia tuhoava
kasvitauti. P:n aiheuttaa Synchytrium
endobioticum-niminen leväsieni. Sieni
synnyttää mukuloiden pintaan vaaleita,
lopulta ruskeiksi painuvia käsnäsykeröitä.
P. on pesiytynyt Euroopassa pahimmin Saksaan,
Englantiin ja Alankomaihin. Esiintynyt
meillä pari kertaa. [Liro, „Tuhosienet"
(1924), „Perunasyöpä" (1923).]


Perunasyöpä.

Perunkirjoitus l. kalunkirjoitus.
Kun henkilö on kuollut, tulee jälkeenjääneen
miehen, vaimon, perillisten taikka sen, jonka
hallussa pesä kuoleman sattuessa on, oikein
ilmoittaa pesän kaikki omaisuus sekä kirjoituttaa
ja arvioituttaa ge kutsumillaan uskotuilla
miehillä tarkasti sellaisena, kuin se
kuolemanhetkellä oli kaikkine asiakirjoineen,
saamisineen ja velkoineen. P.-kirja l.
perukirja on pesän ilmoittajan
allekirjoitettava, valallisesti vakuuttaen, ettei
mitään tieten taiten ole salattu eikä
poisjätetty, vaan kaikki oikein ilmoitettu,
mikä vakuutus, jos niin vaaditaan, on
suullisellakin valalla vahvistettava. P. on
yleensä toimitettava 3 kuukauden
kuluessa kuolemantapauksesta ja on p:n
ajasta ja paikasta annettava hyvissä
ajoin tieto perillisille, heidän
holhoojilleen tai asiamiehilleen. Perukirja on
kuukauden kuluessa p:sta kaksin
kappalein annettava asianomaisen
perintöverolautakunnan puheenjohtajalle.
Perintöverolautakunnan määrättyä
perintöveron tai katsottua, ettei veroa ole
suoritettava, on perukirja kaksin kappalein,
toinen kappale varustettuna perintöveroa
vastaavalla määrällä leimamerkkejä,
annettava oikeuteen kaupungissa kahden
kuukauden kuluessa ja maalla siinä
yleisessä oikeudenistunnossa, joka kahden
kuukauden jälkeen ensiksi pidetään
perintöverolautakunnan ratkaistua asian.
— Jos se, joka on velvollinen
toimittamaan p:n, tämän laiminlyö, tuomitaan
hänet siitä sakkoon. Jos pesä on
velkainen ja jälkeenjäänyt puoliso tai
perilliset puuttuvat omaisuuteen ensin
sitä kirjoittamatta, eivät he saa
nauttia p.-etua, t. s. he eivät enää voi
tehdä perinnönluovutusta, vaan vastaavat
omilla varoillaankin vainajan veloista
(Perintökaari IX luku, osaksi muutettu
7/9 1911 ja 30/12 1921; Perintö- ja
lahjaverolaki 30/12 1921).

Perupalsami, Keski-Amerikassa
kasvavasta hernekasvien heimoon kuuluvasta
Myroxylon Pereiræ-puusta, saatu
tummanruskea, vaniljalle tuoksuva,
kirpeänmakuinen siirappimainen neste, jota
käytetään ihotautien ja yskän lääkkeenä
sekä parfyyminä.

Perusasento, voimistelullinen tai
sotilaallinen ruumiinasento, josta kaikki
muut liikkeet aloitetaan. Perusasennossa
säilytetään mahdollisimman hyvä ryhti.

Perusaste, positiivi (ks. t.).

Perusholvi, huonopohjaisten
perusmuurien (ks. t.) väliin rakennettu
ylösalaisin käännetty tiiliholvi, jonka
tarkoitus on levittää rakennuksen paino koko
alalleen. Tällaisia p:eja muurattiin,
ennenkuin betonia oli alettu käyttää
perustuksiin.

Peruskallio, alkukalliosta (ks. t.) nyk.
tavallisimmin käytetty nimitys.



Perusmitat, mittajärjestelmässä
toisistaan riippumatta valitut yksiköt,
joista muut mitat johdetaan, vrt. Mitta.

Perusmuuri, maanpinnan alapuolella
lujaan perusmaahan asti ulottuva osa
seinämuuria. Tehdään harmaasta kivestä
tai betonista sekä eristetään seinämuurista
asfaltilla tai muulla eristysaineella.

Perusoikeus, valtion kansalaiselle
kuuluva pyhänä pidettävä ja loukkaamaton
oikeus, jota valtiovalta on velvollinen
turvaamaan. Nykyaikaisen käsityksen
mukaan kansalaisten p:t ovat sellaisia
oikeuksia, joita tav. hallitusmuotoon
otetut määräykset turvaavat yksilölle,
esim. hengen, kunnian, henkilökohtaisen
vapauden ja omaisuuden turva, lausunto-,
kokoontumis- ja yhdistymisvapaus, j. n. e.
(H. M. 17/9 1919, II luku). — Valtioitten
p:iksi nimitetään usein niitä oikeusperiaatteita,
joiden puuttuessa kansainvälistä
oikeutta ja oikeusyhteisyyttä ei voisi olla
olemassa, esim. valtioitten olemassaolo
ja riippumattomuus, tasa-arvoisuus ja
keskinäinen kunnioitus j. n. e.

Peruspylväät, tav. betonisia pylväitä,
joita perusmuurin asemesta rakennetaan,
milloin kantava perustus on kyllin luja.
P. yhdistetään maan pinnan tasalla
holveilla tai palkeilla, joiden päälle
seinämuuri sitten rakennetaan.

Perussointu, mus., on kussakin
sävellajissa se sointu, jonka pohjasävelenä
on sävellajin perussävel. P. esiintyy
miltei aina sävellyksen lopussa.

Perussolukko, useimmiten kasvien
pääosan muodostava, tav. tylppysoluinen
solukko, jossa johto- ja tukisolukkojänteet
kulkevat.

Perussävel. 1. Mus. P. l. toonika
voi olla mikä sävel tahansa, joka esiintyy sävellajia
määräävänä, niin että kaikki muut samassa yhteydessä
esiintyvät sävelet saavat merkityksensä
senmukaisesti, miten ne suhtautuvat p:een.
P:n mukaan saavat sävellajit nimensä.
— 2. Fys. ks. Sointi.

Peruste (lat. ratio) on jokainen seikka
(tosiasia tai ajatus), josta jokin toinen
asia johtuu. — Perusteen laki ks.
Riittävän perusteen laki.

Perustus on se rakennuksen osa, joka
siirtää rakennuksen painon kantavalle
maapohjalle. P:ta rakennettaessa ensin
tutkitaan rakennuspohja kaivamalla
koekuoppia, koekuormittamalla maapohjaa
peruskuopan pohjalla tai koepaaluttamalla,
jos perustus aiotaan rakentaa
paaluille. Kallio ja sora ovat hyviä p:ia,
hiekka, kuivana pysyvät saven ja hiekan
sekoitukset sekä savi ovat keskinkertaisia,
muut huonoja. P. on kaivettava
routarajan alapuolelle muualla paitsi
puhtaassa sorassa. Hyvälle pohjalle
levitetään perusmuuri (ks. t.) askelmittani,
niin että rakennuksen paino
pintayksikköä kohti on pienempi kuin pohjan
kantokyky. Keskinkertaiselle pohjalle
levitetään perustusta hiekka- tai
betonikerroksella. Jos perusvesi on pysyvä,
voidaan perustusta levittää myös
hirsiristikolla (arinalla), jonka tulee jäädä
veden alle, jotta puut eivät lahoaisi. Jos
kantava pohja on syvällä, upotetaan
perusmaahan paaluja, joitten tulee olla


Perustuksen levitys
keskinkertaiselle
pohjalle.

betonista, jos perusvesi ei niitä kokonaan
peitä, mutta jotka voivat olla puusta, jos
jäävät perusveden peittoon. Paalujen päitten
päälle rakennettiin ennen hirsiristikko
l. paaluarina, nyk. betonikakku, jonka
sisään paalujen päät ulottuvat. Vakava
p. saadaan uppokaivoilla (vrt. Ilmakaivo),
jotka rakennetaan kivestä tai


Puisia perustuspaaluja,
1 paalun kärki
kenkineen, 2 sen
halkileikkaus, 3
poikkileikkaus, 4 liitos.


Uppokaivoperustus.


Rautabetonipaalu.

betonitorvista peruskuopan pohjalle, minkä
jälkeen maata kaivetaan kaivon sisältä,
jolloin se painuu maahan lujaan pohjaan
asti. Tämän jälkeen se täytetään
betonilla ja muodostaa lujan peruspylvään.
Veden alle uppokaivoa upotettaessa
poistetaan vesi paineilmalla kellomaisesta
kaivon alaosasta, josta yksi tai kaksi



käyntitorvea johtaa ylös ilmasulkukammioon.
Kaivettu sora nostetaan toista
torvea pitkin ja poistetaan erikoisen
sulkulaitteen kautta. — Veteen
laitureille y. m. perustuksia rakennettaessa
käytetään puuarkkuja, jotka väliseinillä
jaetaan osastoihin. Muutamissa osastoissa
on hirsipohja. Veden pohja tasoitetaan
poistamalla löyhä muta ja laskemalla
kivitäyte, jolle arkut upotetaan
täyttämällä pohjalliset osastot kivillä.

Perustuslaillinen hallitusjärjestelmä,
valtiollinen järjestelmä, jonka
tunnusmerkkinä on hallituksen valtaa
rajoittava, kansalle ja kansaneduskunnalle
valtiollisia oikeuksia myöntävä perustuslaki
eli valtiosääntö. Kehittyneeseen p:een h:ään
kuuluu myös, että ministerit ovat vastuunalaiset
virkatointensa laillisuudesta ja että hallinto
on lainalainen.

Perustuslaillinen valtiomuoto,
monarkkinen tai tasavaltainen Valtiomuoto,
jonka mukaan valtiovallan harjoittaminen
ei rajattomasti kuulu yhdelle ainoalle
valtiaalle (tai harvalukuiselle
ylimystölle), vaan kansa välittömästi
tai kansaneduskunnan kautta ottaa osaa
julkisen vallan harjoittamiseen.

Perustuslaillis-eduskunnallinen
hallitusjärjestelmä, edustuksellinen
hallitusmuoto (ks. t.).

Perustuslailliset, perustuslaillisen
valtiomuodon ja hallitusjärjestelmän
kannattajat. — Suomessa on vars. 1899-1917
p:ksi sanottu henkilöitä, jotka Venäjän
Suomea kohtaan harjoittamaan
laittomuuspolitiikkaan nähden asettuivat n. s.
passiivisen vastarinnan kannalle.

Perustuslaki. P:eiksi sanotaan niitä
lakeja, jotka sisältävät valtion
järjestysmuotoa ja toimintaa koskevia
perussäännöksiä ja jotka siten muodostavat
valtion oikeusjärjestyksen perustavan ja
samalla sen ylimmän osan. Useimmissa
maissa, niin myös meillä, p:eilla on n. s.
korotettu muodollinen lainvoima, mikä
ilmenee siinä, että niitä säädettäessä,
muutettaessa tai kumottaessa on
noudatettava tavallisesta lainsäädäntö
järjestyksestä poikkeavia, vaikeutettuja muotoja.
Nyk. meillä voimassa olevat varsinaiset
p:t ovat 17/7 1919 H. M.; 17/7 1919 laki
Suomen H. M:n täytäntöönpanemisesta;
20/7 1908 V. J. myöhemmin tehtyine
muutoksineen; 25/11 1922 laki Eduskunnan
oikeudesta tarkastaa Valtioneuvoston
jäsenten ja oikeuskanslerin virkatointen
lainmukaisuutta ja 25/11 1922 laki
valtakunnanoikeudesta. — Sitäpaitsi on us.
lakeja, jotka on säädetty tai jotka
sisältävät sellaisia säännöksiä, joitten
kumoaminen tai muuttaminen on tapahtuva
p:n säätämiselle vahvistetussa
lainsäädäntöjärjestyksessä. vrt. Eduskunta.

Perustuslakivaliokunta, Eduskunnan
kaikilla varsinaisilla valtiopäivillä
asetettava, vähintään 16-jäseninen valiokunta,
jonka tulee valmistella perustuslain
säätämistä, muuttamista, selittämistä tai
kumoamista koskevat asiat sekä
kysymykset, jotka johtuvat siitä, että
Eduskunnalla on oikeus tarkastaa
hallituksen jäsenten ja oikeuskanslerin
virkatoimien laillisuutta. — Jos Eduskunta ei
tyydy puhemiehen toimenpiteeseen, kun
puhemies on kieltäytynyt nostettua kysymystä
esille ottamasta tai äänestysesitystä
tekemästä, lähetetään asia p:aan, jonka
tulee antaa lausunto siitä, onko asian
esille ottaminen tai äänestysesityksen
tekeminen vastoin perustus- tai muuta
lakia tai ennen tehtyä päätöstä. Tätä
valiokunnan lausuntoa on noudatettava.
— Milloin Eduskunta tehdyn välikysymyksen
johdosta ei hyväksy yksinkertaista
päiväjärjestykseen siirtymistä,
lähetetään asia p:aan tai, jos asian laatu
sitä vaatii, muuhun valiokuntaan, joka
sitten ehdottaa Eduskunnalle perustellun
päiväjärjestykseen siirtymisen.

Peruukki (ransk.), tekotukka, tukka;
opettajan pilkkanimi. — Peruukkityyli,
liioittelevan barokin pilkkanimi, johtuu
Ludvig XIV:n aikana käytetyistä suurista
allongeperuukeista.

Peruutus, tavallisessa puheessa väärän
tiedon, huhun y. m. sellaisen kumoaminen;
hallinto-oikeuden alalla virka- y. m. määräyksen
peruuttaminen; kauppaoikeudessa konnossementin
peruuttaminen, engl. stoppage in transitu,
ks. Reduktsioni, Tulliperuutus.

Peruzzi [-u'tsi], Baldassare
(1481-1537), it. arkkitehti ja taidemaalari.
Oli mukana Pietarinkirkon rakennustöissä,
päätyö Palazzo Massimi alle Colonne Roomassa.

Perverssi (lat.), luonnonvastainen,
takaperoinen, turmeltunut.

Peräjalkaiset (Pygopodes), lintulahko,
jonka lajeilla jalat ovat aivan ruumiin
peräpuolessa. Useimmilla tavalliset
räpyläjalat, uikuilla liuskajalat. Siivet
lyhyet, kapeat, suipot, lentotaito us.
huononlainen. P:ia ovat uikut,
kuikat ja ruokit.

Perälä, rautatieasema
Seinäjoen-Kristiinan-Kaskisten radalla, Teuvan
kunnassa. P:stä haarautuu rata Kristiinaan
ja Kaskisiin (kumpaankin 25 km).



Perämeri ks. Pohjanlahti.

Perämies, säädetyn meripalveluksen ja
merenkulkututkiniion suorittanut henkilö,
joka kapteenin lähimpänä miehenä ja
hänen katsantonsa alaisena on oikeutettu
hoitamaan päällikkyyttä aluksella.

Peräpeili, perimmäisin ja ylin osa
aluksen perärunkoa, johon aluksen
kyljet päättyvät.

Perä-Pohjolan Maanviljelysseura, per. 1886.

Peräpukama, hemorroidi (ks. t.).

Peräruiske, lavemangi, veden tai
muun nesteen ruiskuttaminen peräaukon
kautta suoleen. P. suoritetaan tav.
huuhtokannulla (ks. t.) tai erikoisella
ruiskulla. P. annetaan ulostamisen
aikaansaamiseksi tai helpottamiseksi
umpitaudissa, kihomatojen poistamiseksi
tai ravintonesteiden viemiseksi
suolistoon. Ulostamisen aikaansaamiseksi
käytetään p:ssa tav. haaleata vettä, johon
us. liuotetaan vähän saippuaa;
nestemäärä on tällöin n. 1 l.

Peräseinäjoki, kunta Vaasan läänissä.
Pohjanmaan etelärajalla; 363,7 km2,
6,557 as. (1926).

Peräsin, aluksen ohjauslaite, joka
yleensä on n. s. ruoriraudoilla (saranoilla)
kiinnitetty aluksen perävantaaseen. Peräsimen
asentoa muutellaan tarvittaessa aluksen
kannella olevien voimalaitteiden avulla,
jotka liittyvät n. s. ruoripinnaan.

Peräsuolen esiinluiskahdus,
ulostuksen vaikeutumisen, ripulin, rakkokiven,
peräpukamien y. m. aiheuttama peräsuolen
limakalvon osan tunkeutuminen ulos peräaukosta.

Peräsuoli, ruoansulatuskanavan
loppuosa; avautuu peräaukon kautta. P:n
alinta osaa ympäröi kurojalihas, joka
sulkee peräaukon.

Perävannas, se yleensä suuntaissärmiön
muotoinen, pystysuorassa asennossa
oleva vahva parru, joka puualuksissa on
liitetty kölin peräpäähän ja jonka
sivupintoihin aluksen pohjalankutus päättyy
ja minkä peränpuoleista pintaa vasten
peräsin tavallisesti on kiinnitetty.
Rauta- ja teräslaivoissa on perävannas raudasta
tai teräksestä.

Peräytymisoikeus, jälkeläiselle
annetun lahjan lankeaminen takaisin
antajalle edellisen kuoltua lapsettomana.
Meillä Maakaaren 8:1 mukaan, jos
perimysmaata on lahjoitettu, on perillisellä,
eräin rajoituksin, valta peruuttaa maa
lahjoittajan kuoltua.

Peräytystodistaja, oikeudenkäynnissä
todistaja, jonka todistus jälkeenpäin
todistajan jäävillisyyden johdosta
julistetaan mitättömäksi.

Pesaro [pē-], kaup. Keski-Italiassa,
Adrianmeren rannalla. Prefektuuripalatsi
1400-luvulta, läh. kaupunkia Villa
Imperiale. 23,000 as.

Pescadores [-ō'-] (jap. Hokoto),
Japanille kuuluva saariryhmä Formosan salmessa;
saaret tuliperäistä syntyä, koralliriuttojen
ympäröimät; n. 120 km2, 60,000 as.

Pescara [-ā'-], Fernando
Francesco d'Avalos (1490-1525), P:n
markiisi, esp. sotapäällikkö. Pavian voiton
(1525) jälkeen keisari Kaarle V:n
ylipäällikkönä Italiassa. Puoliso ks.
Colonna, Vittoria.

Peschel [-šəl], Oskar (1826-75),
saks. maantieteilijä, prof. Leipzigissä.
Julkaisuja m. m. maant. tutkimuksen
historian, kansatieteen ja fyysillisen
maantieteen alalta.

Peseta [-sē'-], Espanjan rahayksikkö,
= 100 centimoa, = noin 7 mk.

Peshawar [peša'uə], kaup. Etu-Intian
luoteiskolkassa Khaibar-solan itäpuolella
tärkeän kauppatien varrella. Lujasti
linnoitettu. Vilkasta kauppaa. 105,000 as

Peski, edestä umpinainen, eri
seuduilla erilaisella kauluksella varustettu
lappalaisten porontaljainen vartalonverho
l. viitta. Kuva ks. II os., p. 966.

Peškov, A. M. ks. Gorjkij.

Pesne [pēn], Antoine (1683-1757),
ransk. taidemaalari, hovimaalarina
Berliinissä. Maalannut muotokuvia Fredrik
II:sta ja hänen seurapiiristään.

Peso [pē-], Meksikon ja eräiden
Etelä-Amerikan valtioiden rahayksikön
nimitys; arvo vaihteleva.

Pesola, Väinö (s. 1886), säveltäjä,
kuoronjohtaja, v:sta 1918 Suomen
Sosiaalidemokraatin musiikkiarvostelija.
Säveltänyt kuorolauluja ja orkesteriteoksia
(„Vakkasuomalainen orkesterisarja") y. m.

Pessimismi (lat.), synkkä
elämänkatsomus; se m. m. A. Schopenhauerin
ja E. v. Hartmannin edustama filosofinen
käsitys, että olemassa oleva maailma
on mahdollisimman huono ja
ala-arvoinen. Vastakohta: optimismi.
— Pessimisti, pessimismin kannattaja,
se, joka näkee kaikessa vain huonot puolet.
Adjektiivi: pessimistinen.

Pest ks. Budapest.

Pestalozzi [-o'tsi], Johann
Heinrich (1746-1827), sveits. pedagogi. Per.
tilalleen Neuhofiin (Aargaun kantonissa)
köyhien lasten kasvatuslaitoksen
(lakkautettu 1780) sekä johti 1798-1825
erilaisia kasvatuslaitoksia Stanzissa,




J. H. Pestalozzi.

Burgdorfissa, Yverdonissa (1805-25). Julk. m. m.
teokset „Lienhard ja Gertrud" (1781-87) ja
,,Kuinka Gertrud opettaa lapsiansa" (1801,
suomen:t). — P:n kasvatusopin mukaan kansa
kokonaisuudessaan on kasvatuksen avulla
kohotettava parempaan taloudelliseen
toimeentuloon ja korkeampaan henkiseen
tilaan. Ihmistä ei ollut kehitettävä vain
tietopuolisesti, vaan myös tunne-elämä oli
jalostettava ja käytännöllisistä taidoista
pidettävä huolta. Täten kasvatettaisiin
sopusointuinen siveellinen persoonallisuus.
P:n esittämillä ajatuksilla on ollut ensiarvoinen
merkitys 1800-luvun kansanopetukselle.
Suomessa on O. H. Gripenberg (ks. t.) ollut
P:n välittömän vaikutuksen alainen.
[Natorp (1926); Kuosmanen (1927).]

Pestaus, palvelussopimus, jonka
lujittamiseksi pesti, käsiraha, annetaan.
Myöskin sotilaitten värväämistä sanotaan
joskus p:ksi.

Pester Lloyd [loid], Budapestissa
ilmestyvä saks. vapaamielinen lehti, per. 1853.

Pesti, veneen keulaan kiinnitetty
köysi tai ketju, jolla vene voidaan sitoa
kiinni. — ks. myös Pestaus.

Pestilenssi (lat.), ruttotauti.

Pesukangas, pegamoidi (ks. t.).

Pesukarhu, supi (ks. t.).

Pesukone. Vaatteiden, kankaiden,
lankojen y. m. p:ssa, on sammio ja tässä
kuumaa vettä sekä joko edestakaisin
pyörivä reiällinen rautalevylieriö (kuva) tai
lastat, joiden liike aikaansaa tarpeellisen
hankauksen. Pullojen ja astiainp:ssa
on harjat, jotka hankaavat lian irti ja
suihkuputket, jotka huuhtovat lian pois.
Juurikasvien p:ssa on pitkä kaukalo ja
siinä akseliin kiinnitetyt puusiivet, jotka
hankaavat soran ja mudan pois veden
suihkutessa kaukaloon. Malmin, soran,
viljan y. m. p:ssa on pyörivä, hieman
kalteva torvi, jonka läpi tavara valuu
ja hankautuu puhtaaksi veden sitä
huuhtoessa.


Pesukone.

— Pesulauta, aallokkaalla sinkkilevyllä
päällystetty lauta, jota vastaan
vaatteita pestäessä hangataan.

Pesupullo, nesteellä (vedellä tai
vesiliuoksella) täytetty lasiastia, jossa
kaasuja puhdistetaan johtamalla,
ne nesteen läpi.


Pesupullo.

Pesusieni (Euspongia), sienieläinsuku,
jonka lajien sarveismaista rankaa käytetään
pesuvälineenä. Yleisin laji E. officinalis
elää Välimeressä; on elävänä harmaa, limainen möhkäle.
Pyydystetään pohjaharoilla tai sukeltamalla. Elävä
aines poistetaan hieromalla ja mädättämällä.
— P:ia valmistetaan myös Luffa-nimisen
kurkkukasvin hedelmästä. vrt. Luffa.

Pesäero on sellainen oikeuden
määräyksestä tapahtuva toimenpide, jonka
kautta aviopuolisojen omaisuusyhteys
lopetetaan ja pesä jaetaan heidän
eläessään. P. ei siis koske puolisojen
aviollisia henkilökohtaisia oikeuksia ja
velvollisuuksia, vaan ainoastaan
aviovarallisuusoikeudellisia suhteita (Laki
aviopuolisojen omaisuus- ja velkasuhteista
15/4 1889, V luku).

Pesänjako. P:lla tarkoitetaan sekä
perinnönjakoa että aviopuolisojen
omaisuuden jakoa pesäeron tapahtuessa kuin
myös pesänositusta.

Pesänkavallus, kotivarkaus.
rikos, joka tapahtuu, kun aviopuolisot
kavaltavat jotakin toisiltansa tai lapset
vanhemmiltaan tai kasvatit kasvatusvanhemmiltaan
tai kuolinpesänosakkaat tahi muun yhteisen
pesän tai yhtiön osamiehet pesästä tai
yhtiöstä (R. L-30:1).

Pesänkirjoitus on luettelon
laatiminen omaisuudesta, kun pesä luovutetaan
konkurssiin henkilön eläessä tai kun
puolisot hakevat pesä- tai avioeroa
(Konkurssisääntö 9/11 1868, 2 §; Laki
aviopuolisojen omaisuus- ja velkasuhteista
15/4 1889, 5:8-10 ja 19). vrt. Perunkirjoitus.

Pesänositus. Ennenkuin leskimies tai
leskivaimo saa mennä uusiin naimisiin
on aviopuolisoille kuulunut pesä
ositettava jälkeenjääneen puolison toiselta
puolen sekä lasten tai vainajan muiden



perillisten välillä toiselta puolen. P:ssa
menetellään yleensä samalla tavalla kuin
perunkirjoituksessa ja perinnönjaossa.
Jos leski menee uusiin naimisiin p:ta
tekemättä, menettää hän lapsille tai
perillisille 1/3 entisestä avioliitosta
olevaa pesäosuuttaan ja on pesä kuitenkin
ositettava (Naimiskaari XII luku).

Pesäpallo on Suomessa pitkästäpallosta
viime vuosina kehitetty ja meillä
hyvin yleiseksi tullut pallopeli. Pelaajia
on 9 kummallakin puolen, ja kestää
peli tunnin ajan; kuitenkin täytyy
pelata vähintään 7 vuoroparia. — Toisen
antamaa palloa lyödään mailalla ja
juostaan ensim. pesälle. Muiden lyödessä
juostaan toiselle ja kolmannelle sekä
lopuksi kotipiiriin. Joka näin onnistuu,
saa „juoksun". Niiden luku ratkaisee
pelin. Kun pelaajat eivät onnistu, vaan
„kuolevat", pääsee vastapuoli „sisään"
lyömään ja juoksemaan. [Pihkala (1923).]


Pesäpallopelin kaava.

Pétain [-tä'], Henri Philippe
(s. 1856), ransk. marsalkka. Puolusti Verdunia
1916, länsirintaman ransk. joukkojen ylipäällikkö
1917-18, v:sta 1919 armeijan ylitarkastaja
ja ylipäällikkö sodan sattuessa, johti Marokon
sotaretkeä 1925.


H. Ph. Pétain.

Petajoki, Oulun läänin Pyhäjoen
vanha nimi.

Petalahti, Petolahti (ks. t.).

Petardi (ransk.), ruudilla täytetty
metalliastia, jota ennen käytettiin sodassa
porttien, muurien y. m. räjähdyttämiseen.

Peterborough [pītəbaro], kaup.
Keski-Englannissa, Leicesteristä itään.
Normandilaistyylinen kuuluisa tuomiokirkko
(rak. 1100-luvulla). 36,000 as.

Peterhead [pītəhed], satamakaup.
Skotlannissa Pohjanmeren rannalla.
Suurta sillinkalastusta. 15,000 as.

Petermann [pē-], August (1822-78),
saks. kartografi ja maantieteilijä, Saksan
johtavan maant. aikakauskirjan „Petermanns
Mitteilungenin" perustaja ja julkaisija v:sta 1855.

Peters [pē-], Christian August
Friedrich (1806-80), saks. tähtitieteilijä.
Työskennellyt pääasiassa stellaariastroriomian
alalla. Klassillisia töitä Siriuksen liikkeistä,
kiintotähtiparallakseista y. m. — Peters,
Karl (1856-1918), saks. afrikantutkija
ja siirtomaan perustajia. Perusti 1884 Saksan
Siirtomaaseuran ja 1885 Saksan Itä-Afrikan
Seuran. Oli 1891-93 Saksan Itä-Afrikan
komissaarina, joutui sittemmin syytteeseen
alkuasukkaita kohtaan harjoittamiensa
julmuuksien vuoksi, siirtyi Englantiin
ja perusti siellä 1898 saks.-engl. seuran
Rhodesian kultakenttien valtaamiseksi. —
Peters, Karl Friedrich (1779-1828),
tunnetun leipzigiläisen musiikkikustannusliikkeen
perustaja. Liike alkoi 1867 huokeahintaisen
julkaisusarjansa („Edition Peters"). V. 1893
perustettiin liikkeen puolesta „Petersin
musiikkikirjasto" Leipzigissä.

Petersen, Carl Sophus (s. 1873),
tansk. kirjallisuushistorioitsija, Kööpenhaminan
kunink. kirjaston ylikirjastonhoitaja
v:sta 1924. Julk. suurta Holbergpainosta
ja v:sta 1916 V. Andersenin kera teosta
„Illustreret dansk Litteraturhistorie".
— Petersen, Fredrik Julius
(1820-83), Helsingin Yliopiston roomal.
kirjallisuuden ylim. prof. 1871-81; julk.
„De Martiano Capella emendando" (1870).
— Petersen, Niels Matthias
(1791-1862), tansk. kielentutkija ja
historioitsija. Teoksia: „Det danske,
norske og svenske Sprogs Historie".
— Petersen, Peter (s. 1884),
saks. filosofi ja pedagogi, prof. Jenassa.
Teoksia: „Allgemeine Erziehungswissenschaft".

Peterson, Ernst (s. 1868),
vir. naturalistinen kirjailija. Teoksia:
,,Paised", „Rahvavalgustaja" sekä näytelmiä.

Peterson-Berger, Vilhelm (s. 1867),
ruots. säveltäjä. Toimii (v:sta 1894)
Tukholmassa musiikkiarvostelijana. On
säveltänyt etenkin oopperoita.



Peterssen, Eilif (s. 1852), norj.
taidemaalari. Maalannut väritykseltään raikkaita
ja voimakkaita muotokuvia, kansanelämänkuvauksia,
maisemia, hist. ja uskonnollisia kuvia.


Peterssen: Ruokatunti italialaisessa kapakassa.

Petersson [pē-], Alfred
(1860-1920), P. i Påboda, ruots. poliitikko,
maanviljelijä. Maatalousministerinä 1905,
1906-09, 1911-14 ja 1917-20. — Petersson,
Axel (1868-1925), ruots. humorististen
puuveistosten tekijä, tunnettu nimellä
Döderhultaren.

Pétervárad (serb. Petrovaradin, saks.
Peterwardein), kaup. Etelä-Slaaviassa
Tonavan varrella. 6,000 as. — P. on kuulunut
Unkariin ja oli turkkilaissodissa us. taistelupaikkana.

Petiitti (ransk.), kirjasinlaji, jonka
keili on 8 pisteen korkuinen. vrt. Kirjasin.

Petit [pətī'], Alexis Thérès
(1791-1820), ransk. fyysikko, keksi
yhdessä Dulongiu kanssa, että kaikkien
alkuaineiden atomiläinpö on yhtäsuuri
(Dulong-Petit'n laki).

Petit de Julleville [ptidəžylvi'l],
Louis (1841-1900), ransk.
kirjallisuushistorioitsija. Teoksia: ,,Histoire du
théâtre en France" (5 nid.), ,,Le théâtre
en France", „Histoire de la langue et
de la littérature française" (toimittaja).

Petition of rights [piti'šn əv raits]
(engl.), „oikeuksien anomus", valituskirjelmä,
jonka Englannin parlamentti antoi 1628 ja jossa
vaadittiin parlamentin veronmyönnytysoikeuden
tunnustamistä ja kansalaisille suojaa
mielivaltaiselta vangitsemiselta y. m. Kuningas
hyväksyi sen ja on se siitä lähtien ollut
Englannin tärkeimpiä perustuslakeja.

Petitio principii (lat.), „alkuperusteen
tavoittelu", vars. sellainen loogillinen
virhe todistuksessa, että todistettavaa
todistellaan vetoamalla perusteeseen,
joka itse asiassa pitäisi ensiksi näyttää
toteen osoittamalla juuri todistettava
väite päteväksi.

Petit Journal [pətī' žurna'l],
Le P. J., pariisilainen sanomalehti,
per. 1863.

Petit Parisien [pətī' -iä'],
Le P. P., puolueeton pariisilainen
uutislehti, per. 1876.

Petitsioni (lat.), anomus.

Petljura [-ū'-], Simon
Vasiljevitš (1873 t. 1878-1926), ukrainalainen
poliitikko. Johti v:n 1917 vallankumouksen
puhjettua ukrainalaisten rykmenttien
perustamista ja tuli sam. v. julistetun
Ukrainan tasavallan sotaministeriksi.
Taisteli 1918-19 ja 1920 bolševikkeja vastaan
huonolla menestyksellä. Murhattiin Pariisissa.

Petoampiaiset (Fossoria),
myrkkypistiäisiä, jotka pyydystävät toukilleen
hyönteisiä ja hämähäkkejä ja lamauttavat
saaliinsa taitavalla pistolla liikuntokyvyttömäksi.
P:ia ovat m. m. mustan- ja punaisenkirjavat
maantiepistiäiset (Pompilidæ)
ja hietapistiäiset (Sphegidæ).



Petoeläimet (Carnivora),
imettäväislahko, joko yksinomaan lihansyöjiä tai
kaikkiruokaisia. Maa-p:llä (Fissipedia)
on 4-5-varpaiset kynnelliset käpälät;
etuhampaat pienet, kulmahampaat pitkät,
etumaiset poskihampaat sahateräiset,
takimmaiset us. nystermäiset. Joka
leukapielessä 1 sahateräinen poskihammas,
n. s. raateluhammas, muita suurempi.
Mitä suurempi hampaiston sahateräinen
osa, sen yksipuolisempi lihansyöjä
petoeläin on: kissan heimon lajeilla vain
yläleuan leukapielissä 1 surkastunut
nystermähammas, karhuilla taas on joka
leukapielessä 2 suurta nystermähammasta
ja raateluhampaankin takaosa on
nystermäinen. Vyöistukka. Kissojen,
koirien, hyeenain, sivettikissojen,
näätien ja karhujen heimot.
— Vesipetoeläimillä l. hylje-eläimillä
(Pinnipedia) ovat raajat evämäiset,
uimaräpylälliset ja kaikki poskihampaat
samanlaiset. Korvahylkeiden, mursujen
ja hylkeiden heimot.

Petokuoriaiset, hyönteisiä, matoja,
y. m. s. syövät kovakuoriaiset; p:ia ovat
m. m. hietakiitäjät, maakiitäjät ja sukeltajat.

Petolahti (ruots. Petalaks), ruotsink.
kunta Vaasan läänissä, Etelä-Pohjanmaan rannikolla
Vaasasta etelään; 119,4 km2, 2,921 as. (1926).

Petolinnut (Raptatores), lintulahko,
jonka lajeilla on raatelujalka (ks. Linnut)
ja voimakas nokka, jonka yläleuka koukkumaisesti
alaskaartuva. Näiden yhteisten tunnusmerkkien
nojalla on p:hin yhdistetty varsinaiset
p. l. päivä-p. (Accipitres) ja
pöllöt l. yö-p. (Strigidœ).
Edellisillä on tiivis höyhenys ja silmät
sivuille päin suuntautuvat, jälkimmäisillä
tuuhea, pehmeä höyhenys ja silmät eteenpäin
suuntautuvat. Päivä-p:ja ovat haukat,
kalasääkset ja korppikotkat. Monet lajit ovat
ihmiselle hyödyllisiä, ne kun pyydystävät
pikkujyrsijöitä, hyönteisiä, etanoita
y. m. s. — Päivä- ja yö-p:n yhteiset
ominaisuudet johtunevat samankaltaisista
elämäntavoista eikä läheisestä sukulaisuudesta,
joten niiden yhdistäminen samaan lahkoon on
keinotekoinen, eikä sitä uudemmassa systematiikansa
enää noudatetakaan.

Petos on rikos, jonka tekee se, joka
hankkiakseen itselleen tai toiselle
laitonta aineellista etua, saattaa jollekin
tavaran tai rahan tappion siten, että
hän, tuomalla esiin valheellisen
asianlaidan, tai vääristämällä tai salaamalla
todellisen, aikaansaa tai vireillä pitää
erehdyksen: esim. jos hän myy
väärennetyn tavaran oikeasta, sekoitetun
puhtaasta tai virheellisen virheettömästä,
tai myy tai vuokraa saman omaisuuden
kahdelle tai useammalle, tai ottaa
paikollispestin samaksi ajaksi kahdelta tai
useammalta, tai myymisen, lahjan tai
muun välipuheen varjolla kavaltaa
omaisuutta velkojalta, kun ulosotto on tulossa,
tai kaupassa tai muuten väärin mittaa,
punnitsee tai laskee tai muulla tavalla
peijaa toisen (R. L. 36:1).

Petra, rauniokaup. Transjordanissa,
Kuolleenmeren eteläpuolella olevassa
laaksossa. Hellenistisiä loistorakennuksia.
P. on, ollut nabatealaisten pääkaupunki ja
karavaanikaupan keskuksia. Runsaasti
muinaisjäännöksiä.

Petræus [-trē'-], Eskil
(1593-1657), Turun piispa 1652-57, aikaisemmin
Turun kymnaasin lehtori, tuomiorovasti ja
yliopiston ensim. jumaluusopin professori ja
rehtori. Vaikka ruotsalaissyntyinen, P.
oli niin hyvin perehtynyt suomeen, että
toimi raamatunkäännöskomiteassa ja
julk. suomen kieliopin „Linguæ Finnieæ
brevis institutio", joka on ensim. laatujaan.

Petrarca [-a'-], Francesco
(1304-74), it. lyyrikko ja humanisti;
kruunattiin Rooman Capito-liumilla 1341
runoilijakuninkaaksi. — P. on Italian
humanisteista suurimpia ja
renessanssirunouden tärkein tienraivaaja.
Matkoillaan hän keräsi ahkerasti antiikin
käsikirjoituksia ja oli ensimmäisiä kreikan
kielen ja kreik. kulttuurin harrastajia. P:n
latinaksi kirjoittamista teoksista ovat
tärkeimmät suuri hist. runoelma ,,Africa",
,,De contemptu mundi", runot ja kirjeet
(valikoima ruotsin.). Hänen maineensa
perustuu kokonaan it. runoihin, vars.
teokseen ,,Il Canzoniere", jossa laulaa
rakastamansa Lauran ylistystä ja suruaan
tämän kuoleman johdosta. [Söderhjelm.
„Italian renessanssia" (1926); Wulff
(ruots., 1905-07).]


Petrarca.

Petrefakti ks. Kivettymä 2.



Petrelius [-rē'-], Alfred
(s. 1863), suom. geodeetti, Tekn. Korkeakoulun
prof.; suorittanut kolmiomittauksia Lapissa ja
Pohjois-Suomessa, tarkkavaakituksia y. m.
Tutkinut mittauskojeiden tarkkuutta.
— Petrelius, Gustaf Albert
(1836-1910), turkulainen liikemies. Teki
suuria lahjoituksia m. m. ruotsink.
turvattomien lasten kodille ja Turun
kaupungin kaunistamiseksi.

Petri ks. Laurentius Petri ja
Olaus Petri.

Petrifikaatti (lat.), kivettymä.

Petrograd, Pietari (ks. t.).

Petrografia (kreik.), kivilajioppi.

Petroli, petroleumi, vuoriöljy (ks. t.).

Petrolikeittiö, tavallisen sydämellä
varustetun petrolilampun tapainen
petrolihella, myös keitin, jossa
polttoöljy nousee öljysäiliöön pumputun
ilman synnyttämän paineen vaikutuksesta
väkiviinalla tai bentsiinillä kuumennettuun
kiemuraputkeen tai polttimeen, missä
kaasuttuu ja virtaa ulos pienestä reiästä
sekoittuen samalla ilmaan sekä palaa
savuttomalla liekillä, primuskeittiö.
Uudenaikaisimmissa p:issä öljy omasta
painostaan virtaa polttimeen.


Primuskeittiö.


BES-petrolikeittiö.

Petrolööri, fem. petrolöösi
(ransk.), Pariisin kommuunin (1871)
aikaiset murhapolttokiihkoilijat, jotka
käyttivät petrolia tulipalojen sytyttämiseen.

Petronius Arbiter, Caius
(k. 66 j. Kr.), roomal. kirjailija. Julk.
taparomaanin „Satiræ", josta säilynyt m. m.
„Trimalkion pidot" (ruotsin.).

Petropavlovsk [-a'-]. 1 Kaup.
Kirgiisien, nyk. Kazahstanin tasavallassa
Venäjän Keski-Aasiassa Siperian radan
ja Irtyšin lisäjoen Išimin varrella. 36,000 as.
— 2. Kamtšatkan pääkaup. 500 as.

Petrosa, Petrus (k. 1606), suom.
jesuiitta. Mestattu salahankkeista Kaarle
IX:ta vastaan.

Petroskoi (ven. Petrozavodsk),
Karjalan neuvostotasavallan pääkaup.,
Äänisjärven rannalla. 20,000 as. — P. on
Pietari Suuren perustama.


Petroskoi. Vasemmalla kauppahalli, oikealla teatterin pääty.

Petrovo-Jamskaja, kunta Aunuksen itärajalla.

Petrovsk [-o'-]. 1. Kaup. Venäjällä,
Saratovista luoteeseen. 21,000 as. —
2. Satamakaup. Kaukaasiassa, Dagestanissa
(virall. nimi nyk. Mahatš-Kala). 24,000 as.

Petrus (lat.), Pietari.

Petrus Damiani ks. Damiani, P.

Petrus de Dacia (1230-luvulta —
1289), gotlantilainen munkki. Per.
Ruotsiin ensim. dominikaaninaisluostarin,
sitten Visbyn dominikaaniluostarin
priorina. Julk. latinaksi saks.
talonpoikaistytön, myöh. pyhimykseksi
julistetun Kristiinan elämäkerran.

Petrus Elavi (k. 1299), ruots. piispa
(Västeråsissa), seurasi 1293 Tyrgils
Knuutinpoikaa ristiretkelle Karjalaan.

Petrus Jonæ Helsingius (k. 1607),
ruots. teologi, prof. Upsalassa ja v:sta
1586 Strängnäsin piispa. Hän oli Juhana
III:n liturgian päävastustajia ja oli
Upsalan kokouksen johtomiehiä.

Petrus Lombardus (k. 1160),
skolastikko, Pariisin piispa. Julk. keskiajan
eniten käytetyn dogmatiikan oppikirjan
„Libri quattuor sententiarum".

Petsamo (ven. Petšenga), Suomelle
Tarton rauhansopimuksessa joutunut alue
Pohjois-Jäämeren rannalla, ulottuu
Korvatunturista koilliseen Kala- l.
Kalastaja-saarennon pohjoisimpaan kärkeen;
Paatsjoki on pitkän matkan rajana Norjaa
vastaan. Nyk. hallinnollisesti Oulun
lääniin kuuluva, oman kihlakunnan

PETSAMO


Liinahamari Petsamonvuonossa.



2. Könkään kylä (Boris Gleb).



3. Kalojen vastaanottoasema ja öljykeittömö Vaitolahdessa.

ю
PETSAMO


4. Lapin eli Petsamon kylä Petsamonjoen varrella.



5. Kolttia poroineen.



6. Kolttia.



muodostava kunta; 10,470 km2, 2,039 as.
(1926). Rannikolla on 16 km pitkä
Petsamonvuono ja Kalastajasaarento,
josta vain länsiosa kuuluu P:oon. Sen rannikolla
ovat Maattivuono ja Pummanginvuono
ja näiden välisen Pummanginniemen
edustalla, n. 17 km Petsamonvuonon suusta,
matalat Heinäsaaret. Sisäosat ovat
250-400 m korkeata aallokasta puolitasankoa,
jossa loivat tunturit ja suot vuorottelevat.
Tuntureista mainittakoon Petsamonjoen ja
Paatsjoen välissä olevat laajat P:n tunturit.
— Pieniä järviä on alueella paljon; osa niistä
laskee Paatsjokeen, osa P:n pohjoisosan
keskitse virtaavaan 110 km pitkään
Petsamonjokeen, ja eteläiset järvet
Luttojokeen (ks. t.); uloinna
pohjoisessa ja lännessä on Vuoremanjoki
rajana Norjaa vastaan. — Ilmasto.
Kalastajasaarennon pohjoiskärjessä olevassa
Vaitolahdessa ei aurinko laske toukok.
17 p. — heinäk. 28 p., eikä talvella nouse
marrask. 27 p. — tammik. 16 p. Vuoden
keskilämpö on Vaitolahdessa +0,7°,
Petsamonvuonon perukassa —0,7°.
Tammi- ja helmikuun keskilämpö samoissa
paikoissa —6° ja —11°, heinäkuun keskilämpö
+9° ja +11°, mutta lämpötila voi joskus
Petsamonvuonon pohjukassa kohota +30°:seenkin.
Sademäärä n. 400 mm vuodessa. Petsamonvuono on
n. 6 kk. jäässä ja vain suupuoli on
sulana läpi vuoden. — Kasvillisuus.
P:n etelä- ja keskiosat kuuluvat
havumetsävyöhykkeeseen (mänty yleisempi,
kuusi harvinaisempi), tämän pohjoispuolella
on koivuvyöhyke ja pohjoisinna kapea puuton
tunturivyö; puuttomia ovat myös korkeimpien
tunturien laet ja Kalastajasaarento.
— Eläimistö. Turkiseläimistä ovat
yleisimpiä kettu ja jänis, saukko ei liioin
ole harvinainen, joitakuita karhuja elää
alueella, ja toisinaan sudet ahdistavat
porolaumoja; sopuli ilmestyy tänne
vaellusvuosinaan. Erittäin rikas
on merenrannikon linnusto, varsinkin
Heinäsaarilla. Rannikon edustalla
tavattavia hylkeitä ovat keväisin
vaellusmatkalle tuleva Grönlanninhylje, sekä
vuonoissa elävä kirjavahylje; valaista ovat
pyöriäiset, delfiinit ja sillivalaat yleisiä,
uurteis-, miekka-, ryhä- ja maitovalaat
näyttäytyvät harvinaisina tai satunnaisina.
Merikaloista ovat tärkeimmät lohi, turska,
kolja, seiti (saita), pallaskampela ja
punakampela sekä syöttikalana käytetyt
pienempi tuulenkala (pakkisilli) ja
villakuore; sillin esiintyminen on
ajoittaista. Virtoihin nousee merilohi ja
meritaimen, järvissä ja joissa ovat
yleisimpiä järvilohi (taimen), nieriä (rautu),
harjus ja siika. — Asukkaita oli v. 1926
2,039 (1,112 miestä ja 927 naista).
Näistä oli luterilaisia 1,078 (suomalaisia
1,022 ja lappalaisia 56), kreik.-kat. 961
(kolttia 422, karjalaisia 311, venäläisiä
217 ja syrjäänejä 11). Tärkeimmät
suomalaisasutukset ovat Salmijärvi
Paatsjoen laaksossa, Pummanki, Kervanto ja
Vaitolahti Kalastajasaarennolla.
Karjalaisen ja ven. asutuksen keskuspaikkoja
ovat Näsykkä, Parkkina ja Kaakkuri
Petsamonvuonon perukassa. Kolttakyliä
ovat Lapinkylä (Moskova) Petsamonjoen
sekä Köngäs (Boris Gleb) Paatsjoen
varrella ja Suonikylä alueen eteläosassa.
— Elinkeinot. Maanviljelyksestä on
mainittava vain vähäpätöinen perunanviljelys.
Sitävastoin järvi- ja jokivarsien rehevillä
heinämailla karjanhoito (nautakarjaa,
lampaita) voi muodostua huomattavaksi
elinkeinoksi. Koltat ovat talvisin
poronhoitajia, kesällä kalastajia.
Merenrannikolla on kalastus pääelinkeinona,
etenkin harjoitetaan lohen ja turskan
pyyntiä. Vuotuinen lohensaalis on ollut
15,000-25,000 kg, turskan- ja koljansaalis
voi nykyisillä kalastusvoimilla nousta
1-1,5 milj. kg:aan. Hylkeenpyynti,
joka tapahtuu verkoilla, on vähäistä.
Huomattava sivuelinkeino on riekonpyynti
talvella ja hillojen (suomuuraimien)
kerääminen (1925 vietiin hilloja 200,000 mk:n
arvosta). P:n taloudellisten olojen
kehittämistä varten perustettiin 1921
Petsamo-yhtiö (ks. t.). — Liikenneolot.
Ivalosta Petsamoon johtava maantie on
valmistunut Pitkäjärvelle saakka; valmiina
ovat myös Parkkinan ja Salmijärven
sekä Parkkinan ja Trifonan väliset
tiet. Pitkäjärven ja Salmijärven välinen
osa valmistunee v:n 1928 kuluessa.
Valtion ylläpitämä säännöllinen laivayhteys
on ollut Trifonasta Könkään kylään
(lähellä Paatsjoen suuta) ja samalla
matkalla Norjaan (Kirkenes) 2 kertaa
viikossa ja Kalastajasaarennon eri kyliin
kerran viikossa. Laivaliikenteen
keskuspaikka on Trifonan kylä
Petsamonvuonon varrella. Postinkuljetus on
kesänaikana tapahtunut kolme kertaa viikossa
postiautolla Pitkäjärvelle ja sieltä
postimoottorilla Könkään kylään, mistä se
meriteitse on kuljetettu Trifonaan ja
sieltä edelleen Petsamon pääpostikonttoriin,
joka sijaitsee Ala-Luostarissa. —
Historia. P:n rannikko on jo varhain
ollut lappalaisten, suomalaisten,
norjalaisten, venäläisten ja ruotsalaisten
kalastusaluetta. Sisäosien lappalaisia ovat

PETSAMO







kilvan verotelleet Kainuun, Karjalan
Norjan, Venäjän ja Ruotsin miehet, jotka
myös keskenään taistelivat verotus-, riista-
ja kalastuspaikoista. 1200-luvulla
bjarmit l. karjalaiset olivat voitolla
kunnes norjalaiset n. 1307 perustivat
Vuoreijan linnoituksen. Venäläiset saivat
pysyvän jalansijan Jäämeren rannikolla
vasta n. 1480 perustettuaan Kuollan kaupungin.
Petsamon luostarin perusti munkki Trifon
1550-luvulla; se joutui rajataisteluissa
häviöön ja uudistettiin vasta 1800-luvulla.
1500-luvulla esiintyy Ruotsi vaatimuksineen.
Jo keskiajalla syntyi Lapissa laaja yhteisalue,
jonka asukkaat maksoivat veroa kolmelle
kruunulle. Tämä alue jaettiin kuitenkin
vähitellen Ruotsin, Norjan ja Venäjän
kesken. Täyssinän rauhassa 1595 Ruotsin
ja Venäjän raja määrättiin kulkemaan
Iivaaralta Inarinjärveen ja sieltä
edelleen Varangin ja Näätämön välitse
Jäämereen. Knäredin rauhassa 1613
Ruotsin oli luovutettava koko Jäämeren
rannikko Varankia myöten Tanska-Norjalle,
ja etelänpuoleinen alue jäi
jakamattomaksi ruotsalais-norjalaiseksi
yhteismaaksi. Strömstadin sopimuksessa 1751
tämä yhteisalue jaettiin Norjan ja
Ruotsin kesken, siten että Norja sai
tunturialueet ja Ruotsi (Suomi) Inarin
metsäalueen ynnä nykyisen Utsjoen pitäjän.
Sopimuksessa säädettiin kuitenkin, että
Norjan lappalaiset saivat talveksi tuoda
porolaumansa Ruotsille joutuneisiin
metsiin, jotavastoin Ruotsin (Suomen)
lappalaiset saivat kuljettaa laumansa kesäksi
Norjan tuntureille ja Jäämeren
rannikolle, jossa saivat kotitarpeekseen
harjoittaa kalastusta. — Tämän jälkeen oli
olemassa enää vain yksi ainoa
yhteisalue, nim. norjalais-venäläinen n. s.
„Fælles-distriktet". Kun viimemainittu
1826 jaettiin, ei Suomen oikeuksia otettu
huomioon, vaan vedettiin Venäjän ja
Norjan raja siitä, mistä nyt Suomen ja
Norjan raja Petsamon, kohdalta kulkee.
Sittemmin syntyi riitaisuuksia Norjan
ja Suomen välillä Strömstadin
sopimuksen lappalaisille suomasta
laiduntamis- ja kalastamisoikeudesta, jotka
riitaisuudet päättyivät suom.-norj. rajan
sulkemiseen 1852. Kun tämä Suomen Lapin
asukkaille osoittautui kovin tuhoisaksi,
antoi keisari heille oikeuden harjoittaa
kalastusta ja hylkeenpyyntiä lähinnä
Norjan rajaa olevalla rannikkokaistaleella.
Oulun läänin kuvernööri ehdotti
1861, että Vuoremanjoesta Falkevuonon
toiselle puolen ulottuva rannikkoalue ja
30 virstaa leveä, alue sisämaata ynnä
Heinäsaaret muodostettaisiin suom.
kalastusalueeksi. Senaatti ehdotti 1863, että
jos kyseessä ollut Rajajoen asetehtaan
ja sitä ympäröivän alueen luovutus
Venäjälle toteutuisi, annettaisiin
Suomelle yllämainittu rannikkoseutu. V. 1864
Keis. asetuksen mukaan olikin Suomelle
luovutettava korvaukseksi yllämainittu
Jäämeren rannikon alue tai tiloja
Pietarin kuvernementista Suomen rajalta,
mutta asetusta ei pantu toimeen. V. 1880
Oulun läänin kuvernööri ehdotti
uudelleen, että Suomelle luovutettaisiin
Vuoreman joen suun ja Petsamon vuonon
välinen rannikko sekä maakaistale Paatsjoen
varrelta. Porvarissäädyn anomus 1882
kävi samaan suuntaan, vaikka tuloksetta.
Kysymys jäi lopulta unohduksiin. V. 1918
Neuvosto-Venäjä lupasi erinäisin ehdoin,
joita ei olisi voitu hyväksyä, Suomen
Kansanvaltuuskunnalle alueen, jota rajoittaa
Korvatunturista Kalastajasaarennon
pohjoisrannikon keskikohdalle
vedettävä rajaviiva. V:n 1920 alussa
lähetettiin P:oon suom. sotilasretkikunta,
jonka bolševikit maalisk. karkoittivat.
Tarton rauhassa 1920 P. joutui Suomelle
ja otettiin sen haltuun 14 p. helmik. 1921.
P. oli omana lääninä v:n 1921 loppuun.
[Sarva (1917); Voionmaa (1919); Rosberg,
,,P:n maa" (1919); Lampio—Hannikainen,
,,P:n opas" (1921); Olin (1921); Lampén
(1921).] ks. kuvaliitettä ja karttaa.

Petsamoyhtiö (O.-y. Petsamo a.-b.),
per. 1921 huolehtimaan kulutustavaroiden
hankkimisesta ja myynnistä sekä
kalastustuotteiden ostosta Petsamossa.
Osakepääomasta, 5 milj. mk., valtio omisti
suuren enemmistön. Yhtiöllä oli myymälöitä
tärkeimmissä Petsamon kulutuskeskuksissa ja
kalan vastaanottoa varten us. asemia
rannikolla. P. huolehti myös
säännöllisestä laivaliikenteestä Petsamon
ja Norjan sekä Petsamon rannikkokylien
välillä. Kun oli perustettu Petsamon
Osuuskauppa r. l. ja Petsamon
Kalanmyyntiosuuskunta r. l., lopetettiin
P:n toiminta kesäkuussa 1926.

Petsaus, metalliesineitten
puhdistaminen, kirkastaminen tai himmentäminen
hapolla, tav. laimennetulla rikkihapolla.
Kun useat metalliseokset p:ssa saavat
erikoisen värin, käytetään tätä keinoa
metalliesineitten „värjäämiseen" ja
„keittämiseen". — Puun p:ssa värjätään
puun pinta hapolla; yleisemmin sanotaan
kuitenkin erikoisella vesivärillä, n. s.
metsillä pinnaltaan värjättyä puuta
petsatuksi. [Hylander, „Puun petsaus"
1927) ja „Metallien värittäminen"(1927).]



Petšenegit (ven.), muin. turkkilaisperäinen
kansa. Asuivat 800-luvulla Volgan ja Ural-joen
välillä, työnsivät saman sataluvun loppupuolella
unkarilaiset Etelä-Venäjältä lännemmäksi ottaen
haltuunsa Donin ja Tonavan väliset arot. Siirtyivät
1000-luvulla Tonavan maille ja 1091 Itä-Rooman
voittamina hajosivat Bulgaariaan ja Unkariin.

Petseri, kaup. Kaakkois-Virossa.
Luostari, per. 1473. Pellavanviljelyksen
keskus. 2,000 as. (enemmistö venäläisiä).

Petserimaa, maakunta Viron kaakkoiskulmassa.

Petsmo [-mū], asutuskeskus
Koivulahdella. Saha ja lastauspaikka.

Petšora [-ō'-], joki Pohjois-Venäjällä,
laskee Pohjois-Jäämereen, 1,700 km pitkä.

Pettenkofen [-ō-], August von
(1822-89), itäv. taidemaalari, etevä unk.
maisemien ja kansanelämän kuvaaja.

Pettenkofer [-kōfer], Max von
(1818-1901), saks. kemisti ja lääkäri,
fysiologisen kemian ja terveysopin prof.
Münchenissa, Saksan tieteellisen
terveysopin perustaja. [Oker-Blom (1918).]

Pettersson, Sven Otto (s. 1848),
ruots. kemisti ja hydrografi. Töitä
fysikaalisen ja epäorgaanisen kemian sekä
hydrografian alalta.

Pettu, männyn kuoren sisin, valkea
kerros, jota nälkävuosina Pohj.-Suomessa
käytetään ruisjauhon lisänä leivässä.

Petty [peti], Sir William
(1623-87), engl. taloudellinen kirjailija,
fysiokraattien ja Adam Smithin edelläkävijä.

Petu (ruots.) l. alusta, aluksen
pohjalle puista, ruo'oista, rottingista t. m.
lastin kohottamiseksi tehty alusta, jotta
lastin kastuminen pohjavedestä estettäisiin.

Petunia, etelä-amer. Solanaceæ-heimon
kasvisuku, lehdet tahmeat, ehytlaitaiset,
kukat suuret, suppilomaiset, punaiset tai
valkoiset. Muutamat lajit puutarhoissa ja
huoneissa koristuskasveina.

Petzval [-fal], Joseph
(1807-91), itäv. matemaatikko, uranuurtaja
valokuvausoptiikan alalla; laskenut m. m.
hänen mukaansa nimitetyn muotokuva-objektiivin.

Petäjärvi. 1. Valtion omistama
hovitila Sakkolassa. Laajan lahjoitusmaan
keskus, joka 1713 ja uudelleen 1762
annettiin Musin-Puškin-suvulle, siirtyi
1774 Sieverseiltä Freedericksz-suvulle,
jolta Suomen valtio sen osti 1873-74. —
2. Laiturivaihde Hiitolan-Raudun radalla,
Sakkolan kunnassa, 11 km Raudusta.

Petäjävesi, 1, Kunta, Vaasan läänin
etelärajalla, Pohjois-Hämeessä; 444,6
km2, 5,286 as. (1926). Koskensaaren
tehtaat. — 2. Rautatieasema Haapamäen-Jyväskylän
rataosalla P:n kunnassa, 35 km Jyväskylästä.
— 3. Kaunis järvi P:n pitäjässä, n. 110 m
yli merenp.; kuuluu Jämsänjoen kautta
Päijänteeseen laskevaan reittiin.

Petöfi [pät-], Sándor
(1823-49), kuuluisa unk. runoilija. Kaatui
Unkarin vapaustaistelussa. Julk. kansanlaulua
lähenteleviä luonnon-, rakkaus- ja
vapauslauluja, m. m. kansallislaulun „Ylös,
magyari!". Teoksia suomen.: ,,Runoja" I-II,
,,Janos sankari".


S. Petöfi.

Peu à peu [pö-a-pö'] (ransk.), vähitellen.

Peukaloinen (Anorthura troglodytes),
10-11 cm:n pituinen, ruskea,
poikkiviiruinen, pystypyrstöinen varpuslintu.
Nokka heikko, alaskaareva. Siellä täällä
Etelä- ja Keski-Suomessa, tiheissä
risukkometsissä, matalalla. Hyvä laulaja.
Pesä risukasassa, suuri, palleromainen.
Munia tav. 6, joskus enemmänkin, valkoisia,
ruskeapilkkuisia.


Peukaloinen.

Peura, villipeura (Rangifer
tarandus), hirvieläin, 1,7-2 m pitkä,
hartiain kohdalta vähän yli 1 m korkea.
Molemmilla sukupuolilla sarvet; nämä ovat
moni- ja pitkähaaraiset, latvoista
litteät. Varpaat hyvin leveäkavioiset,
syrjävarpaat maahan saakka ulottuvat.
Kaulan alla pitkä harja. Väri talvella
vaaleampi kuin kesällä. Elää suurissa
parvissa pohjoisen pallonpuoliskon tundroilla
ja tuntureilla siirtyen myös
metsäseutuihin. Pohjois-amer. p:n muunnos
karibu on säännöllisesti metsien
asukas. Syö jäkäliä, ruohoja, pensaita
y. m. s. Villipeura lienee nyk. kokonaan
maastamme hävitetty. V:sta 1913 meillä
rauhoitettu. Kesy p.=poro (ks. t.).


Peuroja.

Peutinger [poit-], Konrad
(1465-1547), saks. muinaistutkija. Hänestä on
saanut nimensä „Tabula Peutingeriana"
(Rooman valtakunnan tiekartta).

Pfadfinder [-āt-] (saks.), partiopoika,
vrt. Jääkäriliike.



Pfaler [fā-], Leonard von
(s. 1856), suom. pankinjohtaja. Pohjoismaiden Osakepankin
toimeenpaneva johtaja 1907-19, Pohjoismaiden Yhdyspankin
v:sta 1919; porvarissäädyn jäsen 1885-1906, puhemies 1905-06.


Leon. von Pfaler.

Pfalz. 1 Keskiajalla Saksassa linna,
jossa keisari ajoittain piti hovia;
tuomarinviran haltijaa, jolla oli linna
alueineen läänityksenä, sanottiin
pfalzkreiviksi. — 2. Kaksi
1329-1623 yhteenkuulunutta saks.
ruhtinaskuntaa: Ylä-Pfalz, nyk.
Baijerissa Tšekko-Slovakian rajalla, ja
Ala-Pfalz l. Rein-Pfalz, Reinin
molemmin puolin, sen lisäjokien Nahen
ja Neckarin seuduilla. P. oli
vaaliruhtinaskuntana 1356-1623 sekä
Ala-Pfalz v:sta 1648. Sen vaaliruhtinas
peri 1777 Baijerin, joten nämä maat
yhdistettiin; Ylä-Pfalz oli joutunut
Baijerille jo 1623. Ala-Pfalzin
Reinin lännenpuoleinen osa (nyk.
Rein-Pfalz) kuului Ranskaan 1802-15, itäosa
joutui Badenille, Hessenille ja Preussille.

Pfalzin perintösota, 1688-97,
aiheutui siitä, että Ludvig XIV ilmoitti
miehittävänsä Pfalzin turvatakseen kälynsä
Elisabet Charlotten perintöoikeuden tämän
veljen, 1685 kuolleen Pfalzin vaaliruhtinaan
omaisuuteen. Ranskaa vastaan muodostui liitto,
johon ottivat osaa m. m. keisari Leopold I,
Espanja, Englanti ja Hollanti. Rijswijkin
rauhassa 1697 Ludvig antoi takaisin eräitä
valloittamiansa tai reunionien kautta
saamiansa alueita.

Pfalzin suku, ruots. kuningassuku,
haara Baijerissa ja Pfalzissa hallinneesta
Wittelsbachin suvusta, Ruotsin valtaistuimella
1654-1720, sammui Ulriika Eleonooran
kuollessa 1741.

Pfalzkreivi ks. Pfalz.

Pfaundler, Leopold (1839-1920),
saks. fyysikko, oppikirjan julkaisija,
luennoilla käytettävien fys. kojeiden keksijä.

Pfeffer, Wilhelm (1845-1920), saks.
kasvifysiologi, alansa ensimmäisiä, prof.
Leipzigissä. Julk.: „Pflanzenphysiologie"
(2 nid., 1897-1904).

Pfeiffer [pfaifər], Richard
(s. 1858), saks. bakteriologi, hygienian prof.
Königsbergissä ja Breslaussa. Tutkinut
immuuniseerumien vaikutusta bakteereihin.

Pfeil [-ail], Friedrich Wilhelm
Leopold (1783-1859), saks. metsänhoitomies;
Berliinin yliopiston metsätieteen prof.,
Eberswalden metsäakatemian johtaja. Julk. us.
metsätieteellisiä teoksia ja 1822-59 „Kritische
Blätter für Forst- und Jagdwissenschaft".

Pfennig [-ih], vaihtoraha, Saksan
markan sadasosa.

Pfitzner [-nər], Hans (s. 1869),
saks. säveltäjä. Säveltänyt 4 oopperaa,
kamarimusiikkia, lauluja y. m.

Pfleiderer [-lai-], Otto (1839-1908),
saks. teologi, uskonnonhist. koulukunnan perustaja. Teoksia:
„Religionsphilosophie" ja „Das Urchristentum".

Pflugk-Harttung [pflūk- -uŋ],
Julius von (1848-1919), saks.
historioitsija. Teoksia: „Napoleon I",
,,Weltgeschichte" (julkaisija).

Pflüger [pfly-], Eduard
(1829-1910), saks. fysiologi, prof. Bonnissa.
Suolen liikkeitä, hermojen sähköärtyväisyyttä
ja aineenvaihtoa koskevia arvokkaita tutkimuksia.

Pforzheim [-tshaim], kaup. Badenissa,
Etelä-Saksassa, Neckariin laskevan Enzin varrella,
Kultasepänteoll. (30,000 työntekijää). 80,000 as.

Ph . . . ks. myös F.

Phædon cochleariæ, sinappikuoriainen (ks. t.).

Phalén [falē'n], Adolf (s. 1884),
ruots. filosofi, prof. Upsalassa. Julk.
tutkimuksia psykologian alalta sekä
„Das Erkenntnisproblem in Hegels Philosophie".



Phenaeodus, sukupuuttoon kuollut
imettäväissuku, tertiäärikautisia
alkukavioeläimiä, 5-varpaisia kanta-astujia
Euroopan ja Amerikan coseenikerrostumista.

Philadelphia [filəde'lfiə],
Filadelfia, Yhdysvaltojen kolmanneksi
suurin kaup. Pennsylvaniassa, Delaware-joen
rannalla. Kaupungintalo graniitista ja
valkeasta marmorista, Independence Hall,
jossa 1776 Yhdysvaltojen itsenäisyys
julistettiin, Girard College (maailman
suurin orpokoti). Kaksi yliopistoa (yht.
22,000 yliopp.). Suurta veturi-,
laivanrakennus-, sokeri-, kutomateoll.,
huomattava satama. Paloöljyn, viljan,
puuvillan ja kivihiilen vientiä. 1,9 milj. as.
— P. on W. Pennin perustama 1682.


Philadelphia.

Philadelphian järjestelmä,
Pennsylvanian valtiossa Yhdysvalloissa
Philadelphian suuressa vankilassa noudatettu
n. s. yksinäisyysjärjestelmä,
jonka mukaan vangit oli pidettävä
kopeissa yöt ja päivät eristettyinä ja
työttöminä.

Philæ, File (ks. t.).

Philidor [filidō'r], François
André (1726-95), oik. Danican,
ransk. säveltäjä. Pääteokset koomilliset
oopperat: ,,Seppä" ja „Noita".

Philippe [fili'p], Charles Louis
(1874-1909), ransk. kirjailija. Julk.
köyhyyttä ja kärsimistä kuvaavia
romaaneja, esim. ,,Bubu de Montparnasse",
„Père Perdrix" (ruotsin:t).

Philippeville [filipvi'l], satamakaup.
Algeriassa, Välimeren rannalla. Vilkasta
kauppaa Marseillen kanssa. 34,000 as.,
puolet eurooppalaisia.

Philippovich von Philippsberg
[fili'ppovitš fon fīlipsberhj], Eugen
(1858-1917), itäv. taloustieteilijä. Teoksia:
„Grundriss der politischen Ökonomie" I-II
(I suomen. „Yleinen kansantaloustiede").

Philips [fi-], sähköhehkulampputehdas
Eindhovenissa (Hollannissa), per. 1891.
Päätuotteet: metallilankahehkulamput.
radio- ja röntgenputket, tasasuuntaajat,
sähkö- ja radiotarpeet.

Philipsen [fī-], Theodor
(1840-1920), tansk. impressionistinen
taidemaalari. Etevä maisema- ja eläinkuvaaja.

Phillimore [filimō'ə], Sir Robert
Joseph (1810-85), engl. oikeusoppinut.
Julk. laajan esityksen kansainvälisestä
oikeudesta ,,Commentaries upon international
law" (1854-81). — Phillimore, Walter
George Frank (s. 1845), ed. poika,
oikeusoppinut, ottanut osaa Kansainliiton
liittokirjan ja Haagin kansainvälisen
tuomioistuimen valmisteluihin.

Phillips [filips], David Graham
(1867-1911), amer. kirjailija, Julk. romaaneja, kuten
„Susan Lenox" (ruotsin.), joissa arvostelee amer.
ylhäisön elämää.

Phlox, juovikka l. leimukukka,
Polemoniaceæ-heimoon kuuluvia
tav. monivuotisia ruohoja; us. lajeja
viljellään puutarhoissa kauniiden eriväristen
kukkiensa vuoksi.


Phlox decussata.



Phoenix, palmusuku. ks. Taatelipalmu.

Phoenix [fīniks], Arizonan pääkaup.,
Yhdysvalloissa, Rio Gilan lisäjoen varrella.
Hedelmänviljelyskeskus. 30,000 as.

Phosphoros ks. Fosforistit.

Phylloxera, viinikirva (ks. t.).

Physalis, Solanaceæ-heimoon kuuluva
ruohokasvisuku. Juutalaiskirsikkaa
(Ph. Alkekengi), myös eräitä muita
lajeja, viljellään koristekasveina,
ensinmainittua Etelä- ja Keski-Euroopassa
syötävien marjojensakin vuoksi.

Piacenza [piatše'ntsa] (vanhanajan
Placentia), kaup. Pohjois-Italiassa
Po-joen varrella. Raatihuone 1200-luvulta,
tuomiokirkko 1100-luvulta. Metalli- ja
silkkiteoll. 44,000 as.

Pia desideria (lat., = hurskaita
toivomuksia), Spenerin (ks. t.) teos.

Piæ cantiones (lat., = hurskaita
lauluja), kokoelma lat. teinilauluja, joita on
Suomessa käytetty kat. ajalta 1800-luvulle
asti. Kokoelma painettiin 1582. Se sisälsi
73 laulua, joista 7 kaksiäänistä, 3
kolmiäänistä ja 2 neliäänistä. Tyyliltään
sävelmät ovat kauneinta keskiajan
melodiikkaa. V. 1616 julkaisi Maskun Hemminki
suom. käännöksen ja 1911 H. Klemetti
valikoiman tyylinmukaisina kuorosovitelmina.

Pia fraus ks. Fraus.

Pianiino (it.), piano, jonka kielet
ovat asetetut pystysuoraan tai ristikkäin
viistoon, niin että soittimen kumukaappi
on voitu rakentaa pystyyn. Siten soittokone
vie melkoista vähemmän tilaa kuin flyygeli.
— Pianissimo ks. Piano.
— Pianisti, pianotaituri.

Piano [-ā'-] (it.). 1. Osoitus,
että on soitettava tahi laulettava hiljaa
(lyhennysmerkki p), pianissimo (pp),
aivan hiljaa; mezzopiano (mp),
jotenkin hiljaa. — 2. Soittokone.
1500-luvulla esiintyy p:n edeltäjinä jotenkin
samanaikuisina klavikordi ja klavisymbaali
l. clavicembalo. Nämä kehittyivät erimuotoisina
ja -nimisinä, kunnes voimakasääninen,
vasarakoneistolla varustettu nykyaikainen
p. ne syrjäytti n. v.n 1800 vaiheilla. P:ja
rakennettiin ensin sekä klavikordin että
klavisymbaalin muotoon (4-kulmainen taffeli-p.,
3-kulmainen flyygeli). 1800-luvun
loppupuoliskolla pianiino (ks. t.)
syrjäytti taffeli-p:n. Tunnetuimpia pianotehtaita
ovat Bechstein, Blüthner, Steinway; kotimainen
on Hellas.

Pianonsoittokone (pianola y. m.),
puristetulla ilmalla toimiva kone, joka
liitetään pianon koskettimistoon. P. suorittaa
koneellisesti sormien tehtävän. Soittaja
panee vain jalkapolkimilla koneiston
käymään ja ohjaa erityisillä käsipainimilla
esityksen aikamittaa ja voimavaihteluita.


Pianonsoittokone.
a vipu, b palje,
c tyhjiökanava, de koskettimen
ilmatiehyt, f nuottirulla,
h vasara, i sammuttaja,
t kosketin.

Pia Ravenna (s. 1894), oik. Hjördis
Tilgmann. suom. koloratuurilaulajatar.

Piaristit (lat.), „hurskaiden
koulujen papit", 1621 vahvistettu kat.
munkkikunta, jonka jäsenet tavallisten
munkkilupausten lisäksi sitoutuvat
opettamaan nuorisoa maksuttomasti.

Piassaba, piassava, eri
palmulajien (Raphia, Attalea, Borassus)
lehtitupista saatuja karkeita kuituja, joita
käytetään harjoihin, luutiin, köysien punontaan.

Piasteri (it.). 1. Espanjan peson it.
nimitys. — 2. Turk. hopearaha = 40 paraa.
— 3. Egypt. vaihtoraha = 1/100 Egyptin puntaa.

Piastit, puol. hallitsijasuku (v:een 1370).

Piave [-ā'-], joki Koillis-Italiassa,
laskee Adrianmereen, 220 km. Maailmansodassa
rintamarajana 1917-18.

Piazza [pia'tsa] (it.), julkinen
paikka, tori. — Piazzatta [piatse'tta],
pieni tori.

Piazzi [-a'tsi], Giuseppe
(1746-1826), it. tähtientutkija, tarkka ja
ahkera havaitsija; ensimmäisen pikkuplaneetan
keksijä (1801).

Pic [pik] (ransk., esp. Pico,
it. Pizzo, engl. Peak, saks. Pik),
terävä vuorenhuippu.

Picador [-ō'r] (esp.), ratsastava
härkätaistelija.

Picard [-kā'r], Charles Émile
(s. 1856), ransk. matemaatikko, suorittanut
tärkeitä töitä funktsioniopin,
differentsiaaliyhtälöiden teorian y. m.
aloilla. — Picard, Jean (1620-82),
ransk. geodeetti, käytti ensimmäisenä
kaukoputkella varustettua kulmanmittauskojetta
ja teki tähtihavaintoja päivällä.

Picardie [-dī'], ent. maakunta
Pohjois-Ranskassa, Somme-joen ympärillä.



Picasso [-a'-], Pablo
(s. 1881), esp.-ransk. taidemaalari, modernismin
pääedustajia. Maalattuaan sirkus- y. m.
sentapaisia aiheita siirtyi kubismiin ja siitä
taas naturalistisempaan, Ingres'istä vaikutusta
saaneeseen tekotapaan.


Picasso: Pierrot.

Piccadilly [pikadi'li], valtakatu ja
aukio (P. Circus) Lontoossa.

Piccini [-pitšī'ni], Nicola
(1728-1800), it. oopperasäveltäjä, Gluckin
kilpailija Pariisissa 1778-87.

Piccolomini [-ī'ni], Enea Silvio
ks. Pius II. — Piccolomini,
Ottavio (1599-1656), Amalfi'n herttua,
keisarin sotapäälliköitä kolmikymmenvuotisessa
sodassa. Otti osaa Wallensteinin kukistamiseen,
Torstenssonin voittama Leipzigissä 1642,
ylipäällikkönä 1648.

Pic de Néthou [pikdənetū'] l.
Pic d'Anéthou [pikdanetū'],
Pyreneitten (Maladettan) korkein huippu,
3,404 m yli merenp.

Picenum, ent. maakunta
Keski-Italiassa Adrianmeren rannalla.

Pichegru [pišgry'], Charles
(1761-1804), ransk. kenraali. Valloitti
Hollannin 1795, viidensadan neuvoston
esimiehenä 1797 valmisteli kuningasvallan
palauttamista, oli karkoitettuna Cayennessä
1797-98. Palasi Ranskaan kukistaakseen
Napoleonin, vangittiin ja kuoli vankilassa.

Pichon [pišõ'], Stephen
(s. 1857), ransk. diplomaatti ja poliitikko.
Ulkoministerinä 1906-11, 1913 ja 1917-20.

Pickering [pikəriŋ], Edward
Charles (1846-1919), amer. tähtitieteilijä,
Harvardin yliopiston observatorion johtaja.
Laajoja töitä kiintotähtitutkimuksen alalta.
— Pickering, William Henry
(s. 1858), amer. tähtitieteilijä, kuun
pinnanmuotojen tutkija.

Pickford [pikfəd], Mary
(s. 1893), amer. filmitähti, puoliso v:sta 1920
Douglas Fairbanks.

Pickles [piklz] (engl.), pikkelsi (ks. t.).

Pickwick Club ks. Dickens.

Picnic, piknik (ks. t.).

Pico. 1. = Pic (ks. t.). — 2. Azorien
saari; 447 km2, 25,000 as. P:lla
on koko saariston korkein huippu Pico alto
(2,320 m).

Pico della Mirandola [-a'-],
Giovanni (1463-94), it. renessanssifilosofi,
kreivi, Firenzen Accademia Platonican jäsen.

Pico de Teyde, Teneriffan (Kanarian
saaria) korkein huippu, 3,730 m yli merenp.

Picquart [pikā'r], Marie George
(1854-1914), ransk. kenraali. Puolusti tehokkaasti
Dreyfus'ta (ks. t.), minkä takia menetti
virkansa ja vangittiin. Sotaministerinä 1906-09.

Pictet [-tē'], Raoul (s. 1846),
sveits. fyysikko, tiivisti hapen nesteeksi 1877.

Pidentynyt ydin, ydinjatkos. ks. Aivot.

Pidgin-english, pigeon-english
[pidžniŋliš], itäaas. liike-elämässä
käytetty turmeltunut englanninkieli, johon
on sekaantunut sanoja kiinasta, malaijin
y. m. kielistä.

Pidisjärvi, Nivalan ent. nimi.

Pidättäminen, lakit., jonkun henkilön
vapauden väliaikainen riistäminen joko
rikoksen johdosta tai yleisen turvallisuuden
ja järjestyksen suojelemiseksi. P:tä
käytetään us. vangitsemiseen valmistavana
toimenpiteenä (Rikoslain voimaanpanoasetus
19/12 1889, 21 ja 23 §§; Asetus poliisitoimesta
Suomessa 14/2 1925, 11 ja 13 §§).

Pidätys, mus., johtuu siitä, että
johonkin sointuun jää riitasävelenä soimaan
joku edellisen soinnun sävel, joka sitten
ikäänkuin myöhästyen purkautuu uuteen
sointuun kuuluvaksi säveleksi.

Pidätysoikeus l. retentsionioikeus,
irtaimen esineen haltijalle kuuluva oikeus
esineeseen, jonka nojalla esineen haltija,
joka muuten olisi velvollinen sen luovuttamaan
toiselle, on oikeutettu pitämään sen hallussaan
siihen asti, kunnes on saanut määrätyn rahamaksun
tai muun suorituksen. Esim. käsityöläisellä
on p. hänelle korjattavaksi tai valmistettavaksi
annettuun esineeseen, rahdinkuljettajalla
rahtitavaroihin rahdista, maanomistajalla ja
talonomistajalla vuokraajan omaisuuteen
vuokramaalla tai vuokrahuoneistossa
vuokrasta, j. n. e.

Pièce [pjēs] (ransk.), kappale. —
Pièce de résistance [də rezistã's],
aterian pääruokalaji, päänumero (juhlassa,
näyttelyssä).

Piedestaali (ransk.), jalusta, vars.
kuvanveistoksen.

Piekanahaukka (Archibuteo lagopus),
palearktisen alueen pohjoisosissa elävä
hiirihaukan lähisukulainen, sitä vähän
suurempi petolintu. Nilkka edestä
varpaisiin saakka höyhenikäs. Selkäpuoli



ruskea, ruosteenkellervän valkoisella
vatsapuolella tummia täpliä. Lapin ja
Pohjois-Suomen tunturi- ja vuoristomaiden
metsissä; pesä puussa tai korkean
kiven laella. Syö pikkujyrsijöitä,
sammakoita, linnunpoikasia.

Pieksämäki. 1. Kunta Mikkelin
läänissä, Länsi-Savossa; 960,7 km2,
10,259 as. (1926). Haapakosken rautatehdas.
Yhteiskoulu; Nikkarilan metsäkoulu;
kuuromykkäkoti (vrt. Bovallius).
— 2. Rautatieasema Savon radan ja
Elisenvaaran-Haapamäen radan risteyksessä
P:n kunnassa, 71 km Mikkelistä, 89 km
Kuopiosta, 80 km Jyväskylästä ja
106 km Savonlinnasta.

Pielavesi, kunta Kuopion läänissä,
Länsi-Savossa; l,163.0 km2,
11,282 as. (1926).

Pieles, useita kuormia heiniä
sisältävä pitkähkö keko (auma).

Pielinen, Pielisjärvi, suuri järvi
Pohjois-Karjalassa. Suurin pituus n. 100
km, suurin leveys n. 40 km; matala:
suurin syvyys 49 m, keskim. syvyys alle
10 m. Huomattavimmat lisävetensä P.
saa Lieksanjoen, Viekijoen ja Saramonjoen
kautta. P. laskee Pielisjoen kautta
Pyhäselkään.

Pielisensuu, kunta Kuopion läänissä,
Pohjois-Karjalassa, Joensuun ympärillä;
78,0 km2, 4,016 as. (1926). Penttilän saha,
faneeritehdas, mylly.

Pielisjoki laskee Pielisestä
Pyhäselkään, pituus n. 65 km, putouskorkeus
16,6 m. Tärkein lisäjoista on
Koitajoki, joka laskee P:n niskapuoleen
vasemmalta. — P. kanavoitiin 1874-83.
Kanavien yhteenlaskettu pituus on
5,7 km, sulkuja yhteensä 11. Kanavissa
pohjan leveys 7,7 m ja veden syvyys 2,1 m.


Pielisjoki.

Pielisjärvi. 1. Kunta Kuopion
läänissä, Pohjois-Karjalassa, pääasiassa
Pielisjärven itäpuolella; 3,328,8 km2,
16,697 as. (1926). Pankakosken teollisuuslaitokset.
Koli (ks. t.), vrt. Lieksa.
— 2. ks. Pielinen.

Piemonte [-o'-] (ransk. Piémont),
maakunta Pohjois-Italiassa, Ranskan ja
Sveitsin rajalla. Ennen Italian
yhdistämistä P. oli Savoijin herttuakunnan
(myöh. Sardinian kuningaskunnan) keskus.

Pienet Antillit ks. Antillit.

Pienet Sundasaaret, Itä-Intian
saaristossa, Jaavasta itään. Tärkeimmät: Bali,
Lombok, Sumbawa, Sumba, Flores, Timor.

Pienimmän neliösumman keino,
pieninten neliöiden metodi,
laskennollinen todennäköisimmän arvon
määräämisen keino eri mittauksista.
Perustuu siihen olettamukseen, että
todennäköisin arvo on mitattujen
arvojen keskiarvo, joka antaa ylijäämien
(havaintoarvo — keskiarvo) neliöiden
summalle tämän minimin. Keinon ovat
kehittäneet Gauss, Legendre ja Laplace.

Pienin yhteinen sisältäjä,
pienin yhteinen jaettava,
luku (lauseke), joka tasan sisältää
kyseelliset luvut (lausekkeet), ja jossa
samalla on vähin mahdollinen määrä
alkutekijöitä. Saadaan siten, että
kerrotaan keskenään kaikki kyseellisiin
lukuihin (lausekkeisiin) sisältyvät
alkutekijät, kukin koroitettuna
korkeimpaan potenssiin, missä se
esiintyy jossakussa näistä. Kahden
lausekkeen p. y. s. on = lukujen tulo jaettuna
niiden suurimmalla yhteisellä tekijällä.

Pieni oktaavi lasketaan miesäänen
alemmasta c:stä ylöspäin seuraavaan
h-säveleen asti. vrt. Oktaavi.

Pieno [pjē'-] (it.), mus.,
organo p., täysin uruin, käyttäen
urkujen täyttä äänivoimaa.

Pienoismestarit (saks. Kleinmeister),
Dürerin jälkeiset saks. 1500-luvun
vaskenpiirtäjät (Aldegrever, Altdorfer,
veljekset Beham, Pencz y. m.). Piirrokset
kooltaan pieniä, mutta huoliteltuja.



Pienoistaide (saks. Kleinkunst),
taide- ja taidekäsityön tuotteet, jotka ovat
pientä kokoa.

Pienviljelijäin Keskusliitto,
puolueeton pienviljelijäin ammatillinen
keskusjärjestö, per. 1922, kotipaikka Helsinki.
Tarkoitus: pienviljelijäin kokoominen
yhteistoimintaan luokkansa henkiseksi ja
taloudelliseksi kohottamiseksi. Jäsenet
pienviljelijäin paikallisjärjestöjä, joita
1926 oli 382 ja niissä 14,341 jäsentä.
Julk. vuosikirjoja.

Pienviljelijäin Liitto, per. 1910
Tampereella sos.-dem. puolueeseen kuuluvana
,,Maanvuokraajain Liitto"-nimisenä maanvuokraajain
itsenäisyyden ja ammatillisen sivistyksen
edistämiseksi. Julistautui
puolueettomaksi ammattiliitoksi 1921,
josta pitäen nyk. nimi. Jäseninä v:n 1926
lopussa 254 paikallisosastoa, joissa
jäseniä yli 4,000. Julk. vuosikertomuksia
ja v:sta 1926 ,,Pienviljelijä"-lehteä.

Pienviljelys on pieni maatalous omalla
tai vuokramaalla, josta perhe saa
ainakin pääasiallisen toimeentulonsa,
sanottavasti käyttämättä palkattua
työväkeä. Viljellyn maan alan, sillä
elätettyjen kotieläinten luvun y. m. mukaan
p. on eri oloissa eri suuruista: mitä
edullisempia olosuhteet ovat, sitä
pienemmällä alalla viljelijä voi elättää
perheensä. Tyypillisimpiä p.-maita
Euroopassa ovat: Tanska, Alankomaat, Belgia,
Baden, Norja. Suomikin voidaan lukea
p.-maihin, kuten tilasto v:lta 1920 osoittaa:


Viljelmiensuuruusryhmätpeltoalan mukaanViljelmiäYhteenlaskettupelto
kpl.%ha%
0,5 — alle 2 ha    65,899  26,3    71,398   3,6
2 — alle 3 ha   30,575  12,2    70,749   3,5
3 — alle 10 ha    98,258  39,2   539,048  26,7
10 — alle 25 ha    41,119  16,4   616,106  30,6
25 — alle 50 ha    11,125   4,4   368,274  18,3
50 — alle 100 ha     2,836   1,1   187,011   9,3
100 ha tai enemmän      937   0,4   162,589   8,0
Yhteensä  250,749 100   2,015,175 100


I:n ja II :n ryhmän viljelmiä sanotaan
myös palstaviljelmiksi; III:n
varsin, pienviljelmiksi; IV:n, V:n
ja VI:n keskikokoisiksi viljelmiksi
ja VII:n ryhmän suurviljelmiksi.
[Sunila, Brander y. m., „Pienviljelijän
käsikirja" (1917); Gebhard, „Pienviljelys
Pohjoismaissa" (1922).]

Pierce [piəs], Franklin (1804-69),
Yhdysvaltojen presidentti 1853-57 (demokraatti).

Pieria, muin. maakunta Etelä-Makedoniassa.

Pierné [piärnē'], Henri Constant
Gabriel (s. 1863), ransk. säveltäjä,
urkurina 1890-98 ja v:sta 1910
orkesterinjohtajana Pariisissa. Säveltänyt
oopperoita, operetteja ja oratorioita.

Piero di Cosimo ks. Cosimo.

Pierrot [pjerō'] (ransk.),
valkopukuinen naurettava tyhmeliini, myöh.
haaveellinen rakastaja ransk. pantomiimissa.
Vastaava naisosa Pierrette.

Piešt'any, Pistyán (ks. t.).

Pietà [-ā'] (it.), hurskaus, laupeus.
— Kuvaamat. Neitsyt Mariaa poikansa
ruumiin ääressä esittävä taideteos.
Kuuluisin niistä on Michelangelon.

Pietarhovi (ven. Petergof), kaup.
Inkerinmaalla Venäjällä, Suomenlahden
rannalla, Pietarista länteen. Ent. keis.
kesäpalatsi (rak. 1720), jonka puisto
jäljittelee Versailles'ta. 10,000 as.

Pietari (ven. 1703-1914 Sankt Peterburg,
1914-24 Petrograd, v:sta 1924 Leningrad),
Venäjän ent. pääkaupunki Suomenlahden
itäperukassa Nevan suistamossa. 1,5 milj.
as. (1915: 2,3 milj., 1920: 0,7 milj.).
Kaupungin keskus on siinä kohdassa,
missä n. s. Pikku-Neva haarautuu
Isosta-Nevasta. Siinä, Ison-Nevan vas.
rannalla, on Amiraliteetti kullattuine
suippotorneineen; siitä lähtee P:n pääkatu
Nevskij Prospekt (nyk. Prospekt 25 oktjabrja).
Amiraliteetin itäpuolella on ent. keis.
Talvipalatsi (rak. 1731-64) ja siihen
liittyvä Eremitaasi (ks. t.). Kauempana
idässä on Marskenttä (nyk. Vallankumouksen
uhrien aukea), jossa ennen pidettiin suuret
sotaväen paraatit ja jossa nyt on bolsevikki
johtajien suurhauta. Vielä idempänä olevista
paikoista mainittakoon Taurian palatsi ja
Špalernaja. Amiraliteetin eteläpuolella on
P:n suurin kirkko, Iisakinkirkko (rak.
1818-58, 111 m pitkä, 96 m leveä, 102 m
korkea) ja Nevskij Prospektin varrella
taidekokoelmistaan kuuluisa Stroganovin
palatsi; Amiraliteetin länsipuolella
Leninin puisto (ennen Aleksanterin puisto),
jossa Pietari Suuren ratsastajapatsas.
Nevan vastapäisellä rannalla Vasilij
Ostrovin saarella on m. m. pörssitalo ja
yliopisto. Viereisellä saarella
Pietari-Paavalin linnoitus, jossa Venäjän
tsaarien haudat. Ylempänä Nevan oik.
rannalla on Viipurin kaupunginosa, jossa
ent. Suomen rautatieasema. — V:n 1917
vallankumoukseen saakka P. oli Venäjän
henkinen keskus ja tärkein kauppa- ja
satamakaup., vieläkin tärkeä
satamakaup. P. on Pietari Suuren 1703




perustama ja pääkaup. 1712-1918. Kuvaliite
ks. Moskova.

Pietari (kreik. Petros, aram. Kefa(s)
= kallio), Jeesuksen apostoli, aikaisemmin
Simon (Simeon), oli kotoisin Galilean
Betsaidasta, mutta asui Kapernaumissa
kalastajana. P. oli veljensä Andreaksen
kera Jeesuksen ensim. opetuslapsia ja oli
hänellä näiden piirissä johtoasema.
Kuitenkin hän Jeesuksen vangitsemisen
jälkeen ylimmäisen papin pihalla kielsi
mestarinsa. Jeesuksen kuoleman jälkeen P.
oli Jerusalemin seurakunnan johtajana.
Perintätiedon mukaan hän kuoli
Roomassa ristillä Neron vainossa. P:n
nimissä on 2 U:n T:n kirjettä, joiden,
vars. ensimmäisen, oikeaperäisyys on
hyvin kyseenalainen sekä 3 apokryfikirjaa:
evankeliumi, julistus ja ilmestys.

Pietari I (serb. Petar) (1844-1921),
Serbian kuningas v:sta 1903, Etelä-Slaavian
1918-21. vrt. Aleksanteri, Etelä-Slaavian
kuningas.

Pietari (ven. Petr), Venäjän tsaareja.
— 1. P. I Aleksejevitš Suuri (1672-1725),
hallitsijana 1682-1725. V. 1689 toimeenpannun
kaappauksen kautta kukistettiin hallitusta
hoitanut P:n sisarpuoli Sofia, minkä jälkeen


Pietari Suuri.

P. ryhtyi itse hallitsemaan. Vv. 1697-98
hän teki matkan Saksaan, Hollantiin,
Englantiin ja Itävaltaan saaden tosin
pääasiassa ulkonaista vaikutusta
länsimaisesta sivistyksestä. Sodassa Ruotsia
vastaan (ks. Suuri pohjan sota) P.
uudisti armeijansa ja pani alulle
laivaston ja perusti Venäjän Itämeren vallan.
P, uudisti keskushallituksen ja paransi
oikeudenkäyttöä. Aatelistosta tehtiin
virkamiesluokka, kirkon vaikutusvaltaa
ja itsenäisyyttä vähennettiin;
talonpoikien asema huononi maaorjuuden
tullessa ankarammaksi. P. pani alulle
Venäjän eurooppalaistamisen ja kohotti
sen suurvallaksi. Hän oli älykäs,
työkykyinen, mutta vallanhimoinen ja
raaka. Puolisosta ks. Katariina,
pojasta ks. Aleksej. [Lindeqvist
(1896).] — 2. P. II Aleksejevitš
(1715-30), hallitsi 1727-30, P. I:n
pojanpoika. Hänen tultuaan hallitsijaksi
kaikkivaltias Menšikov karkoitettiin ja
vanhoilliset Dolgorukijt pääsivät
hallitusasioiden johtoon. — 3. P. III
Fedorovitš (1728-62), hallitsi
1762, P. I:n tyttären Annan ja
Holstein-Gottorpin herttuan Kaarle
Fredrikin poika, alk. Kaarle P.
Ulrik. Elisabetin 1742
määräämä Venäjän kruununperilliseksi,
samoihin aikoihin, jolloin häntä
ajateltiin Ruotsin kruununperijäksi. P:n
murhautti hänen puolisonsa Katariina II.

Pietari Julma (1334-69), Kastilian
kuningas 1350-69.



Pietari III Suuri (esp. Pedro)
(1239-85), Aragonian kuningas 1276-85.
Viimeisen hohenstaufihallitsijan vävynä
avusti sisilialaisia kapinassa ranskalaisia
vastaan 1282 ja julistettiin Sisilian kuninkaaksi.

Pietarinkala (Zeus faber), makrillin
heimoon kuuluva n. 1 m:n pituinen
Välimeressä yleinen kala; ruumis korkea,
sivuilta litistynyt, väri vihertävänruskea.
hopeanhohtoinen, kummassakin kyljessä
pyöreä musta täplä — tarun mukaan Pyhän
Pietarin sormenjäljet. Liha maukasta.

Pietarin kirjeet ks. Pietari.

Pietarinkirkko (it. San Pietro in
Vaticano), kristikunnan suurin kirkko,
Roomassa Vatikaanin vieressä, pituus
n. 210 ja korkeus 132 m. P:n rakentamisen
aloitti 1508 Bramante, joka laati
pohjasuunnitelman kreik. ristin
muotoiseksi. Hänen seuraajansa Rafael ja
Peruzzi muuttivat sen lat. ristin
muotoiseksi, ja Michelangelo laati sen
mahtavan kupolin piirustukset. Maderna
pitensi runkohuonetta ja rakensi fasadin,
jossa valtava eteishalli. Kirkko vihittiin
1626. Lopuksi Bernini 1655-67 rakensi
P:n edessä olevaa toria reunustavat
uljaat pylväshallit. Loisteliaasta
sisustuksesta mainittakoon Michelangelon
,,Pietà", Bernini'n, Canovan ja
Thorvaldsenin veistokset; paavien ja
Kristiina-kuningattaren haudat, ks.
kuvaliitettä Rooma.


Pietarinkirkko. Sisäkuva.

Pietarinraha, vapaaehtoinen maksu
paavin istuimen ylläpidoksi, keskiajalla
pakollinen. Suomessa ei kannettu.

Pietarin vankeus, kirkollinen juhla,
vietetään kat. kirkoissa, room.-kat. elok.
1 p., kreik.-kat. tammik. 16 p. Pietarin
vangitsemisen ja vapautuksen muistoksi.

Pietari-Paavalin juhla, kirkollinen
juhla kesäk. 29 p., vietetään kat. kirkoissa
apostolien Pietarin ja Paavalin muistoksi.

Pietari Suuren lahti, Japaninmeren
pohjoisrannikolla, sen rannalla Vladivostok.

Pietarsaaren konepaja (Jakobstads
mekaniska verkstad), per. 1896,
osakepääoma 2,5 milj. mk. Valmistaa m. m.
maanviljelyskoneita.

Pietarsaaren maalaiskunta (ruots.
Pedersöre), ruotsink. kunta Vaasan
läänissä, Pohjanlahden rannalla; 413,5 km2,
7,796 as. (1926). Harmaakivikirkko n. v:lta 1250.

Pietarsaaren rata, Pännäisistä
(Bennäsistä) Pietarsaareen, 11 km, avattu
liikenteelle 1887. Radan rakentamiseksi
kauppaneuvos Otto A. Malm lahjoitti 200,000 mk.


Pietarsaari.

Pietarsaari (ruots. Jakobstad), kaup.
Vaasan läänissä, Pohjanlahden rannalla.
Ruotsink. kunnallinen reaaliopisto,
kuuro-mykkäinkoulu. Strengbergin
tupakkatehdas, Schaumanin sikuritehdas,
saha ja puimakonetehdas, P:n konepaja,
pitsitehdas. Ulkosatama Alholmen. Puukirkko
v:lta 1731. 7,285 as. (1926), joista yli
3,000 suomenk. — P:n -perusti 1652
Jaakko de la Gardien leski Ebba Brahe
antaen kaupungille miehensä mukaan sen
ruots. nimen. Sai osittaisen tapulioikeuden
1765 ja täydellisen 1793. Paloi 1835.
[Söderhjelm (ruots., 1907-14); Björkman
(ruots., 1918-24).]



Pietaryrtti (Tanacetum vulgare),
liuskalehtinen, keltakukkainen,
kielikukaton, mykerökukkaisten heimoon
kuuluva, kuivilla paikoilla kasvava kasvi.


Pietaryrtti.

Pietas (lat.), velvollisuudentunto;
hurskaus, jumalanpelko. — Pieteetti,
oik. hurskaus; kunnioituksentunne;
hienotunteisuus.

Pietermaritzburg [pitermā'ritsburh],
Natalin pääkaup. Etelä-Afrikassa, sisämaassa,
Durbanista luoteeseen. 36,000 as. (puolet
valkoihoisia).

Pietilä, Antti Jaakko (s. 1878),
dogmatiikan ja siveysopin prof. Helsingissä
v:sta 1919. Teoksia: ,,Daniel Juslenius''
I-II, „Zarathustra, Buddha, Kristus",
„Die Entwicklung des Offenbarungsbegriffs
seit Schleiermacher", „Yhteiskunnallinen
siveysoppi", „Näkymättömien todellisuus"
(saarnakokoelma).

Pietismi (lat.), alk. pilkkanimi =
hurskastelu, 1600-luvulla puhdasoppisuuden
vastavaikutuksena virinnyt uskonnollinen
liike, joka tehostaa elävää ja
käytännöllistä kristillisyyttä. Se alkoi
Hollannin reformeeratusta kirkosta ja sai
laajemman merkityksen Saksassa. Saksan
lut. p:n perustaja on Spener
(ks. t.), joka kodissaan Frankfurt am
Mainissa alkoi 1670 pitää hartauskokouksia
(collegia pietatis). Francken
(ks. t.) kautta Halle tuli uuden liikkeen
keskukseksi. Sen haarautumia oli
Bengelin johtama württembergiläinen
suunta, jossa yhtyivät puhdasoppisuuden
perinpohjaisuus ja selvyys ja pietismin
syvä hartaus (vrt. Raamatullinen
suunta), sekä tavallaan herrnhutilaisuus.
P. levisi Pohjoismaihin; Ruotsissa sitä
edustavat n. s. lukijat (ks. t.);
Suomen p:stä ks. Herännäisyys.

Pietniemi ks. Vanhakartano.

Pietso (kreik.), lyh. pz, paineen
yksikkö, = se paine, joka 1 m2 suuruista
pintaa kohti vaikuttaa 1 stenon (= 108
dyneä) voimalla. Suuruudeltaan = 0,00987
norm. ilmakehää = 0,0102 teollisuusilmakehää
(1 normaali-ilmakehä = 101,3 pz).
— Pietsoelektrisiteetti, kidepainesähkö
(ks. t.). — Pietsometri, koje, jolla
näytetään nesteiden kokoon puristuvaisuus
kovassa paineessa.

Piettiö, pietturi, ori, jolla toinen,
tai molemmat kivekset ovat mahaontelossa tai
nivusaukossa.

Pigafetta [-e'-], Antonio
(n. 1490-1534), it. merenkulkija, oli mukana
Magalhãesin maapallonympäripurjehduksessa
ja kirjoitti siitä matkakertomuksen.

Pigalle [-a'l], Jean Baptiste
(1714-85), ransk. kuvanveistäjä. Töitä:
„Merkurius", Morits Saksilaisen
hautamuistomerkki Strassbürgissa.

Pigmentti (lat.), eläin- ja kasvisoluissa
pieninä jyväsinä esiintyvä musta, ruskea
tai keltainen väriaine, joka aiheuttaa
m. m. ihmisen ihon ja silmäterän kehän
värin ja n. s. syntymämerkit, vrt.
Albiini.

Pigmenttipaino, valokuvauksellinen
kopiomenetelmä, missä valonaran kerroksen
muodostaa väriainetta sisältävä kromigelatiini.

Pigou [pigū'], Arthur Cécil
(s. 1877), engl. taloustieteilijä, prof.
Cambridgessä. Pääteos: ,,The Economics of
Welfare".

Pihdit, kiinnipito- ja -ottoaseita, joilla
pidellään kuumia tai aivan pieniä tai
sellaisia esineitä, joiden kiinnipitoon ei
sormien tai käsien voima riitä. P:ien
leuat ja kita sopeutetaan
muotonsa ja suuruutensa puolesta
tarkoituksensa mukaisesti.


Pihtejä, 1 pajapihdit, 2
putkipihdit, 3 kaasupihdit, 4
suuntaispihdit (ynnä katkaisija),
5 pyörö- l. taivutuspihdit.

Pihka, eri kasvien, varsinkin havupuiden
hartsista käytetty nimitys. P. sisältää
hartsihappoja, terpeenejä y. m.

Pihkala, Lauri (s. 1888), alk.
Gummerus, urheilumies, fil. maist.,
reservikapteeni. Aikaisemmin monipuolinen
yleisurheilija, nyk. pätevimpiä tietopuolisia
urheilukirjoittajiamme (nimim. Tahko).

Pihkamaito, raakamaito, ternimaito,
kolostrumi, on synnytyksen aikaan ja
muutamia päiviä sen jälkeen erittyvä kellertävä,
joskus punertava maito. P:ssa on huomattavasti
enemmän valkuais- ja kivennäisaineita
kuin tavallisessa maidossa.



Pihkaöljy, hartsiöljy, männyn- tai
kuusenpihkan hiiltotislaustuote. Aluksi
tislaantuu kaasujen ja veden ohella
hyvänhajuista hartsiesanssia, pinoleenia
(käytetään vernissoihin), sitten sakeaa,
lopulta vetelää öljyä. Sakeasta pistä
valmistetaan kärryn-, vetelästä koneöljyä.

Pihkova (ven. Pskov), samannimisen
kuvernementin pääkaup. Venäjällä, läh.
Peipsenjärveä. 31,000 as. — P. on Venäjän
vanhimpia kaupunkeja, keskiajalla tärkeä
rajalinna ja kaupunkitasavalta, kuului Hansaan.

Pihlaja (Sorbus), ruusukukkaisten
heimoon kuuluvia puita, joilla on valkoiset,
kerrottuun huiskiloon asettuneet kukat
ja marjamaiset hedelmät. Koti-p.
(Sorbus l. Pirus aucuparia), jonka lehdet
ovat 6-8-pariset, päätöpariset, on yleinen
koko maassamme. Ahvenanmaalla
yleisenä ja Lounais-Suomessa harvinaisena
kasvaa Suomen p. (S. fennica), jonka
lehdet ovat alta valkoisia tai harmahtavia,
latvastaan parihalkoisia, tyvellä tav. 2
erillistä lehdykkäparia. — Ahvenanmaalla
kasvaa harvinaisempana edellisen näköinen
Ruotsin p. (S. suecica),
jonka lehdet yksinkertaisia, us. tyvestä
halkoisia, alta valkoisia. — Istutettuna
kasvaa keskieurooppalainen valko-p.
(S. aria), jonka lehdet ovat soikeita tai
vastapuikeita, päältä kiiltävän kaljuja,
alta valkovanukkeisia.

Pihlajanmarjakoi (Argyresthia
conjugella), pieni kirjava koiperhonen,
jonka nuorena harmahtava, vanhempana
vaaleanpunainen, 7 mm pitkä toukka elää
pihlajanmarjoissa, usein myös omenoissa,
syöden nämä täyteen rihmanhienoja
käytäviä. Kuva ks. värikuvaliitettä
Tuhohyönteisiä.

Pihlajaveden reitti, keskimmäinen
Kokemäenjoen vesistön kolmesta
latvareitistä (Ätsärin, Pihlajaveden ja
Keuruun reitit). Reitin alkujoet yhtyvät
Hirvijärvessä, laskevat siitä Liesjärven
kautta Suojärveen, tästä n. 10 km
pitkään Pihlajaveteen, ja siitä usean
pienen järven kautta Tarjanneveteen.

Pihlajavesi. 1. ks. Pihlajaveden
reitti. — 2. Saarekas, useiksi seliksi
jakautunut järvi Etelä-Savossa,
Puumalan, Sulkavan ja Säämingin pitäjissä,
ulottuu Savonlinnasta ja Punkaharjulta
Puumalan salmeen, jonka kautta se
laskee Saimaaseen. N. 926 km2.

Pihlajavesi. 1. Kunta Vaasan läänin
etelärajalla, Pohjois-Satakunnassa; 404,7
km2, 2,420 as. (1926). — 2. Rautatieasema
Haapamäen-Seinäjoen rataosalla, P:n
kunnassa, 12 km Haapamäeltä,

Pihlava, A. Ahlström o.-y:n omistama
suuri höyrysaha (per. 1875) ja konepaja
(per. 1894) Porin maalaiskunnassa.
Pysäkki Porin-Mäntyluodon radalla.

Pihtakuusi, siperiankuusi (Abien
sibirica l. pichta), Pohjois-Venäjällä ja
Pohjois-Aasiassa kasvava 20-40 m pitkä
suippolatvuksinen jalokuusi; runko sileä- ja
ohutkuorinen, kuori mustahkon harmaa, puu
kevyttä, vähän kestävää. Keski- ja
Pohjois-Euroopassa suosittu puistopuu.
Meillä on m. m. Evossa ja Punkaharjulla
kauniita istutettuja p.-metsiköitä.

Pihtihännät (Forficulidæ),
suorasiipisten lahkoon kuuluvia hyönteisiä.
Ruumis pitkä ja kapea; lyhyet ja nahkeat
peitinsiivet peittävät ohuet lenninsiivet
näiden ollessa lepoasennossa. Takaruumiin
päässä nivelettömät pihtimäiset lisäkkeet,
joiden avulla hyönteinen levittää
lenninsiipensä lentoon lähtiessään.
Suomessa pari lajia, joista suurin
Forficula auricularia.


Pihtihäntäinen, vas. koiras,
oik. naaras.

Pihtipudas, kunta Vaasan läänin
pohjoisrajalla, Keski-Pohjanmaalla; 1,037,7
km2, 6,007 as. (1926).

Pii, Π π, kreikkalaisten aakkosten
p; matem., ympyrän kehän suhde
halkaisijaan, transcendenttinen luku, likiarvo
3,14159. Oikokulman arvo absoluuttisissa
kulmayksiköissä on π; r-säteisen
ympyrän ala on πr2. Korkeammassa
analyysissä π:llä on suuri merkitys.

Pii (lat. silicium), epämetalli, kem.
merkki Si, at.-p. 28,3, om.-p. 2,35-2,49,
maankuoren enimmin levinneitä (27 %)
alkuaineita. Esiintyy p.-dioksidina, SiO2
(kvartsi), ja silikaatteina. Pelkkänä
kaksi allotrooppista muotoa, kiteinen
(mustia, regulaarisia kiteitä) ja amorfinen
(ruskea jauhe). Palaa korkeassa
lämpötilassa piidioksidiksi; yhtyy fluoriin ja
klooriin liekiten. P:n yhdistyksistä
piifluoridi (SiF4) on väritön,
pistävänhajuinen kaasu. Piikarbidi,
karborundumi (ks. t.). Piidioksidi
(SiO2) on ortopiihapon (H4SiO4)
ja metapiihapon (H2SiO3) anhydridi;
nämä hapot tavataan ainoastaan suoloissaan.
Enimmät luonnon silikaatit eivät
kuitenkaan ole näiden suoloja, vaan n. s.
polypiihappojen, joiden voi ajatella
syntyvän, kun useampi ortopiihapon
molekyyli yhtyy keskenään luovuttaen



vesimolekyylejä. Piidioksidia ja silikaatteja
syövyttää vain fluorivety, sulava fosforihappo
ja alkalit. — Runsaan esiintymisensä ja
yhdistystensä moninaisuuden puolesta piillä
on epäorgaanisessa luonnossa jossain määrin
samanlainen asema kuin hiilellä orgaanisessa,
vrt. Lasi, Kvartsi, Piilasi.

Piigalmeija ks. Galmeija.
— Piihappo, us. piidioksidin nimityksenä.
— Piikivi l. limsiö, eräs kvartsilaji.
— P:eä käytettiin kivikaudella aseiden ja
työkalujen valmistukseen.

Piikkieväiset, luukalaryhmä, selkä-,
vatsa- ja peräevissä 1 tai useampia
piikkiruotoja. Meikäläisiä lajeja m. m.
ahven, kuha, kiiski, rautakalat.

Piikkihai (Acanthias vulgaris),
hoikkaruumiinen, n. 1 m pitkä haikala, jolla
2 selkäevää ja kummankin etureunassa
vahva piikki. Selkäpuoli harmaa,
vatsapuoli kellervä. Euroopan merien yleisin
hai (ei Itämeressä). Syö kaloja. Liha
syötävää. Synnyttää eläviä poikasia. Kuva ks.
Kalat, liitekuva Merikaloja.

Piikkikampela ks. Kampelat.

Piikkilanka, okalanka, kahdesta
galvanoidusta rautalangasta kierretty
lanka, jossa on 1-2 dm:n päässä toisen
langan ympäri kierrettyjä teräväpäisiä
okaita; käytetään aitoihin,
piikkilankaesteisiin y. m.

Piikkilankaeste, tavallisin este
vihollisen pysäyttämiseksi omien
puolustusasemien eteen. P:t rakennetaan niin,
että esteitten eteen voidaan konekivääreillä
antaa sivustatulta. Tavallisin p. on
3-10 m leveä ja 1 m korkea aita, jonka
paalujen etäisyys toisistaan 1,5-2 m.
Helpoimmin laitettavia ovat aidan tapaiset
esteet tai kaksi n. 3 m:n etäisyydellä
olevaa aitaa, joiden väliin kiinnitetään
piikkilankaa. Teitä ja aukkoja
sulkemaan käytetään siirrettäviä n. s.
espanjalaisia ratsastajia ja häkkyröitä.

Piikkinahkaiset (Echinodermata),
muudan eläinkunnan pääjakso. Merieläimiä,
joilla säteittäinen ruumiinrakenne,
säteiden pohjaluku 5. Yksilökehitys osoittaa
kumminkin, että p. polveutuvat kaksikylkisistä
alkumuodoista. Ihossa säännöllisissä riveissä
sijaitsevia kalkkilevyjä, joiden pinnalla
piikkejä ja nystyröitä. Liikuntoelimistönä
vesiputkilosto: ruumiin yläpinnalla on
reiällinen siivilälevy, josta johtaa
alaspäin n. s. kivikanava; tämä vie
nielua ympäröivään rengasputkeen,
josta haaroittuu 5 sädeputkea;
näistä alkaa parillisia, hienoja sivuhaaroja,

jotka ensin laajenevat jalkarakkuloiksi
ja päättyvät ruumiin pinnalla oleviin
imujalkoihin.


Meritähden vesiputkilosto.
ma siivilälevy, st kivikanava,
k rengasputki, r sädeputki,
s imujalka, ap jalkarakkula.

Jalkarakkulain supistuessa puristuu niissä oleva
vesi imujalkoihin, jotka tällöin pitenevät
ja imeytyvät kiinni alustaan; kun vesi niistä
puristuu takaisin rakkuloihin, heltiää niiden ote
alustasta. Hermostona on nielua ympäröivä rengas,
josta lähtee sädeputkien vieressä
kulkevia haaroja. Verisuoniston kulku on
samanlainen. Suoli lyhyt, peräaukko tav.
selkäpuolella, toisinaan ei sitä ole
ollenkaan, jolloin suolisto siis on umpipussin
muotoinen. Uudestikasvamiskyky hyvin
suuri. Syövät merileviä ja -eläimiä.
Seuraavat luokat: meritähdet,
käärmetähdet, merisiilit, merililjat
ja merimakkarat (ks. n.).

Piikkipaatsama ks. Ilex.

Piikkisienet (Hydnaceæ),
lakkisieniheimo, johon kuuluu n. 60 suom. lajia.
Itiöemä, joko alustaansa rupimaisesti
kiinnikasvanut tai erilaistunut lakiksi ja
kannaksi. Itiölava peittää itiöemästä
kohoavia nystyjä tai piikkejä. Syötäviä
meikäläisiä lajeja ovat m. m. vaalea
orakas (Hydnum repandum) ja
suomuorakas (Sarcodon imbricatus),
molemmat havumetsissä kasvavia. Kuva ks.
värikuvaliitettä Sieniä.

Piikkisika (Hystrix cristata),
n. 70 cm pitkä ja 25 cm korkea kömpelöruumiinen
jyrsijä, jonka selässä on n. 15-40 cm pitkiä
teräviä, taaksepäin suuntautuvia piikkejä.
Yöeläin, makaa päivät kaivamissaan maanalaisissa
käytävissä. Syö kasviruokaa. Etelä-Euroopassa,
Pohjois-Afrikassa, Vähässä-Aasiassa.
— Kanadan p:sta ks, Urso.


Piikkisika.



Piikkiö. 1. Kunta Turun ja Porin
läänissä, Varsinais-Suomen rannikolla
läh. Turkua; 90,2 km2, 2,531 as. (1926).
Puutarha- ja kasvinviljelyskoeasema
Yltöisissä. Linnunpään, Pukkilan, Raadelman
ja Tuorlan kartanot. — 2. Rautatieasema
Turun-Salon rataosalla, P:n kunnassa,
17 km Turusta.

Piikko l. hurstikangas,
2-niitinen pellavakangas, jonka kuteiksi
on us. käytetty tappuralankaa.

Piilasi, sulatettua piidioksidia, jota
käytetään kem. kuumennusastioiksi
(upokkaiksi, maljoiksi), se kun ei säry
äkkiä jäähdytettäessä. Läpäisee
paremmin ultraviolettisäteitä kuin lasi;
linssien valmistus kuitenkin vaikea, kuplia
kun ei ole helppo poistaa.

Pii-levät (Diatomaceæ l.
Bacillariaceœ), nyk. tav. eri luokkana
pidetty yksisoluisten levien ryhmä. Vihreitä,
keltaisia tai kellanruskeita; muoto hyvin
vaihteleva. Soluketto on kahden
kuorenpuoliskon muodostama, jotka sopivat
toisiinsa kuten kansi rasiaan. Niissä on
piihappoa, mikä tekee ne erittäin kestäviksi;
tavallisesti niiden pinnalla on siro, viiruista
ja pisteistä muodostunut kuvioitus. Lisääntyvät
kahtia jakautumalla siten, että kuoret
loittonevat toisistaan, solunsisällys jakautuu
kahtia ja kumpikin osa muodostaa uuden
pienemmän sisäkuoren, joten toinen uusista
yksilöistä tulee emoyksilöä pienemmäksi.
Uusiutuvien jakojen jälkeen syntyy n. s.
paisumaitiöitä, jotka ovat suurempia kuin
ne solut, joista ne syntyvät ja
tämmöisestä itiöstä kasvaa taas alkuperäisten
yksilöjen kokoisia p:ia. — P:iä on
tuhansia lajeja, hyvin yksilörikas on ryhmä
varsinkin pohjoisissa merissä. Planktonissa
ne ovat usein pääosana ollen siis
tärkeätä pienten vesieläinten ruokaa. —
P:n kuoria on useissa geol. kerrostumissa
liitukaudelta lähtien ja ne muodostavat
piiguurin l. piimään (ks. t.) nimellä
tunnettuja kerroksia. Johtofossiileina monet
p. ovat tärkeitä.


Pii-levä Pinnularia
viridis, A yläpinnalta,
B sivulta.

Piilipuu, salava (ks. t.).

Piilonen, Kalle (1844-1919),
tilan- ja sahanomistaja Laukaasta. Viidesti
edustajana talonpoikaissäädyssä.

Piilotajunta, salatajunta,
alitajunta muodostuu niistä sielun
toiminnoista, joista ihminen ei ole tietoinen.

Piilukko, kiväärin lukko, missä hanaan
kiinnitetty piikivi iskee terästä vastaan,
jolloin syntyvä kipinä sytyttää sytytysreiässä
olevan ruudin. Tuli käytäntöön 1600-luvulla.

Piimaa, piiguuri, kiiseliguuri,
valkoinen tai harmaa jauhemainen
maalaji, muodostunut pii-levien
kasautuneista kuorista. Erittäin paksuina
kerroksina p:ta on Nevadassa ja Kaliforniassa
sekä Lüneburgin nummella, Suomessa
m. m. Kuolajärvellä ja Pohjan pitäjässä.
P:ta käytetään kiilloitusaineena sekä
vesilasin ja dynamiitin valmistukseen.

Piimä, hapon juoksettama maito.
P:ää valmistetaan hapattamalla maitoa
itsekseen tai sekoittamalla siihen
maitohappobakteereja (piimää, juurta).

Piinaviikko, viikko palmusunnuntaista
pääsiäiseen. Sen kuluessa seurakunta
erityisesti viettää Kristuksen kärsimisen
muistoa.

Piip, Ants (s. 1884), vir. poliitikko,
kansainvälisen oikeuden prof. Tartossa,
ollut eräitä kertoja ulkoministerinä ja
lyhyen ajan lähettiläänä Yhdysvalloissa.

Piippola, kunta Oulun läänissä,
Keski-Pohjanmaalla, Iisalmen-Ylivieskan radasta
koilliseen; 455,9 km2, 2,130 as. (1926).

Piippuruoho ks. Aristolochia.

Piiri, perimetri. ks. Monikulmio.

Piiriesikunta, suojeluskunnan
piiripäällikön esikunta.

Piiri-insinööri ks. Tie- ja
Vesirakennusten Ylihallitus.

Piirilääkäri, valtion palveluksessa
oleva lääkäri, jonka tehtävänä on
yleisen terveydenhoidon valvonta määrätyssä
piirissä, m. m. taudillisuuden syiden
tutkiminen, kulkutautien vastustaminen ja
puoskaroimisen ehkäiseminen. P:n
virkavelvollisuuksiin kuuluu edelleen
oikeuslääket. tehtävien suorittaminen,
mielenvikaisten hoidon valvominen, apteekkien
ja rokotuksen tarkastaminen, kätilöjen,
rokottajien, kiertävien sairaanhoitajatarten
sekä piirin kunnallisten ja yksityisten
sairaanhoitolaitosten toiminnan valvominen.
Piirilääkäripiirien luku maassamme on nyk. 53.

Piiripäällikkö, kutsunta- tai
suojeluskuntapiirin päällikkö.



Piirtojalka, konepajoissa kappaleitten
pintoihin suorien viivojen piirtämiseen
käytetty apukoje, johon piirtopuikko kiinnitetään.

Piirtoneula, piirtonaskali,
piirtopuikko, teräväpäinen
metallipuikko, jolla metalli- ja puutöissä
vedetään merkkiviivoja kappalten pintoihin.

Piiru, kompassiympyrän 32:s osa, 11° 15'.

Piirulevy, karttakulmamittari (ks. t.).

Piirustin, stifti, dragstifti,
tuššilla tai muulla nestemäisellä värillä
viivoja piirrettäessä käytettävä
piirtokynä, jossa on kaksi ruuvilla asetettavaa
litteätä terää, joitten väliä muuttamalla
voidaan vetää halutun paksuisia viivoja.

Piirustuksenopetus. Yleisen koulun
p:n tarkoituksena on tehdä oppilaat
kykeneviksi luontoa ja ympäristössään olevia
esineitä muodon ja värin puolesta oikein
havaitsemaan sekä havaittua yksinkertaisesti
ja selvästi kuvaamaan. Samalla
koetetaan kehittää oppilaita käyttämään
piirustusta muotokielenään, s. o.
ajatustensa ja mielikuviensa ilmaisukeinona.
Kun p. täten pyrkii palvelemaan
kouluopetuksen yleistä tarkoitusta,
monipuolisen harrastuksen herättämistä, on
piirustusaiheiden valinta mahdollisimman
monipuolinen. Tämä opetusaineisto
valitaan oppilasten omasta havaintopiiristä
sekä koulun muiden oppiaineiden alalta
ja järjestetään muotovaatimusten mukaan
ja mikäli mahdollista muihin aineisiin
rinnastaen, niin että nykyaikainen
teonperiaatekin tulisi huomioonotetuksi.
[Kohonen (1922).]

Piirustus, taito esittää viivojen avulla
todelliseen tai mielikuvitusmaailmaan
kuuluvaa aihetta; näin tehty kuvallinen
esitys. P.-taidolla on käytännöllinen tai
taiteellinen päämäärä. Edellisessä
tapauksessa p:ta sanotaan teknilliseksi
l. ammatti-p:ksi, ja se suoritetaan
sääntöjen mukaisesti ja käyttämällä erilaisia
apuneuvoja (viivoitinta, harppia y. m.).
Tähän kuuluvat konstruktsioni-,
rakennus-, kone-, kartta-p:t y. m. —
Taiteellinen p. on vapaan käden l.
käsi-p:ta, ja se voi olla laadultaan sekä
yksistään koristeleva (ornamentti-p. t. m. s.)
että varsinainen kuvaesitys (henkilö-,
eläin-, maisema-p. y. m.), milloin täysin
itsenäinen, milloin vain alkutyö (luonnos,
harjoitelma, kartonki t. m. s.). P.-tapaan
katsoen on olemassa kaksi päämenetelmää:
aihe esitetään joko kontuurien l.
ulkopiirteiden ja muiden luonteenomaisten
viivojen avulla tai kuvataan tummien ja
valoisien pintojen maalauksellisella
vastakkaisvaikutuksella; us. käytetään
kumpaakin menetelmää yhtaikaa. Erittäin
tärkeä merkitys on p:ssa perspektiivillä,
vrt. Käsipiirustus.

Piirustuspöytä, pöytä jolle
piirustuspaperi kiinnitetään tai piirustuslauta
asetetaan. Tavallisesti p. on asetettu
telinejaloille, niin että sitä voidaan
nostaa ja kääntää sopivaan asentoon.

Piirut (engl. spars), pyöreitä,
kuusisia tai mäntyisiä, suoria, tasakasvuisia,
mahdollisimman oksattomia puita, pituus 36-80
jalkaa, paksuus keskeltä mitattuna 6-16 tuumaa.

Piisami, biisami, myski (ks. t.).

Piisamimyyrä, biisamimyyrä (ks. t.).

Piisamirotta, biisamimyyrä (ks. t.).

Piisintteri, puhtaana hohtavan
valkeata tai metallioksidien kirjavaksi
värjäämää amorfista piidioksidia, jossa
vaihtelevin määrin vettä. P:ia syntyy
kuumien lähteiden reunoille veden
jäähtyessä ja eräiden pii-levien vaikutuksesta.
Se muodostaa kauniita porrasmaisia
penkereitä, kuuluisimmat Uudessa-Seelannissa
ja Yellowstonen puistossa.

Piiskujänis, arojänis (Lagomys),
noin siilin kokoisia jäniksen sukuisia
jyrsijöitä. Alppi-p. (L. alpinus)
Keski-Aasian vuoristoissa, ogotona
(L. ogotona) Keski-Aasian aromailla.
Asuvat kallionhalkeamissa tai kaivamissaan
maakoloissa. Kasvinsyöjiä, keräävät us.
talvivarastokseen suuret määrät heiniä.

Piiskuri, 1734 v:n lain mukaan maalla
ja kaupungissa raippa- ja vitsarangaistusta
toimittamaan määrätty henkilö. Nykyisen
rikoslain voimaantultua lakkautettiin
p:n toimet.

Piisoni, biisoni (ks. t.).

Piispa (kreik.), korkea kirkollinen
hallitusmies. Alk. oli samassa
seurakunnassa us. p:ja, jotka suunnilleen
vastasivat presbyteerejä l. vanhimpia, mutta
jo 100-luvulta lähtien oli seurakunnassa
vain yksi p. Alk. kaikkien
yksityisseurakuntien p:t olivat samanarvoisia,
mutta huomattavimpien kaupunkien p:t
alkoivat saada enemmän merkitystä, ja
vähitellen syntyi arvoasteikko: piispa,
metropoliitta (Länsimailla arkkipiispa),
arkkipiispa, patriarkka (Länsimailla paavi).
Samalla p:n hallitusalue laajeni siksi,
mitä nyk. sanotaan hiippakunnaksi. —
Suomessa p. on tuomiokapitulin
esimies sekä papillisen virantoimituksen ja
seurakuntaelämän ylin valvoja, jonka
tärkeimmät valtuudet ovat papiksivihkiminen
ja tarkastusten pitäminen. P:n vaalissa ovat
äänioikeutettuja asianomaisen hiippakunnan
vakinaiset papit ja ne, jotka omalla vastuullaan
toimittavat vakinaisia papinvirkoja, sekä



tuomiokapitulien vakinaiset jäsenet ja
virkamiehet (myös maallikot). Arkkipiispan
vaalissa ovat vaalioikeutettuja myös
muiden hiippakuntien piispat ja tuomiokapitulien
jäsenet. Kolmesta eniten ääniä saaneesta
Valtioneuvosto nimittää yhden.

Piispainkronikka ks. Suomen piispainkronikka.

Piispallinen kirkko, anglikaaninen kirkko (ks. t.).

Piispankäräjät, piispantarkastus.

Piispanpuku. Täydelliseen kat.
piispan messupukuun kuuluu: hiippa, sauva,
kultasormus, kultaristi, dalmatika, tunika,
rochetum, pallium sekä erityismalliset
hansikkaat ja kengät. Suomessa piispat
käyttävät vain kultaristiä ja kaapua.

Piispantarkastus l. piispankäräjät,
piispan tai hänen edustajansa toimittama
seurakunnantarkastus. Kirkkolain mukaan on
p:ia toimitettava vuosittain niin, että
tarkastus tulee viidessä vuodessa pidetyksi
jokaisessa hiippakunnan seurakunnassa.

Piitime (ruots. Piteå), kaup.
Pohjois-Ruotsissa, Piitimenjoen suulla, 10 km
merestä. 3,200 as.

Piitimenjoki (ruots. Pite älv), joki
Pohjois-Ruotsissa, alkaa Sulitelman
itärinteeltä, juoksee useiden järvien läpi ja
muodostaa mahtavia koskia (m. m. Trollforsarna,
Storforsen, Fällforsen), laskee Pohjanlahteen
Piitimen kaupungin kohdalla. 310 km pitkä.

Pikajuoksu käsittää 300 m ja sitä
lyhyemmät juoksumatkat. Tavallisimmat
ovat 100, 200 ja 60 m.

Pikakirjoittajayhdistys, kotipaikka
Helsinki, per. 1872. Julk. „Pikakirjoituslehteä"
(per. 1887).

Pikakirjoitus, kirjoitustapa, joka omia
yksinkertaisia kirjainmerkkejä käyttäen
ja erikoisia lyhennyssääntöja noudattaen
merkitsee sanat lyhyemmin ja
nopeammin kuin tavallinen kirjoitustapa.
Tunnettu jo vanhalla ajalla (Akropoliin
marmoritaulut n. 350 e. Kr.), vähän
käytetty keskiajalla, kehittynyt
uudella-ajalla valtiollisen elämän elpyessä.
Englannissa Willis 1602 sommitteli n. s.
geometrisen järjestelmän, jonka
merkkeinä oli piste, suora viiva eri
asennoissa, ympyrä ja sen osaset. V. 1834


Pikakirjoitusta. „Jokainen kokenut opettaja
tietää, miten suuressa määrässä opetuksen tulokset
riippuvat oppikirjasta."

baijerilainen Gabelsberger laati
graafisen l. kursiivisen järjestelmän
johtaen merkit tavallisista
kurrenttikirjaimista. Nyk. p. on edistyneissä
oloissa yleisesti käytännössä, muutamissa
maissa jopa virkamiesten pätevyysehtona.
Suomessa käytettiin p:ta ensi
kerran Tammikuun Valiokunnan kokouksissa
1862. Senaatin määrärahalla olivat ed. v.
S. V. Dalström, W. Margunoff ja J. E.
Swan olleet tutustumassa Saksassa
Gabelsbergerin järjestelmään ja sovittaneet
sen ruotsinkieleen. Swanin toimittama
varsin, oppikirja ilmestyi 1871.
Suomenkieleen sovitti Gabelsbergerin järjestelmän
L. Neovius (Nevanlinna) 1874. W. Fabritiuksen
(ja E. G. Paimenin) suunnittelema Stolzen
järjestelmään perustuva suomenk. sovitus
saavutti ainoastaan vähäisen käytännön.
[Neovius-Nevanlinna (1924); Kallioniemi
(1926); „Luettelo suom. pikakirjoituksessa
käytetyistä ehtolyhennyksistä" (1923).]

Pikakirjoituskone, kirjoituskone, jolla
voi painaa useita kirjainmerkkejä
yhtaikaa samalle lyhyelle riville, joka samalla
vaihtuu itsetoimivasti. P:ita rakennettiin
ensin sokeille pikakirjureille; niillä
saavutettu suuri nopeus on aiheuttanut
samanlaisten koneiden suunnittelun
näkeviä varten.

Pikanelli, makea purutupakka.

Pikantti (ransk.), kirpeä, aisteja kutkuttava.

Pikareskiromaani, veijariromaani (ks. t.).

Pikarililja (Fritillaria), liljakasvisuku
johon kuuluu m. m. keisarinkruunu (ks. t.)
ja kirjava p. (Fr. meleagris).
Viimeksimainitulla on yksinäinen valkea,
punaisenkirjava kukka varren nuokkuvassa latvassa.

Pikasulatin, salpietarin, rikin ja
sahajauhojen seos, jonka palaessa m. m.
metallit helposti sulavat.

Pikatavara, rautatieliikenteessä tavara,
jota kuljetetaan nopeammin kuin tavallinen
rahtitavara, nim. vähintään 200 km vuorokaudessa.
Kuljetusmaksu on 50 % korkeampi kuin ensim.
luokan rahtitavarasta.

Pikateräs, ilmateräs, upokkaissa,
nyk. sähköuuneissakin valmistettu laatu-
l. jaloteräs, jossa on hiiltä 0,5-0,8,
wolframia 14-24, kromia 3-9, vanadiinia 0-1,8,
molybdeenia 0-5, kobolttia 0-5, mangaania
0,1-0,5 ja piitä 0,2-1 %. P. on kovaa
ja sen kovuus säilyy vielä 500°
kuumuudessa (tav. hiiliteräs menettää
kovuutensa jo 150°:ssa). Tästä johtuu, että p.
esim. sorvinteränä kestää paksumman
lastun ja suuremman leikkuunopeuden



kuin tavallinen työkaluteräs. Sen voittaa
leikkuukyvyssä vain stelliitti
(ks. t.). — P. karkaistaan 1,100-1,350°:n
ilmavirrassa.

Pikatuli, sekä jalkaväessä että
tykistössä käytännössä oleva mahdollisimman
nopea, mutta kuitenkin tarkkaan tähdätty
ampuminen.

Pikavaaka, vaaka jolla paino
määrätään punnuksia käyttämättä, tavalliseen
vaakaan verraten nopeasti. Tärkeimmät
lajit ovat jousivaaka, missä painon
mittaa kierteisjousen venymä, kierukkajousen
torsioni y. m., heilurivaaka,
missä vastapaino kohoaa painon mukaan
(esim. tav. kirjevaaka), luistivaaka,
missä tasapaino saadaan siirtämällä
vastapainoa, luistia, sekä puntari,
missä joko tukipiste tai vastapaino on
siirrettävä.

Pikee (ransk.), kaksinkertainen tai
aluslangoilla vahvistettu puuvillakangas,
jonka pinnassa on ripsimäisiä uurteita.

Pikeerata (ransk.), pistää, ärsyttää,
suututtaa; leikata kankaan reunaan lovia
eli kärkiä; istuttaa pieniä taimia.

Pike's Peak [paiks pik],
vuorenhuippu Kalliovuorilla Coloradon
valtiossa; 4,312 m yli merenp. Hammasrata.

Piketti (ransk.), lähtövalmiina oleva
sotilas- tai poliisijoukko.

Piki, jäännös, joka saadaan, kun
tavallisesta tervasta tislataan pois
haihtuvat aineet l. n. s. p.-öljyt.
Kivihiilitervasta saadaan kovaa, keinotekoisen
asfaltin valmistukseen käytettyä p:eä.
Puutervan p:eä käytetään laivain tilkitsemiseen,
soihtuihin polttomassaksi ja taliin sekoitettuna
suutarinpieksi. — Juokseva p. sisältää
p:n ohella myös. p.-öljyjä.

Pikihiili, kivihiililaji, jonka
lohkopinta on melkein suoneton, sileä, käyrä
ja sametinmusta, muuten kannelhiilen
näköistä. — Pikilaastari, hartsista,
vahasta ja tervasta valmistettu laastari,
jota käytetään ihon ärsyttämiseksi
jonkin syvemmällä olevan kivun parantamiseksi.
— Pikisavi, orgaanisia aineita
runsaasti sisältävä musta, kuivana kova
ja kiiltävä savi. — Pikiöljy, tervaa
potaskan kera tislattaessa saatu,
puhtaana väritön, yleensä ruskeanmusta öljy;
käytetään eräiden voidelääkkeiden
valmistukseen, sääskien karkoitusaineena
ja haavavoiteena.

Pikkala, maatila Siuntiossa. Kuulunut
Flemingeille.

Pikkelsi (engl.) l. mixed pickles.
viinietikkaan pantu, vahvasti maustettu
vihannessalaatti.

Pikkolohuilu l. pikkuhuilu, mus.,
on viritykseltään oktaavia korkeampi
kuin tav. huilu. P:n nuotit merkitään
oktaavia alemmaksi kuin ne soivat.

Pikku entente, Tšekko-Slovakian,
Etelä-Slaavian ja Romaanian liitto
maailmansodan jälkeisen valtiollisen
asenan ylläpitämiseksi Keski-Euroopassa.

Pikkukiertotähdet, asteroidit (ks. t.).

Pikkukirkkoliike, Pohjoismaiden
evankeelisissa kansankirkoissa esiintyvä
pyrkimys, joka tarkoittaa uskonnollissiveellisen,
sielunhoidollisen ja seurakunnallisen toiminnan
tehostamista suurkaupungeissa ja niiden
esikaupungeissa. P. pyrkii suurten seurakuntien
jakamiseen pienempiin, n. 10,000 henkeä
käsittäviin, että jokaista 5,000 henkeä kohti
olisi oma pappi ja että pieniä kirkkoja
rakennettaisiin riittävästi. Liike alkoi
Tanskassa 1886 (edustaja siellä „Det
Köbenhavnske Kirkefond"), Ruotsissa
1895 (edustaja „Sällskapet för främjande
av kyrklig själavård i huvudstaden"),
Norjassa 1908 (edustaja „Kristiania
smaakirkeforening") ja Suomessa 1924
(edustajat „Helsingin Pikkukirkkoyhdistys"
ja „Viipurin Pikkukirkkoyhdistys").
Liikkeen palveluksessa on kirkon papit ja se
toimii käsikädessä seurakuntien kanssa
toimintamuotoinaan jumalanpalvelukset ja
monihaarainen seurakuntatyö.
[„Pikkukirkkoliike — — —" (1926);
„Seurakuntatyötä suurkaupungin
liepeillä, I-III".]

Pikkumitta, maitokaupassa 1 dl:n nimitys.

Pikkuperhoset (Microlepidoptera),
perhosryhmä, johon luetaan m. m.
koiperhoset ja kääriäiset (ks. n.).

Pikkuplaneetat, asteroidit (ks. t.).

Pikku Pukki, saari läh. Turkua; ulkoravintola.

Pikkupyhät, ne krist. kirkon pyhä- l.
juhlapäivät, joiden vieton esineenä eivät
ole pelastushistorian suuret tapahtumat.
Sellaisia on kat. kirkossa paljon, eri
pyhimysten muistoksi vietettyjä juhlia
y. m. Suomen kirkon viettämiä
pyhäpäiviä, joita voidaan pitää p:nä ovat:
Johannes Kastajan päivä (juhannus)
kesäk. 24 p., P. Mikaelin (Mikkelin) p.
syysk. 29 p. tai sitä seur. sunnuntaina,
pyhäinmiestenpäivä marrask. 1 p. tai sitä
seur. sunnuntaina, Stefanuksen (Tapanin)
p. jouluk. 26 p., sekä uudenvuodenpäivä.
Useissa evank. kirkoissa vietetään
lisäksi uskonpuhdistusjuhlaa sekä
kirkollista lähetys juhlaa. P:n joukkoon
voitaneen myös lukea n. s. kynttilänmessunpäivä
helmik. 2 p. tai sitä seur. sunnuntaina sekä
Marian ilmestyksen päivä, maalisk. 25 p.



Pikkusäde, apoteeina. ks. Monikulmio.

Pikkutulli, maksu, joka v:n 1622
valtiopäivien päätöksen mukaan oli
Ruotsi-Suomessa suoritettava
kotimaisista ruoka- y. m. tavaroista, joita
vietiin torille tai markkinoille, myöhemmin
se ulotettiin kaikkiin maalta kaupunkeihin
tuotuihin tavaroihin; lakkautettiin
Suomessa 1808, Ruotsissa 1810.

Pikkuviha, Suomen historiassa
sota-aika 1742-43, jolloin venäläisillä oli
hallussaan koko Suomi.

Piknikki (ransk. t. engl.), huviretki
tai muu huvitilaisuus, johon varat on
koottu osanottajilta.

Pikraatit, pikriinihapon suolat.
— Pikraattipulveri, meliniitti (ks. t.).
— Pikriinihappo, trinitrofenoli,
C6H2(NO3)3OH, keltainen, kiteinen,
kitkerä aine, jota saadaan nitreeraamalla
fenolia. Liukenee veteen, käytettiin ennen
väriaineena (ensim. keinotekoinen
väriaine, 1849). Vahva räjähdysaine,
lähtökohtana vähäsavuisten ruutien
valmistuksessa.

Pikrotoksiini, kokkelijyvien
myrkyllinen aineosa.

Piktit, Skotlannin muinaisia asukkaita.

Pilakuva, karikatyyri (ks. t.).

Pilari (lat.-ruots.), särmiömäinen,
palkkeja, kaaria, kattoja tai yleensä
suurempia kuormituksia kantava sekä
senvuoksi korkeuteensa verraten
useimmiten paksu pystytuki. P:n
poikkileikkauspinta on neliö (t. suorakaide),
mutta monisärmiön ja jykevän silinterin
(engl. normandityyli) sekä, holvirakenteen
yhteydessä, ristinmuotoisia tai ryhmitetty
jakin (esim. gotiikan luonteenomaiset
kimppu-p:t) p:eja on käytetty eri
aikoina rakennustaiteessa. Goottilaisissa
rakenteissa tuki-p:t joko muuriin
nojautuen tai vapaina seisoen, tukikaarilla
seinään yhdistettyinä vastaanottavat holvien
sivusysäyksiä; perustus-p:t jäävät
näkymättömiksi rakennuksen valmistuttua;
kulma-p. on rakennuksen nurkassa;
seinä-p. seinään yhdistetty
ja siitä ulkoneva p. P:n taiteellisen
jäsennöimisen, jolloin se ei ole sileä
prisma, muodostaa jalka (sokkeli), varsi
ja kapiteeli. Tampereen kirjaston lainausosasto.

Pilasteri (ransk.), seinästä ulkoneva,
poikkileikkaukseltaan suorakaiteenmuotoinen
seinäpilari. Puoli-p. ulkonee 1/2,
neljännes-p. 1/4 leveyttään.
Turun kaupunginkirjasto.

Pilatus [-ā'-], vuori Sveitsissä,
Vierwaldstätter-järven länsirannalla,
vastapäätä Rigi'ä. 2,132 m yli merenp.
Hammasrata.

Pilatus, Pontius, roomal.
prokuraattori Juudeassa 26-36, tuomitsi
Jeesuksen kuolemaan.

Pilcomayo [-koma'jo], Paraguay-joen
(Etelä-Amerikassa) lisäjoki oikealta. 2,500 km.

Pilkkasiipi (Oidemia fusca), sotkan
heimoon kuuluva sälönokkainen vesilintu.
Uros musta, naaras ruskea, siipipeili valkoinen,
silmäin alla tai nokan tyvessä valkoinen täplä.
Asuu pesimisaikaan paitsi Lapissa ja
Pohjois-Suomessa myös Suomenlahden, Pohjanlahden,
Laatokan ja monen Keski-Suomen järven rannoilla.


Pilkkasiipi.

Pilkku, välimerkki (,), joka yleensä
voidaan käsittää lyhyen paussin
merkiksi, vaikka se esiintyy muutenkin
selvyyden vaatiessa. Pilkkua käytetään
m. m. erottamaan virkkeen eri lauseita
sekä usein myös rinnastettuja
lauseenjäseniä toisistaan, lauseyhteydestä
irrallaan olevia puhuttelu- ja huudahdussanoja
lauseen varsin, osista j. n. e.

Pilkkukuume, pilkkulavantauti,
pilkkutyyfus, nälkäkuume, erittäin
ankara ja helposti tarttuva tauti, jonka
tartunta-ainetta ei varmasti tunneta.
Leviää vaatetäin välityksellä epähygieenisissä
oloissa. Taudin itämisaika 8-21 päivää,
alkaa tav. yhtäkkiä vilunpuistatuksella,
minkä jälkeen kuume kohoaa korkealle, päätä
alkaa kivistää, ja potilas käy heikoksi
ja hourailevaksi. Tunnusmerkillisiä p:lle
ovat vaaleanpunaiset, myöhemmin tav.
tummuvat iholäiskät ja pilkut rinnalla
ja vatsalla. Parin viikon perästä voi
kuume äkkiä laskea hikoilun jälkeen,
mikäli tauti ei pääty kuolemaan.
Kuolevaisuus n. 50 %.

Pillau, kaup. Itä-Preussissa Itämeren
rannalla Frisches Haffin suulla, Königsbergin
ulkosatama. Linnoitus. Merikylpylä. 9,000 as.

Pillerisittiäinen (Scarabæus l.
Ateuchus sacer), Välimeren maissa, m. m.
Egyptissä elävä 25-30 mm pitkä sittiäis- l.
sontiaislaji, jonka naaras munii valmistamiinsa
lantapalloihin; muin. egyptiläisten pyhä eläin.


Pillerisittiäisiä.



Pillerit (lat.), lääkeaineita sisältävien,
nieltävien, marjamaisten pallosten nimitys;
tav. sirotetaan yhteenliimautumisen ehkäisemiseksi
p:n pinnalle kärpäsruutia (ks. t.)  tai jotain
muuta jauhetta.

Pilli, mus., putki, johon sisältyvä
ilma saatetaan puhaltamalla soimaan.
Ilmavirran pituudesta johtuu sävelen
korkeus. — Pillistö, urkuihin kuuluvien
pillien kokonaisuus.

Pillike (Galeopsis), huulikukkaisten
heimoon kuuluvia karheakarvaisia
ruohokasveja. Yleisiä rikkaruohoja maassamme
ovat puna- tai valkokukkainen karhea p.
(G. tetrahit) ja isompi kirjavakukkainen
kirjava p. (G. speciosa).

Pillipiiparit (oik. = puhallussoittajat).
keskiajalla sellaiset soittokuntien
jäsenet, jotka jättivät kuljeksivan elämänsä
ja järjestäytyivät ammattikunniksi
kaupunkien palvelukseen.

Pillisienet (Polyporaceæ),
lakkisieniheimo, johon kuuluu n. 200 suom,
lajia. Itiöemä joko alustaansa rupimaisesti
kiinnikasvanut tai kääpämäinen tai
erilaistunut lakiksi ja kannaksi. Itiölava
peittää eri lailla muodostuneitten pillien
ja käytävien pohjia ja sisäseiniä. P:iä
ovat esim. kääpälajit ja tatit.

Pilo [-ī-], Carl Gustaf (1711-93),
ruots. taidemaalari. Vv. 1740-72 Kööpenhaminassa
hovimaalarina kuvasi kuninkaallisia y. m.
(Lienkiewitzin muotokuva Sinebrychoffin
galleriassa Helsingissä) sekä aloitti Ruotsiin
palattuaan keskeneräiseksi jääneen, väritykseltään
erinomaisen päätyönsä „Kustaa III:n kruunaus".


C. G. Filo. Paimenetar.

Pilokarpiini, troop. Amerikassa kasvavien
Pilocarpus-pensaiden ja -puiden
(Rutaceæ-heimo) lehdistä saatu alkaloidi
joka lisää syljen erittymistä ja aikaansaa runsaan
hikoilun. Käytetään lääkeaineena.

Pilon [-ō'], Germain (n. 1535-90),
ransk. kuvanveistäjä, Ranskan renessanssitaiteen
päämestareita. Töitä: marmoriryhmä „Kolme sulotarta",
Henrik II:n ja tämän puolison hautamerkki Saint Denis'ssä.

Pilootti (esp., = luotsi), lentokoneen kuljettaja.

Piloty [-ō'ti], Karl von (1826-86),
saks. taidemaalari. Maalannut suurikokoisia,
väritykseltään ansiokkaita, mutta teatraalisia
hist. kuvia, kuten „Astrologi Seni Wallensteinin
ruumiin ääressä", „Galilei vankilassa", „Tusnelda
Germanicuksen riemukulkueessa".

Pilppa, kanava Heinäveden kunnassa
Heinäveden reitissä Kermajärven
eteläpuolella olevan Ruokoveden
eteläkulmauksessa, 200 m pitkä,
kivinen sulku 36 m pitkä.
Rak. 1903-06.

Pils [pīl], Isidore (1815-75),
ransk. taidemaalari. Maalannut kuvia Krimin
sodasta ja taulun „Rouget de Lisle
laulaa ensi kerran marseljeesia".


Pils: Marseljeesi.

Pilsen [-lzən] (tšek. Plzén),
kaup. Tšekko-Slovakiassa Praagista lounaaseen.
Maailmankuulun oluen („pilsnerin")
valmistusta, metalliteoll. (Skodawerke).
Lähistöllä kivihiilialueita, malmikaivoksia
ja kivilouhimoita. 110,000 as.

Pilsner, olutlaatu. Nimi johtuu
Pilsenin kaupungista.

Pilsudski [piusu'-], Józef
(s. 1867), puol. marsalkka ja poliitikko. Ollut
1890-luvulta Puolan sosialistien johtajia.
Maailmansodassa johti puol. legioonia
Venäjää vastaan v:een 1916, 1918-22
Puolan valtionhoitajana ja 1922
yleisesikunnan päällikkönä, teki kesäk. 1926
sotilaskaappauksen, mutta kieltäytyi



kuten 1922 rupeamasta presidentiksi; otti
sotaministerin salkun sekä muodosti lokak.
hallituksen, jossa myös sotaministerinä.


J. Pilsudski.

Pilvenpiirtäjä (engl. skye-scraper),
amer. suurkaupunkien yli 15-kerroksisten
rakennusten yleinen nimitys. P:ää tukee
täydellinen rautarunko, johon kivet muurataan,
ks. kuvaliitettä New York.

Pilvenpyörre, pilvenpatsas,
trombi, ahtaalla alalla tapahtuva ilman
pyörreliike. Ilmenee kuumaan vuoden- ja
päivänaikaan. Pilven alirajalle
muodostuu suppilomainen lisäke, jonka kärki
kasvaa alaspäin. Samalla meri alkaa
kuohua ja aallot muodostavat muutaman
metrin korkean patsaan, jonka jatkoksi
kohoaa sumupatsas. P:n kohdalla
ilmanpaine laskee äkkiä alhaiseksi.

Pilvet ovat ylemmissä ilmakerroksissa
leijailevia sumu- tai usva joukkioita.
Ylemmät p. ovat tav. muodostuneet
jääkiteistä tai -neuloista, keskikorkeat ja
alemmat pienistä vesipisaroista vieläpä
—20°:ssa (alijäähtynyt tila).
P. muodostuvat etenkin lämpimänä
vuodenaikana ja matalapaineiden yhteydessä
siten, että ylöspäin kohoava ilma
jäähtyy niin kylmään tilaan, ettei se voi
enää pitää kaikkea kosteuttansa
näkymättömänä vesihöyrynä, jolloin osa
tiivistyy vesipisaroiksi. Mutta maanpinnan
läheisyydessäkin syntyy p:iä kostean
ilman siellä jäähdyttyä tai sen
kylmentyessä taivaalla tapahtuneesta
voimakkaasta lämmönpoissäteilystä. Joskus
syntyy p:iä myös eri läpimien ja eri
kosteiden ilmavirtausten kosketuskohdissa.
P:ien vesipisaroiden läpimitta vaihtelee
0,002 ja 0,010 cm:n välillä, ja
tämän pienen kokonsa takia ne voivat
leijailla ilmassa. P. ovat tav. alituisessa
muodostumistilassa: toisissa kohden
korkeamman lämpötilan vaikutuksesta
höyrystyen häviää pisaroita ja toisissa
kylmemmissä kohden muodostuu uusia. —
P. sisältävät satamatta keskimäärin 1-2,
korkeintaan 5-8 g vettä m3:ia kohti,
l. 200-500 pisaraa cm3:ia kohti.
Pilvikerroksen ilma sisältää tav. enemmän
vesihöyryä kuin pisaroita.
P:lla on Howardin mukaan kolme päämuotoa:
1) cirrus- l. haiven-p. (ci),
ylimmät, kevyet valkeanhohtoiset jää-p,
(korkeus 7-13, meillä keskim. 8-9 km);
2) stratus- l. kerros-p. (st), harva,
tasaisesti samaan korkeuteen levinnyt
harmahtava sumukerros (kork. 0,5-1 km);
3) cumulus- l. kukkula-p. (cu),
vahva, suureksi osaksi tumma, ylhäältä
pyöreähkö ja usein epäsäännöllinen,
mutta alapuolelta verraten tasainen
pilvimöhkäle. Pohjan korkeus tasaisilla
mailla 1-2 km, vuoristoissa suurempi;
huippu nousee kesällä joskus 6-12 km
korkealle. Päämuodoista syntyvät
väliasteina seuraavat lajit:
1) cirrostratus- l. harso-p. (ci-st),
jotka muodostavat hienon valkohohteisen
harson ja ovat yleensä n. km:iä alempana
kuin cirrus-p.; 2) cirro-cumulus l.
haivenkukkula- l. lammas-p.
(ci-cu), pienistä hattaroista muodostunut,
usein säännöllisesti ryhmittynyt kaunis
pilvisikerö (kork. 5,5-6,5 km);
3) alto-stratus- l. korkea-kerros-p. (a-st),
vaaleanharmaa tai sinertävä, tasainen tiheä harso,
jonka läpi aurinko ja kuu kuumottavat heikkoina,
epäselvinä läikkinä (kork. 3-7 km);
4) alto-cumulus- l. korkea-kukkula-p.
(a-cu), valkoisia pumpulitukkoja muistuttavia
pallerolta, asettuneina vierekkäin ryhmiin tahi
riveihin (kork. 3-6 km); 5) strato-cumulus-
l. kerros-kukkula-p. (st-cu), osittain
palleroitunut tai rulliksi muodostunut
harmaa kerrospilvi, talvisella taivaalla
yleinen pilvilaji (kork. 1-2 km);
6) nimbus- l. sade-p. (nb), harmaa,
paksu pilvikerros, josta sataa vettä ja
talvella lunta (kork. 1-2 km). Kukkula-p:stä
kehittyvät 7) ukkos-p. l. cumulonimbus
(cu-nb), mahtavia, 2-6 km korkeita
pilviröykkiöitä, jotka antavat rae- ja
rankkasateita usein ukkosen kerällä.
P:ia esiintyy runsaimmin 1,2-2, 4-4,8,
6-7, 8-8,8 ja 9-10 km:n korkeusvyöhykkeissä.
Niiden korkeus määrätään joko kolmioimalla,
jolloin mitataan pilviteodoliitilla tai
fototeodoliitilla kahdesta paikasta saman
pilvenkohdan korkeuskulmat, tai myös
laskemalla yläilmoihin tasaisella nopeudella
nousevan, vedyllä täytetyn kumipallon
katoamiskorkeus pilveen. P. ovat yleensä
korkeammalla kesällä ja iltapäivällä kuin
talvella ja aamupäivällä ja sitä alempana,
kuta pohjoisempana seutu on. Ne liikkuvat
samoissa olosuhteissa sitä kovemmin, kuta
korkeammalla ovat, nopeammin talvella
kuin kesällä. Päälajien keskimääräiset
nopeudet meidän maamme kohdalla ovat:
ci 20-23, ci-cu 18, a-cu 12-13, st-cu 7-12,
nb 7-12, st 7-10 m/sek. P:n liikesuunta



Pilvimuotoja


Cirrus.


Alto-cumulus.


Alto-stratus.


Strato-cumulus.


Cumulus.


Cumulo-nimbus.



määrätään nefoskoopilla. P:n
vahvuus on yleensä muutamia satoja
metrejä, sade-p:n joku km; ukkos-p:n
suurempi, korkeintaan ehkä 10 km. —
Pilvisyys ilmoitetaan kymmenasteikolla,
missä 0 merkitsee täysin pilvetöntä,
5 puolipilvistä ja 10 täysin pilvistä
taivasta, vrt. Sää.

Pilvipeili, pilvikuvastin,
nefoskooppi (ks. t.).

Pimennys, kiertotähden tai kuun
joutuminen toisen varjoon, mistä
aiheutuu auringon näkymättömyys
kiertotähdellä (auringon-p.) tai kuun
näkymättömyys (kuun-p.) kaikkialla, missä
se muuten näkyisi. Jupiterin kuun p:iin
perustuu muudan longitudinmääräys. vrt.
Kuu, Kuunpimennys, Auringonpimennys.

Pimentelli [-e'-], Antonio,
esp. diplomaatti; lähettiläänä Ruotsissa
1652-53; kuningatar Kristiinan suosikkeja.

Pimeä koppi, rangaistus, joka
voidaan määrätä vangille, jos hän rikkoo
tai koettaa vietellä toista rikkomaan
kuritushuoneen tai vankilan järjestystä,
tai jos hän tekee rangaistuslaitoksessa
pienemmän rikoksen, jonka saa sakolla
sovittaa. Sulkeminen p:ään k:iin saa
tapahtua korkeintaan 4 vuorokaudeksi
(Asetus rangaistusten täytäntöönpanosta
19/12 1889, 2:10, muutettuna 14/2 1925).

Pimpsikivi, hohkakivi (ks. t.).

Pinaatti. 1. Tavallinen p., spenaatti
(Spinacia oleracea), savikkakasvien heimoon
kuuluva yksivuotinen 2-kotinen ruoho, kukat pieniä,
vihreitä. Viljellään keittiökasvina möyheitten
lehtiensä vuoksi. — 2. Uuden-Seelannin p.
(Tetragonia expansa), 1-vuotinen, möyheä,
pitkin maata suikertava Aizoaceæ-heimon
ruoho; kasvaa Tyynenmeren rannalla; meillä harvoin
viljelty. — 3. Englannin-p. (Rumex
patientia), hyvin meikäläisten suurten
hierakkalajiemme näköinen. Kotoisin Etu-Aasiasta.
Meillä ennen viljelty, nyk. ani harvassa.

Pinakoteekki (kreik.), useiden
maalauskokoelmien nimitys. Vanhin niistä
oli Ateenan Akropoliksella Propylaiojen
pohjoisessa sivurakennuksessa;
tunnetuimpia ovat Münchenin Vanha
ja Uusi P.


Münchenin Vanha Pinakoteekki.

Pinakryptoli, väriaine, jota käytetään
valokuvauksessa vähentämään valotetun,
kehitettävän levyn valonarkuutta, jotta
kehittäminen voitaisiin suorittaa
mahdollisimman valoisassa.

Pinang, Penang (ks. t.).

Pinár del Rio [-nā'r], kaup.
Länsi-Kubassa. Tupakanvientiä. 50,000 as.

Pince-nez [päsnē'] (ransk.), pensnee,
nenälasit.

Pincio [pintšo], Monte P., kukkula
Rooman pohjoisosassa, renessanssirakennuksia,
suosittu kävelypaikka.

Pindaros (n. 520 — n. 440 e. Kr.),
kreik. koorilyriikan etevin edustaja.
Ylistänyt m. m. kilpailujen voittajia.

Pindos, vuoristo Kreikassa, erottaa
toisistaan Tessalian ja Epeiroksen.
Korkein huippu 2,574 m. P. oli pyhitetty
Apollonille ja muusoille.

Pineeni, C10H16, hiilivety, tärpätin
pääaines. P:stä valmistetaan
keinotekoista kamferia.

Pinega [-njē'-], joki Pohjois-Venäjällä,
Vienajoen lisäjoki oikealta. N. 500 km pitkä.

Pinel [-e'l], Philippe
(1745-1826), ransk. lääkäri, psykiatrikko,
mielisairashoidon uudistaja, uudenaikaisen
psykiatrian tienraivaajia.

Pinello [-e'-], Nils Henrik
(1802-79), turkulainen kirjallisuuden ja taiteen
harrastaja. Kirj. ruotsiksi salanimellä
,,Kapten Puff" kertomuksia ja näytelmiä.
[Lindberg, ,,I Åbo på 1800-talet" (1921).]

Pinero [pinərou], Sir Arthur
(s. 1855), engl. kirjailija. Julk. huvinäytelmiä
ja ibseniläisiä yhteiskunnallisia näytelmiä.
Teoksia: „The second mrs. Tanqueray".

Pingoud [pägū'], Ernest
(s. 1888), Venäjältä Suomeen (1918) muuttanut
säveltäjä, meillä ensim. „atonaalisen"
tyylin edustaja. Säveltänyt 3 sinfoniaa,
4 pianokonserttoa y. m.

Ping-pong, pöytätennis, vrt. Verkkopallo.

Pingviinit (Impennes), lentokyvyttömiä,
peräjalkaisia lintuja. Siivet pienet, evämäiset,
höyhenet suomumaiset. Uivat ja sukeltavat hyvin
soutaen tällöin suvillaan. Pesivät maalle, missä
liikkuvat kömpelösti pystyasennossa, suvillaan



tasapainoa pitäen. Munia 1-2. Etelä-Jäämeren
rannikoilla ja saarilla, elävät suurissa
joukkokunnissa. Kuva ks. liitettä Napamaat.

Pinja (Pinus pinea), Välimeren maiden
(varsinkin Italian) luonteenomaisin havupuu,
mäntylaji. Neulaset pitkiä (13-20 cm), kävyt
suuria, melkein palleroisia, siemenet syötäviä,
pähkinäntapaisia. Tuuhean lakkapäisen
latvuksensa vuoksi hyvin koristeellinen.
P:aa on käytetty Karstin ja Etelä-Ranskan
autioalueitten metsittämiseen.


Pinja.

Pinjainen (ruots. Billnäs).
1. Maatila Pohjan pitäjässä läh. Billnäsin
rautatieasemaa. Billnäs Bruks a.-b:n
teollisuuslaitokset. Ruotsink. yhteiskoulu.
— 2. Rautatieasema Pohjan pitäjässä,
Karjaan-Turun rataosalla, 3 km Karjaalta.

Pinjaisten tehtaat, oik. Billnäsin
Tehtaan Osakeyhtiö, Pohjan
pitäjässä läh. Pinjaisten rautatieasemaa,
osakepääoma 4 milj. mk., työväestöä
n. 320 henkeä. P. t. ovat saaneet alkunsa
Billnäsin kartanoon 1641 perustetusta
rautatehtaasta, joka siirtyi osakeyhtiölle
1898. Vv. 1888-90 uudenaikaistettiin
tehdastaelaitos, jolloin alettiin
joukkotuotantona valmistaa kirveitä, lapioita,
talikolta, kivityökaluja, puutarhatyöaseita
y. m., konttorihuonekaluja (v:sta 1909)
ja parkettia (v:sta 1925).


Pinjaisten tehtaat.

Pink-colour [-kalə] (engl.), vaalean
neilikanpunainen väriaine, jota käytetään
pääasiallisesti posliiniesineitten
maalaukseen, lasituksen ja paperin värjäykseen,
myös öljy- ja vesivärinä.

Pinoleeni ks. Pihkaöljy.

Pinomitta, irtain mitta (ks. t.).

Pinopuut, puutavarat (paperipuut,
propsit, halot y. m.), joiden paljous
ilmaistaan irtaimessa l. pinomitassa.

Pinšeri ks. Koira.

Pinsetit (ransk.), atulat, pienet
pihdit, joita käytetään tiet. töissä ja
lääkärintoimessa.

Pinsk, kaup. Itä-Puolassa Pripetin
varrella. 25,000 as.

Pinssitic [-tik], maanviljelysalue
Kanadassa Port Arthurin—Duluthin
rautatien varrella, n. 1,000 suomalaista.

Pint [paint], engl.-amer. tilavuusmitta,
= 1/2 quartia. vrt. Mitta (taulukko).

Pinta, kappaleen raja. Taso-p:aan l.
tasoon voi vetää suoria kaikkiin suuntiin;
muunlainen p. on kaareva l. käyrä. Kaareva
p., johon voi piirtää suoraparven, on
viivoitin-p. (esim. silinteri, hyperbolinen
paraboloidi); näiden erikoislaji on
tasottuva p. (ks. t.). Pyörähdyspinta syntyy
suoran tai käyrän viivan pyörähtäessä sen
tasossa olevan akselin ympäri.

Pinta-ala, kuvion pinnan suuruus
verrattuna yksikkönä käytetyn neliön
pintaan. Määrätään useimmiten kuvioon
kuuluvien janojen mittalukujen avulla;
epäsäännöllisen kuvion p. voidaan
määrätä koneellisesti planimetrilla, tai
lukemalla käyttäen läpinäkyvää Riudutettua
levyä, n. s. p.-polettia.

Pintajännitys, nestemolekyylien
keskinäisen vetovoiman (kohesionin) ilmaus
nesteen pinnalla. Tämän vaikutuksesta



nesteen pinta vaikuttaa samoin kuin jos
sen muodostaisi ohut, kimmoisa,
venytetty kalvo: silmäneula pysyy veden
pinnalla, saippuakupla pyrkii pienenemään,
kastunut karvatöyhtö vetäytyy yhteen.

Pintakarkaisu, kuorrutus
toimitetaan siten, että koneosat (tapit,
hammaspyörät y. m.), joita suuret,
äkkinäiset voimat tulevat rasittamaan,
karkaistaan kuumentamalla niitä
hiilenpitoisessa aineessa (nahkahiilijauheessa,
luuhiilimurskassa y. m.) pakattuina
tiiviisiin rautalaatikkoihin. Lämpötila
pidetään 900°:ssa 4-6 tunnin ajan,
jolloin hiiliaine yhtyy rautaan n.
0,5-2 mm:n paksuudelta. Pintakerros
karkenee tällöin lasikovaksi, kappaleen
kuitenkin pysyessä sitkeänä. — Pienempiä
osia (muttereita y. m.) pintakarkaistaan
siten, että ne kuumennetaan
karpalopunakuumiksi ja niiden pinnalle
sirotetaan keltaista verilipeäsuolaa, jolloin
ohut kerros muuttuu teräkseksi ja
karkenee veteen pistettäessä.

Pintalauta, tukkeja sahattaessa
äärimmäisiksi jäävät laudat, joiden toinen
puoli on kaareva ja kaarnan peittämä.

Pintamittari, planimetri (ks. t.). —
Pintayksikkö, pinta-alojen perusmitta;
nyk. pituusyksikön neliö.

Pinturicchio [-i'kkio], Bernardino
(n. 1455-1513), oik. di Betto, it.
taidemaalari. Maalannut laatukuvafreskoja
Vatikaaniin ja Sienan tuomiokirkon
kirjastoon sekä alttaritauluja.

Pinus (lat.), männyn (ks. t.) suvun
tiet. nimi.

Pinxit (lat., lyh. pinx, pxt tai p),
,,on maalannut".

Pio, Louis (1841-94), Tanskan
sosialismin perustaja.

Piombo [-o'm-], Fra Sebastiano
del (n. 1485-1547), oik. Luciani, it.
taidemaalari. Maalannut uskonnollisia
aiheita ja erinomaisia muotokuvia.

Pioni (Pæonia), leinikköisten
heimoon kuuluva kasvisuku; liuskalehtisiä,
isokukkaisia koristuskasveja. Meillä eniten
viljelty puna- tai valkokukkainen P. officinalis.


Pioni.

Pionieerit (ransk.), sodassa
esiintyviä tekn. töitä varten
erikoisesti harjoitetut ja varustetut
joukot. — Pionieeripalvelus käsittää
kenttävarustusten, suojien ja esteiden,
teiden, siltain y. m. rakentamisen,
korjaamisen ja tarvittaissa niiden
hävittämisen.

Piotrków, kaup. Länsi-Puolassa. 42,000 as.

Piparjuuri, piparuutti (Cochlearia
armoracia), ristikukkaisten heimoon
kuuluva korkea, monivuotinen, valkokukkainen
ruohokasvi, jonka tanakkaa pääjuurta käytetään
kastikkeen mausteena. Kasvaa luonnonvaraisena
Etelä-Venäjällä, metsistyy meillä usein.

Piparminttu ks. Minttu.

Piparminttuöljy, piparmintusta
(Menta piperita) tislaamalla valmistettu
eetterinen väritön, kellervä tai vihertävä
vesimäinen öljy; käytetään suuvesiin,
likööreihin, pastilleihin ja lääkkeisiin.
Sisältää m. m. mentolia (ks. t.). P:yä
valmistetaan varsinkin Pohjois-Amerikassa
ja Englannissa sekä (eräästä toisesta
minttulajista) Japanissa.

Piparuutti, piparjuuri (ks. t.).

Pipe [paip], engl. nestemitta,
= 2 hogshead'ia = 126 gallonia = 572,468 l.

Piper [pī-], Karl (1647-1716),
ruots. valtiomies, kreivi. Valtaneuvokseksi
nimitettynä v:sta 1697 Kaarle XII:n lähin
neuvonantaja, rintamalla sotakanslian
päällikkönä, mutta ei sotapolitiikassa
saanut mielipiteitään hyväksytyksi.
Joutui vangiksi Pultavassa.

Piperatsiini, dietyleenidiamiini,
amoniakintuoksuineri neste, joka muodostaa
virtsahapon kanssa helppoliukoisen suolan.
Käytetään lääkkeenä nivelleinissä ja
rakkokivitaudissa.

Pipetti (ransk.), nesteiden ottamiseen
ja mittaamiseen käytetty lasiputki, jossa
on kupu lähellä suipoksi vedettyä kärkeä.
Käytettäessä toinen pää suljetaan sormella.

Pipin l. Pippin, frankkilaisia
hovimestareita. — 1. P. Heristalilainen
(k. 714), koko Frankkien valtakunnan hovimestari
v:sta 687. — 2. P. Pieni (k. 768),
koko Frankkien valtakunnan hovimestari v:sta 747,
kuninkaaksi 751. Sotaretkellä Italiassa
paavin auttamiseksi langobardeja vastaan
754 ja 756, antoi paaville Ravennan eksarkaatin.

Piplia (kreik.), Raamattu (ks. t.).

Pipping, Fredrik Wilhelm
(1783-1868), kirjallisuushistorian prof. Turussa
ja Helsingissä, yliopiston kirjastonhoitaja
1814-45, senaattori 1841-55. Pääteos:
,,Luettelo Suomeksi präntätyistä kirjoista"
(1856-57). — Pipping, Hugo



(s. 1864), kielentutkija, pohjoismaisen
filologian prof. Helsingissä v:sta 1908.
Julk. tutkimuksia fonetiikan (m. m. „Zur
Phonetik der finnischen Sprache"), muinaisruotsin
filologian ja äännehistorian alalta.

Pippingsköld [-šöld], Johan
(1792-1832), suom. lakimies. Tutustui Upsalassa
1817-18 ruots. mieskuorolauluun ja perusti
1819 Turkuun ensim. ylioppilaskuoron
(„Sångsällskapet"), joka 1823 sulautui
sekakuoroyhdistykseen. [Andersson (ruots.,
1921).] — Pippingsköld, Josef
Adam Joachim (1825-92), suom. lääkäri ja
tiedemies, lapsenpäästöopin ja lastentautien
prof. 1870-87. Noudatti meillä ensimmäisenä
aseptiikan periaatetta lapsivuodekuumeen
ehkäisemiseksi. Ritariston ja aatelin jäsenenä
valtiopäivillä 1863-91.

Pippuri, eri kasveista saatavia ryytejä.
— 1. Malabarin rannikolta kotoisin olevan, koko
Itä-Intiassa, myös Länsi-Intiassa viljellyn
Piper nigrumin kuivatut marjahedelmät.


Piper nigrum.

Kasvi on köynnöstävä pensas, lehdet puikean
herttamaiset, kukat norkoissa. Raakiloina
poimitut kuorimattomat marjat ovat tavallista
mustaa p:ia, kypsinä kuivatut ja
kuoritut valko-p:ia, P:n kirpeän
maun aiheuttaa muudan alkaloidi,
piperiini. — 2. Betelpippuri (ks. t.).
— 3. Höyste- l. jamaikapippuri
(ryytipippuri) myrttikasvien heimoon
kuuluvan, n. 10 m korkean länsi-int.
Pimenta officinalis-puun puolikypsä,
herneenkokoinen, ruskeahko marja. Viljellään
Jamaikalla.


Espanjanpippuri.

— 4. Espanjanpippuri l. turkinpippuri
(paprika) Etelä-Amerikasta
kotoisin olevan Solanaceæ-heimoon
kuuluvan ruohokasvin Capsicum annuumin
tummanpunainen sormenpaksuinen marjahedelmä;
erittäin kirpeän makuinen. Viljellään varsinkin
Unkarissa. Lähisukuisen cayennepippurin
(C. frutescens) hedelmiä käyteään
tropiikeissa, mutta myös Englanissa, mausteena.

Pippurijuuri, piparjuuri (ks. t.).

Pippurinsyöjät, tukaanit (ks. t.).

Pippurirannikko, Ylä-Guinean ranikkoalue
Liberian tasavallan kohdalla.

Piraatti (lat.), merirosvo; naisten
käsityölaukusta aikoinaan käytetty nimitys.

Pirandello [-e'-], Luigi
(s. 1867), t. kirjailija. Julk. runokokoelmia ja
romaaneja (kuten ,,Il fù Mattia Pascal",
ruotsin.) sekä nykyaikaisaiheisia näytelmiä,
joissa säälimättömällä psykologialla
käsittelee persoonallisuusongelmaa sekä
kysymystä todellisuuden ja kuvitelman
vastakohdasta. Niistä on Suomessa esitetty
m. m. ,,Kuusi henkilöä etsii tekijää" ja
„Henrik IV".


L. Pirandello.

Piranesi [-ē'-], Giambattista
(1720-78), it. arkkitehti ja graafikko.
Kuvannut Rooman antiikkisia muistomerkkejä
poikansa Francescon (1756-1810)
avustamana. Viimemainittu välitti Kustaa III:n
taideostoja; toimitti Ruotsin hallitukselle
Kustaa Mauri Armfeltin salaiset paperit.

Pirarucu, arapaima (ks. t.).

Pirenne [-e'n], Henri (s. 1862),
belg. historioitsija. Pääteos:  ,,Histoire de
Belgique" (5 nid., 1899-1920).

Pireus, Peiraieus (ks. t.).

Pirilä, Paavo (s. 1883), lääkäri,
iho- ja sukupuolitautien tutkija;
lukuisia julkaisuja tältä alalta.

Pirita, kesäretkeilypaikka Virossa
Suomenlahden rannalla, 8 km Tallinnasta.
Luostarinrauniot, merikylpylä.

Pirkka, kirjoitustaitoon
harjaantumattomien laskuissa käyttämä
merkkipalikka.

Pirkkala. 1. Etelä-Pirkkala,
kunta Hämeen läänissä, Itä-Satakunnassa,
Pyhäjärven kaakkoispuolella; 78,9 km2,
1,745 as. (1926). — 2. Pohjois-Pirkkala,
kunta Hämeen läänissä, Itä-Satakunnassa,
Pyhäjärven luoteispuolella; 145,5 km2,
11,183 as. (1926). Nokian (ks. t.) tehtaat,
haulitehdas, Santalahden paperitehdas,
Tampereen tapettitehdas, D. Winter & C:o o.-y:n
väritehdas, Näsijärven pahvitehdas, valtion
saha Siurossa y. m. teollisuuslaitoksia.
Kunnan alueella on Pispala y. m. asutukset
jotka ovat oik. Tampereen esikaupunkialuetta.





Pirkkalaiset (ruots.) olivat alkujaan
kauppiasseura, jolla ainakin jo
900-luvulta lähtien oli hallussaan
kaupankäynti lappalaisten kanssa sekä
veronkanto Ruotsin ja Suomen Lapissa ja
jonka jäsenet asettuivat pohjoisen
Pohjanlahden suurten jokien suille. Uusin
suom. tutkimus olettaa, että p. olivat
alk. Pirkkalan pitäjästä lähtöisin ja
saaneet siitä nimensäkin. Sittemmin heihin
liittyi muitakin. Perintätiedon mukaan
he ovat kuningas Maunu Ladonlukolta
saaneet 1277 kauppa- ja verotusoikeuden
Lapissa. Vanhin säilynyt asiakirja, joka
heistä puhuu, on v:lta 1328.
Turkiskauppa ja lappalaisten verotus tuotti
heille suuria rikkauksia. Heidän
oikeutensa kuuluivat määrätyille suvuille,
mutta eivät tulleet myöhemmin pohjan
perille muuttaneiden osaksi. Kullakin
pirkkalaisella oli omat lappalaisensa,
jotka hänelle maksoivat veronsa ja
kaupittelivat tavaroitaan. V:sta 1553 alkaen
kuningas otti p:ltä veronkanto-oikeuden.
Mutta edelleenkin he säilyttivät
kauppaoikeutensa pohjan perillä, ja näytään
heitä yhä katsotun itseoikeutetuiksi
kuninkaan voudeiksi näillä seuduilla.
Epäilemättä p. väärinkäyttivät valtaansa
lappalaisten suhteen. Mutta
merkityksensä on heillä ollut Ruotsin vallan
vakiinnuttajina ja levittäjinä Lapissa.
Kun v:n 1620 paikkeilla kaupunkeja
perustettiin Pohjanlahden perukalle,
käskettiin p:ia asettumaan niihin
porvareiksi, ja samaan aikaan p:n
erikoisasema lopulta hävisi. [Nordlander
(Hist. Tidskrift 1903-07); Melander
(Hist. Arkisto XXX, 1922); Jaakkola (1924).]

Pirmasens, kaup. Rein-Pfalzissa
Baijerissa läh. Ranskan rajaa. Kenkä- ja
nahkateoll. 43,000 as.

Pirna, kaup. Saksissa, Elben varrella.
31,000 as.

Pirogi. 1. Etelä-Amerikan intiaanien
ja Austraalian saariston alkuasukasten
käyttämä pienehkö, yhdestä puusta
kaiverrettu vene. — 2. Piirakka.

Pirogov [-ago'f], Nikolaj
Ivanovitš (1810-81), kuuluisa ven. lääkäri,
kirurgian ja patologisen anatomian prof.
Tartossa ja Pietarissa. Armeijan
ylilääkärinä Krimin sodassa ja
Venäjän-Turkin sodassa 1877-78.

Pirro [-ō'], André (s. 1869), ransk.
musiikintutkija, v:sta 1913 prof. Pariisin
yliopistossa. Julk. teoksia Bachista sekä
edeltävistä urkusäveltäjistä Ranskassa ja Saksassa,

Pirssi (ven.), autto- tai ajuriasema.

Pirta, kaide (ks. t.).

Pirtakampa, pieni pirta l. kaide, jota
matonkutojat käyttävät käsin.

Pirtti, kotiteollisuus-osakeyhtiö,
kotiteollisuusyhdistysten ja muiden
asianharrastajain perustama
kotiteollisuustuotteiden myynnin keskittämiseksi.
Yhtiöllä on v:sta 1911 päävarasto ja
vähittäismyymälä Helsingissä. Omistaa
Lappeenrannassa kutomon.

Pirttikylä (ruots. Pörtom), ruotsink.
kunta Vaasan läänissä, Etelä-Pohjanmaalla,
Närpiönjoen yläjuoksun ympärillä; 218,5 km2,
3,494 as. (1926].

Pirttimäki, kylä Puumalassa. P:ssä
Savon prikaati torjui 1790 venäläisten
hyökkäyksen.

Pirttipohja ks. Rantala.

Pirttisaari (ruots. Pörtö), asuttu saari
Suomenlahdessa Sipoonselän kaakkoisreunalla
Bodön ja Bastön välissä, n. 30 km itään
Helsingistä. Luotsipaikka.

Piruetti (ransk.), tanssissa
kengänkärjellä suoritettu pyörähdys; ratsun
pyörähdys yhden jalan varassa.

Pirunpihka (gummi resina asa fætida),
Ferula scorodosma-nimisen sarjakukkaisten
heimoon kuuluvan kasvin ilmassa kovettuva
maitiaisneste. Haju ja maku vastenmielisiä.
Käytetty ennen lääkkeenä hermotaudeissa,
keuhkokatarrissa y. m.

Pirunsaari, Ranskan Guayanan
rannikon edustalla oleva saari, n. 50 km
Cayennesta luoteeseen. Ransk. vankila.
vrt. Dreyfus.

Pirunvuori. 1. Vuori Karkussa, eräässä
Rautaveden saaressa. Luola. — 2. Vuori
Vesilahden pitäjässä n. 2 km Laukon
kartanosta. Luola.

Pisa, Pisanmäki, Pisavuori,
270 m yli merenp. kohoava vuori Nilsiän
pitäjässä, Syväristä kaakkoon. Kaunis näköala.



Pisa [-ī-], kaup. Pohjois-Italiassa,
läh. Arnon suuta. Tuomiokirkko (rak.
1063-1118), kastekirkko (aloitettu 1153),
kellotorni, „vino torni" (sellaiseksi tullut
maanlaskeutuman takia, rak. 1174-1350)
ja Campo Santo (hautausmaa, jossa
jättiläisfresko „Kuoleman riemuvoitto"
(ks. t., kuva). Yliopisto (per. 1338).
Puuvillateoll. 70,000 as. — P. oli
keskiajalla Välimeren mahtavimpia
kauppakaupunkeja, menetti 1300-luvun alussa
valta-asemansa Genovalle, joutui 1399
Visconti-suvulle ja 1406 Firenzelle.


Pisa, Kastekirkko,tuomiokirkko ja vino torni,

Pisanello [-e'-], Antonio
(n. 1397-1455), myös Pisano, it. taidemaalari
ja mainehikas mitalinveistäjä.

Pisanki ks. Banaani.

Pisano [-ā'-], Andrea
(n. 1270 — n. 1349), it. kuvanveistäjä,
1300-luvun huomattavimpia taiteilijoita.
Valmistanut Firenzen baptisterion ensim.
oviparin, jossa kohokuvia Johannes
Kastajan elämästä; johti myöh. kellotornin
rakentamista ja kaunisti sitä. —
Pisano, Antonio ks. Pisanello.
— Pisano, Giovanni (k. n. 1320),
it. kuvanveistäjä ja arkkitehti, N. P:n poika.
Suunnitellut Pisan Campo Santon sekä veistänyt
goottilaistyylisiä saarnatuoleja. — Pisano,
Niccolò (k. 1280), it. kuvanveistäjä.
Töitä: Pisan baptisterion ja Sienan tuomiokirkon
saarnatuolit, joissa noudattanut antiikkisia
esikuvia. P. on renessanssin tienraivaajia.

Pisara. 1. Taidehist. ks.
Doorilainen tyyli. — 2. Fys. Kohesionin
vaikutuksesta ilmattomassa tilassa vapaasti
putoava neste asettuu pallon muotoiseksi
p:ksi; ilman vastus muuttaa p:n muodon
sellaiseksi, että ilman vastus on pienin:
syöksypinnan pysyessä miltei pallonpintana
sen takaosa vetäytyy suipoksi
pyrstöksi. Suuremmat kuin 7 mm
läpimittaiset p:t hajautuvat ilman
vastustuksesta. Sade-p:t vaihtelevat tav.
2-4 mm, pilvissä leijailevat p:t
0,02-0,10 mm. Jähmeässä kappaleessa
riippuvan ja siitä putoavan p:n suuruus
riippuu nesteen kohesionista, ominaispainosta,
lämpötilasta, pintajännityksestä ja adhesionista
jähmeään kappaleeseen. Tekniikassa jäljitellään
p:n muotoa, milloin väliaineen vastus tahdotaan
saada mahdollisimman pieneksi (kilpa-auttojen
korit, ilmalaivojen kannatuspallot).

3 mm:n läpimittaisesta lasisauvasta
tippuvien pisarain luku 1 grammassa:

Vesi . . . 20
Alkoholi . . . 61
Eetteri . . . 84
Glyseriini . . . 26
Etikkahappo, väkevöity . . . 53
Kloorivetyhappo . . . 20
Rikkihappo, väkevöity . . . 26
Typpihappo, väkevöity . . . 21
Joditinktuuri . . . 60

Pisarasähkö. Nestepisarain tippuessa
läpi kaasun pisarat usein saavat
sähkövarauksen, kaasun varautuessa
vastakkaisella sähköllä. Ilmiö riippunee siitä,
että eri ilmakerroksilla on eri potentsiaali
kuin maalla. Käytetään ilmanpotentsiaalin
määräämiseen.

Pisaratartunta, yskäistessä ja
aivastaessa suusta singahtavien pienten
nestepisarain välityksellä tapahtuva taudin
(esim. keuhkotaudin) tartunta.

Pisarev [pī-], Dmitrij Ivanovitš
(1841-68), ven. kirjallisuus- ja taidearvostelija,
nihilististen ja realististen aatteiden
innokas kannattaja.

Pisavaara, vuori Rovaniemen
pitäjässä, n. 35 km kirkolta lounaaseen,
Tervolan rajalla; n. 250 m yli merenp.

Pisavuori ks. Pisa.

Pisces (lat.) ks. Kalat.

Pisidia, muin. maakunta Vähän-Aasian
eteläosassa.

Pispala, kylä Pohjois-Pirkkalassa,
Tampereen esikaupunki.

Pissarro [-sarō'], Camille
(1830-1903), ransk. taidemaalari. P. on
impressionismin huomattavimpia edustajia;
maalannut m. m. kuuluisia katukuvia Pariisista.


Pissarro: Boulevard Montmartre.

Pistacia, Anacardiaceæ-heimoon
kuuluvia puita ja pensaita. Välimeren maissa
ja Itämailla kasvavan P. veran siemeniä
käytetään mausteiksi leivoksiin, Välimeren
maiden P. lentiscus-pensaan
hartsista saadaan mastiksia
(viljellään varsinkin Kios-saarella),
P. terebinthus-lajin rungosta kyprolaista
tärpättiä. P.-lajit ovat ominaisia Välimeren
maiden macchiakasvillisuudelle.



Piste. 1. Geom. Viivan raja; määrätty
kohta avaruudessa. — 2. Laskuopissa
kertolaskun merkki. — 3. Kieliop.
Välimerkki (.), jota käytetään virkkeen
lopussa, joka sisältää ilmoituksen tai
kertomuksen, sekä sanoja lyhennettäessä,
kun lopusta on jätetty kirjaimia (esim.).
Useampia pisteitä käytetään osoittamaan,
että useampia kirjaimia puuttuu tai ettei
jatkoa tiedetä (esim. aut ....).
— 4. Mus. P. nuotin yläpuolella
tarkoittaa staccato-esitystä. P. nuotin vieressä,
oikealla puolella, pitentää sen aika-arvon
1 1/2-kertaiseksi. — 5. Kirjap. Keilin
(ks. t.) mittayksikkö, metrin 2,660:s osa.
— 6. Arvosteluyksikkö peleissä ja kilpailuissa.

Pistin l. painetti on kiväärin
piippuun kiinnitettävä kaksiteräinen,
puukkomainen, tai 3- tai 4-särmäinen
teräase, jota miekkailun periaatteiden mukaan
käytetään pistoaseena. P:ta sotilas käyttää
sivuaseenaan ja kiinnittää sen vasta
rynnäkköön mennessään kivääriinsä. — P.
hankittiin Ranskan sotaväkeen 1600-luvun
keskivaiheilla. Ensi kerran sitä käytti
varsinaisessa joukkohyökkäyksessä Kaarle
XII Narvan taistelussa. P:n käytöllä
sodissa on yhä edelleen huomattava merkitys.
— P.-taistelussa on samanlainen
alkuasento kuin miekkailussa, mutta vasen
jalka on edessä ja aseesta pidetään kiinni
kaksin käsin. Pistot tehdään mahdollisimman
voimakkaasti ja aseen takaisin tempaus
nopeasti ja voimakkaasti. Oikea käsi
pitää kiinni kiväärinperän kaulasta eikä
muuta koskaan otetta. Vasemman käden
ote muuttuu työnnettäessä pitkälle.


Pistimiä, 1 sapeli-,
2 miekka-, 3 pisto-,
4 puukkopistin.

Pistinlukko, painettilukko,
holkkimaisen ja tappimaisen osan
pikayhdistin eli -liitin, jossa hoikissa on
kaksi koukunmuotoista lovea, joihin
tappimaisen osan nastat tai hampaat sattuvat
ja koukkuloviin käännettyinä
aikaansaavat yhdistyksen. Käytetään m. m.
muutamissa sähkölampunpitimissä.

Pistiäiset (Hymenoptera),
hyönteislahko; muodonvaihdos täydellinen;
suuosat osaksi purevat, osaksi imevät, osaksi
nuolevat; 4 kalvomaista siipeä. Eräät
heimot elävät yhteiskunnissa, joissa
vallitsee toisinaan hyvinkin pitkälle
erilaistunut työnjako. — P:ia ovat m. m. lehti-,
puu-, äkämä-, lois-p., muurahaiset,
kimalaiset, ampiaiset, mehiläiset.

Pistoholvi l. korvaholvi,
pienehkö holvi, joka leikataan suurempaan
holviin tav. valoaukkoja varten.

Pistoja [-ō'-], kaup. Pohjois-Italiassa,
Firenzestä luoteeseen. Keskiaik.
kirkkoja. Ampuma-aseiden valmistusta (ensim.
pistolit lienevät P:sta). 70,000 as. —
P. on antiikin Pistoria.

Pistojoki laskee Kuusamon ylängöllä
kaakkoa ja etelää kohden Pistojärven
kautta Ylä-Kuittijärveen. Pistojärven
ympärillä Vienan Karjalassa Pistojärven
kunta, jossa karjalainen asutus.

Pistokas, poikkileikattu oksa (myös
juuren kappale tai lehti), joka vedessä
tai maahan pistettynä juurtuu ja kasvaa
uudeksi kasviksi. P:den avulla lisätään
useita huone- ja puutarhakasveja.

Pistokoe, pistonäyte tarkoittaa
valitsematta (arvalla) otettua näytettä,
jonka perusteella arvostellaan tavaran
laatua, todetaan jonkin lain pätevyys,
suoritetun työn huolellisuus y. m.

Pistokone, pystyhöylä,
pystysuorassa, suunnassa lastuava höyläkone,
jossa työkappale suorittaa syöttöliikkeen
joko poikittain, pitkittäin tai ympyränkaaressa.

Pistokärpänen (Stomomyx calcitrans),
huonekärpäsen näköinen, varsinkin
syyskesällä runsaslukuisena esiintyvä ja
sateisina ilmoina huoneisiin tunkeutuva
kärpäslaji, jonka suuosat ovat pistävät.
Kuva ks. Kärpäset.

Pistoli (ransk.), lyhytpiippuinen
käsiase. P:n kehitys on suunnilleen sama
kuin kiväärin. Sen poisti kuitenkin
osittain käytännöstä revolveri, kunnes
makasiinilla varustetut itselataavat


Revolveri.



p:t syrjäyttivät nämä. Taskuaseiden tav.
kaliberi on 7,65 mm, sota-aseiden 9 ja
11,5 mm. Revolverissa pyörähtää
patruunat sisältävä rumpu jokaisella
laukauksella niin, että uusi patruuna tulee
taas piipun kohdalle. Maaliinammunta-p:eissa
ladataan tavallisesti laukaukset


Smith & Vessonin pistoli.



Browningpistolin koneisto.



Bergmannin konepistoli.


yksitellen, itselataavissa työntää jousi
patruunat makasiinista piippuun.
Parhaat revolverit ja maaliinammunta-p:t
ovat Smith & Vesson ja Colt
(ven. sotilasrevolveri on Nagan).
Tunnetuimmat itselataavat p:t ovat
Parabellum (käytännössä Suomen
armeijassa), Browning, Colt ja
Mauser. — Konepistolin piippu
on pitempi kuin p:n ja muuten muistuttaa
kivääriä. Se on tehoisa ja nopea ase
läheltä käytettäessä.

Pistoraide, puskuriin päättyvä sivuraide.

Pistos, pistävä kipu varsinkin
rintakehässä. P:ia voivat aiheuttaa keuhkokalvoa
tai sydänpussia kohdanneet erilaiset ärsytykset,
reumatismi, neuralgia y. m.

Pistyán [pistjān], kylpypaikka
Tšekko-Slovakiassa, Váh-joen varrella.

Pitcairn [pitke'ən], Englannille
kuuluva tuliperäinen Tyynenmeren saari
Paumotusaaristosta kaakkoon; 5 km2,
140 as., engl. Bounty-laivan kapinallisten
v. 1790 saareen jätettyjen miesten ja
tahitilaisten jälkeläisiä. Kahvinviljelystä.

Piteå, Piitime (ks. t.).

Pithecanthropus, apinaihminen (ks. t.).

Pitivinni, bidevind (ks. t.).

Pitkitetty rikos, jatkettu rikos.
P:n r:n katsotaan olevan olemassa, jos
uudestaan tehdyt rikolliset teot ovat
saman rikoksen jatkamista. Syylliselle
on tällöin tuomittava rangaistus
niinkuin yhdestä rikoksesta, mutta rikoksen
jatkamista on pidettävä raskauttavana
asianhaarana (R. L. 7:2).

Pitkospuut, puut, jotka kaadetaan
suohon jalkamiesten poluiksi.

Pitkäjärvi. 1. Långsjö (ks. t.).
— 2. Järvi Petsamossa, Paatsjoen laajentuma.

Pitkäkalloinen ks. Kraniaali-indeksi.

Pitkälahti, rautatieasema
Pieksämäen-Kuopion rataosalla, Kuopion
kunnassa, 11 km Kuopiosta.



Pitkälyhyt, trokee (ks. t.).

Pitkälä, Pekkalan kartanoryhmään
kuuluva Aminoff-suvun
sääntöperintötila Ruovedellä.

Pitkäniemi, Tampereen lähellä,
Pohjois-Pirkkalan kunnassa oleva ent.
sotilasvirkatalo, jossa valtion omistama
keskuslaitos mielisairaita varten. Avattu
1900, sairaspaikkoja lähes 700.
Hoitajaoppilaskurssit, 1-vuotiset, n. 20
oppilaalle.


Pitkäniemen keskuslaitos.

Pitkäniemi, Frans Mikael
(s. 1878), Valion johtaja v:sta 1908, fil. toht.

Pitkänäköisyys (hypermetropia),
silmän valontaittumishäiriö, joka ilmenee
siinä, että mykiön ollessa lepotilassaan
yhdensuuntaisten (s. o. hyvin kaukaa
tulevien) valonsäteiden polttopiste on
verkkokalvon takana. Vika johtuu joko mykiön
liian heikosta taittamiskyvystä tai siitä,
että silmän akseli on suhteellisesti liian
lyhyt. Se on autettavissa kuperalinssisillä
silmälaseilla.

Pitkäpaasi, 2 saarta (Kotisaari,
Essasaari) Suomenlahdessa Virolahden
ulkosaaristossa. Tullivartio, luotsiasema.
Kalastajakylä saarten välisen salmen
rannoilla.

Pitkä parlamentti, Englannin
parlamentti, jonka Kaarle I kutsui koolle
1640, hajoitettiin 1653, oli koolla
uudelleen 1659 ja 1659-60.

Pitkäperjantai, kirkollinen
Kristuksen kuoleman muistopäivä.

Pitkäranta, kylä ja teollisuusseutu
Impilahden pitäjässä Laatokan rannalla.
Yhteiskoulu. — Suomen vanhimpia malmialueita,
jossa jo 1800-luvun alussa tehtiin
ensim. malmilöydöt; varsinainen kaivostyö
ja malminjalostus alkoivat 1830-luvulla.
Kaivokset ovat useasti vaihtaneet
omistajaa; 1917 ne joutuivat O.-y. Pitkäranta
Bruks a.-b:lle (Diesen Wood Co a.-b:n
tytäryhtiölle). Kaivostyöt ovat nyk.
keskeytetyt. Alkuaikoina kaivostyö
kohdistui kupari- ja tinamalmin louhintaan,
myöhemmin (1890-luvulta alkaen) oli
suurin merkitys rautamalmin
käsittelyllä ja valuraudan valmistuksella.
Diesen Wood Company a.-b:n saha ja
selluloosatehdas Pusunsaarella.


Pitkäranta.

Pitkäsiipiset (Longipennes),
vesilintuja, joiden siivet ovat hyvin pitkät ja
kapeat, nokka sivuilta litistynyt, jalat
räpyläjalkoja. Useimmat hyviä lentäjiä,
elävät ulapoiden rannoilla, pesivät
maahan. Meikäläisiä p:iä ovat tiirat,
lokit ja räiskät.

Pitot'n putki [pitō'n], L:n
muotoinen putki, jolla veteen upotettuna
mitataan virtaamisnopeus.

Pitojeff, Georges, ven.-ransk.
näyttelijä, nyk. Pariisissa (Montmartrella)
Rodolpho Darzens'in johdolla toimivassa
Théâtre des Arts'issa. Puoliso:
näyttelijätär Ljudmila P.

Pitpropsi, kaivospölkky. ks. Propsi.

Pitsikone, pitsienkutomakone; siinä
on pieniä rullamaisia puoloja (bobbineja),
jotka liikkuvat määrätynmuotoisia uria
pitkin punoen langat pitseiksi.

Pitsit, ommellen, nypläten tai
virkaten tehdyt koristeelliset kudokset. It.


Rauman nunnanruutu.

,,reticella"-p. ommeltiin verkkokudokselle,
täyttämällä verkkoneliöt kuvioita muodostaen.
Kehittyneempi taito ompeli p. rikkaita
aiheita käyttäen ilman verkkoa kankeata
kangasta apupohjana käyttäen. Ranskassa
oli p:n nimenä „guipure" ja koetettiin
taitoa kehittää italialaisen vastapainoksi.
Korkeimmalle kohosi p:n valmistustaito
Flanderissa, ja täällä kehittyi myös
nypläystaito. Flanderista kulkeutui
nypläystaito Pohjoismaihinkin. — Nyplätty pitsi
on punottu useammista langoista, riippuen
valmistettavan leveydestä. Langat



keritään nypläysnappuloihin ja niistä
juosten kiertyvät ne toisiinsa muodostaen
kuvioita alla olevan piirroksen mukaan.
Neuloilla kiinnitetään kuviokohdat
nypläystyynyyn. — Suomessa kohosi Raumalla
pitsinnypläys Ruotsin Vadstenan
rinnalla verraten korkealle ja on nyt
taas virkoavan kotiteollisuuden
vaikutuksesta päässyt kukoistukseen.
Orimattilan pitsiteollisuus on myöskin
omalaatuisenaan mainittava, — samoin
rajantakaiset karjalais-p., joita vuosisadan
vaihteessa kulkukauppiaat levittivät. —
Virkaten tai koukkuamalla tehty pitsi
on nyplättyjen jäljittelynä syntynyt,
mutta oman työtapansa pakosta luonut
uudet ja rikkaammat muodot valmisteilleen.
[Pekkola, „Nypläys" (1925).]


Orimattilan risapitsi.

Pitt, William, vanh. (1708-78),
Chathainin jaarli, engl. valtiomies.
Ministerinä 1746-55, sota- ja ulkoministerinä
1756-57, lisäksi todellisena, vaikka ei
nimellisenä pääministerinä 1757-61 toimi
tarmokkaasti seitsenvuotisen sodan
aikana, jolloin Englannin siirtomaa-alueet
tuntuvasti laajenivat, uudelleen
pääministerinä 1766-68. — Pitt,
William, nuor. (1759-1806), ed:n
poika, engl. valtiomies. Rahaministerinä
1782-83, pääministerinä 1783-1801, uudelleen
1804-06. P. johti sitkeästi Englannin ja
sen liittolaisten toimintaa Ranskan
vallankumousta ja Napoleonia vastaan.


W. Pitt nuor.


W. Pitt vanh.

Pitti'n palatsi (it. Palazzo Pitti),
Firenzessä, Brunellescon suunnittelema,
rak. 1400-luvulla. Taidemuseona.


Palazzo Pitti.

Pittoreski (ransk.), maalauksellinen,
silmääkiehtova.

Pittsburg [-bəg], kaup.
Yhdysvalloissa, Pennsylvaniassa, Ohion
lähdejokien yhtymäkohdassa. Yliopisto,
Carnegien Instituutti luonnont. ja kansat,
kokoelmineen. P. on keskellä kivihiili-,
petroli- ja maakaasualuetta; maailman
suurin rauta- ja terästeollisuus. Vilkas
liikennekeskus. 610,000 as. — P.
perustettiin 1754.

Pituus, longitudi. 1. Maant. p.,
paikan meridiaanitason ja nollameridiaanitason
välinen kulma, mitattavissa myös sillä
leveyspiirin kaarella, joka jää näiden
meridiaanien väliin; ilmoitetaan asteissa,
nollameridiaanista 180°:seen saakka itään
(itäinen p.) ja länteen päin (läntinen p.).
Pituusasteen pituus eri leveyksillä on:
Leveysaste:   0°   15°  30°  45°  60°  75° 90°
Pituus km: 111,3 107,6 96,5 78,9 55,8 28,9 0.
— 2. Tähtit. p. luetaan kevätpäiväntasauspisteestä
alkaen hamaan 360°:seen lännestä etelän kautta itään.

Pituushyppy  ks. Hyppyurheilu.

Pityriasis (kreik.), hilserohtuma.

Pityuusit („mäntysaaret"),
saariryhmä Välimeressä, 90 km Espanjan
rannikosta. Suurimmat saaret Ibiza ja
Formentera. 26,000 as.

Pitäjä l. pitäjäs, jo pakanuuden
aikana käytetty sana, joka lienee
tarkoittanut kunnallista yhteyttä.
Kristinopin päästyä voitolle alettiin p:ksi
nimittää kirkollista seurakuntaa. Niiden
ohella syntyi hallinnollisia l.
maakirja-p:iä, jotka olivat veronkantoalueita.
Alaltaan ne erosivat tuntuvasti



kirkollisista p-.istä. P. oli myös
oikeudenkäyttöalue, siten että yksi tai
useampia p:ia muodosti käräjäkunnan. Nyk.
p. on sama kuin maalaiskunta, joka tav.
(ei aina) vastaa myös seurakuntaa.

Pitäjänapulainen ks. Papistonapulainen.

Pitäjänkokous l. kirkonkokous,
ennen kunnallista itsehallintoa seurakunnan
kirkkoherran johdolla pidetty kokous, jossa
hengellisten asioiden ohella käsiteltiin myös
vaivaishoitoa, kansanopetusta, terveydenhoitoa
y. m. koskevia maallisia asioita.

Pitäjänkäynti, varattomien
koululaisten ja ylioppilaiden avunkeruu
seurakunnissa, peräisin keskiajalta,
jatkui 1800-luvulle.

Pitäjänmakasiini, lainajyvästö (ks. t.).

Pitäjänmäki (ruots. Sockenbacka),
rautatieasema Helsingin-Karjaan rataosalla,
8 km Helsingistä, Helsingin kunnassa.

Pitäjäntupa, kirkon lähellä oleva
rakennus, jossa ennen pidettiin n. s.
pitäjänkokouksia, vrt. Kunnantalo.

Più [pjū] (it. = enemmän),
mus., p. forte, kovemmin,
p. mosso, nopeammin.

Pius (lat.), 11 paavia. — 1. P. II
(Enea Silvio de' Piccolomini) (1405-64),
paavina 1458-64, alk. humanistinen
kirjailija ja taitava diplomaatti. — 2. P. IV
(Giovanni Angelo Braschi) (1717-99),
paavina 1775-99. Kuoli ranskalaisten
vankina Napoleonin valloitettua Kirkkovaltion
ja julistettua Rooman tasavallaksi.
— 3. P. VII (Barnaba Luigi Chiaramonti)
(1740-1823), paavina 1800-23. Solmi
Napoleonin kanssa konkordaatin 1801, mutta
menetti vv:ksi 1809-14 Kirkkovaltion
ja oli v:een 1814 ranskalaisten
vankina. Uudisti jesuiittaveljeskunnan. —
4. P. IX (Giovanni Maria Mastai-Ferretti)
(1792-1878), paavina 1846-78. Toimeenpani
aluksi Kirkkovaltiossa vapaamielisiä
uudistuksia, mutta pelästyneenä
v:n 1848 vallankumouksesta, jonka
johdosta pakosalla 1848-50, kääntyi
taantumukselliseksi. Kun Kirkkovaltio
yhdistettiin Italiaan, P. sulkeutui
Vatikaaniin vapaaehtoiseen vankeuteen. V. 1854
julisti opin Neitsyt Marian saastattomasta
sikiämisestä ja 1870 opin paavin
erehtymättömyydestä. — 5. P. X (Giuseppe
Sarto) (1835-1914), paavina 1903-14.
P. oli hurskas mies, mutta vailla
valtiollista älyä; vastusti jyrkästi modernismia.
Kuva ks. Paavi. — 6. P. XI (Achille
Eatti) (s. 1857), paavina v:sta 1922.

Pizarro [-þa'rro], Francisco
(n. 1478-1541), esp. löytöretkeilijä ja
valloittaja. Lähti 1509 Amerikkaan. Tehtyään
2 retkeä Ecuadorin ja Perun rannikolle
valloitti kolmannella retkellään Perun
(1532-33), murhautti sen hallitsijan
Atahualpan ja perusti 1535 uudeksi
pääkaupungiksi Liman. Toimi aluksi yhdessä
Almagron (ks. t.) kanssa, riitaantui
sittemmin hänen kanssaan ja surmautti
hänet, sai itse surmansa Almagron
puoluelaisten murhaamana.

Pizetti [pitse'tti], Ildebrando
(s. 1880), it. säveltäjä. Säveltänyt
oopperoita, orkesteri-, kamari- ja
vokaalimusiikkia.

Pizzicato [pitsikā'to] (it.), mus.,
merkitään viulu- y. m. jousisoitinnuotteihin
(lyhennys: pizz.) osoitukseksi, ettei
kieliä tule koskettaa käyrällä, vaan
sormilla näppäillen.

Pjatigorsk [-o'-], kaup. Terekin
piirissä Pohjois-Kaukaasiassa.
Rikkivesilähteitä. 40,000 as.

Pjatina (ven.), viidennes, hallintoalue,
joihin Novgorodin tasavalta oli jaettu.

Place [plas] (ransk.), aukio, tori.

Placenta (lat.), istukka (ks. t.). —
Placentalia, istukalliset nisäkkäät.

Plafondi (ransk.), huoneen katto, vars.
maalauksin tai kuvaornamentein koristettu.

Plagaalinen lopuke (kreik.), mus.,
perussointu, jonka edellä käy leposointu.
— Plagaalinen sävellaji, melodiamuodostus
— missä sävellajissa hyvänsä — joka
pääasiallisesti liikkuu sävelmän
päätössävelen molemmin puolin.

Plage [-āž] (ransk.), ranta, vars.
leveä, aaltojen silittämä, kävelyyn ja
ilmakylpyihin soveltuva (kylpypaikan)
ranta-alue.

Plagiaatti (lat.), jonkun teoksen tai
sen osan julkaiseminen omanaan,
kirjallinen varkaus. Verbi: plagieerata
l. plagioida.

Plagioklaasit (kreik.), natronmaasälvän
ja kalkkimaasälvän seoksia. Väri
useimmiten valkoinen tai harmaa,
harvemmin punertava.

Plaisir [plezī'r] (ransk.), huvi,
nautinto.

Plakaatti (ransk.), julistus, kuulutus,
afišši.

Plaketti (lat.), pieni, tav.
nelikulmainen korkokuvallinen metallilaatta.

Plakoidisuomut ks. Kalat.

Planchettes [pläntše'ts] (engl.)
ks. Planšetit.



Planck, Max (s. 1858),
saks. fyysikko, prof. Berliinissä,
suorittanut tärkeitä töitä termodynamiikan
sekä säteilyopin alalla. Viimemainitun
ohjannut aivan uusille urille luomansa
erkaleopin kautta. Yleisesitys energiasta;
oppikirjoja. Nobelin fysiikanpalkinto 1918.

Planckin erkaleoppi, kvanttiteoria.
Max Planckin säteilyilmiöiden selittämiseksi
luoma oppi, jonka mukaan säteilyenergia ei
saata jakautua mielivaltaisesti, vaan ainoastaan
määrättyihin pienimpiin osasiin, eräänlaisiin
energia-atomeihin, erkaleihin
(kvantumi), joiden suuruus kasvaa
säteilyn värähdystaajuuden kanssa, ollen =
hv, missä v on värähdystaajuus ja
h, n. s. Planckin vakio, 6,54 . 10-27
erg./sek. Sen sijaan, että energian
tasaisen jakautuvaisuuden pohjalta oli tultu
siihen todellisuuden kanssa ristiriitaiseen
tulokseen, että kaikki säteilyenergia
pyrkisi kasautumaan äärimmäiseen
ultraviolettiin, johti Planck tästä
olettamuksesta täysin kokemuksen kanssa
sopusointuisen säteilylain. Einstein on
soveltanut erkaleoppia hyvin tuloksin
jähmeiden aineiden ominaislämpöteoriaan,
Einstein ja Millikan Halhvachs-ilmiöön.
Suurimman merkityksensä erkaleoppi on
saavuttanut sovellettuna atomitutkimukseen
(N. Bohr), missä on voitu osoittaa
ne elektroni-konstellatsionien muutokset,
jotka aiheuttavat määrätyntaajuisen
säteilyn ja sen absorboitumisen.
Kysymys aikaisempien käsitysten ja
erkaleopin saattamisesta sopusointuun on
nykyisen fysiikan keskeisimpiä.

Planeerata (lat.), tasoittaa; suunnitella.

Planeetta (kreik.), kiertotähti.

Planeettapyörät, kiertopyörät (ks. t.).

Planetaario, opetusväline
kiertotähden (ja taivaanpallon) todellisten
tai näennäisten liikkeiden osoittamiseksi.
Todellisten kiertotähtiliikkeiden
osoittamiseksi käytetään vipujen ja
hammaspyöräin avulla liikkuvaa aurinkokunnan
(tai vain Maan ja Kuun, jolloin sitä
sanotaan telluurioksi) mallia,
valolähde keskellä aurinkona. Näennäisten
liikkeiden osoittamiseksi on Zeissin
tehtaissa rakennettu monimutkaisia
optillisia välineitä, joissa valolähteiden ympäri
rataskoneiston kuljettamat linssit
projisioivat tähtitaivaan ja kiertotähtien
kuvat p.-huoneen kupukattoon.


Zeissin planetaario.

Planetesimaalihypoteesi, Chamberlinin
ja Moultonin esittämä hypoteesi,
jonka mukaan aurinkokunta olisi saanut
alkunsa siten, että kaksi taivaankappaletta
on sivuuttanut toisensa niin läheltä,
että ovat hajonneet osiin, planetesimaaleihin,
joista kiertotähdet kehittyvät.
P. selittää muita olettamuksia paremmin
aurinkokunnan eri kappaleiden liikkeet.

Planetoidit (kreik.),
pikkukiertotähdet, asteroidit (ks. t.).

Planimetri (lat. ja kreik.),
pintamittari, pinta-alanmittauskoje.
P. on vipujen ja hammaspyöräin muodostama
lukijalaite. Mittaa pinta-alan, kun sen
siirrettävää kärkeä kuljetetaan mitattavan
alan rajaviivoja myöten alan ympäri.
vrt. Pinta-ala. — Planimetria,
alamitanto, se geometrian osa, joka
käsittelee tasokuvioiden mittaamista.

Plankton (kreik.), kellujaelosto,
se meren ja suolattoman veden kasvisto
ja eläimistö, joka kelluu eri vesikerroksissa
ja passiivisesti seuraa veden
liikuntoja. Kasvi-p:ia ovat pääasiallisesti
sinivihreät levät, viherlevät, pii- ja
peridinales-lahkoiset levät, eläin-p:ia erilaiset
alkueläimet, pikkuäyriäiset, rataseläimet
ja monet eri eläinryhmien toukat.
Varsinkin meressä p. muodostaa sen
alkuravinnon, johon korkeampien eläinten,
m. m. kalojen elämä perustuu.

Plano . . . (lat.), taso . . .

Planšetit. 1. P. (engl. planchettes),
pikkulaudat, 3-5 1/2 tuuman levyisiä lautoja.
— 2. Kureliiveihin ommellut teräslevyt.

Planšši (ransk.), oik. kaiverrettu
levy tai laatta; sellaisen jäljennös
(vaski-, puupiirros); myös liitekuva.

Plantaaši (ransk.), tropiikissa oleva
kahvi-, sokeri-, tupakka-, puuvilla- y. m. s.
viljelys.

Plantagenet [ransk. plātažənē',
engl. pläntä'dzenet], engl. kuningassuku,
hallitsi 1154-1485, kotoisin Ranskasta.

Plantin [plātä'], Christophe
(n. 1514-89), alankom. kirjanpainaja.



Per. 1555 Antverpeniin kuuluisaksi
tulleen kirjapainon, joka on v:sta 1876
museona.

Plaseerata (ransk.), asettaa, sijoittaa.

Plasenta (lat.), istukka (ks. t.).

Plaskett [plōskit], John Stanley
(s. 1865), kanadal. tähtitieteilijä, Kanadan
astrofysikaalisen observatorion perustaja ja
johtaja. Suorittanut kiintotähtitutkimuksia.

Plasma (kreik.), verineste; alkulima.

Plasmodi, plasmodium, ketoton
eliö, jolla ei ole pysyvää ruumiinmuotoa.

Plasmolyysi (kreik.), solufysiol.,
alkuliman irtautuminen soluketosta; tämä
tapahtuu, kun solusta poistuu runsaasti
vettä (esim. kun solu pannaan
suolaliuokseen, jonka väkevöitymisaste on
suurempi kuin solunesteessä vallitseva).

Plastiikka (kreik.), kuvanveistotaide;
taito hallita sulavasti ruumiinliikkeitään
ja niillä tulkita tunteita.

Plastiliini, savesta, vahasta, rikistä,
sinkkioksidista ja oliiviöljystä tehty
muovailtava seos, jota kuvanveistäjät
Myttävät tavallisen kostean saven asemesta;
se ei helposti kuivu eikä kutistu.

Plastillinen (kreik.), plastiikkaan
kuuluva, muovaeltava, muovaeleva;
veistoksellinen, muotoa tehostava,
selväpiirteinen. Subst.: plastillisuus.

Plastillinen tanssi ks. Tanssi.

Plastilliset aineet, muovailtavat
massat, jotka kovettuvat, säilyttäen
saamansa muodon. Esim. kipsin ja liiman
sekainen puujauho.

Plastilliset operatsionit, tautien tai
loukkausten aiheuttamien, synnynnäisten
y. m. ruumiin vaurioiden tai epämuodostumien
korjaaminen kirurgisin keinoin. P:ia o:ja
ovat m. m. tekoraajojen, tekosilmien y. m. s.
asettaminen, transplantatsionit (ks. t.),
paraffiiniruiskeet ihon alle.

Plataani (Platanus), kaksisirkkaisia
suuria puita, joiden lehdet muistuttavat
vaahteranlehtiä,  palleroiset kukinnot, kaarna
suurina levyinä irtautuvaa. Etelä- ja
Keski-Euroopassa kasvaa istutettuina puisto-
ja kujannepuina Itämailta kotoisin oleva P.
orientalis ja amer. P. occidentalis.


Plataanin oksa kukalla.

Plataiai, muin. kaup. Boiotiassa,
Keski-Kreikassa. P:n taistelussa 479
e. Kr. kreikkalaiset voittivat persialaiset.

Plate [-ā-], Ludwig Hermann
(s. 1862), saks. eläintieteilijä, prof.
Jenassa. Julk. m. m. polveutumis- ja
periytymisopillisia teoksia.

Plateeraus, pleteeraus,
silaaminen, metallilevyn valssaamalla
päällystäminen jaloilla tai puoli jaloilla
metalleilla.

Platen [-ā-], August von
(1796-1835), kreivi P.-Hallermund, saks.
runoilija. Julk. m. m. runokokoelmat
„Ghaselen", „Lyrische Blätter", „Neue
Ghaselen" sekä huvinäytelmiä, joissa
käsittelee aikansa kirjallisia ja
aatteellisia kysymyksiä. — Platen,
Baltzar Bogislaus von (1766-1829),
ruots poliitikko, kreivi. Toimi tarmokkaasti
Göötan kanavan rakentamiseksi;
käskynhaltijana Norjassa 1827-29. — Platen,
Fredrik August von (1790-1868),
protokollasihteeri. Eli v:sta 1821
Lammilla kirjallisissa puuhissa. [Söderhjelm,
„Kaukomieli III" (1900).]

Platereskityyli (esp.), esp. gotiikasta
renessanssiin välittävä reheväkoristeinen
1500-luvun alkupuolen rakennustyyli.

Platformu (ransk.), vaunu-, myös asemasilta.

Platina (esp.), harmaanvalkea
jalometalli, kem. merkki Pt, at.-p. 195,2,
om.-p. 21,45, sulamis-p. 1,775°, pehmeä ja
taottava, voidaan vetää ohueksi langaksi ja
hitsata punahehkussa. Esiintyy luonnossa
pelkkänä yhdessä muiden p.-metallien
kanssa kahtena toisiinsa sekaantuneena
lejeerauksena, joista puhtaiden
p.-metallien erotus on vaikea. Tärkeimmät
löytöpaikat Ural ja Kolumbia. Metallisella
p:lla on suuri käytäntö kem.
laboratoriotekniikassa sekä upokkaina että
katalysaattorina, sähkötekniikassa,
koruteollisuudessa, hammastekniikassa (n. 1/3
koko kulutuksesta). P:n katalyyttinen
vaikutus perustuu siihen, että se etenkin
hienojakoisena (p.-musta) ja
huokoisena (p.-sieni) imee itseensä happea ja
siten kykenee jouduttamaan hapettumisilmiöitä.
P:n yhdistyksistä tärkein on p.-kloorivetyhappo
(H2PtCl6), mitä syntyy p:aa liuotettaessa
kuningasveteen (muut hapot eivät syövytä p:aa).
Tämän hapon alkalisuoloilla on tärkeä
merkitys analyyttisessä kemiassa;
ammoniumsuolaa kuumentamalla saadaan
p.-sientä. Muita huomattavia yhdistyksiä
ovat alkalien y. m. kanssa muodostuvat
iaksoiskloridit ja -syanidit, joista
barium-p.-syanidia käytetään saattamaan
röntgensäteet näkyviksi. P:n hinta
(kulta-arvo) on kohonnut viime 50 vuoden
aikana 20-kertaiseksi.



Platinalejeerauksiet. Platinaa voi
lejeerata useimpien metallien kanssa. Kulta-,
hopea- ja kupari-p:ia käytetään koruihin,
iridium-p:ta normaalimittatankoihin
(metrin prototyyppi), rodium-p:ta
lämpösähköpyrometreihin.

Platinametallit, kuusi kemiallisesti
lähisukuista metallia, rubidium, rodium
ja palladium (kevyet p.) sekä osmium,
iridium ja platina (raskaat p.), jotka
luonnossakin esiintyvät yhdessä
(lejeerauksina). Kaikilla p:lla on korkea
sulamis-p. (1,500-2,500°) ja suuri om.-p.
(keveillä p:lla n. 12, raskailla n. 22),
ovat (osmiumia lukuunottamatta) happoja kestäviä.

Platinapaino, platinotypia, valok.
kopiomenetelmä, mikä perustuu ferrosuolojen
kykyyn pelkistää platinaa sen suoloista.
P:lla saadaan kestäviä ja taiteellisia kuvia.

Platiniitti, nikkelin (46 %) ja raudan
lejeeraus, jolla on sama lämpölaajennuskertoin
kuin platinalla (ja lasilla). Käytetään
hehkulampputeollisuudessa ja optillisiin kojeisiin.

Platon (427-347 e. Kr.), kreik.
filosofi, Sokrateen oppilas, perusti
Ateenaan n. s. akateemisen koulukunnan, vrt.
Akatemia. P. esitti ajatuksiansa


Platon.

dialogin, vuoropuhelun muodossa. Hänen
filosofiansa keskuksena on ideaoppi. Ideat,
aatteet, ovat aistimaailman olioiden
ikuiset perikuvat ja aistilliset oliot
aatteiden varjoja, s. o. näiden enemmän tai
vähemmän täydellisiä jälkikuvia. P. antaa
ideoille oman olemassaolon salaperäisessä
aatemaailmassa, hyvän ja jumalallisen
läheisyydessä. Siellä mekin ennen syntymäämme
olemme oppineet ne tuntemaan. Eläessämme
aistimaailmassa sen epätäydellisyys herättää
meissä ideain ikävöinnin. Tämä kaipuu on
n. s. platoninen rakkaus, s. o.
henkinen, kaikesta aistillisuudesta vapaa
rakkaus. — Ihannevaltiossaan P. jakaa yksilöt
kolmeen luokkaan: hallitsevat filosofit,
joiden hyve on viisaus, aseelliset vartijat,
joiden hyve on miehuus, ja elinkeinonharjoittajat,
joiden hyve on kohtuullisuus, itsensähillintä.
Näiden yhteistyöstä syntyy se, mikä valtiollisessa
järjestyksessä on oikeata. Valtion
koossapysymistä lujittaaksensa P. tahtoo ylimmissä
luokissa tehdä yhteisiksi omaisuuden ja naiset.
Näistä mullistavista reformivaatimuksista hän
luopui myöhemmin. Häntä on kuitenkin pidettävä
eetillisen ihannekaavametodin perustajana,
sillä hänestä lainsäätäjän silmämääränä on
oleva kaikkein täydellisin, olemukseltaan
oikein. — P:n dialogeista on suomen. „Faidoni",
„Sokrateen puolustuspuhe", „Gorgias",
„Pidot" (Symposion), „Phaidros", muista
mainittakoon „Politeia" (Valtio). — P:n
vaikutus myöhempäin aikain ajatteluun on
ollut erittäin tuntuva. [Heikel (1919);
Larsson, „Platon och vår tid" (1924);
Lagerborg, „Den platoniska kärleken" (1915).]

Platoninen, sana, jota käytetään
usein merkitsemään jotakin, mitä ei
voida eikä edes aiota toteuttaa. —
Platoninen rakkaus ks. Platon.
— Platonismi, Platonin filosofia.

Platoo (ransk.), ylätasanko.

Platov [-ātof], Matvej
Ivanovitš (1751-1818), ven. kenraali,
kreivi. Johti kasakkajoukkoja vv:n 1812-14
sodassa Napoleonia vastaan.

Plattdeutsch (saks.), alasaksa.

Platte [plät] l. Nebraska,
Missouri'n lisäjoki oikealta.

Plattenjärvi, Balaton (ks. t.).

Plattinki (ruots.), litteä
nuorapalmikko, jota käytetään aluksen
takilatarpeisiin.

Plauen, kaup. Saksin lounaisosassa.
Kutoma- ja koneteoll. 112,000 as.

Plausiibeli (lat.), hyväksyttävä,
todennäköinen.

Plautus, Titus Maccius (254-184
e. Kr.), roomal. huvinäytelmienkirjoittaja,
Terentiuksen kera roomal. kirjallisuuden
huomattavin. Kirj. kreik. esikuvien mukaan
verrattain karkeita komedioja.

Please [plīz] (engl.), olkaa hyvä.

Plebeijit ks. Plebs.

Plebiscitum (lat.), kansanpäätös l.
-äänestys, vars. sellainen, jolla jonkun
luovutettavaksi aiotun alueen asukkaat
ratkaisevat, haluavatko joutua uuden
valtion yhteyteen vai eivätkö.

Plebs (lat.), Rooman valtion aateliton
rahvas, pääas. kauppias- ja käsityöläisluokka,
jolla ei ollut oikeutta päästä virkoihin,
kunnes se n. 287 e. Kr. kiivaiden taisteluiden
jälkeen tunnustettiin yhdenarvoiseksi vanhan
sukuaatelin (patriisien) kanssa. Myöhemminkin
p. eli plebeijit merkitsee rahvasta.



Pledeerata (ransk.), puhua
innokkaasti jonkun asian puolesta.

Pleedi (engl.), pitkä, ruudullinen tai
raidallinen villavaippa, matkavaippa.

Plehanov [-a'-], Georgij
Valentinovitš (1857-1918), ven.
vallankumouksellinen, ven. marxilaisuuden
perustaja.

Plehwe [plēve], Vetšeslav
Konstantinovitš von (1846-1904), ven.
virkamies. Toimi v:sta 1899 Suomen
ministerivaltiosihteerinä, v:sta 1902
samalla sisäasiainministerinä; ajoi Suomen
venäläistyttämistä ja ylläpiti häikäilemätöntä
virkavaltaista järjestelmää. Murhattiin
pommiräjähdyksellä.

Plein-air-maalaus [plenä'r-] l.
pleinarismi, ulkoilmamaalaus (ks. t.).

Pleissaus, splissaus, köyden pään
punomalla yhdistäminen toisen köyden
päähän tai sen sivuun.


Pleissauksen
aloittaminen (ylh.),
valmis pleissi (alh.).

Pleistoseeni (kreik.) ks. Kvartäärikausi.

Plejadi (vrt. Plejadit),
seitsenhenkisestä aleksandrialaisesta
runoilijaryhmästä nimensä ottanut
seitsenmiehinen runoilijaryhmä Ranskassa
1500-luvulla. Sen pyrkimyksenä oli uudistaa
ransk. runous antiikkisia esikuvia
käyttämällä ja lisätä ranskan käyttöä
latinan kustannuksella.

Plejadit, Seulaset, Rianseula,
fyysillisessä yhteydessä keskenään oleva
tähtiryhmä Härän tähtikuviossa. Sen
paljain silmin näkyvät kuusi tähteä
muodostavat Otavaa muistuttavan (mutta
paljoa pienemmän) kuvion.

Plektron (kreik.), norsunluusta,
kilpikonnanluusta y. m. tehty puikko tai
laatta, jolla mandoliinin, kreik. lyyran
tai kreik. kitaran kieliä näppäillään;
myös se näppäin, jota oikean käden
peukalossa pitäen käytetään sitran
soittamiseen.

Plénipotentiaire [plenipotāsiä'r]
(ransk.), täysivaltainen (varsinkin lähettiläs).

Plenum (lat.), täysistunto.

Plenum plenorum, Suomen v:n 1869
V. J:n mukaan kaikkien säätyjen
yhteinen istunto, jommoinen oli pidettävä
kahden säädyn vaatimuksesta. Sellaisessa
istunnossa ainoastaan keskusteltiin, mutta
ei tehty päätöstä.

Plenus venter non studet libenter
(lat.), „täysi vatsa opiskelee vastahakoisesti".

Pleokroismi (kreik.), kahtaistaittavien,
värillisten kivennäisten ominaisuus päästää
lävitseen eri suuntiin eri väristä valoa.

Pleonasmi (kreik.), useiden enemmän
tai vähemmän samaa merkitsevien sanojen
asettaminen rinnakkain saman käsitteen
ilmaisemiseksi. Esim. kaunis ja ihana.

Plesiosaurit, joutsenliskot (ks. t.).

Plessidi, Pelion (ks. t.).

Pleton, Georgios Gemistos
(n. 1355-1450), kreik. oppinut. Italiassa
oleskellessaan 1438-41 herätti harrastusta
Platonin filosofiaan.

Pletron, kreik. mitta, 1/6, stadionia;
pintamittana tämän neliö.

Plettenberg [-rjh], Walter von
(k. 1535), Saksan ritarikunnan maamestari
Liivinmaalla 1494-1535.

Pleura (kreik.), keuhkopussi (ks. t.).
— Pleuriitti, keuhkopussintulehdus.

Plevna, kaup. Bulgaariassa. Turk.
Osman pašša puolustautui siellä sitkeästi
venäläisiä vastaan 1877. 28,000 as.

Plexus (lat.), hermopunos.

Plimsoll [-səl], Samuel (1824-98),
engl. hiilikauppias. Sai 1876 parlamentissa
hyväksytyksi lain, joka alisti kauppalaivain
merikelpoisuuden viralliselle tarkastukselle.

Plinius, Caius P. Secundus,
vanh. (23-79 j. Kr.), roomal. virkamies
ja oppinut, sai surmansa Vesuviuksen
purkauksessa. Kirjoittanut m. m.
luonnontieteellisen kokoelmateoksen „Historia
naturalis". — Plinius, Caius P.
Secundus, nuor. (62-114), roomal.
virkamies ja oppinut, C. P. S:n sisarenpoika
ja ottopoika. P. oli prokonsulina
ja käskynhaltijana (111-112) Bityniassa.
P:n virkakirjeitä on säilynyt (valikoima
ruotsin.); kuuluisa on kirje kristityistä.

Plintti (kreik.). 1. Tav. neliömäinen,
egypt. tyylissä pyöreä pylväänjalan
aluslaatta. — 2. Pehmustettu, nahoitettu,
4-jalkainen, pukkimainen voimisteluteline.

Plioseeni, ylin tertiäärisysteemin
osasto, joka seuraa mioseenia ja jonka
päällä on kvartääri.

Plisee (ransk.), säännöllisiin
poimuihin laskostettu koristeena käytetty
kangaskaistale; myös käytetään
pliseerattuja hameita.

Pljusa, joki Luoteis-Venäjällä, Narvan
lisäjoki oikealta.

Plock [plotsk], Plotsk, kaup.
Puolassa Veikselin varrella, Varsovasta
luoteeseen. 26,000 as.



Ploësci [-e'sti] l. Ploesci,
kaup. Romaaniassa, Bukarestista pohjoiseen.
Viljakauppaa, polttoöljynpuhdistuslaitoksia.
60,000 as.

Ploki (ruots.), väkipyörä.

Plombi (lat.), lyijysinetti; hampaan
täyte. Verbi: plombeerata.

Plootu (ruots.), suuri vaskilevyraha,
jota käytettiin Ruotsissa ja Suomessa
1600-1700-luvuilla.

Plotinos (204-270), uusplatonilaisen
filosofian etevin edustaja; teokset
julkaistu nimellä ,,Enneadit". ks.
Uusplatonilaisuus.

Plotsk, Plock (ks. t.).

Ploug [plau], Carl
(1813-94), tansk. kirjailija ja poliitikko.
Julk. ylioppilaslauluja ja -näytelmiä,
ajoi 1841-81 toimittamassaan
Fædrelandet-lehdessä skandinavismin asiaa.

Plumbaatit, lyijyhaposta [Pb(OH)4
tai happoanhydridiksi käsitetystä
lyijyperoksidista PbO2] johdetut suolat.
— Plumbiitit, lyijyhydroksidin Pb(OH)2
suolat. Kalsium-p:ia käytetään villojen
y. m. mustaamiseen.

Plumbum (lat.), lyijy.

Plumer [plūmə], Herbert
Charles Onslow (s. 1857), engl.
sotamarsalkka. Taisteli 1915-17 ja 1918
Flanderissa sekä 1917-18 Italiassa, v:sta
1925 ylikomissaarina Palestiinassa.

Plumpudding [plampadiŋ],
rusinavanukas; engl. kansallisruoka, joka
valmistetaan vehnäjauhoista, munuaisrasvasta,
munista, rusinoista y. m.

Plunkett [plaŋkit], Sir Horace
(s. 1854), irl. poliitikko, toiminut
menestyksellä osuustoiminnan levittämiseksi
Irlannin pienviljelijäin keskuuteen.

Pluraali (lat.), monikko, nominin tai
verbin muoto, joka ilmoittaa esineitä tai
toimittavia persoonia olevan useita.
— Plurale tantum, substantiivi, jolla
on ainoastaan monikollinen muoto, esim. häät.

Pluralis (lat.), pluraali (ks. t.).
— Pluralis majestatis, majesteetin
pluraali, hallitsijoiden tapa käyttää
monikkoa (Me) itseään tarkoittaen.
— Pluralis modestiæ, vaatimattomuuden
pluraali, kirjailijoiden ja puhujien itsestään
käyttämä me.

Pluralismi (lat.), moneusoppi, se
filosofinen mielipide, että on useita
itsenäisiä perusolioita tai olioiden
alkuperusteita. P:ia ovat esim. atomismi ja
Leibnizin monadioppi. Sen vastakohtana on
monismi, joskus myös dualismi.

Pluraliteetti (mlat.), enemmistö,
ääntenenemmistö.

Plus (lat.), ynnä, osoittaa
yhteenlaskua; p.-merkki (+),
yhteenlaskun merkki; positiivisen
luvun etumerkki.

Pluskvamperfekti (lat.), entispäättymä,
verbin aikamuoto, joka ilmoittaa, että
jotakin oli tapahtunut ennenkuin jotain
muuta tapahtui (esim. juna oli
lähtenyt, kun tulin asemalle).

Plutarkos (n. 46-120), kreik.
historioitsija ja filosofi. Kirj. elämäkertoja
Kreikan ja Rooman suurmiehistä.

Plutokratia (kreik.), rahavalta.

Pluton, kreik. kansanuskossa manalan
jumala, alk. ehkä maanalaisten rikkauksien
ja viljasadon jumala, vrt. Haades.

Plutoniset kivilajit ks. Eruptiivivuorilajit.

Plutoona (ransk.), joukkue (ks. t.).

Plutos, kreik. rikkaudenjumala.
vrt. Pluton.

Pluviografi, pluviometri (lat.
ja kreik.), sademittari (ks. t.).

Pluviôse [plyviō'z] (ransk.),
sadekuukausi, Ranskan vallankumouskalenterin
viides kuukausi, 20-22 tammik. — 18-20 helmik.

Pluvius (lat.), ,,sateenantaja",
Juppiterin lisänimi.

Plücker, Julius (1801-68), saks.
matemaatikko ja fyysikko, geometristen
tutkimusten tekijä, tutkinut magneettisia
ilmiöitä ja sähkönpurkauksia
ohennetuissa kaasuissa. P:n aloitteesta ja
ohjeiden mukaan Geissler valmisti tämän
mukaan nimitetyt sähkönpurkausputket.

Plückerin putket = Geisslerin putket (ks. t.).

Plymouth [pliməþ], kaup.
Lounais-Englannissa Kanaalin rannalla,
Portsmouthin jälkeen Englannin suurin
sotasatama, lujasti linnoitettu.
Laivanrakennusta, kauppaa ja merenkulkua.
210,000 as.

Plymouthin veljet [pliməþ-],
Englannissa 1826 syntynyt protestanttinen
lahko. Se on hajaantunut eri ryhmiin,
joilla on yhteisenä tunnusmerkkinä
kirkollisen järjestyksen ja tunnustuksen
hylkääminen sekä johdon uskominen
Jumalan innoittamille henkilöille. P. v:n
johtomiehiä oli alk. anglikaaninen pappi
J. N. Darby (1800-82).

Plyyssi, nukkakangas,
pitkäkarvainen kangas, jonka nukka on
pumpulia, silkkiä, kampalankaa,
mohairvillaa y. m. Nukan muodostaa erityinen
langasto, jonka muodostamat silmut
leikataan auki, niin että tiheä nukka
muodostuu, kun lankojen kierre harjaamalla
avataan.

Pneuma (kreik.), henkäys; hengitys;



henki, sielu. — Pneumaattinen, ilmalla
käypä, ilmaa sisältävä.

Pneumaattinen amme, kaasunkeräysamme,
kaasuamme (ks. t.). — Pneumaattinen
hoito, pneumatoterapia,
hoito, jossa ilmaa käytetään varsinaisena
hoitokeinona (oleskelu vuoristo- tai
meri-ilmastossa y. m. s.). Ahtaammassa
merkityksessä: tiivistetyn tai ohennetun
ilman hengittäminen.

Pneumaattiset tulukset, fysikaalinen
koeväline, jossa taulanpalanen sytytetään
silinterissä, johon suljetun ilman lämpötila
kohotetaan taulan syttymispisteeseen
puristamalla sitä. — Pneumaattiset
työkalut ks. Paineilma.

Pneumatologia (kreik.), oppi Pyhästä
Hengestä.

Pneumatometri (kreik.),
elohopeamanometri, jolla mitataan ihmisen
hengityspainetta. — Pneumatoterapia,
pneumaattinen hoito (ks. t.).

Pneumokokki (kreik.),
keuhkokuumetta aiheuttava bakteeri. —
Pneumonia, keuhkokuume.

Pnom-Penh, Kambodšan pääkaup.
Ranskan Indo-Kiinassa, Mekongin
varrella. Vilkasta kauppaa. 75,000 as.

Pnyx, ylänne Ateenassa,
kansankokouksen paikka.

Po [pō] (lat. Padus), joki
Pohjois-Italiassa, juoksee Lombardian tasangon halki,
lähteet Monte Visolla. Uoma täyttynyt
lietteestä, minkä vuoksi joen tulvimista
tasangolle täytyy estää pitkin sen vartta
rakennetuilla padoilla. 670 km pitkä.
Lisäjokia oikealta: Tarano, Trebbia;
vasemmalta: Dora Riparia, Dora Baltea,
Sesia, Ticino, Adda, Oglio, Mincio.

Pobedonostsev [-o'stsef],
Konstantin Petrovitš (1827-1907),
ven. laki- ja valtiomies. Synodin yliprokuraattorina
1880-1905. Istutti taantumukselliset
mielipiteensä oppilaaseensa Aleksanteri
III:een; oli jäsenenä siinä salaisessa
konferenssissa, joka valmisti Suomen
oikeuksia vastaan suunnatun helmikuunmanifestin
1899. [Hedenström, „Venäjän historia
1878-1918” (1922).]

Poco [pō-] (it. = vähän), mus., p. più
mosso, hiukan nopeammin, p. a p.
crescendo, vähitellen vahveten.

Podagra (kreik.), tav. ison varpaan
tyviniveltä kohtaava äkillinen kihti (ks. t.).

Podestà (it.), kunnallinen hallintomies
eräissä Italian kaupungeissa, vastaa
pormestaria.

Podesti (mlat.), lepotaso (portaissa).

Podiebrad, Yrjö (1420-71), Böömin
kuningas 1458-71; maltillisten
hussilaisten, n. s. utrakvistien johtaja.

Podium (lat.), astuimen tapainen
koroke, lava; roomal. amfiteatterissa
alin istuinrivi, ylhäisön istumapaikka.

Podolia, ven. maakunta Bugin ja
Dnestrin välissä, Puolan ja Romaanian
rajalla.

Podsoli (ven.). Kosteanlauhkeassa
ilmastossa on usein humusaineita
sisältävän ruokamullan alla vaalea maakerros
(lyijyhiekka l. valkomaa), josta
humushapot ovat uuttaneet raudanpitoisia
tummia kivennäisiä. Tämän vaalenneen
kerroksen alla taas on tumma kerros
(ruostemaa, kovaksi iskostunut
ortsteeni), johon on saostunut rauta-
ja humusaineita. Näitä kaikkia kerroksia
sanotaan yht. nimellä p:ksi.

Poe [pou], Edgar Allan (1809-49),
amer. kirjailija. Julk. huomattavia
romanttisia runoelmia, kuten „The
raven” ja „The bells” sekä rikos- ja
kauhunovelleja. Teoksia suomen.:
„Valtameren salaisuus”. [Bjurman
(ruots.,1916).]

Poeettinen (kreik.), runollinen.

Poelaert [polā'rt], Joseph (1816-79),
belg. arkkitehti, Brysselin uljaan
oikeuspalatsin rakentaja.

Pœnitentiarius (lat.), rippi-isä kat. kirkossa.

Poenologia (lat.), oppi rangaistuksesta
yhteiskunnallisena vastavaikutuksena
rikosta vastaan.

Poesia (kreik.), runous. — Poeta,
runoilija. — Poeta laureatus,
laakeriseppeleellä palkittu l. seppelöity
runoilija, Englannissa aikoinaan palkattu
hovirunoilija, nyk. arvonimi. —
Poetiikka, runousoppi, runouden teoria.

Poggendorff, Johann Christian
(1796-1877), saks. fyysikko, multiplikaattorin
ja peililukemisen keksijä. Kuuluisien
„Annalen”-sarjan julkaisija 1824-77.

Poggio Bracciolini [podžo bratšolī'ni],
Gian Francesco (1380-1459),
it. humanisti. Löysi m. m. Ciceron
käsikirjoituksia, kirj. kompia („Facetiæ”).

Pogosta (ven.), ennen veropiiri
Venäjän maaseudulla; kirkkopitäjä.

Pogromi (ven.), hävitys,
joukkoväkivalta (m. m. liikkeitten ryöstäminen),
vars. Venäjällä tapahtunut juutalais-p.

Pohja (ruots. Pojo), kaksikielinen
kunta (ruotsi enemmistön kielenä)
Uudenmaan läänissä Länsi-Uudellamaalla,
samannimisen lahden ympärillä; 226,9
km2, 5,784 as. (1926). Fiskarin,
Pinjaisten, Anskuun ja Joensuun teollisuuslaitokset.
Skurun asema ja lastauspaikka.
Us. hist. kartanoita. Harmaakivikirkko
1200-(?)luvulta. Ruotsink. kansanopisto.

Pohja, kappaleen (silinterin, kartion



POHJANMAA


1. Etelä-Pohjanmaan peltolakeuksia.



2. Asutuslakeus ruotsinkielisellä alueella (Ylimarkku).



3. Naisia äestämässä (Laihia).


POHJANMAA


4. Veneranta Hailuodossa.



5. Kalastusta Kemijoen Taivalkoskessa.



6. Pyykinpesijöitä Rovaniemellä.




y. m.) se tahko (kantataso), jolla sen
ajatellaan seisovan.

Pohja, Henkivakuutus o.-y. P.,
Helsingissä, per. 1922, vakuutuskanta
31/12 1926 326 milj. mk.

Pohjakoulu, koulu, jonka oppimäärä
edellytetään suoritetuksi siirryttäessä
toiseen kouluun. Pyrkimys saattaa
kansakoulu yleiseksi p:ksi on voimistumassa,
ja sitä tarkoittavia aloitteita on
Eduskunnassa pantu vireille.

Pohjakuva, pohjapiirros,
horisontaaliprojektsioni, esineen yhdensuuntais-
ja suorakulmainen projektsioni vaakatasolla.
— Pohjaluku, kasvit., kukan yksityisten
kukkalehtikiehkuroiden lehtiluku, joka
yleensä on sama verhiössä, teriössä ja
hetiössä. Kaksisirkkaisten kukan
tavallisin p. on 5, yksisirkkaisten 3.

Pohjalöytö, meren tai järven pohjasta
löydetty tavara. Se jää, sitten kuin siitä
on laissa säädetyllä tavalla kuulutettu
eikä omistajaa ole ilmaantunut,
löytäjälle. Muinaisesine on tarjottava valtiolle
lunastettavaksi (Merilaki 9/6 1873,
168-169 §§; E. L:n voimaanpanoasetus
19/12 1889, 9 §; Asetus muinaisaikaisten
muistomerkkien rauhoittamisesta 2/4 1883).
vrt. Merihylky.

Pohjankangas, Pohjois-Satakunnassa
(Honkajoen, Karvian y. m. pitäjissä)
olevien harju- ja moreenimuodostumien
yhteisnimitys. P. on etelämpänä olevan
Hämeenkankaan jatkoa.

Pohjankartano, ratsutila Perniössä.

Pohjanlahden kauppapakko ks. Kauppapakko.

Pohjanlahden Verkatehdas o.-y.
(ruots. Pojoviks klädesfabriks a.-b.),
Tammisaaressa, per. 1907, osakepääoma 2 milj. mk.

Pohjanlahti. 1. P. (ruots. Bottniska
viken), Itämeren pohjoisin lahti, 650 km
pitkä (pinta-ala n. 104,000 km2), pistää
Ahvenanmerestä Suomen ja Skandinaavian väliin.
P:n jakaa Merenkurkku kahteen osaan, eteläisempää
sanotaan Raumanmereksi l. Selkämereksi,
pohjoisosaa Perämereksi. Eteläisen
osan pituus n. 350 km, suurin lev.
n. 230 km, suurin syvyys 294 m (lähellä
Ångermanlannin rannikkoa), pohjoisen
pituus n. 300 km, suurin lev. 180 km,
suurin syvyys 145 m. Merenkurkun
kapeimman kohdan lev. n. 70 km, syvyys
20-40 m. vrt. myös Merenkurkku. —
2. P. eli Pohjanpitäjänlahti
(ruots. Pojoviken), Tammisaaren
saariston kohdalta pohjoiskoilliseen pistävä,
n. 2 penik. pitkä merenlahti, jonka
suupuolessa itärannalla Tammisaaren
kaup. P:een laskevat Mustionjoki ja
Fiskarinjoki.

Pohjanmaa (ruots. Österbotten),
Suomen hist. maakunta, rajoittuu pohjoisessa
Lappiin, etelässä Satakuntaan,
Hämeeseen, Savoon ja Karjalaan, käsittää
Oulun ja Vaasan läänien suurimmat
osat. Jokapäiväisessä puheessa P. jaetaan
usein Etelä-P:han, johon luetaan
maakunnan eteläosa Lapuanjoen ja Lappajärven
seuduille asti, Keski-P:han,
joka ulottuu edellisen pohjoispuolella
Pyhäjoelle asti, ja sen pohjoispuolella
olevaan Pohjois-P:han; Kajaanin
kihlakuntaa sanotaan us. Kainuuksi.
— P:n rannikko on matalaa: peltoa,
niittyä, soita, aivan alavia metsämaita.
Kainuu on, varsinkin Oulujärven
koillispuolella jo verraten korkeata seutua,
vuoret korkeampia kuin Suomen
järvialueella. P:n koillisosassa on jylhästä
luonnonkauneudestaan, syvistä järvistään
ja tunturimaisemistaan kuulu
Kuusamon ylänkö, pohjoisessa Kemijärven
pitäjän rajoilla alkavat Lapin
korkeudet. — Maisemille leimaa antavia ovat,
varsinkin rannikkoalueella, joet;
mainittavia järviseutuja ovat vain Kuusamon
ylänkö ja Oulujärvi vesistöineen. —
P:n asutus on alkanut sen suurten
jokien keskijuoksuilla, johon kivikauden
väestö asettui. Hist. ajan alussa
lappalaiset ovat P:n asukkaina sekä heidän
rinnallaan kveenit l. kainulaiset, jotka
lienevät Pohjanlahden rannikon
suomalaisia. Kaakosta tulleet karjalaiset ovat
ammoisista ajoista liikkuneet
Pohjois-P:lla. Pirkkalaiset ovat myös jättäneet
jälkiä P:n väestöön. Ruotsalaiset tulivat
Etelä-P:n rantaseutuihin kenties
1200-luvun lopulla ja tunkivat suom. asutusta
sisämaahan. Myöhempinä aikoina on
tullut P:lle hämäläisiä ja vars. savolaisia
uudisasukkaita, ks. kuvaliitettä.

Pohjanmaan rata ks. Oulun rata
ja Vaasan rata.




Pohjanmeren-Itämeren kanava,
Kielin kanava, ennen Keisari
Vilhelmin kanava, Jyllannin niemimaan
tyven poikki, (Preussissa) Elben
suusta Kielin lahteen kulkeva kanava.
Pituus 99 km, leveys vedenpinnalla
102 m, syvyys 11 m. Rak. 1887-95,
uudelleen 1909-15. Maailmansodassa sillä
oli suuri strateginen merkitys.
Versailles'n rauhassa se säädettiin avoimeksi
kansainväliselle liikenteelle.


Pohjanmeren-Itämeren kanavaa.
helmin kanava, Jyllannin

Pohjanmeren kanava, Alankomaissa,
Pohjanmeren ja Zuiderseen välissä,
yhdistää Amsterdamin mereen. 27 km pitkä,
120-125 m leveä, 4-9 m syvä. Rak. 1865-76.

Pohjanmeri, Atlantin valtameren
rannikkomeri, Norjan, Tanskan, Saksan,
Alankomaiden, Belgian ja Ison-Britannian
ympäröimä, Skagerrakin, Kattegatin,
Juutinrauman ja Belttien kautta
Itämeren yhteydessä. Pinta-ala n. 570,000
km2, suurin pituus n. 1,100 km,
suurin syvyys (Norjan rannikkoa
kaartava hauta) n. 500 m, pienin syvyys
(Doggerin matalikolla) 13-40 m.
Suolanpitoisuus n. 3,5 %. Pintaveden lämpö
keskikesällä +11° - +17°, keskitalvella
+3° - +7°. Nousu- ja pakoveden
erotus keskimäärin 3,3 m, pitkällisen
luoteismyrskyn jälkeen vesi voi kohota 7 m
yli tavallisen korkeuden ja aiheuttaa
matalilla rannoilla tuhoisia tulvia.
Kalastus (turskaa, silliä, kampelaa) sekä
hummerin- ja osterinpyynti tuottoisia.
Merenkulkua vaikeuttavat rannikkosärkät,
sumu ja rajut myrskyt.

Pohjanpalo, revontulet.

Pohjanpää, Lauri (s. 1889),
runoilija, fil. maist. Julk. runokokoelmat
,,Mielialoja", „Uusi kevät", ,,Eistiritari",
,,Metsän satuja", „Graalin malja",
„Sielukellot", novellikokoelman „Kultaiset
langat" sekä hartaustutkielmia.

Pohjantähti, lähinnä taivaan
pohjoisnapaa näkyvä tähti. vrt. Otava.

Pohjapiirros, tekn. piirustuksessa
esineen horisontaaliprojektsioni; huoneitten
sijoituksen näyttävä vaakasuora leikkaus
rakennuspiirustuksessa.

Pohjarahasto, kantapääoma (ks. t.).

Pohjasävel, mus. Jokaisella soinnulla
on p., jonka laadusta riippuu soinnun
tonaalinen merkitys. Soinnun muut sävelet
johtuvat p:stä (terssinä, kvinttinä y. m.).

Pohjavesi, maan rakoihin, halkeamiin
ja huokosiin tunkeutunut sadevesi.
Saderikkaissa seuduissa p. on lähellä. maan
pintaa, erämaissa hyvin syvällä,
Suomessa harvoin 10 m syvemmässä.
Eniten p:ta sisältävät meillä hiekkaharjut,
mikä ilmenee niiden juurella kumpuavina
lähteinä. Kuumien lähteiden vesi ei ole
p:ta, vaan maan syvemmistä osista
kotoisin ja yhteydessä tuliperäisten
ilmiöiden kanssa. P. on puhdasta, raikasta,
sisältää liuenneita kivennäisaineita,
on sopivaa juomavedeksi, vrt. Lähde.

Pohjavesilaitos, kaivo- ja
kanavaryhmä vesisäiliöineen, -johtomeen ja
pumppuineen, jota käytetään lähde- ja
pohjavesirikkailla seuduilla käyttöveden
saamiseksi (vrt. Vesijohto). Veden
kokoamista varten rakennetaan
lasitetuista saviputkista, betonista tai
valuraudasta veden juoksun poikkisuuntaan
kokoojaputki, joka kerää veden
puhdasvesikaivoon ja jonka keskelle
sopiviin kohtiin rakennetaan puhdistus- ja
tarkastuskaivoja. Kun pohjavesi on
syvällä, rakennetaan kuilu- l.
putkikaivoja, joista vesi imetään
yhteiseen putkeen, vrt. Kaivo.

Pohjaväri, ensim. maalikerros, jonka
tarkoituksena on hävittää alustan väri
ja suojella ainetta, ja jonka päälle vasta
varsinainen väri- ja koristekerros,
peiteväri, sivellään.

Pohje, säären takaosa. Siinä
p.-luu ja p.-lihas.

Pohjois-Amerikan kirjallisuus,
Yhdysvaltojen englannink. kirjallisuus, oli
aluksi pääasiassa kirkollista. 1700-luvun
merkittävimmät kirjailijat olivat uskonnollinen
kirjailija J. Edwards (k. 1758) ja
Benjamin Franklin. Vapaussota nosti
kansallistuntoa, mikä ilmenee kirjallisuudessa.
Huomattavimmat proosakirjailijat olivat
W. Irving, J. F. Cooper, N. Hawthorne,
H. Beecher-Stowe, Bret Harte ja
H. James sekä humoristi Mark
Twain (ks. Clemens) ja
runoilijat H. Longfellow ja
W. Whitman, runoja ja proosaa
kirjoitti E. A. Poe, merkittävä
ajattelija on E. W. Emerson.
Uudemmista kirjailijoista mainittakoon vain
Frank Norris, Upton Sinclair,
Jack London sekä vielä nuoremmista
Sinclair Lewis ja E. L. Masters.

Pohjois-Amerikan suomalaiset ks.
Amerikan suomalaiset.

Pohjois-Amerikan taide. Vasta viime
vuosikymmeninä P. t. on saanut
itsenäisen luonteen; siihen asti se on
seurannut Euroopasta, lähinnä Englannista
saatuja esikuvia. — Huomattavin on
rakennustaide. Se oli aluksi
yksinkertaistettu muoto Wrenin Englannissa
edustamaa palladiotyylistä klassillisuutta.
Sen päätuotteet ovat plantaašinomistajien
maakartanot ja Yhdysvaltojen ensim.



julkiset rakennukset, kuten Capitolium
ja Valkoinen Talo Washingtonissa.
Uusklassillisuus esiintyy n. v.sta 1835;
antiikin temppelit tulevat tästä lähin
olemaan julkisten ei-kirkollisten
rakennusten malleina, kirkot rakennetaan
goottilaiseen tyyliin, esim. Trinity Church
New Yorkissa. Omaperäisin arkkitehti
on H. H. Richardson.
Pilvenpiirtäjillä on Pohjois-Amerikan taide
luonut uuden rakennustyypin. Ratkaisevan
taiteellisen voiton se sai Cass Gilbertsin
(s. 1859) rakentamassa Woolworth Buildingissa
(ks. kuvaliitettä New York).
— Maalaustaide oli aluksi
etupäässä muotokuvamaalausta; etevin
muotokuvamaalari oli G. Stuart.
1800-luvun toisella neljänneksellä
syntyy kotimainen maisemamaalaus, n. s.
Hudsonin koulukunta. Seuraavan
sukupolven taiteessa on düsseldorfilaista
vaikutusta (vrt. Düsseldorfin
taideakatemia) ja myöh. ranskalaista.
Huomattavimmat maalarit ovat Whistler
ja Sargent, jotka ovat
saavuttaneet maailmanmaineen. Graafikoista on
kuuluisin Pennell. — Kuvanveiston
asema on ollut syrjäytetympi. Johtavat
taiteilijat tällä alalla ovat J. Q. A. Ward
(1830-1910) ja A. Saint-Gaudens (1848-1907).

Pohjois-Amerikan Yhdysvallat,
Yhdysvallat (ks. t.).

Pohjois-Amerikka, Panaman kanavan
pohjoispuolella oleva Amerikan osa,
maapallon kolmanneksi suurin maanosa.
Siihen luetaan Grönlanti ja P.-A:n
arktinen saaristo, varsinainen P.-A.
(Tehuantepecin lahteen saakka ulottuva
mantereen osa), Keski-Amerikka ja
Länsi-Intian saaristo; kaksi viimeksimainittua
aluetta, joista osa lähemmin liittyy
Etelä-Amerikkaan, sekä Meksikko luetaan tav.
n. s. Väli-Amerikaksi (ks. t.).
Pinta-ala 24,5 milj. km2, varsinainen
P.-A. 19,8 milj. km2. Mantereen pohjoisin
niemenkärki Kap Murchison (Boothia
Felixissä) 71° 54' pohj. lev. ja eteläisin
Punta Mariato (Panamalla) 7° 12' pohj.
lev.; maanosan pohjoisin niemi Kap
Bridgman (Grönlannissa) 83° 37' pohj.
lev. — Tärkeimmät lahdet ja saaret.
Lännessä Panaman lahti, Tehuantepecin
lahti, Kalifornian lahti, San Franciscon
lahti, Juan de Fucan salmi ja sen
pohj.-puolella Vancouverin saari, Kuningatar
Charlottan saaret, Alaskan niemi, Aleutit,
idässä Hudsoninlahti, St. Lawrence-lahti,
jonka edustalla New Foundland, Fundylahti,
Delawaren lahti, Chesapeake-lahti, etelässä
Meksikonlahti ja Karaibinmeri.
— Pinnanmuodostus ja vesistöt.
P.-A. on ollut Grönlannin, Islannin ja
Huippuvuorten kautta manneryhteydessä
Euroopan ja Beringin salmen kautta
Aasian kanssa; edellinen yhteys katkesi
tertiäärikauden keskivaiheilla, jälk.
kvartäärikaudella. Yhteys Etelä-Amerikan
kanssa syntyi vasta nuorempana tertiäärikautena.
— Mantereen itärannikon lähellä
ja sen suuntaisina kulkevat jo
paleotsooisena maailmankautena poimuttuneet
Appalakkiset vuoret, joiden mukaan
mantereen koko itäosaa usein sanotaan
appalakkiseksi. Pitkin länsirannikkoa
kulkevat Kordillieerit, joiden itäisimpänä
jonona ovat liitu- ja tertiäärikaudella
poimuttuneet Kalliovuoret; pohjoisessa
ovat Alaskan vuoret, joissa maanosan
korkein vuorenhuippu Mac Kinleyn vuori
(6,240 m). Kalliovuorten länsipuolella on
useita erämaanluontoisia ylätasankoja.
Appalakkisten vuorten ja Kordillieerien
välissä on laaja poimuttumaton
tasankoalue, jonka pohjoispuolella,
Hudsonin-lahden ympärillä on suuri
peruskallioalue, n. s. Kanadalainen kilpi.
— Maajään eteläraja ulottui P.-A:ssa
Tyynenmeren rannalla n. 48° pohj. lev. ja kulki
siitä joks. Missouri'n, Mississippien ja
Ohion juoksua seuraten New Yorkin
kohdalle itään. — Ent. maajään alueella on
suuri järvialue, jossa Kanadan ja
Yhdysvaltain rajalla on maapallon suurin
järviryhmä: Yläjärvi, Michigan, Huron,
Erie ja Ontario; kaikkien näiden
yhteisenä laskujokena on St. Lawrence-joki.
Pohjoisessa ovat m. m. Iso-Karhujärvi,
Iso-Orjajärvi ja Athabasca, jotka
laskevat Mackenzie jokea myöten
Pohjois-Jäämereen, ja Winnipeg, joka laskee
Nelsonjokea myöten Hudsoninlahteen.
Kordillieerien välisten ylätasankojen
laskujoettomista järvistä suurin on
Iso-Suolajärvi. Pisin joki on Mississippi
lisä-jokensa Missourien kerällä. — Ilmasto.
Eri ilmastovyöhykkeet liittyvät ilman
selviä rajoja toisiinsa. Grönlanti,
arktinen saaristo ja mantereen pohjoisosa ovat
arktista aluetta, jossa talvet ovat pitkät
ja ankarat. Barrowin salmessa on
heinäkuun keskilämpö +3° ja tammikuun
—36°. Lauhkean vyöhykkeen
länsirannikolla on leuto, kostea ilmasto
(Vancouverin saarella vuotuinen sademäärä
3,000 mm), Etelä-Kaliforniassa on
kumminkin Sateentulo niukkaa (Los Angeles
400 mm). Kordillieerien ylätasangoilla
ja preeriatasangoilla on ilmasto erittäin
mantereinen, itäosissa ja varsinkin
Appalakkisilla vuorilla on Sateentulo
runsaampi, jopa 2,000 mm. P.-A:n


lämpötila — niin hyvin koko vuoden kuin varsinkin
tammikuun — on yleensä alhaisempi kuin vastaavilla
leveysasteilla Euroopassa (Quebecissa heinäk.
+18,7°, tammik. —12,4°,
New Yorkissa +23,1° ja —1°, Chicagossa
+22,4° ja —4,6°, St. Louisissa
+26,2° ja —0,6°, New Orleansissa
+27,4° ja + 11,7°). Äkilliset, jyrkät
lämmön vaihtelut (lämpötila voi muutamassa
minuutissa aleta parikymmentä astetta) ovat ominaisia
sikäläiselle ilmastolle. Kalliovuorten
itäpuolella raivoavat rajut talvimyrskyt
(blizzards, northers) ja keski- ja itäosissa
tuhoisat pyörremyrskyt (tornados).
Meksikon ilmastosta ks. Meksikko.
— Kasvillisuus. Pohjoisinna on kasvillisuus
aito arktista. Arktisen alueen
eteläpuolella on subarktinen havumetsäalue;
etelämpänä St. Lawrence-joen ja suurten
järvien ympärillä kasvaa sekametsiä ja
Appalakeilla ja näiden ympärillä
runsaslajisia lehtensä varistavia lehtimetsiä.
Pohjois-Floridassa ja Meksikonlahden
pohjoisrannikolla kasvaa lukuisia
ainavihantia lehtipuita: tammia, saarnia,
magnolioita, hickorypuita, tulppaanipuita
y. m. Etelä-Floridan kasvillisuudella on
melkein troopillinen leima (mangroveitakin).
Itäisen lehtimetsäalueen ja Kalliovuorten
välissä on leveä arokaistale, preeriat
(ks. t.), Näiden länsipuolella on ylänköaroja
ja erämaita ja tämän alueen länsipuolella,
Tyynenmeren rannalla, suurenmoisia havumetsiä;
Pohjois-Kaliforniassa kasvaa m. m.
mammutpetäjä. Meksikon ylätasangot ovat
enimmäkseen puuttomia, niillä kasvaa
kaktuksia ja agaveja. Keski-Amerikassa ja
Länsi-Intian saarilla on troopillinen
kasvillisuus: aarniometsiä ja savanneja;
korkeammilla seuduilla on sielläkin
lauhkean vyöhykkeen kasvillisuutta, jopa
tunturikasvillisuuttakin. Kotimaisista
viljelyskasveista ovat tärkeimmät maissi,
tupakka ja vanilja. — Eläimistö.
Eläinmaantieteellisesti P.-A. muodostaa
holarktisen ala-alueen nearktisen piirin (vrt.
Eläinmaantiede). Entisen
maayhteyden johdosta on eläimistö monessa
suhteessa palearktisen piirin eläimistön
kaltainen. P.-A:lle ominaisia eläimiä
ovat m. m. opossumi, preeriakoira,
jaguaari, puuma, haisunäätä, pesukarhu,
hanka-antilooppi. Ennen preerioilla
yleiset biisonit ovat miltei sukupuuttoon
hävitetyt. Metsävyöhykkeen karhulajit
harmaa- ja mustakarhu ovat niinikään
vähenemässä. Luonnonvaraisia hevoseläimiä
ei ole. Matelijoista ominaisimmat ovat
leguaanit, kalkkarokäärme, kilpikonnat ja
krokotiilit, sammakkoeläimistä aksolotli.
— Asukkaat. Arviolta 150 milj.
(n. 6,1 henkeä km2:llä). Alkuasukkaista
ks. Eskimot ja Intiaanit.
Alkujaan orjina maahan tuodut neekerit
ovat enemmistönä Länsi-Intiassa;
runsaasti on heitä myös Yhdysvalloissa
(n. 10,5 milj.) ja Keski-Amerikassa.
Kiinalaisten ja japanilaisten maahanmuuttoa on
lainsäädännöllä rajoitettu Yhdysvalloissa
ja Meksikossa; edellisessä valtiossa heitä
on n. 230,000, jälkimmäisessä 15,000.
Pääväestönä ovat valkoihoiset, engl., ransk.
ja esp. aines runsaimmin edustettuna.
Sekarotuisia (mestitsejä, mulatteja,
zamboja) on runsaasti varsinkin Meksikossa
ja Keski-Amerikassa. — Elinkeinoelämä
ja historia ks. eri valtioiden kohdalta.
Löytöhistoriasta ks. Amerikka.

Valtiollinen jako.

Itsenäisiä valtioita.
Yhdysvallat   7,839,000 km2 n.  110  milj. as.
Meksikko      1,987,000  „  „    14,3  „    „
Guatemala       113,000  „  „     2,0  „    „
Honduras        115,000  „  „     0,7  „    „
Salvador         34,000  „  „     1,6  „    „
Nicaragua       127,000  „  „     0,6  „    „
Costa Rica       49,000  „  „     0,5  „    „
Panama           84,000  „  „     0,5  „    „
Kuba            115,000  „  „     3,2  „    „
Haiti            29,000  „  „     1,7  „    „
Santo Domingo    49,000  „  „     0,9  „    „


Riippuvaisia alueita.

Yhdysvaltain:
Alaska        1,530,000 km2 n.   0,06 milj. as.
Porto Rico        9,000  „  „    1,4    „   „
Virgin Islands (Neitsytsaaret)    360  „  „    0,03   „   „
Panaman kanavavyöhyke    1,400  „  „    0,04   „   „


Englannin:
Kanada        9,660,000 km2 n.   9,5 milj. as.
New Foundland ja Labrador    420,700  „  „    0,3    „   „
Bermudasaaret        50  „  „    0,02   „   „
Bahamasaaret     11,000  „  „    0,00   „   „
Jamaika          11,000  „  „    0,9    „   „
Britt. Honduras  21,500  „  „    0,05   „   „
Pieniä-Antilleja  3,500  „  „    0,5    „   „

Tanskan:
Grönlanti       2,182,000 km2 n.   0,01 milj. as.


Ranskan:
S:t Pierre ja Miquelon             240 km2 n.        4,000 as.
Guadeloupe ja Martinique (Pieniä-Antilleja)  2,800 „  „     0,5 milj. as.


Kartta ks. Yhdysvallat.





POHJOIS-AMERIKKA


1. New Brunswickin riistamaita ja kalavesiä. Kanada.



2. Arkansas-joen rotkolaaksoa Coloradon valtiossa. Yhdysvallat.



POHJOIS-AMERIKKA


3. Appelsiinitarhoja Etelä-Kaiiforniassa.



4. Sisä-Meksikon maaseutua.




Pohjois-Carolina ks. Carolina.

Pohjois-Dakota ks. Dakota.

Pohjois-Jäämeri, Pohjoinen napameri,
pohjoisnavan ympärillä, Pohjois-Amerikan, Euroopan
ja Aasian pohjoispuolella oleva meri. Sen eri
osia ovat: Grönlanninmeri Huippuvuorten ja
Grönlannin välissä, Barentsinmeri l.
Lapinmeri Frans Josefin maan, Novaja Semljan
ja Ruijan rannikon välissä, Kaarianmeri
Novaja Semljan ja Tajmyrin niemimaan
välissä, Siperianmeri edellisestä itään (osa
siitä, Uuden-Siperiari saarten ja Tajmyrin
niemimaan välissä oleva, on Nordenskiöldin
meri). Grönlanninmeressä on 4,800 m:n
syvyyksiä, vrt. Napamaat.

Pohjois-Karjalan Maanviljelysseura, per. 1887.

Pohjoismaat, Suomi, Ruotsi, Norja,
Tanska ja Islanti.

Pohjoismaiden Maanviljelystutkijain
Yhdistys (tansk. Nordiske
Jordbrugsforskeres Forening), per.
1918, tarkoitus: edistää yhteistyötä
Pohjoismaiden maanviljelystutkijain
keskuudessa. Julk. v:sta 1919 aikakauskirjaa
Nordisk Jordbrugsforskning.

Pohjoismaiden Osakepankki ks.
Pohjoismaiden Yhdyspankki.


Pohjoismaiden Yhdyspankki. Pääkonttorin toimisto.


Pohjoismaiden Yhdyspankki,
helsinkiläinen pankki, synt. 1920 Suomen
vanhimman yksityispankin Suomen Yhdyspankin
(per. 1862) ja Pohjoismaiden Osakepankin
(per. 1873) yhteen sulautumisesta. Osakepääoma
200 milj. mk., omat varat 385 milj. mk.,
talletukset 1.650 milj. mk., haarakonttoreita
53. Pääjohtaja L. von Pfaler. — Yhdyspankin
johtajina ovat olleet Henrik Borgström
nuor., P. A. Törnqvist, vapaaherra Jean
Cronstedt (1872-1907), A. Norrmén (1907-13)
ja A. Ramsay (1913-19) sekä Pohjois-pankin
W. Burjam ja L. v. Pfaler (1907-19).

Pohjoismainen Hallinnollinen Liitto,
per. 1919, jäseninä Tanskan, Norjan,
Ruotsin, Islannin ja Suomen (v:sta 1921)
ministeriöiden, hallinnollisten
ylituomioistuinten ja keskusvirastojen virkamiehet.
Liiton tarkoituksena on olla yhdyssiteenä
mainittujen maiden keskushallintoihin
kuuluvien virkamiesten kesken. —
Liitolla on oma Kööpenhaminassa ilmestyvä
aikakauskirja „Nordisk Administrativt
Tidsskrift.

Pohjoismainen Museo, Nordiska
Museet (ks. t.).

Pohjoismainen sota ks. Suuri
pohjansota.

Pohjoisnapa ks. Napamaat.

Pohjoisneulamenetelmä, tykkien
suuntaamismenetelmä kahta suuntakehää
käytettäessä, kun suuntakehästä ei näy
toiseen.



Pohjois-Pirkkala ks. Pirkkala.

Pohjois-Saksan liitto (saks.
Nord-deutscher Bund), 1866 Preussin ja
Itävallan välisen sodan jälkeen Preussin
johdolla muodostettu Mainin
pohjoispuolella olevan 22 Saksan valtion
muodostama liittovaltio. Kun Etelä-Saksan
valtiot 1870 yhtyivät P.-S. l:oon, syntyi
Saksan valtakunta.

Pohjois-Suomen laamannikunta,
1435-1775, käsitti Aurajoen pohjoispuolella
olevan osan Varsinais-Suomea, Ahvenanmaan,
Satakunnan ja Pohjanmaan.

Pohjoisterritorio ks. Austraalia.

Pohjoisvaltakunta, Israelin
valtakunta, ks. Juutalaiset.

Pohjola, Vakuutus o.-y. P.,
Helsingissä, per. 1891. Harjoittaa palo-,
murto-, lasi-, takuu-, meri-, kuljetus-,
autto- ja arvopostivakuutusta. Omat varat
45 milj. mk., meri- ja palo vakuutuskanta
8,2 miljardia mk. Toimitusjohtaja alusta
alkaen K. A. Paloheimo (ks. t.).


Pohjolan talo.

Pohjola, suom. kansanrunoissa
esiintyvä paikannimi, sama kuin Pohja
s. o. pohjoinen ilmansuunta käsitettynä
paikaksi, joka on pimeän ja kylmän
kotimaa, jonne pahaa manataan. Vastaa näin
ollen myös helvettiä. — Pohjolan
emäntä, taruhenkilö, johon on
sekaantunut aineksia sukurutsaisesta pyhän
miehen surmaajasta Herodiaasta, ja johon
on sekoitettu Louhi, joka alkuisin on
ollut toinen henkilö.

Pohjolan Osake-Pankki, Oulussa, per.
1917. Osakepääoma 10 milj. mk.,
haarakonttoreja 12.

Pohjukaissuoli, mahalaukusta alkava,
hevosenkengän tavoin kaartuva ohutsuolen osa.

Pohto, Matti (1817-57),
kirjojenkeräilijä, talollisenpoika Ylistarosta.
Teki suurtyön tutkimukselle kerätessään
enimmän osan vanhaa suom. kirjallisuutta,
jota käsittelevä yliopiston kokoelma oli
Turun palossa tuhoutunut, ja avustaessaan
prof. Fr. V. Pippingiä tämän kirjallisuusluettelon
laatimisessa. [Virkkunen (1924).]

Poiju (holl.), meren pohjaan kiinnitetty,
veden pinnalla kelluva esine, joka
näyttää matalikon tai muun veden alla
olevan vaaran, taikka joka on paikalleen
asetettu aluksen siihen kiinnittämistä varten.

Poikiloterminen (kreik.), vaihtolämpöinen.

Poikimahalvaus, poikimakuume,
maitokuume, on poikimisen
yhteydessä äkkiä esiintyvä tauti; ilmestyy
tav. 3 vrk:n kuluessa poikimisesta
etupäässä vanhempiin, runsaslypsyisiin
lehmiin (3-4:n poikimisen jälkeen), mutta
myös lampaisiin, vuohiin ja sikoihin.
Oireet: takaruumis käy horjuvaksi; eläin
heikkenee niin, ettei pysy jaloillaan ja
on lopulta puoleksi tunnoton; maidoneritys
lakkaa. Hoito: täydellisesti tyhjiksi
lypsetyt utareet pumputaan täyteen
ilmaa. Lehmä, jolla on taipumus p:een,
ehdytetään n. 3 viikkoa ennen poikimista
ja saa poikimisen aikaan niukasti ravintoa.

Poikkeama, deviatsioni (ks. t.).

Poikkeuslaki asettaa yksityisen
henkilön tai henkilöryhmän muihin
kansalaisiin verrattuna huonompaan asemaan
riistämällä heiltä oikeuksia, jotka muille
kansalaisille kuuluvat.

Poikkikaari, kaari tai kaari jakso,
joka kulkee (kirkoissa) laivojen
poikkisuuntaan kautta rakennuksen, siirtäen
holvipaineita ulkomuureihin tai tukipilareihin.

Poilu [pualy'] (ransk., = karvainen),
ransk. sotilaan maailmansodan aikainen
kansanomainen nimitys.

Poimintahakkaus, hakkaustapa,
jolloin metsästä us. ilman suunnitelmaa
hakataan, „poimitaan", puu, toinen sieltä
toinen täältä.

Poimulehti (Alchemilla vulgaris),
ruusukasvien heimoon kuuluva, meillä
yleinen ruohokasvi, jonka kukat ovat
pienet, vihertävät ja lehdet sormihalkoiset,
munuamaiset.

Poimuvuoret, maankuoren poimuttumisesta
syntyneet vuorijonot. Tertiäärikaudella
syntyneitä p:ia ovat m. m. Alpit, Himalaja,
Andit, Kordillieerit. Vanhempina ajanjaksoina
poimuttuneet vuoret ovat erosionin vaikutuksesta
tasoittuneet.



Poincaré [puäkarē'], Henri
(1854-1912), etevä ransk. matemaatikko ja
fyysikko, prof. Pariisissa. Tutkinut
viivallisten differentsiaaliyhtälöiden teoriaa,
taivaanmekaniikkaa, matem. fysiikkaa.
Kriitillisesti tarkastanut matematiikan ja
luonnonopin perusteita ja menetelmiä
(„Science et hypothèse", 1902). — Poincaré,
Raymond (s. 1860), Ranskan presidentti
1913-20, asianajaja. Opetusministerinä 1893, 1895,
rahaministerinä 1894-95, 1906, pää- ja
ulkoministerinä 1912-13, pääministerinä
1922-24 ja v:sta 1926. P. on jyrkästi vaatinut
Saksaa täyttämään rauhanehdot ja miehitytti 1923
Ruhrin alueen. Julk. „Les origines de la guerre",
„Au service de la France".


Raymond Poincaré.

Poinsot [puäsō'], Louis
(1777-1859), ransk. matemaatikko, prof. Pariisissa,
käsitellyt tähtimonitahokkaita, kappaleiden
pyörimisliikettä ja tasapainoa.

Point [puä'] (ransk.), piste.

Point de Galle [puä də ga'l],
Galle, kaup. Ceylonin lounaisrannikolla.
40,000 as.

Pointe [puä't] (ransk.), kärki (esim.
sukkeluuden).

Pointillismi l. pistemaalaus,
maalaustapa, jossa sekoittamattomat värit
asetetaan kankaalle rinnakkain pieninä pisteinä
tai säännöllisinä täplinä mosaiikkityön
tapaan; vars. uusimpressionistien käyttämä.

Pointteri ks. Koira ja kuvasivu
Koirarotuja 14.

Poissaolosakko on sakko, johon
henkilö eräissä tapauksissa tuomitaan, jos
hän ilman laillista estettä tai lupaa on
laiminlyönyt saapua oikeuteen, viranomaisen
luo tai kokoukseen, johon hän on saanut kutsun
ja on velvollinen saapumaan (Oikeudenkäymiskaari
12:2, 17:3 ja 5; Ulosottolain voimaanpanoasetus
3/5 1895, 11 §; Maalaiskuntain kunnallislaki
27/11 1917, 25 ja 68 §; Kaupunkien
kunnallislaki 27/11 1917, 19 §).

Poission [puasō'], Siméon Denis
(1781-1840), ransk. matemaatikko, prof.
Pariisissa, julk. teoksia matem. fysiikan
ja tähtitieteen eri aloilta sekä Fourier'n
sarjoista.

Poitiers [puatjē'], kaup.
Länsi-Ranskassa Pariisin-Bordeaux'n radan
varrella. Vanhoja kirkkoja, kuten
Notre-Dame-la-Grande, oikeuspalatsi, yliopisto
(per. 1431); nahkateoll. 40,000 as. —
Lähellä P:ta voitettiin arabialaiset 732.

Poitiers [puatjē'], Vilhelm
IX, P:n kreivi, vanhin tunnettu trubaduuri,
hallitsi 1087-1127.

Poitou [puatū'], ent. provinssi
Lounais-Ranskassa, pääkaup. Poitiers.

Pokaali (lat.), juomamalja l. -sarvi.
Hopeapokaalia us. käytetään palkintona.

Poker [poukə] (engl.), euroopp.
mallien mukaan Amerikassa 1800-luvun
alkupuolella kehittynyt korttipeli.

Pokholtsi, puukenholtsi
(Guajacum officinale ja G. sanctum),
Länsi-Intiassa kasvava kova ja raskas puu,
jota käytetään laivanrakennukseen.

Pokuleerata (lat.), kallistella maljoja,
kilistellä.

Pola [pō-], kaup. Koillis-Italiassa
läh. Istrian niemimaan eteläkärkeä.
Roomalaisaikaisia rakennuksia. Hyvä satama;
varustettu sotasatama. 50,000 as. —
P. kuului 1797-1919 Itävaltaan.

Polaari . . . (kreik.), yhdistyksissä
= napa-, kohtio-, vastakkais-.

Polaarikello. Kirkkaan taivaan
hajavalon polarisatsionitaso on kohtisuorassa
sitä tasoa vastaan, jonka määräävät
aurinko, katsojan asema ja tähystetty
kohta. Jos viimemainittu on taivaannapa,
niin saadaan auringon meridiaani määrätyksi.
Tähän perustuu Wheatstonen p.

Polaaripäivä, napapiirissä olevalla
paikkakunnalla se aika keskikesällä,
minkä aurinko on yhtäjaksoisesti
taivaanrannan yläpuolella. — Polaariyö,
napapiirissä olevalla paikkakunnalla se aika
keskitalvella, minkä aurinko on
yhtäjaksoisesti taivaanrannan alapuolella.

Polabit, länsislaav. heimo, asunut
Elben alajuoksun ja Itämeren välisellä
alueella sekä Hannoverissa.

Polarimetri, osittain polarisoituneen
valon mittauskoje. — Polarisaattori,
koje, joka polarisoi heijastamansa tai
läpäisemänsä valon.

Polarisatsioni. 1. Optillinen p.
ks. Polarisoitu valo. — 2. Galvaaninen p.,
galvaanisissa elementeissä käyttämisen aikana
syntyvä vastajännitys, joka alentaa niiden
tehokasta jännitystä. Aiheutuu elementeissä
käyvän kem. tapahtuman aikaansaamista
elektrodeille laskeutuvista ainekerrostumista
(etenkin vedyn kulkeutumisesta positiivikohtioon);
p:n välttämiseksi käytetään hapettimia.
vrt. Galvanismi.



Polarisatsionifotometri ks. Tähtifysikaaliset kojeet.

Polarisatsionikulma, se kulma, minkä
tulosäde muodostaa hiotun kappaleen
pinnan normaalin kanssa, silloinkuin
heijastunut säde on täydellisesti polarisoitu.
P., joka lasilla on n. 55°, riippuu
taite-eksponentista ja on sen suuruinen, että
täydellisesti polarisoidun heijastuneen
säteen ja taittuneen säteen välinen kulma
on suora.

Polarisatsionimikroskooppi,
kidetutkimuksiin käytetty mikroskooppi, johon
on liitetty polarisaattori ja analysaattori
(vrt. Polarisoitu valo). —
Polariskooppi, koje, jolla tutkitaan,
onko valosäde polarisoitu.

Polarisoitu valo, sellainen valo, jonka
värähtely tapahtuu ainoastaan määrätyssä, valosäteen
kautta kulkevassa tasossa. Luonnollinen valo,
p:n v:n vastakohtana, on poikittaista aaltoliikettä,
jossa värähtelyt tapahtuvat kaikissa mahdollisissa
säteen kautta kulkulkevissa tasoissa


Kaavakuva valon polarisoitumisesta.
L tulosäde,
R heijastunut säde,
S polarisaattoripeili,
P polarisatsionitaso,
X värähdystaso.

(värähtelykuvio muistuttaa tavallaan
lamppuharjaa). Kun tällainen valosäde
kohtaa lasilevyä 55° tulokulmassa
(polarisatsionikulma), niin levy
heijastaa valoa „valiten", niin
että värähtely heijastuneessa säteessä
tapahtuu ainoastaan kohtisuoraan
heijastustasoa vastaan (Fresnelin mukaan).
Tässä ilmiössä, optillisessa
polarisatsionissa, syntyy täydellisesti
p:ua v:oa; sen polarisatsionitasoksi
sanotaan itse heijastustasoa (värähtelyt
siis tapahtuvat kohtisuoraan polarisatsionitasoa
vastaan). Lasin sisään taittuva valo sisältää
taas pääasiassa heijastustason suuntaista
värähtelyä, on osittain p:ua v:oa.
Käyttämällä useita lasilevyjä perättäin voidaan
läpikulkevakin valo saada miltei täydellisesti
polarisoiduksi; sen polarisatsionitaso on silloin
kohtisuorassa heijastustasoa vastaan. Jos
luonnollinen valo kohtaa lasilevyä muun
kuin polarisatsionikulman suuruisessa kulmassa,
niin heijastuu osittain p:ua v:oa. — Lasilevyä,
täten p:n v:n synnyttämiseen käytettynä, sanotaan
polarisaattoriksi. Samanlaista levyä voi
myös käyttää valon polarisoiduksi toteamiseen,
jolloin sitä sanotaan analysaattoriksi. Kun näet
p. v. kohtaa levyä jälleen 55° tulokulmassa,
niin se heijastaa tämän miltei täydellisesti
ainoastaan, jos uusi heijastustaso yhtyy sen
polarisatsionitasoon. Jos se sitävastoin kohtaa
levyä siten, että polarisatsionitaso on
kohtisuorassa uutta heijastustasoa vastaan, niin
se taittuu kokonaan lasin sisään; heijastussäteen
suuntaan ei näy mitään valoa. — Optillisen
polarisatsionin saavat aikaan myös
kahtaistaittavat kiteet; nämä näet
jakavat luonnollisen säteen kahteen täydellisesti
polarisoituun säteeseen, joiden polarisatsionitasot
ovat toisiaan vastaan kohtisuorassa; näitäkin
siis voi käyttää polarisaattorina ja analysaattorina.
Tällaisista kiteistä turmaliini absorboi
toisen säteen kokonaan; Nicolin prismassa
toisen säteen annetaan imeytyä kojeen seinämiin.
— Jos polarisaattorin ja analysaattorin väliin
p:n v:n säteen tielle asetetaan n. s. optillisesti
aktiivista ainetta, jollaisia ovat m. m: kvartsi ja
sokeriliuokset, niin polarisatsionitaso
kääntyy näiden vaikutuksesta, joten
valovoiman maksimi- ja minimiasennot
siirtyvät, mikä voidaan todeta kiertämällä
analysaattoria akselinsa ympäri. Tätä
varten rakennettuja polarisatsionikojeita
sanotaan polarimetreiksi l.
polaristrobometreiksi, tai
sakkarimetreiksi, jos niiden erikoistehtävä
on määrätä liuoksen sokerinpitoisuus. —
Valon elektromagneettisen teorian
mukaan valon muodostavat sähkömagneettiset
värähtelyt; magneettiset värähtelyt
tapahtuvat polarisatsionitasossa ja
sähkövärähtelyt tätä vastaan kohtisuorassa
tasossa.


Polarisatsionikoje.
L tulosäde,
P polarisaattori.
S peili, T tutkittava
optillisesti aktiivinen,
A analysaattori.

Polariteetti, fys., kahden
vastakkaisen kohtion (poolin) olemassaolo.

Polderi, Alankomaiden rannikolla
olevien kuivattujen, patojen ympäröimäin
ja kanavien halkomain marskimaa-alueiden
nimitys.

Pole [poul], Reginald
(1500-58), engl. kardinaali, paavin lähettiläänä
Englannissa v:sta 1554 uudistamassa
katolilaisuutta, 1556-58 Canterburyn
arkkipiispana.

Poleerata (lat.), kiilloittaa.

Polemiikki (kreik.), kirjallinen
väittely, kynäsota. Verbi: polemikoida,
adjektiivi: poleeminen.

Polemonium, sinilatva (ks. t.).



Polén [-ē'n], Rietrikki (1823-84),
sanomalehtimies, koulunopettaja. Julk. 1858 ensim.
suomenk. tohtorinväitöskirjan „Johdanto Suomen
kirjallishistoriaan". Toimitti „Suometarta",
„Mehiläistä" y. m. [Hytönen (1917).]

Polenta, maissijauhoista valmistettu
it. kansallisruoka.

Poletti (ruots.), leimattu kortti tai
lippu, jolla saa jonkun oikeutuksen;
sotilashenkilön y. m. olkalappu. vrt.
Pinta-ala.

Polhem [pū-], Kristoffer
(1661-1751), ruots. mekaanikko. Rakentanut
nostokojeita kaivoksiin, Upsalan tuomiokirkon
kellon mekaanisine kojeineen, kanavia,
telakoita y. m., Ruotsin „mekaniikan isä".

Polianiitti, kivennäinen,
mangaanidioksidia (MnO2),
tärkeimpiä mangaanimalmeja. Teräksenharmaa
tai musta.

Polianthes tuberosus, Amaryllidaceæ-heimoon
kuuluva, n. 1 m:n mittainen meksikkol. sipulikasvi,
jolla valkeat, tuoksuvat kukat pystytertuissa.
Viljellään ansareissa vars. leikkokukiksi.

Polignac [-inja'k], Jules de
(1780-1847), ransk. poliitikko, ruhtinas.
Lähettiläänä Roomassa ja Lontoossa, pää- ja
ulkoministerinä 1829-30. Hänen taantumuksellinen
toimintansa aiheutti heinäkuun vallankumouksen
1830, vankeudessa v:een 1836.

Poliisi (kreik.-ransk.). P:lla
tarkoitetaan nykyaikana osaksi sitä
hallintotoimintaa, p.-toimintaa, jonka
tehtävänä on huolehtia yleisen järjestyksen
ja turvallisuuden voimassa pitämisestä,
rikollisuuden vastustamisesta ja rikoksiin
syyllisten saattamisesta lailliseen
edesvastuuseen, osaksi taas niitä henkilöitä,
p.-viranomaisia, joille mainitut
tehtävät kuuluvat. Poliisitoiminnan ylin
johto ja silmälläpito kuuluu
Sisäasiainministeriölle; maaherrat johtavat ja
valvovat poliisitoimintaa kukin läänissään, ja
kihlakunnissa ohjaa sitä kruununvouti. Kukin
kaupunki ja nimismiespiiri on p.-hoidollisesti
eri hallintoalue l. p.-piiri;
kauppala, taajaväkinen yhdyskunta tai
muukin alue voidaan määrätä myös eri
piiriksi tai yhdistää toiseen p.-piiriin.
P.-päällikkönä p.-piirissä toimii
p.-mestari, nimismies tai
p.-komissaari. P.-palvelusmiehiä
ovat ylikonstaapelit, tarkastuskonstaapelit,
konstaapelit ja hoitajat.
Kaupunkien poliisilaitoksissa voi lisäksi
olla virkamiehinä apulais-p.-mestari,
p.-mestarin lainopillinen apulainen,
toimiupseeri y. m. sekä maaseudulla
apulaisnimismies. Poliisipäällikkö
vastaa yleisen järjestyksen ja turvallisuuden
voimassa pitämisestä hallintoalueellaan
sekä valvoo ja johtaa alaistensa toimintaa.
Tarpeen mukaan voidaan p.-laitos
jakaa eri osastoihin ja p.-piiri
vartiopiireihin (Asetus poliisitoimesta
Suomessa 14/2 1925).

Poliisijärjestys on kutakin kaupunkia
varten kunnallislaissa määrätyllä tavalla
Laadittu järjestyssääntö, joka sisältää
yleiset poliisi- l. järjestysluontoiset
määräykset. Maaseutuun nähden vahvistetaan
p. asetuksella, jota ei vielä ole annettu.

Poliisikamari, poliisimestarin sekä
pienemmissä kaupungeissa poliisikomissaarin
johtama virasto, johon poliisitoiminta
kaupungissa on keskitetty.

Poliisilaitos ks. Poliisi.
— Poliisioikeus, poliisituomioistuin,
oikeus, jossa poliisiviranomainen on
tuomarina. Suomessa ei p:ia nykyjään ole.
— Poliisitutkinta, poliisikuulustelu,
poliisiviranomaisen toimittama tutkinto varsinkin
rikosten ja rikoksiin syyllisten selville saamiseksi.

Poliisivaltio, valtio, joka ei
oikeusohjeilla rajoita ja sido omaa
toimintaansa, tai jossa viranomaiset eivät
tarkoin noudata tällaisia ohjeita, mikäli
niitä on olemassa. P:n vastakohtana on
oikeusvaltio (ks. t.).

Poliisivalvonta, järjestysvallan
puolelta lain nojalla tapahtuva,
määrättyihin henkilöihin kohdistuva
silmälläpito.

Poliitikko (kreik.), valtiollisen elämän
alalla toimiva henkilö, esim. kansanedustaja.
— Poliittinen, valtio-opillinen
tai valtiotaidollinen, valtiollinen,
valtioviisas, älykäs, viisas.

Poliittinen rikos. Valtioon
kohdistuvia rikoksia sekä tieteisopissa että
jokapäiväisessä puheessa yleisesti nimitetään
yhteisellä nimellä p:ksi r:ksi. Näitä ovat
esim. maanpetos, valtiopetos, majesteettirikos,
rikos ystävyydessä olevaa valtiota
vastaan, eduskuntaan sekä kansalaisten
vaali- ja äänioikeuteen kohdistuvat rikokset.

Poliklinikka ks. Klinikka.

Poliomyeliitti (kreik.), harmaan
selkäydinaineen tulehdus; lapsihalvaus.

Politia (kreik.), se valtion
hallintotoiminta, joka välittömästi tarkoittaa
yhteishyvän edistämistä. Nykyaikaisessa
tieteisopissa ja oikeuskielessä p:lla
tavallisesti ymmärretään sitä valtion
toimintaa, jonka tarkoituksena on yleisen
rauhan, turvallisuuden ja järjestyksen
ylläpitäminen sekä häiriöiden estäminen,
vrt. Poliisi.



Politialainoppi, nyk. verraten harvoin
käytetty nimitys siitä lainopin osasta,
joka käsittelee valtion toimintaa
välittömän yleishyvän edistämiseksi.
— Politiaoikeus, vanhemmassa oikeuskielessä
valtion sisäisen hallinnon eri aloja
koskevain oikeussäännösten yhdistelmä.

Politiarikkomukset, sellaiset teot,
jotka eivät sisällä suoranaista
hyökkäystä julkista tai yksityistä,
oikeusjärjestyksen suojaamaa oikeushyödykettä
vastaan joko sitä vahingoittamalla tai
saattamalla vaaranalaiseksi, vaan jotka
oikeusjärjestys kieltää sen vuoksi, että
ne ovat yleensä osoittautuneet vaarallisiksi
tai vahingollisiksi. P:ia ovat R. L:n
luvuissa 41-44 mainitut sekä muut
niihin verrattavat rikkomukset ja,
vanhempaa lakia tai asetusta käytettäessä, ne
joista viimemainitut säätävät sakkoa tai
vankeutta enintään 6 kk. (R. L. 1:4,
5:3, 6:1 ja 16:20 sekä voimaanpanoasetuksen
5 §:n 3:s kohta).

Politiikka (kreik.), valtio-oppi;
valtiotaito; valtiollisen elämän tapaukset;
myös: viisas ja ovela menettely. Sisä-p.
kohdistuu valtion ja sen omien kansalaisten
välisiin suhteisiin, ulko-p:n alana
on valtion suhteet muihin valtioihin.
[Valtiotieteiden Käsikirja (1921-24)
„Handbuch der Politik" (5 nid., 1920-22).]

Politiken [-tī'-]. 1.
Kööpenhaminalainen radikaalinen sanomalehti,
Tanskan huomattavin, per. 1884. — 2. ks.
Folkets Dagblad Politiken.

Politikoida (kreik.), keskustella
valtiollisista asioista; harjoittaa valtiollista
kannunvalantaa.

Polituuri (lat.), kiilto; šellakan
spriiliuos, jota käytetään puun
kiilloittamiseen.

Polivanov [-ā'-], Aleksej
Andrejevitš (1855-1920), ven. kenraali.
Sotaministerinä 1915-16.

Poliziano [-tsi-], Angelo
(1454-94), it. humanisti ja runoilija. Sepittänyt
italiank. paimennäytelmän ,,Orfeo".

Poljaanit. 1. Ven. heimo, asui
keskisen Dneprin varrella. — 2. Puol. heimo,
asuu nyk. Posenissa.

Poljakov [-o'f], Ivan
Semenovitš (1847-87), ven. eläintieteilijä,
antropologi ja etnografi. Julk. ven. teoksia
m. m. Aunuksen muinaisuudesta ja ostjakeista.

Polje („pelto"), Etelä-Slaaviassa
karstimaan laajoista umpilaaksoista käytetty
nimitys. P:t ovat yli 1 km leveitä, us.
kymmeniä km pitkiä, 100-300 m syviä,
enimmäkseen tasapohjaisia ja hedelmällisiä,
joten ne ovat karstialueiden viljelyskeskuksia.

Poljento l. rytmi, nousujen ja
laskujen sopusointuinen ja säännöllinen
vaihtelu runomitassa. Antiikkisessa
runoudessa p. perustui yksinomaan laajuudelle,
nykyaikaisessa etupäässä korolle.

Polk [pouk], James (1795-1849),
Yhdysvaltojen presidentti 1845-49 (demokraatti).

Polkka (tšek.), böömiläinen tanssi
tasajakoisessa rytmissä. Tuli käytäntöön
1830-luvulla.

Polkkatukka, leikkotukka, nyk.
yhä yleisempään muotiin tullut lyhyeksi
leikattu naisten tukka. Päämuodot:
šinglattu, miesten tukan tapaan
takaa takaraivon mukaan leikattu, ja
bobbattu, tasoitettu, us. aaltoiseksi
käherretty, onduloitu, tukka.


Polkkatukka, vas. bobbattu,
oik. šinglattu.

Polkupyörä, kulkuneuvo, jossa
tavallisesti 2 perättäistä pyörää ja jonka


Polkupyörä 1880-luvulta.

ajaja saattaa polkemalla liikkumaan eteenpäin.
Pyörien hyrräliike ja ruumiin asennon hallinta
pitävät yllä tasapainon. Ensimmäinen p:n
edeltäjä oli uraisin 1816 Karlsruhessa keksimä
juoksupyörä, jolla liikkuminen tapahtui maasta
potkimalla. Fischer sovitti siihen polkimet
1850. Samanlaisia rakensi myös ransk. Michaux
1860. Suuremmassa määrässä alettiin p:ia


Draisin juoksupolkupyörä.


Suomen mestari
R. Hellberg
kilpailuasussa.



valmistaa Englannissa 1880-luvulla, kun
Michaux'n koneeseen oli tehty useita
parannuksia. Etupyörien koko vaihteli
jonkun aikaa, kunnes 1886 tuli käytäntöön
Kreuz-Roverin pyörä, missä oli takapyörän
korkuinen etupyörä, välitysketjut ja
hammasrattaat polkimien voiman välittäjinä.
Ilmarenkaat keksi irl. Dunlop 1888.
Täten syntyi nykyisen p:n alkutyyppi.
Tärkeitä parannuksia ovat sittemmin
olleet vapaapyörä ja poljinjarrutus.
1890-luvulla valmistettiin ensim.
moottoripyörät, müncheniläisen liikkeen
Hildebrandt & Wolfmüller rakentamat, nyk.
asennetaan pieniä moottoreita tavallisiinkin p:iin.

Polkupyöräily. Kilpailuja pidetään
sisällä ja ulkona, radoilla ja teillä,
moottoriedeltäjän (ks. Edeltäjä) avulla
ja ilman. Ratapyöräilyssä on tunnissa ajettu
edeltäjän jäljessä 120,958 km ja ilman
edeltäjää 44,247 km.

Polkuratas, ihmis- tai eläinvoimalla
kulkeva ratas, jota ennen käytettiin m. m.
myllyn voimakoneena. P:n sisä- tai ulkopuolelle
oli sovitettu askelet, joille ihmiset (tav.
vangit) tai eläimet (härät, hevoset
nousivat ja painollaan panivat rattaan
pyörimään.


Vinon polkurattaan käyttämä mylly.

Pollaiuolo [-ō'lo], Antonio
(1429-98), it. kuvanveistäjä, taidemaalari ja
kultaseppä. Töitä: Firenzen baptisterion
hopea-alttari, Sixtus IV:n ja Innocentius VIII:n
pronssiset hautamuistomerkit Rooman Pietarinkirkossa.
Hänen veljensä Piero (1443 - n. 1496) oli myös
taidemaalari.

Pollari (ruots.), aluksen kannelle
pystytetty, puusta tai raudasta tehty
alustaansa kiinnitetty pölkky, useimmiten
kaksi rinnakkain, joihin aluksen
kiinnitys- tai muu köysi pannaan kiinni.
Satamalaitureille pystytettyjä
kiinnityspylväitä sanotaan myös p:iksi.

Pollio, G. A. ks. Asinius.

Pollock [polək], Sir Frederick
(s. 1845), engl. oikeusoppinut. Teoksia:
„History of English law" (Maitlandin
kera) ja „The League of Nations". P. oli
yksi niistä kahdeksasta oikeusoppineesta,
jotka 1900 Lontoossa laativat julistuksen
Suomen oikeuksien puolesta.

Pollopaasi, itäv. F. Pollakin ja K.
Ripperin keksimä lasin vastike.
Kolloidaalinen aine, jota valmistetaan
virtsa-aineesta ja formaliinista. Väritön,
läpinäkyvä, lasia jonkinverran pehmeämpi,
helposti muokattava, kestää happoja,
ilmaa ja tuulta ja korkeintaan 280°
lämpötilaa. Läpäisee, päinvastoin kuin
lasi, myös yliviolettisäteitä.

Pollutsioni (lat.), siemenvuoto,
sukukypsällä miehellä nukkuessa ilmenevä
siemennesteen vuoto.

Pollux, Polluks, Kaksoisten
tähtisikermän toinen päätähti, ks.
Dioskuurit ja Kaksoiset.

Polo, pallopeli, jota pelataan ratsain
lyömällä palloa nuijalla vastustajan
maaliin. P. on alk. Keski-Aasian
paimentolaiskansojen kilpaleikki, jonka engl.
upseerit 1869 toivat Intiasta Eurooppaan.
Siitä on kehittynyt m. m. jääpallo. —
ks. myös Kalastus. II os., p. 219.

Polo [pō-], Marco (1254-1323),
venetsialainen matkustelija, keskiajan
huomattavin. Lähti 1271 Bagdadin,
Persian ja Keski-Aasian kautta Kiinaan,
saapui 1275 Pekingiin ja oli
Kublaikaanin palveluksessa 17 v., jolloin
matkusteli useimmissa Kiinan maakunnissa.
Paluumatkan (1292-95) hän suoritti
meritse Ormukseen ja sieltä maitse
Persian ja Konstantinopolin kautta kotiin.
Jouduttuaan eräässä meritaistelussa
genovalaisten vangiksi hän vankilassa
saneli laajahkon matkakertomuksen
vankeustoverilleen pisalaiselle Rusticianolle,
joka kirjoitti sen ranskaksi. P:n
aikalaiset pitivät kertomusta liioiteltuna,
mutta myöhempi tutkimus on todennut
monet ennen epäillyt kohdat tosiksi.

Poloneesi (ransk.), juhlakulkueen
tapainen puol. tanssi.

Polonia (lat.), Puola. — Polonia
restituta („entiselleen palautettu Puola"),
puol. ritarimerkki.

Polonium, radium F, radioaktiivinen
alkuaine, puoliintumisaika 136 vrk., at.-p.
210. Säteilee α-säteitä, hajoten heliumiksi
ja lyijyksi.

Polotsk, kaup. Länsi-Venäjällä,
Väinä-joen varrella. 16,000 as.

Polovtsit ks. Kumaanit.

Polska, ruots. ja suom. kansantanssi,
vanhemmalla ajalla 3-jakoisessa rytmissä,
uudemmalla 2-jakoisessa.

Poltava, Pultava (ks. t.).

Polterabend [-ābent] (saks.),
hääpäivän edellisenä iltana vietetyt kemut,
joissa sulhanen (tai morsian) jättää
jäähyväiset nuorenmiehen (tai neidon)
elämälleen.



Poltin, neste- tai kaasumaisen
polttoaineen polttamisessa käytetty laite, joka
aikaansaa valaisevan tai kuumentavan
liekin. Nestemäisen polttoaineen nostaa
puuvillalangasta punottu sydän tai tulee se
paineen alaisena p:een (vrt. Lamppu,
Petrolikeittiö). Kaasu-p:ista
tunnetuin on Bunsenin lamppu.

Poltinora, suippo rautapuikko, jota
hehkuvan kuumana käytetään puuhun
tehtyjen reikien väljentämiseksi
— Poltinrauta, merkitsemisase,
jossa on rautavarren päässä kirjaimilla,
numeroilla tai muilla merkeillä varustettu
laatta, millä polttamalla merkitään
puuastioihin, jopa eläimiinkin
tarkastus- y. m. merkkejä.

Poltoratsk [-a'-], ennen v:ta 1918
Ashabad (ks. t.).

Polttaminen, polttopiirustus (ks. t.).

Polttiaiseläimet (Cnidaria),
varsinaiset onteloeläimet (ks. t.); nimitys johtuu
ruumiin pinnalla ja varsinkin lonkeroissa
olevista polttiaiselimistä, joilla p.
tappavat tai lamauttavat saaliinsa.

Polttoaineet, etenkin eri hiililajit ja
hiilivety-yhdistykset, joita polttamalla
saadaan lämpöä taloutta ja teollisuutta
varten. P. ovat luonnollisia (polttopuut
ja -turve, ruskohiilet, kivihiilet, vuoriöljy,
maakaasu, oljet), valmistettuja
(puuhiilet, kaivoskoksi, kivihiilibriketit,
petroli, bentsiini, väkiviina, valo- ja
voimakaasu) tai teollisuuden sivutuotteita
(kaasukoksi, kaasu-uuni- ja masuunikaasu) tai
jätteitä (sahan ja puuhiomon
jätteet, katurikat, muutamin seuduin lanta
y. m.). [Kauko, „Lämmitysopin perusteet" (1924).]


Polttoaine              Polttoarvokgkal/kg   Paino kg/m3   Polttoarvokgkal/m3
Antrasiitti . . . 7,800         900        7,000,000
Kivihiilet . . . 6,700         900        6,000,000
Koksit . . . 6,400         500        3,100,000
Puuhiilet . . . 6,300         160        1,000,000
Koivupuut, ilmakuivat (18 % vettä) . . . 3,600         430        1,550,000
Havupuut, ilmakuivat (18 % vettä) . . . 3,700         360        1,300,000
Polttoturpeet, ilmakuivat (n. 30 % vettä):
Lapioturve . . .          200          670,000
Koneturve . . .        3,300         300-400      1,200,000
Turvebriketit . . .                   500        1,600,000
Bentsiini . . . 10,500          —              —
Vuoriöljy . . . 10,000          —              —
Valokaasu . . . —            —         4,500-5,500
Generaattorikaasu . . . —            —             1,200


Polttoarvo, se lämpömäärä, mikä
saadaan painoyksikön (1 kg) jotakin
polttoainetta täydellisesti palaessa. Kaasujen p.
ilmoitetaan usein tilavuusyksikköä (1 m3)
kohti. Jähmeitten aineiden p. määrätään
n. s. pommikalorimetrillä, nesteiden ja
kaasujen esim. Junkersin kalorimetrillä.
[Kauko, Lämmitysopin perusteet" (1924).]

Polttohautaus. P:ta ei saa Suomessa
toimeenpanna ennenkuin siihen on
hankittu lupa sen läänin maaherralta, jossa
haudattava on kuollut. Ruumiinpolttolaitoksen
hallitus on velvollinen pitämään huolta siitä,
että tuhka heti, kun p. on toimitettu, pannaan
hautausmaaksi vihittyyn tai muuten asianomaisesti
hyväksyttyyn paikkaan, joko hautaan tai
umpinaiseen, katetussa ja suljetussa
suojassa säilytettyyn uurnaan (Asetus
27/2 1926). vrt. Ruumiinpoltto.

Polttolasi, kupera linssi, jota
käytetään auringonsäteiden keräämiseen
johonkin esineeseen sellaisen kuumuuden
aikaansaamiseksi, että esine syttyy.

Polttoliuske, palava kivi,
kivilajeja, jotka sisältävät niin paljon
bitumiinisia aineita, että ne saatetaan
sytyttää palamaan. Palavana aineksena
vuoriöljy tai asfaltti, varsinaisena kivenä
liuske, hiekkakivi, kalkkikivi, dolomiitti.
Tavataan Kanadassa, Skotlannissa,
Saksassa, Alpeilla, Virossa. Viron p.
esiintyy balttilaisen rautatien pohjoispuolella,
tullen monin paikoin näkyviin irtainten
maalajien alta. Kerrosten paksuus
2-15 m. Sisältää haihtuvia aineita
37-70 %, koksia 7-18 %, tuhkaa 24-45 %.
Sopii polttoaineeksi, kaasunvalmistukseen
ia tislattavaksi.


Kohtlan polttoliuske-louhos Virossa.

Polttomoottori, lämpövoimakone, jossa
polttoaine poltetaan itse työsilinterissä.
Ensim. p:n rakensi ransk. Lenoir 1860.
Se oli höyrykoneen näköinen ja kaksitoiminen.
Nykyaikaisissa nelitahti-p:issa tapahtuu
toiminta seuraavasti:




Nelitahtinen polttomoottori, kaavakuva. M mäntä, T tuloaukko ja -venttiili, P menoaukko ja
-venttiili, S sytytystulppa, J (painepiirroksessa rakennekuvien välissä  ab) imu, II (bc) puristus,
III (cde) räjähdys ja paisunta, IV (efa) poisto. — Suuret nuolet osoittavat kunkin tahdin kestoa.
Katkoympyrät tarkoittavat hammaspyöriä, nuolet niiden pyörimissuuntaa.

mäntä M imee tuloventtiilin T kautta
kaasun ja ilman silinteriin (I tahti l.
imutahti, painepiirroksessa ab) ja
puristaa sen sitten 4-6 ilmakehän paineeseen
(II l. puristustahti, bc), jolloin
sähkökipinä (S) (vrt. Sähkösytytys)
sytyttää seoksen (cd), ja syntynyt 15-25
ilmakehän paine työntää männän ulospäin
(III l. työtahti, paisuntatahti, de);
iskun lopulla aukeaa menoventtiili P, ja
mäntä palatessaan työntää kaasut ulos
(IV l. menotahti, ca).
Kaksitahti-p:ssa ei ole imu- eikä
menotahtia; p. toimii seuraavasti: silinteriin
painettu ilma- ja kaasuseos puristuu


Kaksitahtinen polttomoottori, kaavakuva,
I paisuntatahti (ja polttoaine-ilma-seoksen
imeytyminen kampikammioon), II menoputken ja
tuloputken avautuminen, M mäntä, K johto
kaasuttajasta, T tuloaukko, P menoaukko,
S sytytystulppa. — Välissä painepiirros: ab puristus,
bc räjähdys, cd paisunta, da poisto.

(puristustahti ab) ja palaa n. s. hehkupallon
l. kuulan tai sähkökipinän sytyttämänä (bc, I),
syntynyt paine painaa männän ulospäin
(paisuntatahti, cd, II), ja vähän ennen
iskun päähän tuloa mäntä aukaisee
menoaukon P, josta kaasut poistuvat (da).
Hetkistä myöhemmin aukeaa samalla
tavalla tuloaukko T, josta
kampikammioon pusertunut tai erikoisen pumpun
painama ilma syöksähtää täyttäen
silinterin. — Polttoaine tulee pienemmissä
moottoreissa ilmaan sekaantuneena
kampikammion kyljessä olevan aukon K kautta
kaasuttajasta, suuremmissa on erikoinen
polttoaine- (petroli- tai nafta-) pumppu,
joka määrähetkellä ruiskauttaa
polttoainesuihkun hehkupään kuumalle
pinnalle kaasuttumaan. Määräpaineeseen
puristuneena kaasu- ja ilmaseos syttyy.
— Kiinteät polttoaineet saatetaan
kaasumaisiksi erikoisella kaasugeneraattorilla
l. kaasunsynnyttäjällä (vrt.
Imukaasumoottori), nestemäiset kaasutetaan
kaasuttajalla l. karboraattorilla (ks. t.)
tai, kuten kaksitahtimoottoreissa,
ruiskuttamalla polttoaine sumuna hehkupään
kuumalle sisäpinnalle. — Koska
palaminen tapahtuu moottorin silinterissä,
kuumenee se, jonka vuoksi silinterit, suurissa
koneissa mäntäkin jäähdytetään vesi- l.
jäähdytysvaipassa kiertävällä vedellä,
pienemmät ilmalla jäähdytysripojen
avulla (vrt. Moottoripyörä, kuva,
p. 203). [Airas (1922).]

Polttopeili, kovera peili, jota
käytetään auringon valon kokoamiseen
polttopisteeseen, kunnes tässä oleva palava
esine syttyy.



Polttopiirustusi ja polttomaalaus,
polttamalla puulle y. m. piirtäminen.
Suoritetaan ontolla platinakynällä,
jonka läpi kautsupallolla painetaan
bentsiinihöyryä, tai sähkövirran kuumentamalla
poltinoralla. P:lla koristetaan puurasioita,
huonekalujen täytepintoja y. m.

Polttopinta, se pinta jolla koverasta
peilistä heijastuneet valosäteet kohtaavat
toisensa.

Polttopiste (lat. focus), se piste, jossa
koverasta peilistä heijastuneitten tai
kuperassa linssissä taittuneiden säteiden
pitäisi kohdata toisensa, jos valosäteet
noudattaisivat yksinkertaisimpia heijastus-
ja taittumislakeja, vrt. Linssi, Peili,
Paraabeli, Hyperbeli, Ellipsi.

Polttoturve, enimmin lahonnut ja
vähän (korkeintaan 7-10 %) tuhka-aineita
sisältävä suoturve. Eri lajeja: käsin
nostettu n. s. lapioturve, koneturve,
hiillytetty turvepulveri l. turvejauhe
ja puristettu turvepulveri l. turvebriketit.
vrt. Turveteollisuus, Polttoaineet,
taulukko. [Heikkilä (1926).]

Polttoväli ks. Linssi ja Peili.

Polveutumisoppi, kehitysoppi
(myös descendenssi- l. evolutsionioppi),
se tieteellinen teoria, että eläin- ja kasvilajit
ovat muuttuvaisia ja että kaikki maapallolla
elävät elolliset olennot ovat aikojen kuluessa
kehittyneet toisenmuotoisista, yleensä
yksinkertaisemmista, ennen eläneistä muodoista.
Polveutumisopillisia ajatuksia olivat esittäneet
m. m. jo vanhanajan filosofit Empedokles
ja Anaksimandros. Nämä ajatukset eivät
kumminkaan saaneet vastakaikua, ja
halki vuosisatojen säilyi yleisenä käsitys
eliöiden muuttumattomuudesta: elollinen
luonto on semmoinen, mimmoiseksi Luoja sen
alussa loi. — 1700-luvulla esittivät
Buffon ja Erasmus Darwin
polveutumisopillisia ajatuksia. Tieteelliseksi
oppisuunnaksi p:n kehitti vasta
Lamarck teoksessaan „Philosophie
zoologique" (1809). Hänen selityksensä
mukaan ovat alhaisimmat eliöt syntyneet
alkusynnyn kautta elottomista aineista
ja niistä ovat nyk. elävät lajit vähitellen
kehittyneet. Kehityksen syitä Lamarck
mainitsi kaksi: 1) eräänlaisen kehitys
vietin, sisäisen voiman, joka panee eliö
yhä täydellistymään, ja 2) elinten käytön
ja käytön puutteen. Käyttö vahvistaa ja
kehittää, käytön puute heikontaa ja
surkastuttaa elimiä. Myöhemmin esitti
samantapaisia ajatuksia Geoffroy
Saint-Hilaire, joka kumminkin pani
ulkonaisten olosuhteiden välittömälle
vaikutukselle suuremman merkityksen kuin
Lamarck ja otaksui elollisen luonnon
kehityksen kulkeneen harppauksittain
eikä vähitellen. — Lamarckin esittämänä
p. oli vielä ylimalkaista luonnonfilosofista
tamariteoriaa, vailla tosiasioiden
todistusainehistoa. Tämän keräsi ja tieteellisesti
käsitteli Charles Darwin teoksessaan
„Lajien synty" (1859), ja täydellä
syyllä häntä pidetäänkin tieteellisen p:n
varsinaisena perustajana. Vakuuttavien
tosiasiain nojalla Darwin todisti, että
lajit todella ovat olleet ja ovat edelleen
kehityksen alaisia. Lajien muuttumisen
selitykseksi hän laati n. s. valintaopin.
Sen pääsisältö on seuraava: periytyväisyyden
ohella ilmenee elollisessa luonnossa
muuntelevaisuutta. Tätä on ihminen
käyttänyt hyväkseen harjoittamalla keinollista
valintaa kehittäessään kotieläin- tai
viljelyskasvirotuja. Samanlaista, vaikka
hitaammin vaikuttavaa valintaa harjoittaa myös
luonto. Tämän luonnollisen valinnan
perustana on muuntelevaisuuden ohella eliöiden
liikalisääntyminen: eliöt lisääntyvät
siinä määrin, ettei kaikille riitä ravintoa eikä
tilaa. Tästä aiheutuu eliöiden kesken
olemassaolontaistelua, jossa suurin
osa yksilöistä tuhoutuu. Vain parhaat, s. o.
elinehtoihinsa parhaiten soveltuvat yksilöt
pääsevät jatkamaan sukuaan ja jättävät edulliset
ominaisuutensa perinnöksi jälkeläisilleen.
Tällaisen sopivimman säilymisen ja
sitä seuraavan jatkuvan mukautumisen kautta
voimistuvat edulliset ominaisuudet: kun
jatkuva luonnollinen valinta karsii sopeutumattomat
muodot pois, kehittyy kukin laji sille edulliseen
suuntaan ja samalla koko luomakunta yhä
suurempaa täydellisyyttä kohti. — Luonnollisen
valinnan lisäksi Darwin selitti lajien
kehittymiseen vaikuttaviksi tekijöiksi
sukupuolivalinnan, elinten käytön muuttumisen
ja ympäristön suoranaisen vaikutuksen.
Todisteita lajien muuttuvaisuuden
puolesta tarjoavat biologisen tutkimuksen
eri alat. 1) Systematiikka: Jos
lajit olisivat muuttumattomia, pitäisi
niiden olla selvästi toisistaan erotettavissa.
Semmoisia ne eivät kumminkaan ole,
koko lajikäsite on epämääräinen (vrt.
Laji), mikä p:n kannalta asiaa
arvostellen onkin aivan luonnollista.
Niinikään on sukupuun muotoinen systeemi,
jommoiseen eläimiä ja kasveja
luokiteltaessa on johduttu, täydelleen

Keinollisen valinnan vaikutus, 1 kalliokyyhkynen, 2 peruukkikyyhkynen, 3 kanakyyhkynen,
4 lokkikyyhkynen, 5 saks. rumpalikyyhkynen, 6 riikinkukkokyyhkynen, 7 engl. kupukyyhkynen.


Vertailevan anatomian todisteita (homologisia elimiä). Eturaajan luusto, 1 salamanteri,
2 merikilpikonna, 3 krokotiili, 4 lintu, 5 lepakko, 6 valas, 7 maamyyrä, 8 ihminen, ö olkaluu,
a kyynärluu, s värttinäluu, h ranneluut, m kämmenluut, f sormien luut.


Paleontologian
todisteita. Jalan kehitys
hevossarjassa.
A Hyracotherium
[Eohippus] (eoseeni),
B Mesohippus (oligoseeni),
C Anchitherium (mioseeni),
D Hipparion (plioseeni),
E Equus (jääkausi).


Ontogenian todisteita.
Luurankoisten sikiöitä kolmella
kehitysasteella (a, b, e),
1 haikala, 2 tarhakäärme,
3 kana, 4 ihminen.
Asteilla a ja b näkyy
kaikilla selvät kidusuurteet.


Ontogenian todisteita.
Kampelan muuttuminen
epämukaiseksi, ylemmässä
rivissä vas., alemmassa
oik. puolelta katsottuna.


polveutumisopillisen käsityksen mukainen. —
2) Paleontologia: Varhaisempien
aikakausien eläimet ovat yleensä olleet
alemmalla kehitystasolla kuin
myöhempien. Se kehitystaso, minkä kunkin ajan
eliöt ovat saavuttaneet, on suurin
piirtein katsoen p:n mukainen. Semmoiset
kehityssarjat kuin hevosen kehitys
nelivarpaisesta yksivarpaiseksi samoinkuin
semmoiset fossiiliset nykyisiä
muotoryhmiä yhdistävät välimuodot kuin
liskolintu ja siemensaniaiset saavat
tyydyttävän selityksen p:sta. — 3)
Vertaileva anatomia: Elinten
homologia ja analogia (vrt. Analogiset
elimet, Homologiset elimet),
surkastumat ja atavismi käyvät p:n
pohjalla ymmärrettäviksi; samoin eliöiden
eri elimistymisasteet, joissa ilmenee
asteittain kohoava erilaistuminen. —
4) Ontogenia l. yksilönkehitysoppi:
Yksilön kehityksessä ilmenee usein
nuoruusasteella elimiä tai ominaisuuksia,
joita lajin täysikasvuisilla ei
ole, mutta jommoiset on lähisukuisilla
lajeilla tai lähisukuisilla tai alemmilla
eläinryhmillä (hetulavalaan sikiön
hampaat, maaselkärankaisten kiduskaaret ja
-vaot, ihmissikiön karvapeite);
täysikasvuisina toisistaan melkoisesti
poikkeavilla eläinmuodoilla on samanlaisia
toukkia yhteisen polveutumisen todisteena.
Tämmöisiin tosiasioihin perusti Haeckel
n. s. biogeneettisen kehityslakinsa
(ks. t.). — 5) Eläin- ja kasvimaantiede:
Austraalian alkuperäinen imettäväiseläimistö,
valtameren saarien endeeminen kasvisto ja
eläimistö, maaimettäväisten ja sammakkoeläinten
puuttuminen eristetyiltä valtameren
saarilta, y. m. s.

Niin hyvin perusteltu kuin Darwinin
esitys lajien muuttuvaisuudesta olikin, ei
hänen valintateoriansa riitä selittämään
elollisen luonnon kehityksen syitä, minkä
vuoksi on laadittu uusia teorioja niiden
selitykseksi. Kehityksen syiden
pohtiminen liittyy läheisesti
perinnöllisyystutkimuksiin, ennen kaikkea
kiistanalaiseen kysymykseen n. s. hankittujen
ominaisuuksien periytyväisyydestä. —
Uusdarvinistinen oppisuunta
(ensim. edustaja saks. A. Weismann)
kieltää hankittujen ominaisuuksien
periytyväisyyden, mikäli muutokset eivät ulotu
sukusoluihin. Valinta on kaikkivoipa
kehitysmahti. Se alkaa jo sukusoluissa,
joissa eri ominaisuuksien tekijät
(determinantit) taistelevat keskenään. Tämä
n. s. germinaalivalinta on
pohjana yksilöiden kesken tapahtuvalle
valinnalle, jota Darwin valinnalla
tarkoitti. Periytyväisyysaine l. ituplasma,
jonka Weismann sijoitti kromosomeihin,
jatkuu, koska sukusolut syntyvät
välittömästi vanhempain sukusoluista,
yhtäjaksoisena keskeytymättömänä jaksona
sukupolvesta toiseen, ja vain niihin
ulottuvat vaikutukset voivat aiheuttaa
periytyviä muutoksia. — Wagnerin
migratsioniteoria (ks. t.), jonka
mukaan maant. eristäytyminen on
omiaan jouduttamaan uusien rotujen ja
lajien syntyä, on tavallaan valintaopin
aputeoria. — Pääasiassa darvinistiseen
suuntaan liittyi myös de Vriesin
mutatsioniteoria (ks. t.), joka
kumminkin kiisti pikkumuunnosten
periytyväisyyden ja niiden merkityksen valinnassa
ja väitti lajit muuttumattomiksi
mutatsionien väliaikoina. — Jyrkästi
päinvastaisella kannalla kuin uusdarvinistit
ovat uus- (neo-) lamarckilaiset,
jotka pitävät ulkoisten olosuhteiden
muuttumista sekä (Lamarckin tavoin)
elinten käyttöä ja käytön puutetta
kehityksen päätekijöinä, ja joiden käsityksen
mukaan siis hankitut ominaisuudet
voivat periytyä. — Eräät tutkijat ovat
koettaneet yhdistellä edellämainittuja
teorioja uudempiin periytyväisyystutkimuksen
saavutuksiin. Niinpä E. Baur
on koettanut laatia yhtenäisen selityksen
sovelluttamalla mutatsioni- ja
sekamuototutkimusten tuloksia Darwinin
valintaoppiin; toiset tutkijat ovat asettuneet
kannattamaan eräänlaista mutatsionilamarckismia
otaksumalla mutatsioneja syntyvän ulkonaisten
olosuhteiden vaikuttaessa perinnöllisyysaineeseen.

Polvi, maaluurankoisten reiden ja
säären välissä olevan sarananivelen,
p.-nivelen lähiympäristö. Nivelen
etupuolella on useimmilla nisäkkäillä ja
eräillä muillakin luurankoisilla
polvenlumpio, pyöreähkö litteä jänneluu
nelipäisen reisilihaksen jänteessä.

Polvijärvi, kunta Kuopion läänissä,
Pohjois-Karjalassa, Höytiäisen länsirannalla;
780,4 km2, 8,019 as. (1926).

Polvipahka, eläinl., haittaa
nautaeläimiä kovapermantoisissa navetoissa:
jatkuvasta loukkaantumisesta nahka ja sen
alaiset osat etujalan polvessa tulehtuvat
ja tähän ilmestyy vähitellen kasvava ja
kovettuva turpoama.

Poly . . . (kreik.), moni . . .

Polyadelphia (kreik.), Linnén
kasvijärjestelmän luokka: kukat 2-neuvoisia,
yhdisheteisiä, heteet palhoistaan
yhteenkasvaneet 3:ksi tai useammaksi
kimpuksi.



Polyandria (kreik.). 1. Monimiehisyys,
moniavioisuus, jossa vaimo elää avioliitossa
usean miehen kanssa. — 2. Kasvit.
Linnén kasvijärjestelmän luokka: kukat
2-neuvoisia, eriheteisiä, moniheteisiä,
heteet kiinni sikiäimen alla.

Polyarkia (kreik.), moniherruus.

Polybios (n. 200-120 e. Kr.), kreik.
historioitsija. Kirjoitti panttivankina
Roomassa historiateoksen, joka käsittelee
aikaa 266-168 e. Kr. ja jossa ensi kerran
esitetään Rooman maailmanhistoriallinen
merkitys.

Polycotyledoneæ (kreik.),
monisirkkaiset (ks. t.).

Polydaktylia (kreik.), monisormisuus,
monivarpaisuus.

Polydeukes ks. Dioskuurit.

Polyedri (kreik.), monitahokas.

Polyfemos, kreik. taruhenkilö,
mahtavin kykloopeista.

Polyfoninen (kreik.), mus., on
moniääninen säveltyyli, jossa äänet mahdollisimman
itsenäisesti eriävät toisistaan.

Polyfyleettinen (kreik.) ks.
Monofyleettinen.

Polygamia (kreik.). 1. Moniavioisuus.
— 2. Linnén kasvijärjestelmän luokka:
samalla kasvilajilla sekä 1- että
2-neuvoisia kukkia.

Polyglotti (kreik.), monta kieltä
puhuva, monikielinen; sanakirja, jossa
sanat käännetään us. kielille. —
Polyglottiraamattu, raamattupainos,
johon alkutekstin rinnalle on järjestetty
us. käännöksiä. Kuuluisimmat ovat
komplutensinen (painettu Espanjassa
1513-17), antverpenilainen,
pariisilainen ja lontoolainen
(valmistui 1657).

Polygnotos, kreik. taidemaalari, toimi
Ateenassa n. 450 e. Kr. koristaen
kaupungin julkisia rakennuksia.

Polygoni (kreik.), monikulmio.

Polygynia (kreik.). 1. Monivaimoisuus.
— 2. Kasvit., moniemiset, useiden
Linnén luokkien lahkojen nimitys.

Polyhistori (kreik.), monitietäjä, us.
tieteisiin perehtynyt oppinut.

Polyhymnia, kreik. muusa, edustaa
tanssia ja korkealentoista laulurunoutta.

Polykarpus (k. n. 155), apostolinen
isä, Smyrnan piispa. Kuoli marttyyrinä.

Polykleitos (s. n. 480 e. Kr.), kreik.
kuvanveistäjä. Töitä: ,,Keihäänkantaja"
(Doryforos), „Voitonseppelettä päähänsä
sitova nuorukainen" (Diadumenos) ja
„Haavoittunut amatsoni". P. pyrki
yleispäteviin ihannesuhteisiin; vars.
„Keihäänkantajaa" pidetään tässä suhteessa
mestarillisena. P:n töille on luonteenomaista.
että ruumiin paino on toisen jalan varassa;
toinen jalka on kevyesti taivutettu.


Polykleitos:
Keihäänkantaja.

Polykrates (k. 522 e. Kr.), Samoksen
tyranni. Loi laivastollaan lujan merivallan,
suosi runoutta ja rakennustaidetta.

Polykroismi (kreik.), kahtaistaittavissa
kiteissä näkyvä väri-ilmiö.

Polykromia (kreik.), kuvanveistosten ja
rakennusten maalaaminen eri väreillä tai
esineiden valmistaminen erivärisistä aineista.

Polymeria (kreik.), isomerian muoto;
ilmenee siten, että eri aineiden molekyylipainot
ovat toistensa kerrannaisia. Esim. asetyleeni
C2H2 ja bentsoli C6H6.
— Polymerisoituminen, kauden tai useamman
samanlaisen molekyylin yhtyminen siten, että syntyy
alkuperäisen kanssa polymeerinen aine. M. m.
aldehydeillä on taipumusta p:seen.

Polymorfismi (kreik.). 1. Geol.
Monimuotoisuus, s. o. eräiden kivennäisten
esiintyminen useammassa kuin yhdessä
kiteisessä olomuodossa. — 2. Biol. Se
ilmiö, että samalla eläinlajilla
(tavallisimmin samassa runkokunnassa) on
kolmen- tai useammanlaisia yksilöitä. Esim.
uimapolyypit.

Polyneesia ks. Austraalia
(Austraalian saaristo).

Polyneesialaiset, Polyneesian
saariston alkuasukkaat. Muistuttavat paljon
malaijilaisia, joista aikoinaan lienevät
polveutuneetkin, mutta eroavat heistä
kumminkin siinä määrin, että heidät
usein luetaan eri roduksi. Yleensä
verraten kauniita, ihon väri vaihteleva,
enimmäkseen vaaleanruskea, tukka musta,
aaltoileva tai kihara. Iloisia,
vieraanvaraisia, joks. älykkäitä, mutta
huikentelevia. Tatuoiminen yleistä.
Vaatetus kevyt, lähetyssaarnaajien
kehoituksista ovat naiset kumminkin ruvenneet
pukeutumaan pitkiin valkoisiin
puuvillapukuihin. P. ovat nykyisin ainakin
näennäisesti kristittyjä, paikoitellen
tapojensakin puolesta eurooppalaistuneet.
Taitavia purjehtijoita ja kalastajia,
nykyisin työskentelee heitä paljon



istutusviljelyksillä. Monin paikoin ovat
vanhat alkuperäiset tavat jopa oma kielikin
täysin unohtuneet.

Polyneesialaiset kielet,
malaijilais-polyneesialaisen kielikunnan ryhmä.

Polyneikes ks. Eteokles.

Polynomi (kreik.), useiden (positiivisten
ja negatiivisten) lausekkeiden merkitty summa.
Yhteenlaskettavat ovat p:n jäseniä l. termejä;
näiden välissä olevia merkkejä on pidettävä
jäsenten etumerkkeinä. Kaksijäseninen p. on
binomi, kolmijäseninen trinomi.

Polypiihapot ks. Pii.

Polyspermia (kreik.), useampien
siittiöiden tunkeutuminen munasoluun.

Polysulfidit, metallien
rikkiyhdistyksiä, jotka sisältävät
enemmän rikkiä kuin sulfidit.

Polysyndeton (kreik.) l.
polysyndeettinen esitystapa, kolmen
tai useamman rinnastetun lauseen tai
lauseenosan yhdistäminen toisiinsa
käyttämällä kuhunkin väliin sidesanaa, esim.
,,hevonen ja lehmä ja lammas ovat
kotieläimiä".

Polysynteettinen (kreik.),
moninaisesti yhdistetty. P:issä kielissä
(enimmäkseen amerikkalaisia) pronominit,
adverbit ja substantiivit verbiin
liittyessään sulautuvat yhdeksi sanaksi.

Polyteismi (kreik.), monijumalaisuus.
Polyteistinen oli esim. kreikkalaisten
uskonto.

Polyteknikkojen Talo, Teknillisen
Korkeakoulun ylioppilaskunnan talo
Helsingissä, rak. 1903 Warter Thomén ja
Karl Lindahlin piirustusten mukaan.


Polyteknikkojen Talo.

Polyteknikumi (kreik.), korkeampi
oppilaitos teknillisen opetuksen antamista
varten. vrt. Teknillinen Korkeakoulu.

Polytionihapot, neljä rikin happihappoa,
yleinen kaava H2SnO6, missä n
voi olla 2 (di-), 3 (tri-), 4 (tetra-) ja 5
(pentationihappo). Esiintyvät ainoastaan
suoloina ja vesiliuoksina, jotka
väkevöitäessä hajaantuvat rikkihapoksi,
rikkidioksidiksi ja rikiksi.

Polyyppi. 1. Eläint. Onteloeläinten
perusmuoto. vrt. Meduusa.
— 2. Lääket. Nenäpolyyppi (ks. t.).

Pomada (ransk.), ihon hoitoon
käytetty hajustettu rasva.

Pomarkku, kunta Turun ja Porin
läänissä, Satakunnan länsiosassa, Porista
koilliseen; 286,1 km2, 4,789 as. (1926).

Pomarkunjoki, Pomarkun pitäjässä,
laskee Inhottujärvestä Isojärveen.

Pombal [poŋba'l], Sebastião
José de Carvalho e Mello (1699-1782),
P:n markiisi, port. valtiomies. Joosef I:n
ministerinä v:sta 1750 ja pääministerinä
1757-77 johti valtakunnan asioita valistusajan
hengessä. Uudisti oikeus- ja sotalaitosta,
koetti vähentää aateliston ja papiston valtaa
ja karkoitti jesuiitat.

Pomeranssi ks. Citrus.

Pomerellen, Vähä-Pommeri,
Pommerin itäisimmän osan vanha nimitys.

Pommeri, Preussin maakunta, Itämeren
rannalla; 30,208 km2, 1,9 milj. as.
Jakautuu Oderin länsipuolella olevaan
Etu-P:iin ja itäpuolella olevaan
Taka-P:iin. Maanviljelystä ja karjanhoitoa.
Pääkaup. Stettin. — Historia. P. oli
alk. germaanien asuma, sitten 500-luvulta
slaavien, kunnes 1100-luvulta saksalaistui,
omana ruhtinas- (sittemmin herttua-)
kuntana 1062-1637. Westfalenin rauhassa
1648 P. jaettiin siten, että Etu-P. ja osa
Taka-P:ia joutui Ruotsille ja loput
Brandenburgille, joka sai koko P:n
haltuunsa kahdessa erässä, 1720 ja 1815.

Pommerin sota, Ruotsin osanotto
seitsenvuotiseen sotaan.

Pommi (kreik.), yleisnimi tykistön ja
miinanheittäjien räjähtäville ammuksille.
— Pommisuojus, tykistötulta kestävä
suojapaikka kenttävarustuksissa. Se
tehdään maata, kiveä ja puuta käyttäen
usean metrin vahvuiseksi.

Pomologi (lat. ja kreik.),
hedelmäntuntija. — Pomologia,
hedelmäoppi, hedelmäviljelysoppi.

Pomona ks. Mainland.

Pomona, roomal. puunhedelmien jumalatar.

Pomoria, Vienanmeren rannikko
Kemin ja Onegan (Äänisen) kaupunkien
välillä.

Pompadour [põpadū'r], Jeanne
Antoinette Poisson de (1721-64),
Ranskan kuninkaan Ludvig XV:n
lemmitty, naimisissa erään verojen
alivuokraajan kanssa. Sai markiisittaren
arvonimen. [Nolhac (ransk., 1903).]


Markiisitar de
Pompadour.



Pompadour [põpadū'r], pieni
naisten käsityölaukku; nuken muotoinen
kahvipannunmyssy.

Pompeijin viimeiset päivät,
Lytton-Bulwerin (ks. t.) romaani.

Pompeius, Gnæus P. Magnus
(106-48 e. Kr.), roomal. sotapäällikkö ja
poliitikko. Taisteli Espanjassa 76-72,
kukisti merirosvot 67, valloitti
Pontoksen, Kilikian ja Syyrian. Teki
Crassuksen ja Cæsarin kera 60 ensim.
triumviraatin, mutta liittyi sitten
senaatinpuolueeseen. P. voitettiin Farsaloksen
taistelussa Kreikassa 48 ja murhattiin
Egyptissä. Hänen poikansa Gnæus
voitettiin Mundassa Espanjassa 45 e. Kr.
ja Sextus, joka oli hankkinut
laivaston ja valloittanut Sisilian, 36 e. Kr.

Pompeji, muinaisit. kaup. Vesuviuksen
etelärinteellä Etelä-Italiassa. P. ja Herculaneum
tuhoutuivat Vesuviuksen purkauksessa 79 j. Kr.
P. peittyi 4-5 m paksun hohkakivi- ja
tuhkakerroksen alle, mistä 3/5 kaupungin
aluetta on kaivettu esiin. P. tarjoaa
ainoalaatuisen tilaisuuden tutustua roomal.
kaupunki- ja kotielämään, kaupunki kun on
suhteellisen hyvin säilynyt, ks. Roomalainen
taide (kuva). [Mygind (tansk., 1924).]


Pompejilainen talo.

Pompelmus ks. Citrus.

Pomponne [-o'n], Simon Arnauld de
(1618-99), P:n markiisi, ransk. diplomaatti.
Lähettiläänä Ruotsissa 1666-68 ja 1671,
ulkoministerinä 1671-79.

Pomsi ks. Sidos.

Ponape ks. Karoliinit.

Poncelet [põslē'], Jean Victor
(1788-1867), ransk. matemaatikko ja
upseeri. Otti osaa Napoleonin sotaretkeen
Venäjälle; tuli sittemmin professoriksi
Pariisiin. Pääteos, projektiivisen
geometrian perusteet, syntyi
sotavankeudessa Saratovissa.

Pondichéry [põdišerī'], Ranskan
tärkein siirtomaa-alue Etu-Intiassa,
Koromandelrannalla, 140 km Madrasista
etelään. 291 km2, 180,000 as.
Samanniminen pääkaup., jossa 47,000 as.;
puuvillateoll.

Pondus (lat.), paino, arvokkuus,
ponnekkuus.

Poni l. pony (engl.), pienikasvuinen
hevosrotu. Alkujaan p:lla tarkoitettiin
Shetlandista kotoisin olevia p:ja, mutta
nykyisin muitakin pienikokoisia
hevosrotuja, tav. sellaisia joiden korkeus on
enintään 1,25 m. P:ja on etupäässä
niukkakasvuisissa vuoristomaissa
(Islannissa, Shetlandissa, Orkneysaarilla,
Walesissa, Korsikassa, Sardiniassa). Kuva ks.
Hevosrotuja, 8.

Poniatowski [-njato'-], Józef
Antoni (1762-1813), P:n ruhtinas, puol.
soturi. Puolan armeijan ylipäällikkönä
Itävallan sodassa 1809 ja Venäjän 1812,
korotettiin Leipzigin taistelussa ransk.
marsalkaksi. — Poniatowski,
Stanislaw (1677-1762), puol. soturi,
seurasi Kaarle XII:ta Turkkiin. Hänen
poikansa pääsi Puolan kuninkaaksi
(ks. Stanislaus).

Ponkama, kunta Vienan Karjalassa,
Vienanmeren rannalla.

Ponnike ks. Puuliitokset, kuva.

Ponoi, joki Kuollan niemimaalla,
laskee itärannikolle.

Ponsard [põsā'r], François
(1814-67), ransk. näytelmäkirjailija. Teoksia:
„Lucrèce", ,,Le lion amoureux" ja
,,L'honneur et l'argent".

Ponsi, varren päässä oleva nuppi;
ks. Hede.

Pontano [-ā'-], Giovanni
Gioviano (1426-1503), it. humanisti,
mainehikas lat. runoilija.

Ponte (it.), silta.

Pontecorvo [-ko'r-], kaup.
Keski-Italiassa, Liri-joen varrella. 11,000 as. —
P. oli aikaisemmin itsenäinen ruhtinaskunta.
V. 1806 Napoleon antoi sen Bernadottelle ja
1810 Murat'lle.

Pontifex (lat.), muinaisroomal,
pappiskunnan jäsen. — Pontifex maximus,
ylipappi.

Pontilaiset saaret, Ponzasaaret,
saariryhmä Italian länsirannikolla, n.
110 km Napoli'sta länteen. Suurin saari
Ponza.



Pontilaiset suot, Keski-Italiassa,
Rooman kaakkoispuolella oleva 45 km pitkä
ja 10-15 km leveä suoalue.

Pontonieerit (ransk.), siltojen
rakentamiseen käytettyjä teknillisiä joukkoja.

Pontoppidan, Henrik (s. 1857),
tansk. kirjailija. Julk. realistisia
romaaneja papiston ja talonpoikien elämästä,
kuten „Det forjættede Land", „Lykke-per"
(1898-1904), „De Dödes Rige". Sai 1917
Nobelin kirjallisuudenpalkinnon
K. Gjellerupin kera. [Andersen (tansk.,
1917).] — Pontoppidan, Morten
(s. 1851), tansk. pappi ja kirjailija,
H. P:n veli. Julk. hartauskirjoja, kuten
„Kirjeitä Kristuksesta kummipojalleni"
(suomen.) ja „Paradisets Have".

Pontormo [-to'-] (1494-1557), oik.
Jacopo Carrucci, it. taidemaalari.
Maalannut freskoja ja muotokuvia (m. m.
Mediceistä).

Pontos, muin. valtio Vähän-Aasian
koillisosassa, vrt. Mitridates VI.

Ponttiliitos, ponttaus. ks.
Puuliitokset (kuva).

Ponttiseinä, ponttiliitoksella toisiinsa
liitetyistä pystylankuista tehty vedenpitävä
seinä, jota käytetään maan tukena peruskuoppia
kaivettaessa.

Ponttoni, kelluke. 1. Sillan, lavan,
vesilentokoneen y. m. kannattamista tai
kuljettamista varten rakennettu veneen
tai proomun kaltainen alus. — 2. Suuren
laivasulun tai telakan uiva tai työnnettävä
portti.

Pontuksen kaivannot, Lappeen
pitäjässä olevia jäännöksiä kaivausyrityksistä,
joiden tarkoituksena on ollut yhdistää
kanavalla Saimaa Suomenvedenpohjaan. N. s.
„vanha kaivanto", joka hävitettiin Saimaan
kanavaa rakennettaessa, oli Eerik Turenpoika
Bielken ajoilta (1499-1511); n. s. ,,uusi
kaivanto", 2 km Lauritsalasta itään, lienee
jäännöstä Pentti Severinpoika Juustenin
töistä (1607-09). Kansanmuistitiedot yhdistävät
ne syyttä Pontus de la Gardien nimeen.

Pontuksen sillat, kansanomainen
nimitys muinaisille suoportaille Viipurin
läänissä ja Pohjois-Karjalassa. Pontus ja
Jaakko de la Gardie ovat kansan suussa
muuttuneet taruolennoiksi, ja on heidän
nimensä liittynyt muihinkin
muinaisjäännöksiin tai omituisiin
luonnonmuodostuksiin.

Pony, poni (ks. t.).

Ponza ks. Pontilaiset saaret.

Poole [pūl], satamakaup.
Etelä-Englannissa, Kanaalin rannalla. 44,000 as.

Pooli (kreik.), napa; kohtio.

Poomarkku, Pomarkku (ks. t.).

Poona [pūna], Puna, kaup.
Intiassa, Bombayn presidenttikunnassa.
Kutoma- ja kultasepänteoll. 215,000 as.

Poori (kreik.), huokonen; adjektiivi:
poröösi, huokoinen.

Pope [poup], Alexander
(1688-1744), engl. kirjailija,
klassillis-ranskalaisen makusuunnan huomattavin
edustaja Englannissa ja pelätty makutuomari.
Teoksia: runotaidetta käsittelevä
runoelma „Essay on criticism" (1711),
koomillinen sankarirunoelma „The rape of
the lock" (1712), satiirinen runoelma „The
dunciad" (1728) ja uskonnollis-moraalinen
runoelma ,,Essay on man" (1732-34).

Poplin (engl.), kaksiniitinen, vakoinen
kangas, jossa loimet ovat hienoa silkkiä
(nykyjään myös puuvillaa) ja kude
paksua kampavillalankaa.

Popocatepetl (atsteekink., = savuava
vuori), tulivuori Meksikossa, Pueblan
valtiossa, Meksikon pääkaupungista
kaakkoon; kaasunpurkauksia; 5,452 m yli
merenp.

Popolari, italialaisen kansanpuolueen
(ks. t.) kansanomainen nimitys.

Popolo d'Italia, Il, P. d'I.,
sanomalehti Milanossa, fascistien
pää-äänenkannattaja, Mussolinin 1914 perustama
ja nyk. hänen veljensä Arnaldo M:n
toimittama.

Poppeli, us. ulkomaisten haapa-
(Populus) lajien yhteisnimitys. Useita
lajeja viljellään meilläkin puistopuina.
Sellaisia ovat Pohjois-Amerikasta kotoisin
oleva palsami-p. (palsamihaapa)
(P. balsamifera), jonka puikeat lehdet
ovat tahmeat, voimakastuoksuiset,
keskieurooppalainen musta p.
(P. nigra). jonka lehdet ovat melkein
vinoneliön muotoisia ja jonka pystyoksainen,
sypressimäinen muunnos pyramidi-p.
(P. pyramidalis) on kaikkialla Etelä-
ja Keski-Euroopassa yleisenä kujapuuna,
hopea- l. valko-p. (hopeahaapa)
(P. alba), jonka liuskahampaiset tai
sormiliuskaiset lehdet ovat varsinkin
alkukesästä hopeakarvaisia, sekä keskiaas.
laakeri-p. (P. laurifolia),
jolla soikean suikeat, alta vaikeahkot
tai kalpean vihreät lehdet.

Poppius, Abraham (1793-1866),
runoilija, kotipitäjänsä Juvan kappalainen
1833-66. P. oli aikakautensa huomattavimpia
suomenkielisiä runoilijoita; runot
julkaistu Suomi-kirjassa 1899.
[Bergholm (Suomi 1899).] — Poppius,
Olga (s. 1866), o. s. Finne,
lausuja, Suomalaisen Teatterin näyttelijä
1886-99. Puoliso Tullihallituksen pääjohtaja
Wille P. (s. 1867).



Populariseerata (lat.), tehdä
yleistajuiseksi. — Populariteetti,
yleinen suosio, yleistajuisuus.

Popuiatsioni (mlat.), väestö, väkiluku.

Populaari (lat.), yleistä suosiota
nauttiva, kansanomainen, yleistajuinen.

Poquelin, J. B. ks. Molière.

Pora l. kaira, reikien tekemiseen
käytettävä työkalu. — Metalliteollisuudessa


Metalliporia.

käytettävistä ovat tärkeimmät: kärki- l.
tako-p. (A ja C), kierteis-
l. spiraali-p. (F), keskiö-p.
(D ja E), joista jälkimmäisen
keskiötappia varten on porattava reikä pienemmällä
poralla, jousivintilä-p. l. kitka-p.
(B), jota pyöritetään kahtaanne päin,
tykki- l. kanuuna-p. (G), jonka
terä on puoliliereä ja jota käytetään suoria syviä
reikiä porattaessa, tuliputki-p., jonka
karaa varten on porattava pieni reikä ja joka
koukkuterällään leikkaa lastuja ympyrän kehää
pitkin. — Puutyöhön käytettävät p:t
(näverit) ovat seuraavat: keskiö-p.
(C), jossa kärki v piirtää ympyrän ja
terä d irroittaa lastun sekä keskiökärki
i ohjaa, lusikka- l. kauha-p. (A),
kierteis-p. (D ja E), jossa on
ruuvikeskiö ja kaksi leikkaavaa terää, sekä
vaarna- l. naula-p. (B). — vrt.
Kivipora, Maakaira, Poranvarret.


Puuporia.

Poraistukka, kaksi- tai
kolmileukainen kiinnitin, joka sovitetaan
poranvarteen tai porakoneen karaan ja johon
poran terä helposti ja nopeasti voidaan
kiinnittää.

Porajärvi, kunta Keski-Aunuksessa
Suomen rajalla; n. 10,000 km2, n. 2,300
as. (1918). Liittyi vapaaehtoisesti Suomeen
kesäk. 1919, Tarton rauhansopimuksen perusteella
luovutettiin Neuvosto-Venäjälle helmik. 1921.

Porakaivo, vuoreen porattu kaivo.

Porakone, työkone, jolla porataan
reikiä ja jonka tulee sekä pyörittää että
syöttää poraa. Puutyö-p:ssa pora
kiinnitetään koneen karaan tav. ruuvilla ja
karaa pyörittää hammaspyörävälitys tai
hihnapyörä välittömästi ja poraa
syötetään vipulaitteella painamalla.
Metallityössä poraa syötetään tav. ruuvilla
käsin tai itsetoimisesti. — Kivi-p:t ovat
joko iskeviä tai pyöriviä (kuvia ks.
Kivipora).

Poranvarret. Töissä, joissa suuri
tarkkuus ei tule kysymykseen, käytetään


Poranvarsia.

poraa, jonka ruodon päässä olevasta
silmukasta on p:ksi pistetty poikittainen
puupalikka (näverrin, tukki- l.
hirsikaira). Varsinaisia p:ia ovat
napakairanvarsi l. vintilä
(1 ja 2), porakaari l.
jousivintilä, kampivarsi (drilli, 3)
ja räiskävarsi (4). 1 käytetään
puutöissä; 2-4 etupäässä metallitöissä.

Pordenone [-nō'-], Giovanni
Antonio da (1483-1539), tunnettu myös
nimillä de Corticelli, Licinio, Regillo
ja Sacchi, it. taidemaalari. Maalannut
voimakkaita freskoja ja alttaritauluja.

Porfyriitti (kreik.), porlyyrinen
eruptiivikivilaji, joka on emäksisempää kuin
porfyyri, hajarakeina plagioklaasia,
amfibolia ja biotiittia, väriltään
tummanharmaata — mustaa.

Porfyrios (n. 232-304),
uusplatonilainen filosofi, kirjoitti
teoksen „Kristittyjä vastaan".

Porfyyri, hapan eruptiivikivilaji, jossa
hienorakeinen — tiivis perusmassa ja hajarakeina
kvartsia tai maasälpää. Käytetään koristeihin
ja rakennustöissä, vrt. Felsiittiporfyyri
ja Kvartsiporfyyri.

Pori, kaup. Turun ja Porin läänissä,
Satakunnassa, läh. Kokemäenjoen suuta.
Rosenlew & Co:n (ks. t.) teollisuuslaitokset,
puuvillatehdas, konepajoja, tulitikkutehdas
y. m. Ulkosatamat: Mäntyluoto




Pori. Kaupungin satamaa.

ja Reposaari. Suurta puutavaranvientiä.
Engelin suunnittelema raatihuone,
teatteritalo, Juseliuksen mausolee. Komea
Kokemäenjoen silta. Lyseo ja tyttölyseo,
suom. ja ruots. yhteiskoulu, kauppakoulu.
Satakunnan museo. — 17,456 as. (1926),
niistä n. 1,000 ruotsink. — P. perustettiin
Kokemäenjoen silloiseen suuhun Lattomeren
rannalle Ulvila-nimisenä keskiajalla
(privilegikirja on v:lta 1365). V. 1558 se
siirrettiin Lattomeren maaduttua joen
suuhun, menetti 1600-luvulla
ulkomaankauppaoikeuden saaden vasta 1765
takaisin tapulioikeuden. P. on us. palanut,
viimeksi 1801 ja 1852. [Ruuth (1899).]

Porila, Evert (s. 1884), kuvanveistäjä.

Porilaisten marssi, kuuluisa sävelmä,
johon Runeberg on sepittänyt sanat.
Lienee alk. ollut Napoleonin aikainen
sotilasmarssi. P. m. on nyk. Suomen
armeijan kunniamarssi.

Porin Konepaja o.-y. (ruots.
Björneborgs mekaniska verkstads a.b.),
per. 1859, osakepääoma 1,1 milj. mk.
Valmistaa maanviljelyskoneita, moottoreita ja
höyrykattiloita; omistaa telakan.

Porin kreivikunta, annettu 1651
Kustaa Hornille, peruutettu 1681.
Käsitti Porin kaupungin sekä enemmän
kuin 350 taloa Ulvilassa, Huittisissa ja
Kokemäellä. — Porin lääni oli 1641-46
omana lääninä, käsitti Satakunnan.

Porin maalaiskunta, kunta Turun ja
Porin läänissä, Länsi-Satakunnassa, Porin
länsipuolella; 215,8 km2, 7,850 as. (1926).
Pihlavan saha ja konepaja. Mäntyluodon satama.

Porin puuvillatehdas, omistaja Porin
Puuvilla o.-y., per. 1898, osakepääoma
16 milj. mk.

Porin rata, Tampereen-Peipohjan-
Porin-Mäntyluodon rata, 157 km.
Avattu liikenteelle: Poriin 1895,
Mäntyluotoon 1899. Haararata
Peipohjalta Raumalle.

Porjuskoski, Luulajanjoessa Pohjois-Ruotsissa,
Stora Lulevattenin alapuolella.
Sen rannalla 1910-20 rakennettu valtion
omistama sähkövoimalaitos (maksanut
yli 23 milj. kr.), josta saadaan sähköä
Jällivaaran ja Kiirunavaaran
malmialueille ja malmijunien käyttöön.

Porkka, Volmari (1854-89),
kielentutkija, fil. lis. ja Helsingin Yliopiston
suomenkielen lehtori 1886-89. Kerännyt
kansanrunoutta Länsi-Inkeristä ja
tseremisseiltä, julk. „Über den ingrischen
Dialekt mit Berücksichtigung der
übrigen ingermanländischen Dialekte".

Porkkala. 1. Kirkkonummen pitäjästä
Suomenlahteen pistävä niemi ja sitä
reunustava saaristo, Barönsalmen
itäpuolella, Helsingistä lounaaseen. P:n
niemen edustalla 1800 rak., 1923
sammutettu P:n majakka. Tämän sijaan
rakennettiin 1920 ulommaksi Kallbodan
majakka, jonka valonkorkeus merenpinnasta
21,4 m, kalliosta 20,4 m. — 2. Maatila
Lammilla; kuulunut m. m. Tavast-,
Fincke- ja Horn-suvuille.

Porkkana, keltajuuri, moiliainen
(Daucus carota), 2-vuotinen sarjakukkaisten
heimoon kuuluva, valkokukkainen hienoliuskaislehtinen
ruohokasvi, jota viljellään möyheiden maukkaiden,
kellanpunaisten tai kellanvalkeiden pääjuurien
vuoksi. Lyhyt- ja pyöreäjuurisia p.-laatuja sanotaan



karoteiksi (kesä-p:iksi). Keittiökasveina
maassamme viljellään eniten Nantes- ja
Lontoon-tori-nimisiä laatuja, rehukasveina
etupäässä valko-juurisia rehu-p:itä. P. viihtyy
parhaiten edellisenä vuonna lannoitetussa, hyvin
muokatussa multavassa hiekkamaassa. Kylvetään joko
myöhään syksyllä tai aikaisin keväällä;
kylvömäärä 5-7 kg ha:lle; sato 300-500 hl
(à 70 kg) juuria ha:lta; naattien paino
n. 1/3 juurien painosta. Siemenviljelyksessä
saadaan siementä n. 500 kg ha:lta; 1,000 siemenen
paino n. 1,2 g, itävyys 60-80 %, se
säilyy 3-4 v. P:n juuren kokoomus: vettä
86,81 %, valkuaisainetta 1,18 %,
typettömiä aineita 2,92 %, rasvaa 0,29 %,
rypäle- ja ruokosokeria 6,14 %, selluloosaa
1,63 % ja suoloja 1,03 %.


Porkkana.

Porla, paikkakunta Keski-Ruotsissa,
Örebrosta lounaaseen. Terveyslähteitä,
joissa raudanpitoista vettä. Verenvähyyttä
potevien suosima parannuspaikka.

Porlammi. 1. Kartano Lappträskissä.
— 2. Pysäkki Loviisan radalla.

Pormestari (ruots.) on kaupunkikunnan
lainkäytön ja hallinnon ylin virkamies,
raastuvanoikeuden ja maistraatin
puheenjohtaja, vrt. Kunnallispormestari,
Oikeuspormestari.

Pormestari, iso-lokki. ks. Lokit.

Pornainen (myös Porneesi), kunta
Uudenmaan läänissä, Keski-Uudellamaalla, Porvoosta
luoteeseen; 147,6 km2, 2,285 as. (1926).

Pornografia (kreik.), epäsiveellinen
kirjallisuus. — Pornografinen, epäsiveellinen.

Poro, kesy peura. P:ja on Suomessa
kaksi muotoa: metsä- l. outa-p., joka
elää koko vuoden metsäseuduissa ja johon
suurin osa p.-karjastamme kuuluu ja
tunturi-p., joka ainoastaan
talvisin laskeutuu alempiin metsäseutuihin,
on lyhyempi, pyöreämpi, pitkäkarvaisempi
ja täysikasvaneena n. 15-20 kg keveämpi
kuin metsä-p. Suomen p:t ovat
enimmäkseen vaalean tai tumman
ruskeanharmaita; pohjoisosissa myös
valkeita ja harmaanvalkean kirjavia.
Kesäisin p:t yleensä ovat vapaudessaan,
„veitallaan". Syksyllä ne kootaan ja
ajetaan laumoissa, „tokissa", varta
vasten rakennettuihin aitauksiin, 


Poroja erotetaan.

„kaarteisiin", joissa ne merkitään, uroksia
kuohitaan, j. n. e. ja teuras- ja ajo-p:t
erotetaan. Muut viedään talvilaitumelle,
missä niitä aluksi paimennetaan,
kunnes ne keväthankien aikana uudelleen
hajaantuvat. Silloin jätetään p:t omiin
hoteisiinsa seuraavaan syksyyn saakka,
jolloin ne uudestaan kootaan.
Paimennuksen päätarkoituksena on estää
p:ja tekemästä vahinkoa maanviljelijöille
ja suojella niitä petoeläimiltä.
Vain paimentolaiset kaitsevat p:ojansa
koko vuoden; suurten karjain omistajat
kukin erikseen, pienien omistajat yhtyvät
porokyläksi työn helpottamiseksi. P:jen
jalostamiseksi toimii Suomen
Poronjalostusyhdistys (per. 1926).
V. 1922 p:jen lukumäärä Suomessa oli
n. 125,000. — P:n suurin merkitys on
teuraseläimenä. Suurimmista saadaan
lähes 100 kg lihaa, n. 3-4 v:n ikäisistä
keskim. n. 50 kg. Ajo-p:n nopeus on
korkeintaan 20 km tunnissa lyhyellä
taipaleella, kun on kevyt kuorma, ja
150 km vuorokaudessa. 100-150 kg
painoisen kuorman se vetää 40-50 km matkan
vuorokaudessa hyvällä kelillä.
Kantojuhtana se kuljettaa 30-40 kg:n painoisen
taakan. Ajoon ja teurastukseen käytetyt
uros-p:t ovat kuohittuja (purtuja)
„härkiä". Siitoskykyisiä uros-p:ja, „hirvaita",
pidetään vain siitokseen tarvittava määrä.
Naaraita nimitetään „vaatimiksi" ja
p.-vasikoita „ vasoiksi". P.-lehmän
kiima-aika on syyskuussa, kantoaika n. 217 vrk.
Vasa seuraa emoansa ainakin 3-4 kk.,
välistä 10:kin. — P:n maidon kokoomuksesta
ks. Maito. Sitä käytetään
kermana, kuivatettuna, jäädytettynä,
juoksetettuna tai juustoksi jalostettuna. —
Poronhoito on tehnyt mahdolliseksi monen
pohjoisen seudun asuttamisen ja sitä
harjoitetaankin nykyjään kaikkialla
Euroopan ja Aasian, paikoin Amerikankin
pohjoisosissa. [Grotenfelt (1920).]



Poroaita, porolaidunalueelle rakennettu,
us. penikulmia pitkä aita, joka estää
porolaumoja siirtymästä toiselta
paliskunta-alueelta toiselle tai valtakunnan
rajojen yli.

Porokaski, metsä, josta on kaadettu
runsaasti naavaa kasvavia kuusia,
luppokuusia, porojen hätäravinnoksi.

Porokoski, Sunujoessa, Aunuksessa,
Petroskoista luoteeseen, Kivatšun
yläpuolella.

Poronjäkälä (Cladonia rangiferina),
harmaanvalkea tai ruskeahko, runsashaarainen,
5-10 cm korkea jäkälä, jota maassamme
hyvin yleisesti kasvaa kaikkialla kuivissa
metsissä ja kallioilla, runsaimmin
Pohjois-Suomessa ja Lapissa. Porojen
pääravintoa. Lähisukuista Cl.
alpestris-lajia, jonka tiheät haarat
pyöristyvät kauniiksi keoiksi, käytetään
talvisin ikkunain välissä koristeena sekä
seppeleihin.


Poronjäkälä. A marto,
B kotelomaljallinen varsi.

Pororaito, yhtenäinen jono ahkioita
tai rekiä vetäviä poroja.

Pororoca, Amazon-virran suupuolessa
ilmenevä hyökyaalto, joka syntyy
nousuveden kulkiessa vastavirtaa.

Pororutto, poroissa, vars. nuorissa
eläimissä ja vasikoissa esiintyvä
tarttuva kulkutauti. Oireet: sieraimista ja
silmistä vuotaa sakea, löyhkäävä visva,
hengitys käy vaivalloiseksi, ruumiissa
osaksi ilmalla täyttyneitä paiseita.
Kuolema seuraa us. jo parin, joskus vasta
10-12 tunnin kuluttua. P:n aiheuttaa
pernaruton aiheuttajalle lähisukuinen
bakteeri.

Poros, antiikin Kalauria, saari
Peloponnesoksen itärannikolla. Saarella
samanniminen kaupunki.

Poros, pehmeä kalkkikivi, jota on
käytetty Ateenan Akropoliin vanhimpiin
veistoksiin.

Porosopimukset. Suomen ja Norjan
(Laki 22/12 1922) sekä Suomen ja Ruotsin
(Laki 23/12 1925) välillä tehdyt
sopimukset, jotka sisältävät säännöksiä
menettelystä porojen siirtyessä valtakunnasta
toiseen.

Porovesi, n. 12 km pitkä, 4 km leveä
järvi Iisalmen reitissä. P:n itäpään
pohjoisrannalla on Iisalmen kaup.

Porrashihnapyörä, hihnapyörä, jossa
on useampia eri suuria pyöriä yhdessä.
Käytetään koneissa, joitten kierroslukua voidaan
muuttaa.


Porrashihnapyörä.

Porrassalmi, kapea salmi Mikkelin pitäjässä.
8 km Mikkelistä etelään. Sen rannoilla ja sillalla
oli 12-13 p. kesäk. 1739 kuuluisa taistelu, jossa
Kurt von Stedingkin johtama Savon prikaati, 600
miestä, taisteli voitokkaasti kymmenkertaista
venäläisjoukkoa vastaan. Kesäk. 19 p. venäläiset
kiertämällä suomalaisten asemat pakottivat
nämä peräytymään. Muistomerkki, pystytetty 1923.


Porrassalmen muistomerkki.

Porrassilta, kapea apusilta jalkaväen
kulkua varten purojen ja jokien yli. —
Porrastie, suohon rakennettu polku, joksi
on asetettu kaksi halaistua puuta rinnakkain.

Porrastuli on tykistötulilaji, jolloin
patterin kukin tykki ampuu eri etäisyydelle.

Porsanginvuono (norj. Porsangerfjord),
Pohjois-Norjassa, Finnmarkin fylkessä, 116 km
pitkä, n. 20 km leveä.

Porse, Knut (k. 1330), ruots.
aatelismies. Eerik Maununpojan (ks. t.) lesken
herttuatar Ingeborgin suosikkina koetti
hänen kauttaan johtaa Ruotsin ja
Norjan hallintoa, mutta karkoitettiin
Ruotsista. Tunnustettiin Tanskassa Hallandin
ja Viron herttuaksi; nai Ingeborgin.

Porsenna, etruskilainen kuningas,
hyökkäsi Roomaa vastaan 507 e. Kr.

Porsgrund, kaup. Etelä-Norjassa,
Oslosta lounaaseen, Skien-joen suussa.
Posliinitehdas. 8,500 as.

Porsliini, posliini (ks. t.).

Porta, Giacomo della (1541-1604),
it. arkkitehti. Päätyöt: opettajansa
Vignolan aloittaman Rooman II Gesù-kirkon
fasadi, Michelangelon suunnitteleman
Pietarinkirkon kupoli.

Portaali (ransk.), linnojen, kirkkojen
y. m. julkisten rakennusten komea
sisäänkäytävä eli valtaovi.



Portaan pitäjä, muinainen
kirkkopitäjä, joka käsitti vanhat Someron
ja Tammelan kirkkopitäjät.

Portamento [-e'-] (it.). Laulussa ja
jousisoitinesityksissä tarkoitetaan p.-esityksellä
äänen yhtäjaksoista siirtymistä sävelestä toiseen.
Myös pianonkosketustapa, joka on legato- ja
staccato-esityksen keskivälillä („portato").

Port Arthur. 1. Satama ja linnoitus
Kuangtungin niemimaalla Mantšuriassa,
Kiinassa. 14,000 as. — P:n anastivat
1894 japanilaiset, joiden oli kuitenkin se
luovutettava takaisin Kiinalle. Se oli
Venäjän vuokraama 1898-1905 ja tällöin
sotasatama. Japanin valloittama ja
vuokraama v:sta 1905. — 2. P. [pōtā'þə],
kaup. Kanadassa, Ontariossa, Yläjärven
luoteiskulmassa. 15,000 as. Vehnänvientiä.
Suomalaisasutusta. — 3. P., kaup.
Yhdysvalloissa, Texasissa. 25,000 as.


Port Arthur (Kanada).

Portatiivinen (lat.), kannettava, siirrettävä.

Port Augusta, satamapaikka
Etelä-Austraaliassa. Rautatiesolmu. 2,000 as.

Port au Prince [pōrtoprä's],
Haiti'n tasavallan pääkaup. Hyvä satama.
125,000 as.

Port Darwin [pōtdā'uin], lahti
Austraalian pohjoisrannikolla. Sen itärannalla
on satamakaup. Darwin, vrt. Palmerston.

Porte-épée (ransk.), alk. miekankannike,
nyk. kulta- tai hopealankainen tai nahkainen
tupsu tai pallo, joka on samasta aineesta
tehdyllä nauhalla kiinnitetty sivuaseen kahvaan.

Port Elizabeth [pōtili'zəbəþ], kaup.
Kapmaassa, Etelä-Afrikassa, Algoalahden
rannalla. Hyvä satama, melkoista
vientiä. 46,000 as., yli puolet euroopp.

Porter [pōtə], Eleanor
(1868-1920), o. s. Hodgman, amer.
kirjailijatar. Teoksia suomen.: ,,Iloinen
tyttö", „David vain", „Oh, raha, raha",
„Pollyanna". — Porter, John Addison
(1822-66), amer. kemisti. Englannintanut osia
Kalevalasta (Aino-runot) saks. käännöksen
perustalla (julk. 1868 ja 1873).

Port Florence [pōtflo'rens],
satamapaikka Victoria Njansan itärannalla.
Brittiläisessä Itä-Afrikassa. Rautatie
Intian valtamerelle Mombasaan.

Portfölji (ransk.), salkku.

Porthan [-tā'n], Henrik Gabriel
(1739-1804), historiantutkija, synt. Viitasaarella
8 p. marrask. 1739, kuoli 16 p. maalisk. 1804.
Tuli Turun yliopiston kirjastonhoitajaksi 1772,
kaunopuheisuuden prof:ksi 1777. Luennoi vars.
opetusaineensa latinan kielen ja kirjallisuuden
ohella kielitiedettä, filosofiaa ja historiaa.


H. G. Porthan.

Julk. lat. väitöskirjasarjana tutkimuksia
kansanrunoudesta, suomen kielestä ja isänmaan
historiasta, kuten ,,De poësi Fennica" (1766-78),
jossa runoutemme laatu ja rakenne ensi kerran
yksityiskohtaisesti selvitettiin, „Historia
Bibliothecæ Academiæ Aboënsis" (1771-95),
jossa kiinnitti huomiota kotimaiseen
kirjallisuuteen; kumosi vallitsevat käsitykset
suomen ja heprean sukulaisuudesta, tutki
kansamme muinaista taikauskoa teoksessa „De
superstitione veterum Fennorum theoretica et
practica" (1782) ja „De fania magiæ Fennis
attributæ" (1789), keräsi suom. sananlaskuja
ja suunnitteli suurta suomen sanakirjaa, julk.
tutkimuksen suomen murteista, „De præcipuis
dialectis linguæ Fennicæ" (1801). Juustenin
piispainkronikkaan liittämillään selityksillä
(„M. Pauli Juusten — Chronicon Episcoporum
Finlandensium annotationibus et sylloge
monumentorum illustratum", 1784-1800, P:n
kirjallinen päätyö) ja pienemmillä tutkimuksillaan
hän loi pohjan Suomen historiantutkimukselle.
Laajoilla matkoillaan P. perehtyi maahamme niin,
että hän saattoi uudistaa Suomea
koskevat luvut Tuneldin ruotsink. Ruotsin


Porthanin patsas
Turussa.



valtakunnan maantieteessä. V. 1770 P.
ystäviensä kanssa perusti Turkuun
Auroraseuran ja toimitti sen
julkaisemaa Suomen ensim. sanomalehteä
„Tidningar utgifne af ett sällskap i Åbo"
sekä vielä vanhuksenakin toimittaen
lehteä „Allmän Litteraturtidning". — P:lle
pystytettiin 1864 C. E. Sjöstrandin
muovailema muistopatsas Turkuun. P:n
teoksista valikoima painettu 1859-73
nimellä „Opera selecta", suomeksi 1904
,,H. G. P:n tutkimuksia", ruotsiksi Ruots.
Kirj. Seuran ,,Skrifter"-sarjassa 3
kokoelmaa P:n kirjeitä. [Setälä, „Lisiä
suom.-ugr. kielentutkimuksen historiaan" (1891) ;
Suolahti (Palander), „H. G. P. historian
tutkijana" (1901), ,,H. G. P. yliopiston
opettajana" (1902), ,,H. G. P." (1904,
yleistajuinen elämäkerta); Schybergson
(ruots., 1908, 1911).]

Portici [-ti'tši], kaup. Italiassa,
Napolinlahden rannalla läh. Napoli'a. 21,500 as.
— P:n hävitti Vesuviuksen purkaus 1631.

Portiikki (lat.), pylväiden, pilarien tai
arkadien rajoittama etuhalli, pylväshalli, pylvästö.

Portiääri (ransk.), portinvartija; oviverhot.

Port Jackson [pōtdžä'ksn], syvä
monihaarainen lahti Austraalian itärannikolla.
Rannalla on Sydney.

Portland ks. Bentinck.

Portland [pōtlənd]. 1. Niemi
Etelä-Englannissa, Kanaalin rannalla. Lujasti
linnoitettu satama. — 2. Kaup. Yhdysvalloissa,
Mainen valtiossa. Oivallinen satama.
Vehnänvientiä. 70,000 as. — 3. Kaup.
Yhdysvalloissa, Oregonissa, Columbian
lisäjoen varrella. Suuri kauppa- ja
teollisuuskeskus (sahoja, myllyjä,
laivanveistämöitä, rauta- ja sementtitehtaita,
puutavara- ja vehnäkauppaa). 270,000 as.,
joukossa paljon suomalaisia.

Portlandvaasi (aik. Barberini-vaasi),
kuuluisa hienotekoinen antiikkinen lasivaasi,
löydetty Roomasta, nyk. British Museumissa.

Port Louis [pōtlu'is], Mauritiuksen
pääkaup. 55,000 as.

Port Natal, Durban (ks. t.).

Porto (it.), postilähetyksistä
suoritettava kuljetusmaksu.

Porto, Oporto (ks. t.).

Porto Alegre, kaup. Etelä-Brasiliassa
läh. merenrannikkoa, rantalaguunin
rannalla. Tärkeä kauppakeskus. 180,000 as.

Porto Empedocle ks. Girgenti.

Portoferraio ks. Elba.

Port of Spain [pōtəvspe'in],
Trinidadin pääkaup. Hyvä satama. 65,000 as.

Porto Novo ks. Dahomé.

Porto-Riche [portori'š], Georges de
(s. 1849), ransk. kirjailija. Teoksia:
rakkausnäytelmät „Amoureuse" ja „Le vieil homme".

Porto Rico (esp. Puerto Rico = rikas
satama), pienin Isoista-Antilleista, v:sta
1917 Yhdysvaltojen territorio. N. 9,000 km2,
1,4 milj. as. Rannikko matalaa,
keskiosassa vuoristoa. Pääelinkeino
maanviljelys, jota pääasiassa pienviljelijät
harjoittavat. Sokeria, kahvia,
etelänhedelmiä ja tupakkaa viedään maasta.
Asukkaista oli 1920 n. 950,000
valkoihoista, 50,000 neekeriä, 300,000 mulattia.
Väestön kielenä espanja. Hallinnon
johdossa on Yhdysvaltain presidentin
nimittämä kuvernööri ja 2-kamarinen
eduskunta; Yhdysvaltain kongressissa on
P. R:lla 1 edustaja. Pääkaup. San Juan.
P. R:n löysi Kolumbus 1493, 1898 se siirtyi
Espanjalta Yhdysvalloille.

Portovapaus ks. Vapaakirjeoikeus.

Portreteerata (ransk.), tehdä
muotokuva, valokuvata (henkilö). Substantiivi:
portretti, muotokuva.

Port-Royal des Champs [pōr-ruaja'l
de šā'], Pariisin läheisyydessä 1204-1709
toiminut cisterciläinen nunnaluostari,
1600-luvulla jansenilaisuuden tyyssija.

Port Said, kaup. Egyptissä, Suezin
kanavan pohjoispäässä. Suuri satama,
maailman suurimpia hiiliasemia ja
tärkeä öljyasema. 80,000 as. — P.
perustettiin 1859.

Portsioni (lat.), osuus, ruoka-annos.

Portsmouth [pōtsmaþ]. 1. Kaup.
Etelä-Englannissa, Kanaalin varrella,
Wight-saaren ja manteren välisen lahden
rannalla. P. on Englannin tärkein
sotasatama; lujasti linnoitettu.
Laivaveistämö, jossa 15 kuivatelakkaa,
valtava arsenaali. 250,000 as. — 2. Kaup.
Yhdysvalloissa, New Hampshiren valtiossa.
Sotasatama. 14,000 as. P:ssa Venäjä ja
Japani tekivät rauhan 1905. — 3. Kaup.
Yhdysvalloissa, Virginiassa.
Sotalaivaveistämö. 55,000 as.

Port Sudan [pōtsuda'n], kaup.
angl.-egypt. Sudanissa, Punaisenmeren
rannalla. Rautatie Berberistä; tärkeä
vientipaikka. 7,000 as.

Portteri (engl.), väkevä olut.

Portti, Korkea P., Turkin
hallituksen ent. nimitys.

Porttilaskimo, se laskimo, jota
myöten mahalaukusta ja suolista virtaava
veri laskee maksaan.

Porttiproselyytti ks. Proselyytti.



Porttööri (ransk.), kasvienkeräilijän
(läkkipeltinen) kasvisäiliö; myös
ruoankuljetuslaite, jossa eri ruoka-astiat
päällekkäin.

Portugali, tasavalta Pyreneitten
niemimaan länsiosassa; 91,950 km2, 6 milj. as.
(Azorit ja Madeira emämaahan luettuina). Kartta
ks. Espanja. Asukkaat, portugalilaiset,


Vaakuna.

espanjalaisten sukulaisia, maurilaispiirteitä on
varsinkin eteläosan väestön ulkomuodossa ja tavoissa;
neekerien rotuominaisuuksia voi havaita köyhemmissä
kansankerroksissa. Uskonto room.-kat., kirkko ja
valtio erossa toisistaan; luostarit lakkautetut.
Kansanopetus nyk. pakollinen, luku- ja
kirjoitustaidottomia yli 4 milj. Yliopistoja 3.
— Pääelinkeino maanviljelys: viljaa,
etelänhedelmiä, viiniä. Karjanhoito


Portugalilainen jokimaisema; edustalla
Lissabonin vesijohtokaan.

(lampaita, sikoja, muuleja, aaseja, vuohia),
kalastus (sardiineja, tonnikaloja), metsänhoito
(m. m. korkkitammea), Vuorityö (kuparinpitoista
rikkikiisua) sekä teollisuus (puuvilla- ja
korkki-) joks. tärkeitä. Kauppa ja
merenkulku suureksi osaksi englantilaisten
käsissä. Tärkeimmät vientitavarat
sardiinit, viinit ja korkki; tuontitavaroista
tärkeimmät vilja, tekstiilitavarat, koneet.


Portugalilaisia maalaisnaisia.

puuvilla. Eautateitä 3,400 km. Raha: 1 escudo =
100 centavoa. — Hallitus. Presidentti
valitaan 4 v:ksi, eduskunta 2-kamarinen.
— Pääkaup. Lissabon. — Siirtomaita:
1) Afrikassa: Kap Verden saaret (3,900 km2,
156,000 as.), Portugalin Guinea (36,625 km2,
0,3 milj. as.), Portugalin Guinean saaret
(944 km2, 60,000 as.), Portugalin
Länsi-Afrikka (Angola) (1,256,000 km2, 4,2 milj.
as.), Portugalin Itä-Afrikka (1,108,000 km2,
3,1 milj. as.); 2) Aasiassa: Portugalin Intia
(Goa, Damâo, Diu) (4,250 km2, 0,6 milj.
as.), Timorin itäosa (16,250 km2, 380,000
as.), Macao  (12 km2, 75,000 as.).
— Historia. P:n alkuasukkaat olivat samaten
kuin Espanjankin iberejä, joihin sekaantui kelttiläisiä.
Heitä sanottiin lusitaaneiksi — siitä P:n
roomalaisaikainen nimi Lusitania. Vanhin historia
on yhteinen Espanjan (ks. t.) kanssa. Vainona P. on
ollut v:sta 1095, jolloin Kastilian kuningas
Alfonso I antoi P:n kreivikuntana lääniksi
vävylleen Henrik Burgundilaiselle, jonka poika
Alfonso I (k. 1185) vapautui Kastilian alaisuudesta
ja otti 1139 kuninkaan arvon sekä valloitti
maureilta Lissabonin (1147). Jatkuvasti alueita
maureilta valloittaen P. sai lopulliset rajansa
n. 1250. Afrikassa olevan Ceutan valloittaminen
1415 oli alkuna P:n siirtomaavallalle. Prinssi
Henrik Merenkulkijan aloitteesta tehtiin
tutkimusmatkoja pitkin Afrikan länsirannikkoa.
Emanuel Suuren aikana (1495-1521) löydettiin meritie
Intiaan, portugalilaiset perustivat siirtokuntia
paitsi Afrikkaan myös Brasiliaan ja levittivät
valtaansa Etu-Intian mantereelle, Malakan niemimaalle
ja Itä-Intian saaristoon. Lissabonista tuli Aasian
kaupan keskus. V. 1580 kuningassuku sammui, jolloin
Espanjan Filip II perintöoikeuden nojalla valloitti
P:n. Espanjalaisena aikana (1580-1640) P. aleni huonosti
hoidetuksi maakunnaksi ja menetti siirtomaansa. Jälleen
itsenäistyneessä P:ssa lamaannus aluksi jatkui. Pedro II
(hallitsi 1667-1706) koetti kohottaa valtakuntansa
arvoa, mutta sekaantui Espanjan perintösotaan ja P:n
oli suostuttava Methuenin sopimukseen (ks. t.).
Joosef I:n aikana (1750-77) hallitsi Pombal (ks. t.)
valistuneen itsevaltiuden hengessä. Useat Pombalin
uudistuksista peruutti Maria I. V. 1793 P. yhtyi
ensim. liittokunnan sotaan Ranskaa vastaan. Ransk.
armeija piti maan miehitettynä 1807-08. Kuningasperhe
pakeni Brasiliaan; kun Juhana VI palasi sieltä 1821,
julistautui Brasilia itsenäiseksi hallitsijanaan



Juhana VI:n vanhin poika Pedro I. Tämä
luopui kruununperimysoikeudestaan P:ssa
tyttärensä Maria da Glorian hyväksi.
Tätä seurasivat hänen poikansa Pedro V
ja Ludvig I (1853-61 ja 1861-89).
Viimemainitun seuraaja Kaarle I ja hänen
vanhempi poikansa murhattiin 1908.
Kaarlen nuorempi poika Emanuel II
syöstiin 1910 vallasta. P:sta tuli
tasavalta. Maailmansodassa se liittyi 1916
ympärysvaltoihin. Maassa on tuon
tuostakin ollut kapinoita.

Portugalin Guinea ks. Guinea ja
Portugali (siirtomaita).

Portugalin Guinean saaret, Guinean
lahdessa olevat Principen ja São Thomén
saaret. Kaakaonviljelystä; 944 km2,
60,000 as. — Portugalin Intia ks.
Portugali (siirtomaita). — Portugalin
Itä-Afrikka, Mosambik, Portugalin
siirtomaa Kaakkois-Afrikassa Mosambikin salmen
rannalla. 1,108,000 km2, 3,1 milj. as.,
niistä n. 11,000 eurooppalaista ja mulattia.
Tärkein vientitavara sokeri.

Portugalin kieli ja kirjallisuus.
Sisarkielensä espanjan kera portugali
muodostaa romaanisten kielten n. s.
hispaanisen ryhmän. Kirjallisuus on ollut
enimmäkseen vieraitten vaikutusten
alaista. Sen loistoaika on 1500-luku,
jolloin esiintyvät näytelmänkirjoittaja
Gil Vicente (1470-n. 1536) ja
de Camões (ks. t.), viimemainittu
ainoa maailmankirjallisuuteen kuuluva
port. runoilija. 1800-luvun merkittävimmät
kirjailijat ovat d'Almeida-Garrett
(ks. t.), de Quental (1842-91)
ja Eça de Queiros (1845-1900).

Portugalin Länsi-Afrikka, Angola (ks. t.).

Portulakka (Portulaca oleracea),
rento, haarainen, 1-3 dm korkea
möyheälehtinen keittiökasvi, kukat pienet,
kellanvihreät. Viljellään salaatiksi ja
pinaatiksi, meillä kumminkin harvoin.

Portus (lat.), satama.

Portviini, tummanpunainen tai
valkoinen portugalilainen viinilaji. Nimi
johtuu Oporton kaupungista.

Porvari (ruots.). 1. Alk. kaupan tai
käsityöammatin harjoittaja kaupungissa,
joskus myös kaupunkilainen yleensä. —
2. Uudenaikainen talousihminen; sosialistien,
kielenkäytössä = kapitalisti tai yleensä
työväenluokkaan kuulumaton henkilö. —
Yhteiskuntaluokkana porvaristo alkaa
esiintyä 800-luvulta, eri säätynä
valtiopäivillä 1300-luvulta lähtien.
Varallisuutensa takia se aikaa voittaen tuli
hyvin merkitseväksi. Ruotsissa porvarissäädyn
edustajat kutsuttiin ensi kerran
valtakunnankokoukseen 1359, v:n 1634
hallitusmuoto tunnusti porvariston
nimenomaan erikoiseksi valtiosäädyksi ja
pysyi se sinä Ruotsissa v:een 1866, Suomessa
v:een 1906.

Porvarikaarti, jonkun kaupungin
porvarien sotilaallisesti järjestetty osasto
tai seura sotilaallisine jaoituksineen ja
harjoituksineen. Todellista sotilaallista
merkitystä ei niillä ole ollut.

Porvarikoulu, koulu, joka oli aiottu
kaupunkien porvareita varten, samoinkuin
aateliskoulut aatelia ja latinakoulu
papistoa varten.

Porvarillinen aika, yhteiskunnallinen
aika, normaaliaika (ks. t.).

Porvarioikeus, ennen elinkeinovapauden
voimaansaattamista Ruotsissa ja Suomessa
ainoastaan kaupungin porvareille kuulunut



oikeus harjoittaa ammattia kaupungissa ja
nauttia kaupungin porvareille tulevia etuja.
P. oli haettava maistraatilta, joka otti
vastaan porvarivalan ja antoi porvarikirjan.

Porvarissääty ks. Porvari ja
Säätyeduskunta.


Porvoo. Joen rantaa.

Porvoo (ruots. Borgå), kaupunki
Uudenmaan läänissä, Itä-Uudellamaalla,
läh. Porvoonjoen suuta. Tuomiokirkko n.
v:lta 1414, jossa tapahtuivat Porvoon
valtiopäivien avajaiset 1809, puukirkko,
rak. 1739-47, lukiorakennus v:lta 1760,
nyk. tuomiokapitulina, raatihuone, rak.
1764, nyk. museona, Runebergin koti, jossa
runoilija asui 1852-77, nyk. museona,
Ville Vallgrenin ja W. Runebergin
museot; Runebergin patsas ja hauta, Eugen
Schaumanin hauta. Werner Söderström
o.-y:n kustannusliike. Piispanistuin.
Ruotsink. lyseo, suom. keskikoulu
jatkoluokkineen, kaksikielinen naisopisto,
ruotsink. kansanopisto, ruotsink.
kuuromykkäkoulu. 6,476 as. (1926),
joista n. 2,000 suomenk. — P. lienee
saanut kaupunginoikeudet 1347. Tulipalon
hävittämä 1760. [Hartman (ruots., 1906-08).]

Porvoon hiippakunta. V. 1554 Suomi
jaettiin Turun ja Viipurin hiippakuntiin.
Kun Viipuri joutui 1721 Venäjän haltuun,
määrättiin Porvoo 1723 toisen
piispanistuimen paikaksi ja säilyi sinä
vielä Viipurin läänin tultua yhdistetyksi
muuhun Suomeen. Uusien hiippakunnanjakojen
jälkeen (1851 ja 1897) P. h:n alueeseen
jäivät Uudenmaan ja Hämeen läänit sekä
Vaasan läänistä Laukaan kihlakunta ja osia
Kuortaneen kihlakunnasta. V. 1923 uudessa
hiippakuntajaossa suomenk. osa jonkunverran
laajennettuna muodostettiin Tampereen
hiippakunnaksi ja maan ruotsink. (ja
saks.) seurakunnat yhdistettiin uudeksi,
etupäässä ruotsink. P. h:ksi.

Porvoonjoki alkaa Salpausselän
etelärinteiltä, laskee Porvoon kaupungin
ohitse mereen; n. 120 km pitkä.

Porvoon Linnamäki, Porvoon
kaupungin kohdalla, Porvoonjoen rannalla
oleva mäki, jolla keskiaik. linnanjäännöksiä,
nuorimmat 1100-luvulta.

Porvoon lääni, myös Itäinen
Uusimaa, mainitaan hallintopiirinä
1400-luvulla, yhdistettiin 1619 Turun ja
1620 Hämeen (ja Uudenmaan) lääniin.

Porvoon maalaiskunta (ruots. Borgå),
kaksikielinen kunta (ruotsi enemmistön
kielenä) Uudenmaan läänissä, Keski-Uudellamaalla,
Porvoon ympärillä; 635,2 km2, 15,454 as.
(1926). Aug. E. Eklöf a.-b:n (ks. Eklöf)
teollisuuslaitoksia. Gammelbackan, Haikon, Kiialan,
Strömsbergin, Treksilän y. m. kartanot.



Porvoon rata, Keravalta Porvooseen,
33 km, avattu vakinaiselle liikenteelle
1875. Alk. yksityinen, valtion ostama 1917.

Porvoon valtiopäivät, maalisk.-heinäk.
1809, tärkeät siitä, että niillä
määrättiin Suomen asema Venäjän
valtakunnassa ja sisäisesti itsenäinen Suomen
valtio perustettiin. Maalisk. 29 p.
luettiin tuomiokirkossa julki keisari
Aleksanteri I:n hallitsijavakuutus, jolla hän
vahvisti maan uskonnon ja perustuslait
sekä asukkaiden muut oikeudet, säädyt
puolestaan tunnustivat Aleksanterin
hallitsijakseen ja tekivät hänelle valansa.
Hallitsijan esityksen mukaisesti
sotalaitos oli pysytettävä entisellään, mutta
ruotujakoinen väki oli toistaiseksi oleva
hajoitettuna, kruununverojen kantoa
koskevassa armollisessa esityksessä keisari
ilmoitti, että verotulot käytetään maan
parhaaksi (päärahaksi tuli ven.
hopearupla), hallituskonselji perustettiin ja
säädyt asettivat sen ensimmäisten
jäsenten ehdokkaat. Valtiopäivien
päättäjäisissä keisari lausui kuuluisat sanansa,
että Suomen kansa oli koroitettu
kansakuntien joukkoon. [Säätyjen pöytäkirjat
julk. ruotsink.].


R. V. Ekman: Porvoon valtiopäivät.


Poröösi (kreik.), huokoinen.

Posada [-a'-] (esp.), ravintola, majatalo.
— Posadero [-ē'-], ravintolan isäntä.

Posadnikka (ven.), Novgorodin
itsenäisyyden aikana ruhtinaan rinnalla
tuomarina ja hallitusmiehenä toiminut
virkamies.

Posadowsky-Wehner [-o'vski-vēnər],
Arthur von (s. 1845), preussil.
poliitikko, kreivi. Sisäasiainministerinä
1897-1907.

Posamentti (ransk.), punos,
nauhakutoma- tai punomateos.

Poseerata (ransk.), valita huomiota
herättävä asento tai asenne, pyrkiä
herättämään huomiota.

Poseidon (roomalaisten Neptunus),
kreik. mytologiassa meren jumala,
Kronoksen ja Rean poika, Amfitriten
puoliso. P:n tunnusmerkki on kolmikärki.

Poseidonia ks. Pæstum.

Posen [pōzən] (puol. Poznan).
1. Maakunta Länsi-Puolassa, Warthen
keskijuoksun varrella. Luovutettiin Preussille
1772 ja 1793, takaisin Puolalle 1919,
lukuunottamatta pientä aluetta maakunnassa
Grenzmark Posen-Westpreussen. — 2. Kaup.
Länsi-Puolassa, Warthen varrella.
Renessanssityylinen raatihuone 1500-luvulta.
Yliopisto (per. 1919). Lujasti linnoitettu.
Elintarveteoll., vilkas kauppa, suuret
markkinat. 180,000 as. — P. on Puolan
vanhimpia kaupunkeja.

Posessionaatti (lat.-ruots.),
tilanomistaja, suurtilallinen.

Posetiivi (lat.), mus., selässä
kannettava tai rattailla kuljetettava
pienten urkujen kaltainen kerjuusoittokone,
joka kammesta vääntäen saatetaan soimaan.

Posio, Kuusamosta y. m.
muodostettavaksi määrätty seurakunta.

Posiojärvi, monimutkainen, saarekas
järvi Kuusamossa, Ylä-Kitkajärven
länsipäässä. Suurin pituus 18 km.

Positiivi (lat.). 1. Kieliop.
Perusaste, adjektiivirnuoto, jolla
yksinkertaisesti merkitään, mimmoinen jokin esine
on, esim. pitkä. — 2. Valokuvauksessa
negatiivin vastakohtana kuva, jossa
valon voimakkuussuhteet ovat samat
kuin kuvattavassa, vrt. Negatiivi.

Positiivinen (lat.), myönteinen.
Vastakohta: negatiivinen. —
Positiivinen laki, säädetty laki.
— Positiivinen luku ks. Negatiiviset
luvut. — Positiivinen oikeus,
säädetty eli säätönainen oikeus, vastakohtana
tavanomainen oikeus. — Positiivinen
sopimusetu, suorituksen täyttämättä
jättämisen velkojalle tuottama vahinko;
vastakohta: negatiivinen sopimusetu (ks. t.).

Positiiviurut, pienet siirrettävät
kirkkourut, joita käytettiin myös
orkesterisoittimina 1500- ja 1600-luvuilla.
Nimitys on nyttemmin siirtynyt kotiurkuihin.

Positivismi (lat.) on tieteellinen
katsomustapa, jonka mukaan todellista
tietoa voi saavuttaa ainoastaan
vaarinotettavista tosiasioista, siitä, mikä
tosiasiallisesti l. „positiivisesti'' on
kokemuksemme piirin sisäpuolella. Näin p:iin
sisältyy se käsitys, ettei voida tietää
mitään maailman äärimmäisistä
alkusyistä eikä olevaisen sisäisestä
olemuksesta, vaan kaiken tietämisen,
tieteellisen tutkimuksen tehtävänä on ainoastaan
kuvata ilmiöitä ja esittää, missä
järjestyksessä ja millaisissa yhtymissä ilmiöt
näyttäytyvät. Tälle pohjalle Comte
(ks. t.) perusti oppijärjestelmänsä, jolle
hän antoi nimen p. eli positiivinen
filosofia ja jossa hän esittää, mitenkä
ihmiskunnan maailmankäsitys asteittain
kehittyy teologisesta ja metafyysillisestä
positiiviseksi. P:n aatteita on kuitenkin
esiintynyt monella muullakin filosofilla,
muinaisajoista lähtien, esim.



Protagoraalla, Humella, Tainella, Spencerillä
y. m., ja ne ovat suuresti vaikuttaneet
uusimman ajan älylliseen kehitykseen.

Posito (lat.), edellyttäen.

Positsioni (lat.), asema, asento.

Positsionijärjestelmä, matem.,
sellainen lukujen kirjoittamisjärjestelmä,
missä numeromerkin paikka määrää,
mihin suuruusluokkaan se kuuluu. P:n
edellytyksenä on nollan merkin (0)
käyttö. Yleisin p. on tavallinen
kymmenjärjestelmään (ks. t.) liittyvä lukujen
merkitseminen arabialaisilla numeroilla.

Positsionikulma, kahden tähden
yhdistysviivan ja deklinatsioniympyrän
välinen kulma.

Poska, Jaan (1866-1920), vir.
poliitikko, Tallinnan kaupunginpää v:sta
1905, valtakunnaiikomissaarina Virossa
vallankumouksen jälkeen 1917, ulkoministeri
1918-19.

Poskihampaat, kulmahampaiden
takana olevat nisäkästen hampaat. Rakenne
erilainen ravinnon laadun mukaan:
hyönteissyöjillä on piikkipäiset,
lihansyöjillä sahateräiset,
kaikkiruokaisilla nystermäiset ja
yksinomaan kasviruokaa syövillä
kiillepoimuiset p. — Täysikasvuisen
ihmisen hampaistossa on 5 nystermäistä
poskihammasta kussakin leukapielessä.
2 etumaista ovat n. s. välihampaita
(præmolares), niiden terässä on 2
nystermää; 3:n taaemman, varsinaisten
poskihammasten (molares), terä on
4-5-nystermäinen.

Posliini, kaoliinista, maasälvästä ja
kvartsista polttamalla valmistettu
murtopinnaltaan lasimainen, väriltään
valkoinen aine, joka syntyy siten, että
maasälpä ja kvartsi sulavat ja näin
syntyneet silikaatit muodostavat
sulamattomien kaoliinihiukkasten kanssa
tiiviin seoksen (kova l. oikea-p.).
Jos yllämainittuun seokseen sekoitetaan
luutuhkaa, sulaa se helpommin (pehmeä l.
luu-p.). Kiinal. ja jap. p. on poltettu
luonnosta saaduista, helposti sulavista
saviseoksista. vrt. Saviteollisuus.


Posliinitehtaan uuneja.

Posliinikotilot (Cypræa),
posliinimaisen, kiiltävän ja sileän, usein
kauniisti kirjaillun kuorensa vuoksi
suosittuja koristekotiloja. Kaurikotilo
(ks. t.) kuuluu myös p:hin.

Posliinimaalaus, posliiniesineiden,
vatien, lautasien, laattojen, figuurien y. m.
koristaminen yksi- tai monivärisillä
kuosi-, kukka- ja figuurimaalauksilla.
P. on: lasituksen-alaista n. s.
kovan tulen (täysilieden-) maalausta, tai
lasituksen-päällistä l.
muhvelimaalausta. Edellisessä värit, esineen
puolipoltetulle (biskvii-) pinnalle
maalattuina ja lasituksen peittäminä,
kiinnittyvät pohjaansa ja yhtyvät sulavaan,
suojaavaan lasitukseen lopullisen
kovaksipolttamisen korkeassa kuumuudessa.
Tällaista kuumuutta aniharvat värit
kumminkaan kestävät. Koko joukon väljempi
on lasituksenpäällisen p:n väriasteikko,
ja valmiiksi lasitetun ja poltetun esineen
pinnalle suoritettu maalaus kysyy
lasittuakseen ja kiinnittyäkseen n. s.
muhveliuunissa vain lievempää kuumuutta.
Täysiliedenmaalaus on vaikutukseltaan
varman reipasta ja välittömän tuoretta,
jotavastoin emaljimaalauksen tekniikkaa
jatkava muhvelivärimaalaus helposti
takertuu liian hienostelevaan työtapaan,
jonka ohella ohuesti sivellyt värit ovat
kulumiselle alttiita. [Jahn (1919).]

Posliinimerkit, posliinituotteisiin
poltetut tehtaan merkit. — Posliinipainos,
paperille painettujen kuvien siirto
paperilta lasittamattomalle posliinille. —
Posliinisavi, kaoliini (ks. t.).


Posliinimerkkejä. 1 Kiinalaisia, 2 Japanilainen,
3 Meissenin, 4 Wienin, 5 Pietarin, 6 Höchstin
(saks.), 7 Fürstenbergin (saks.), 8
Nymphenburgin, 9 Berliinin, 10 Sèvres'in, 11 Arabian,
12 Rörstrandin, 13 Wedgwoodin (engl.), 14
Kööpenhaminan tehtaan merkki.



Possart, Ernst (1841-1921), saks.
näyttelijä, Münchenin hoviteatterin johtaja 1895-1905.

Posse (saks.), farssi, burleski, huvinäytelmä.

Posse, Arvid (1820-1901), ruots.
poliitikko, kreivi, maamiespuolueen
johtajia. Pääministerinä 1880-83. — Posse,
Knut (k. 1500), ruots. soturi. Tuli
valtaneuvokseksi 1473, Hämeenlinnan
linnanisännäksi 1474, valloitti Sten Sturelle
Raaseporin 1487. Viipurin linnanisäntänä
johti 1495 kuuluisaa puolustusta
venäläisiä vastaan (,,Viipurin pamaus"). Sai
1499 myös Kastelholman linnan päällikkyyden.

Possessiivinen (lat.), omistusta
koskeva l. ilmaiseva. — Possessiivipronomini,
omistusasemo. — Possessiivisuffiksi
l. omistusliite, suomessa
sijapäätteen jäljessä, ilmoittaa omistajan
persoonaa. Esim. poikani, kirjasi, hänen
veneensä.

Possevino [-ī'-], Antonio
(1533-1611), it. jesuiitta. Paavin lähettiläänä
Ruotsissa 1577-78 ja 1579-80 toimien katolisuuden
hyväksi ja onnistuenkin vaikuttamaan Juhana III:een.
[Karttunen (ransk., 1908).]

Possibilistit (ransk.), ransk.
sosialistiryhmä 1880-luvulla; pyrki saavuttamaan
pikkuparannuksia rauhallisin keinoin.
P:eja sanottiin johtajansa Broussen
mukaan myös broussisteiksi.

Post (lat.), perästä, jälkeenpäin.
— Post Christum (natum), „jälkeen
Kristuksen (syntymän)". — Post festum,
,,juhlan jälkeen", s. o. liian myöhään. —
Post hoc, ergo propter hoc, ,,tämän
jälkeen, siis tämän johdosta" (virheellinen
johtopäätös). — Post urbem conditam,
„kaupungin (Rooman) perustamisen jälkeen".
Rooman perustamisvuosi, tarinan mukaan 753 e.
Kr., oli roomal. ajanlaskun lähtökohtana.

Post, Pieter (1608-69), holl.
arkkitehti. Päätyö Mauritzhuis Haagissa.

Postamentti (mlat.), jalusta, perusta
(esim. kuvapatsaan, pylvään).

Postdateerata (ransk.). päivätä oikeata
päivämäärää myöhäisemmäksi.

Poste restante [postrestã't] (ransk.),
lyh. p. r.) merkintä lähetyksessä, jota on
säilytettävä määräpaikan postitoimistossa, kunnes
se sieltä noudetaan.

Postglasiaalinen, jääkauden jälkeinen.

Posti (lat.), paikka, asema; erä, vienti.

Postiasema ks. Postitoimistot.
— Postiautto, postilaitoksen autto, jota
käytetään postien kuljettamiseen ja suuremmissa
kaupungeissa myös kirjelaatikkojen tyhjentämisessä.
P:lla kuljetetaan myös matkustajia ja tavaroita.

Postiboksi, postilokero (ks. t.). —
Postiekspeditööri ks.
Postivirkamiehet.

Postiennakko, rahamäärä, jonka
lähettäjä on postilähetykseen merkinnyt
vastaanottajan maksettavaksi. Tämä
rahamäärä toimitetaan lähettäjälle
postiennakko-osoituksella.

Postigiroliike, maksujen
suorittaminen postissa avattua girotiliä
käyttämällä; on otettu käytäntöön esim.
Ruotsissa v:sta 1925 alkaen, vrt. Giro.

Postihallitus, kulkulaitosten ja
yleisten töiden ministeriön alainen
keskusvirasto, joka perustettiin 1812. Kesäk.
1 p:stä 1927, jolloin posti- ja
lennätinlaitokset yhdistettiin, nimi
muutettiin Posti- ja
Lennätinhallitukseksi. Siinä on
seur. osastot: 1) kansliaosasto, 2)
postiliikenneosasto, 3) lennätinliikenneosasto
ja 4) tiliosasto. Lisäksi kuuluu siihen
kansainvälisten posti- ja lennätinasiain
toimisto, tiedustelukonttori sekä kalusto-
ja tarvikevarasto ja työpaja. Sen päällikkönä
on pääjohtaja, sitäpaitsi on kullakin osastolla
osastopäällikkö.

Postikonttori ks. Postitoimistot.
— Postilaatikko, kirjelaatikko (ks. t.).

Postilaitos, julkinen laitos kirjallisten
lähetysten, paikoittain myös matkustajien,
säännöllistä kuljettamista varten. Jo
muinaisajan valtakunnissa oli järjestetty
valtion kirjelmien perilleviemiseksi
erityisiä laitoksia. Niistä nykyajan p. johtaa
alkunsa. Nykyaik. p:n perustajana
pidetään Itävaltaan muuttanutta it.
aatelismiestä Francisco de Tassista.
V. 1516 hän sitoutui maksutta kuljettamaan
Itävallan hallituksen lähetykset ehdolla, että
jälkeläisineeri saisi pitää maksut yksityisten
kirjeistä, joita samalla kuljetettaisiin. Tämä
n. s. Thurn-Taxisin posti sai
ennenpitkää järjestetyksi säännöllisen
postinkuljetuksen Alankomaiden, Saksan,
Itävallan, Italian ja Ranskan välille.
Taloudellisesti yritys menestyi hyvin. P:n
ylläpitäminen annettiin Saksan valtakunnassa
1600-luvulla yksinoikeudeksi Thurn-Taxisin
suvulle. Se perusti omia postilaitoksia Italiaan,
Espanjaan-, ja us. Saksan valtioihin.
Brandenburg, Saksi y. m. väittivät
sitävastoin yksinoikeuden p:n perustamiseen
kuuluvan yksityisille valtioille, minkä
periaatteen mukaan toimivatkin.
Sitämukaa kuin Saksan eri valtioiden p:ia



POSTIMERKKEJÄ







SUOMALAISIA

1 mk. 18855 pen. 188120 pen. 187520 pen. 186610 kop. 1856

SUOMALAISIA

50 pen. 1922Vaasal. 5 mk. 191840 pen. 191110 pen. 190135 kop. 18915 mk. 1889

2 cts Kiina. 189815 mk. Viro. 19251 mk. Karjala. 192210 pen. Pohj-Inkeri 19205 pen. Aunus. 1919


5000 Mark         Englantil.        30 Pfg. Saksa.    60 cts. Hollanti.
Saksa. 1923    maailmannäyttelym.        1924                1920
1 1/2 p. 1924


20 kop. Venäjä   2 c. Monaco.   90 halir Tšekko-Slov.   1 cent Yhdysvallat.   10 öre Ruotsi.
(Lenin). 1924        1924           1920        1922       1925


40 c. Ranska.   10 Pfg. Danzig.   20 c. Sveitsi.   17 1/2 ct Hollannin    3 d. Uusi-Seelanti.
1925             1924              1921             Intia. 1913       1920

25 øre Tanska.    1 eyr Islanti.    2 cts Engl.    20 øre Norja.    10 ctv. Argentina.
1926               1920        Guyana. 1891        1922                1900




syntyi, loppui Thurn-Taxisin toiminta.
Yleisiä valtionposteja on perustettu
kaikkialle, vrt. Maailmanpostiyhdistys.

Ruotsiin perustettiin yleinen p. 1636,
ja 1638 sen toiminta ulotettiin
Suomeen. Suomen oma p. perustettiin 1812.
P. ylläpidettiin valtionvaroilla, joskin
postinkuljetus eri ajoin on ollut urakalla
yksityisillä. Aluksi postilähetykset
kuljetettiin yksistään jalkamiesten, sitten
ratsumiesten ja tuonnempana ajopeleissä
kulkevien postiljoonien välityksellä. Nyk.
käytetään entisten postinkuljetustapojen
lisäksi rautateitä, auttoja, lentokoneita ja
laivoja. Postimerkit otettiin käytäntöön
1856 ja yhtenäinen postitaksa koko
maalle 1875. V. 1890 Suomen p. n. s.
postimanifestilla alistettiin
Venäjän sisäministerin sekä posti- ja
lennätinlaitoksen ylihallituksen alaiseksi.
12/2 1918 Suomi liitettiin itsenäiseksi
jäseneksi maailmanpostiliittoon ja 1/6 1927
lukien ovat posti- ja lennätinlaitos
yhdistetyt.

Suomen p. kuljettaa tavallisia ja
kirjattuja kirjelähetyksiä, vakuutettuja
kirjeitä, tavallisia, kirjattuja ja
vakuutettuja paketteja, postiosoituksia,
postiennakkolähetyksiä, virkalähetyksiä sekä
sanomalehtiä ja aikakauskirjoja. Lisäksi
kuuluu p:n toimialaan sanomalehtitilausten
välittäminen, postitoimenannot (rahanperimiset,
vekselien hyväksyttäväksi esittämiset tai
protestaukset) sekä leimamerkkien ja
huviveron alaisten tilaisuuksien
pääsylippujen myynti.

Postilähetysten lukumäärä oli 1925 187,176,000,
joista 131,584,000 kpl. sanomalehtiä.

Postilippu ks. Lippu.
— Postiljoni (ransk.), postilaitokseen
kuuluva palvelusmies, joka toimii
kirjeenkantajana, postin lajittelijana y. m.

Postilla (lat.), saarnakokoelma.

Postillon d'amour [postijõ' damū'r]
(ransk.), rakkauden lähetti, lemmen
sanansaattaja; rakkauskirjeen tuoja.

Postilokero (engl. post box),
postitoimistossa postin saajalle varattu lukittu
lokero, josta hän noutaa saapuvan
postinsa. — Postilähetysvekseli, pankin
tav. itsensä maksettavaksi asettama
vekseli, joka on lunastettava näytettäessä.
Sitä käytetään rahan lähettämiseen postitse.
— Postimanifesti ks. Postilaitos.

Postimees, tarttolainen päivälehti, per.
1857, Viron vanhin sanomalehti. Toimittaja
v:sta 1896 J. Tõnisson (ks. t.).

Postimerkit, postilaitoksen myymiä
leimakuvallisia paperilippuja, joita
kiinnitetään postilähetyksiin osoittamaan,
että merkkikuvassa ilmaistu postimaksun
arvo on suoritettu. P:n edeltäjiä ovat
Pariisin kaupunginpostissa 1600-luvun
keskivaiheilla maksun suorittamisen
todisteina käytetyt paperiliput. Englannissa
otettiin tällainen maksujärjestelmä 1840
käytäntöön. Suomessa ilmestyivät ensim.
p. 1856. V:sta 1866 ilmoitettiin niissä
arvomäärä yksinomaan Suomen rahassa
(1866-75 kuitenkin merkittynä venäjäksi),
mikä järjestelmä jatkui v:een 1891
saakka, jolloin ven. tekstiä taas lisättiin
niihin ja josta alkaen Venäjälle
menevissä lähetyksissä oli käytettävä
erityisiä, renkailla varustettuja merkkejä,
mitkä 1900 korvattiin Venäjän omilla
(näiden tuli olla käypiä myös Suomessa).
Sam. v. säädettiin, että yksinomaan ven.
p:ejä saa käyttää Suomen ulkopuolelle
menevien lähetysten frankkeeraamiseen
kuin myös, että kotimaistakin kirjeenvaihtoa
varten tarkoitettujen merkkien
pitää olla Venäjän p:n näköisiä (arvo
kyllä Suomen rahassa, mutta
päällekirjoitukset myöskin venäjäksi. Suomen
vaakunan asemesta Venäjän). — Syksyllä
1917 otettiin käytäntöön Eliel Saarisen
luonnostamat uudet jalopeuralliset p.,
jotka väriä vaihdellen yhä vielä ovat
käytännössä 5 pennin arvosta 25
markkaan. Suomen valtio on tämän lisäksi
painattanut n. s. Aunus-merkit:
tavallisia suom. merkkejä (5, 10, 20, 40 ja
50 pennin sekä 1, 5 ja 10 markan), joihin
on päälle painettu Aunus, ja joita
käytettiin valkoisten vapaajoukkojen
valtaamalla alueella Aunuksen
kuvernementissa. Suomen postimerkkeilijäin
yhdyssiteenä on 1921 perustettu Suomen
Filatelistiseura, v:sta 1920 ilmestyy
Suomen Postimerkkilehti. [Teräsvuori,
,,Postimerkkien keräilijän opas" (1918).] —
ks. värikuvaliitellä.

Postimestari, arvonimi, jonka
Presidentti voi antaa ansioituneelle posti
virkamiehelle. — Postimonopoli,
postilaitoksen yksinoikeus erinäisten
postilähetysten välittämiseen. Suomen
postimonopoli käsittää kirjelähetykset (kirjeet,
postikortit, painotuotteet, asiakirjat ja
tavaranäytteet); näitä yksityiset eivät
lupaa hankkimatta saa maksusta
säännöllisesti kuljettaa. — Postinhoitaja
ks. Postivirkamiehet.

Postioppikurssit. Postivirkamiesten
ammattiopetusta varten pidetään vuosittain
4 kk:n p., minkä suorittaminen on kelpoisuusehtona
miltei kaikkiin postilaitoksen virkoihin.
Postiljoniksi pääsyä varten vaaditaan 2 kk.
kestävän ammattikurssin suorittaminen.



Postiosoitus. Maksamalla
postitoimistoon rahamäärän voi lähettäjä
saada sen suoritetuksi määräämällensä
henkilölle. Postilaitos toimittaa tämän
p:lla tai, pyynnöstä, sähköpostiosoituksella.

Postipiiri ks. Postitarkastaja.
— Postiremissivekseli, postilähetysvekseli
(ks. t.). — Postisalaisuus ks.
Kirjesalaisuus. — Postisopimus
ks. Maailmanpostiyhdistys.

Postisäästöpankki, valtion järjestämä
ja takaama säästöpankkilaitos, joka
toimii postilaitoksen välittömässä
yhteydessä. Postikonttorit ja -toimistot
välittävät p:n talletusten vastaanottamista ja
suorittavat sen maksut. Suomeen p.
perustettiin 1886. Sen säästökirjoja oli
31/12 1926 133,098 ja säästöönpanijoiden
saatavat 184,4 milj. mk.

Postitarkastaja. Postihallintoa varten
Suomi on jaettu 6 postipiiriin
(Helsingin, Ahvenanmaan, Viipurin,
Kuopion, Vaasan ja Lapin), jota paitsi
postivaunut muodostavat koko maan
käsittävän postivaunupiirin. Postitoimistojen
hoitoa ja postiliikettä kussakin piirissä
valvoo lähinnä postitarkastaja.

Postitila. Ruotsin ensim. postiasetuksen
(1636) mukaan oli teiden varsille
sijoitettava p:oja n. 2-3 penik. päähän
toisistaan. Näiden tilallisten tuli toimia
postinkuljettajina erinäisiä vapautuksia,
myöh. korvausta vastaan. P.-järjestelmä
lakkautettiin suurimmalta osalta 1845,
paitsi Turun saaristossa ja Ahvenanmaalla
vasta 1910.

Postitoimistot. Kiinteitä p:oja on
kuudenlaisia: postikonttorit, postikonttorin
haaraosastot, postitoimitukset, I ja
II luokan postiasemat sekä postipysäkit.
Kaikkia oli 26/12 1925 yht. 2,646. Näistä
ovat postikonttorit ja -toimitukset
täydellisiä p:oja. Liikkuvia p:oja ovat
junissa kulkevat posti- ja postiljonivaunut.
Lennätinliikenteen hoitoa varten on
olemassa tai voidaan perustaa joko yhteen
p:n kanssa tai erilleen lennätinkonttoreita,
lennätin-, puhelin- ja radioasemia.

Postivaunu on junaan liitetty
postilaitoksen omistama vaunu postien
kuljettamista ja lajittelua varten.
— Postivekseli, postilähetysvekseli
(ks. t.).

Postivirkamiehet. Postitoimistoissa
toimivat p. ovat postinhoitaja, ensim.
ekspeditööri, ekspeditööri, ensim. kirjuri,
kirjuri, postitoimituksenhoitaja ja
toimistoapulainen. Posti- ja Lennätinhallituksessa
on useita erinimisiä p:iä.

Postiväri. Us. maissa on p:nä
puna-kellervä (oranssi).

Postiyhdistys, Suomen P., per. 1894,
valvoo maamme postivirkamiesten
oikeudellisia ja taloudellisia etuja. Yhdistys
omistaa kirjaston sekä Ristiinan
pitäjässä Heimarin lepo- ja vanhuudenkodin.
Sen aloitteesta per. postivirkamiesten
hautausapurengas. — ks. myös
Maailmanpostiyhdistys.

Postliminium (lat.), kansainvälisessä
oikeudessa, aikaisemmin vallinneen, sodan
lakkauttaman tai häiritsemän oikeustilan
palauttaminen sodan päätyttyä, varsinkin
sellaisella alueella, joka on ollut
vihollisvoiman valtaamana.

Postludium (lat.), loppusoitto (ks. t.).

Post- och Inrikes Tidningar, lyh.
tav. Posttidningen, tukholmalainen
päivälehti, ilmestynyt eri nimillä v:sta 1645.
Se vastaa Suomen Virallista Lehteä.

Postpositsioni (lat.). 1. Kieliop.
ks. Prepositsioni. — 2. Lakit.
Oikeustoimi, jolla kahden tai useamman samaan
esineeseen kiinnitetyn kiinnityksen
etuoikeusjärjestystä muutetaan.

Postskriptumi (lat.), jälkikirjoitus,
kirjeeseen nimikirjoituksen jälkeen tehty
lisäys (lyh. P. S.).

Postulaatit (lat.), perusolettamukset,
ne peruslauselmat, joille oppijärjestelmä
(esim. geometria) perustuu, ja joita ei
pyritäkään todistamaan. P:sta puhutaan
mieluummin kuin aksioomasta,
etenkin kun tahdotaan korostaa, että p.
vaikkakin kyseelliselle ajatusrakennelmalle
välttämättömiä, eivät ole „itsestään selviä"
ajatusvälttämättömyyksiä.

Postuumi (lat.), isän kuoleman
jälkeen syntynyt lapsi; kirjailijan
kuoleman jälkeen (ensi kerran) julkaistu
teos.

Potaatti, peruna (ks. t.).

Potage [-ā'ž] (ransk.), liemi,
lihaliemi.

Potapenko [-ā'-], Ignatij
Nikolajevitš (s. 1856), ven. kirjailija.
Kuvaillut maaseudun papiston elämää.
Us. teoksia suomen.

Potaska, kaliumkarbonaatti,
puutuhkan pääaine. Käytetään kalisuolojen,
lasin, väriaineitten y. m. valmistukseen.

Poteidaia, muin. korinttolainen
siirtokunta Kalkidiken niemimaalla.

Potemkin [patjo'm-], Grigorij
Aleksandrovitš (1739-91), ven. ruhtinas,
sotamarsalkka. P. oli Katariina II:n
kaikkivaltias suosikki ja sellaisena johti
sekä sisä- että ulkopolitiikkaa; sai
Krimin kaanikunnan liitetyksi Venäjään ja
ryhtyi sitä asuttamaan. Keisarinnan



käydessä Etelä-Venäjällä 1787 väitetään
P:n näyttäneen hänelle kukoistavia
kyliä esittäviä kulisseja. Siitä P:n
kulissit l. kylät ovat tulleet
merkitsemään kaunomaalausta, jonka
tarkoituksena on salata todellisuudessa
vallitsevat epäkohdat.

Potenseerata (lat.), lisätä, vahvistaa.

Potenssi (lat.), voima, voiman aste;
siitoskyky. — Matem. Yhtäsuurien tekijäin
tulo, esim. a3 = a • a • a. Yhtäsuurien
tekijäin suuruus, a, on p:n an
kantaluku; tekijäin lukumäärä n sen
eksponentti. P. an lausutaan
,,a n:nteen" l. ,,a p:iin n". Toista p:ia
sanotaan neliöksi, kolmatta p:ia
kuutioksi; luvun ensim. p. on luku
itse. P:n määritelmän laajennusten
mukaan merkitsee a0 lukua 1, a-n samaa

1mn
kuin — ja an samaa kuin [kvadratrot] am. —
an

Kymmenen (10:n) potensseista ks.
Kymmenjärjestelmä ja
Kymmenmurtoluku.

Potentaatti (kesk. lat.), vallassaolija,
mahtimies, ruhtinas.

Potentsiaali (uuslat.), mahtotapa,
verbin moodi, joka esittää tekemisen
mahdolliseksi (esim. tietänet asian).
Lönnrot sanoi sitä konsessiiviksi.

Potentsiaali. Sellaisessa
voimakentässä, missä voima on suunnattu
määrättyyn pisteeseen (voimalähteeseen) ja
suuruudeltaan riippuvainen vain
etäisyydestä, riippuu voiman suorittama työ
vain lähtö- ja päätepisteen asemasta eikä
ensinkään kuljetusta tiestä. Sama on
asian laita, jos kenttävoima yhdistyy
useammista tällaisista voimista. Tällaisia
voimakenttiä ovat esim. maan vetovoimakenttä
ja voimakentät magneettikohtiori
sekä sähkövarauksen ympäristössä. Jos
nyt esim. vetovoimakentässä laskemme
jokaiselle pisteelle sen työn, mikä on
suoritettava, jotta massayksikkö (1 g)
tulisi viedyksi tästä pisteestä äärettömän
kauas vetovoimalähteestä (maan
keskipisteestä), ja ajattelemme nämä työarvot
merkityiksi kentän jokaiseen pisteeseen,
niin olemme johtaneet vetovoimakentästä
p.-kentän. Mainittu työarvo,
potentsiaali, on siis aseman
funktsioni p. -kentässä; tämän vuoksi sitä
sanotaan myös p.-funktsioniksi.
Nyt voimme ajatella kaikki ne p. -kentän
pisteet yhdistetyiksi (tasossa viivoilla,
avaruudessa pinnoilla), joissa p:lla on
sama arvo. Täten saamme
ekvipotentsiaalipinnat, nivoopinnat
l, tasapinnat, jotka piirretään siten,
että p.-erotus kahden perättäisen tasapinnan
erg.
välillä on aina sama (esim. 1—).
g
Jos voimalähde on piste tai pallo, niin
tasapinnat ovat samakeskisiä palloja. Jos
p.-kentässä asetamme 1 cm:n pituuden mihin
asemaan tahansa, niin tämän osalle tuleva
p.-erotus (tasapintain lukumäärä) on
yhtäsuuri kuin 1 g-massaan kohdistuva
vetovoima kyseelliseen suuntaan. Täten
voidaan siis vetovoima laskea p.-kentässä.
Suurimman vetovoiman suunta on kohtisuora
tasapintoja vastaan, sitä sanotaan
kenttävoimakkuudeksi l. p.-gradientiksi.
— Useampien voimalähteiden aikaansaama
yhteinen p. kussakin pisteessä on
yhtäsuuri kuin niiden erikseen
aikaansaamien p:ien algebrallinen summa,
kenttävoimakkuus yhtäsuuri kuin eri
kenttävoimakkuutten geometrinen eli
vektorisumma. Paitsi tässä käsiteltyjä
vetovoiman p:ia, elektrostaattista ja
magneettostaattista p:ia on olemassa
kimmovoimien p., termodynaaminen p.,
elektromagneettinen ja elektrodynaaminen p.
j. n. e. — Sähkövarauksesta johtuvaa
elektrostaattista p:ia (p.-eroa)
sanotaan myös jännitykseksi.

Potentsiaalienergia, jännitysenergia,
se energia, mikä kappaleella on asemansa vuoksi
potentsiaalikentässä.

Potentsiaalinen (lat.), mahdollinen,
mahdollisuutena eli aiheena (mutta ei
vielä toteutettuna) oleva.

Potentsiaalivirtaus, sellainen virtaus,
missä nesteosasen nopeus kussakin pisteessä
voidaan laskea potentsiaali-funktsionista,
samoinkuin potentsiaalikentässä vaikuttava
voima voiman potentsiaalista. Virtauspotentsiaalin
alueella on siis nopeus määrättyyn suuntaan yhtä
suuri kuin potentsiaalierotus tähän suuntaan
mitatulla pituusyksiköllä. — Vastakohta:
pyörrevirtaus.

Potestas (lat.), valta, mahti,
virkavalta, mahdollisuus.

Potidaia, Poteidaia (ks. t.).

Potifar, egypt. hoviherra, jolle Joosef
myytiin ja jonka emäntä koetti viekoitella
häntä aviorikokseen.

Potkukelkka, potkuri, Pohjoismaille
ominainen, vesikelkasta kehittynyt kelkka, jota
käytetään reippailuun ja kulkuneuvona. Lienee
keksitty Norjassa, voitti alaa Suomessa v:sta
1890, sekä etenkin senjälkeenkuin täällä
(vuosisadan vaihteessa) oli keksitty
teräsjalaksinen muunnos, jota on helppo ohjata.
— Nopeusennätyksiä: 5 km — 14 min. 51 sek., 10 km
— 26 min. 30 sek.










Potkupallo, jalkapallo (ks. t.).

Potkuri l. propelli, konevoimalla
kulkevan laivan liikkeelle paneva
valuraudasta, -teräksestä tai pronssista
valettu 2-, 3- tai 4-siipinen pyörivä laite.
Siipien varsinainen työntöpinta on
ruuvipinta. Se matka minkä p. kulkisi yhdellä
kierroksella eteenpäin, jos vesi ei antaisi
myöten, on p:n nousu. Muut p:n mitat
ovat läpimitta siipien kärjistä
lukien ja siipipinnan suuruus.
Jäänmurtajien p:ssa ovat siivet eri
kappaletta ja kiinnitetään napaan ruuveilla.
— Lentokoneen p. ks. Lentokone.
II os., p. 1051.

Potocki [-o'tski], Ignacy
(1751-1809), puol. kreivi. P. oli v:n 1791
valtiosäännön luojia ja v:n 1794
aseisiinnousun johtajia. — Potocki,
Stanislaw (1745-1805), puol. suurhetmani,
kreivi. Tyytymättömänä v:n 1791 valtiosääntöön
otti osaa Targowicen konfederatsioniin, joka
sai apua Venäjältä, mistä oli seurauksena
Puolan toinen jako.

Potomac [pəto'umək], joki
Yhdysvaltain itärannikolla, lähteet
Alleghany-vuoristossa, laskee Chesapeakelahteen.
Marylandin etelärajana. 640 km pitkä.

Potosí [-sī'], kaup. Etelä-Boliviassa,
3,960 m:n korkeudessa Cerro de P. nimisen
vuoren rinteellä. Hopeakaivoksia. 30,000 as.

Potpourri [-urrī'] (ransk.), mus.,
sävellys, jossa kaikenlaisia mielisävelmiä
on koottu yhtäjaksoiseksi, taiteellista
yhtenäisyyttä vailla olevaksi sarjaksi.

Potsdam, kaup. Preussissa, Havelin
varrella, 26 km Berliinistä lounaaseen.
P:n loistoaika oli Fredrik II:n
hallitessa, joka asui mielellään sen
Stadt-Schlossissa sekä Sanssouci'ssa (ks. t.,
kuva). Neues Palais oli Hohenzollernien
pääresidenssejä. P:ssa on meteorologinen
ja astrofysikaalinen laitos ja v:sta 1919
Saksan valtakunnan arkisto. 65,000 as.

Pott, August Friedrich
(1802-87), saks. kielentutkija,
sanantutkimuksen perustajia. Pääteos:
,,Etymologische Forschungen" (1833-36).

Potter, Paul (1625-54), Hollannin
suurin eläinmaalaaja. Kuvannut m. m. nautakarjaa
laitumella. Tunnetuin työ: „Nuori härkä".


Potter: Nuori härkä

Potteries [potəriz], The P.,
alue Keski-Englannissa, Trent-joen laaksossa,
Englannin posliiniteollisuuden keskus.

Pottle [potl], engl. kuivan tavaran
tilavuusmitta, 1/2 gallonia, vrt. Mitta,
taulukko.

Pouillet [pujē'], Claude (1790-1868),
ransk. fyysikko, etevä kokeilija lämpö-, valo-  ja
sähköopin aloilla.

Poulsen, Adam (s. 1879), tansk.
näyttelijä, E. P:n poika. P. on ollut
teatterinjohtajana Tukholmassa,
Kööpenhaminassa ja Helsingissä (1916-19);
esiintyy vars. rakastaja- ja sankariosissa.
Julk. ,,Skådespelarkonst". — Poulsen,
Emil (1842-1911), tansk. näyttelijä,
vars. Ibsenin tulkitsijana mainehikas. —
Poulsen, Frederik (s. 1876), tansk.
klassillinen arkeologi, Ny Carlsberg
Glyptotekin johtaja. Teoksia: „Der Orient
und die frühgriechische Kunst", ,,Greek
and roman portraits in english country
houses"; matkakuvauksia ja romaaneja.
— Poulsen, Johannes (s. 1881),
tansk. näyttelijä, E. P:n poika, m. m.
Strindbergin ja Shakespearen tulkitsija.
— Poulsen, Olav (1849-1923), tansk.
näyttelijä, E. P:n veli; vars. Holbergin
tulkitsijana mainehikas. — Poulsen,
Valdemar (s. 1869), tansk. insinööri,
valokaarimenetelmän keksijä langatonta
sähkösanomainlähetystä varten. vrt. Radio.

Pound [paund] ks. Naula (paino)
ja Punta sekä Mitat, taulukko.

Pourbus [purby's], Peeter
(1510-84), flaam. taidemaalari. Maalannut
raamatullisia ja muotokuvia. Hänen poikansa
Frans (1545-81) ja pojanpoikansa
Frans (1570-1622) olivat myös huomattavia
taiteilijoita.

Pour le mérite [pür lə meri't] (ransk.),
,,ansiosta", ent. preussil. ritarimerkki.

Poussin [pusä'], Gaspard
(1613-75), oik. Dughet, ransk. taidemaalari,
N. P:n lanko ja oppilas. — Poussin,
Nicolas (1594-1665), ransk.
taidemaalari. P. on Claude Lorrainin rinnalla
Ranskan 1600-luvun huomattavin maalari
sekä ransk. klassillisen maalauksen
perustaja. P. kuvaa uskonnollisia tai
mytologisia, aiheita, joissa kiinnittää.



enemmän huomiota suurpiirteiseen
viivavaikutukseen kuin väritykseen ja joissa
esittää henkilökuvia ihanteellisessa l.
n. s. sankarimaisemassa. [Friedländer
(saks., 1914).] ks. kuvaliitettä
Ranskan taidetta.

Poutahaukka (Falco æsalon), pienin
jalohaukoistamme, koiras 28-30 cm, naaras vähän
suurempi. Koiras selkäpuolelta tuhkansinervä,
vatsapuolelta vaalean ruosteenruskea,
ruskeatäpläinen; kurkku valkea, kaulassa
punerva tai keltainen juova. Naaras selkäpuolelta
ruskeanharmaa. Syö pikkulintuja, isoja hyönteisiä
ja hiiriä. Pesii tav. puuhun. Yleinen
Pohjois-Suomessa, etelässä harvinaisempi.

Pouttu, Pentti (k. 1597),
nuijamiesten päälliköitä. Nuijamiesten
lähetystössä Kaarle-herttuan puheilla
Tukholmassa 1596, Ulvilassa voitetun
talonpoikaisjoukon toisena johtajana; joutui
siellä vangiksi ja lienee kuollut Turun
linnassa.

Poventsa, kaup. Aunuksen läänissä
Itä-Karjalassa, Äänisjärven pohjoisrannalla,
n. 2,000 as. — Pietari Suuri perusti
rautasulaton lähelle P:n kylää, jonka
määräsi kauppalaksi.

Požarevac [-ā'revats] (saks.
Passarowitz), kaup. Etelä-Slaaviassa,
Belgradista kaakkoon. 11,000 as. — P:ssa
Turkki ja Itävalta tekivät 1718 rauhan,
jossa Itävalta sai loput Baanaatista.

Pozsony [požonj], Pressburg  (ks. t.).

Pozzo [potso], Andrea dal
(1642-1709), it. barokkitaiteilija. Suunnitellut
Bambergin Martinkirchen ja Laibachin tuomiokirkon,
tehnyt kattomaalauksia.

Pozzo di Borgo [potso], Carlo
Andrea (1764-1842), korsikkalaissynt.
ven. diplomaatti, kreivi; Napoleonin
intohimoinen vastustaja. Lähettiläänä
Pariisissa 1814-34, Lontoossa 1834-39.

Pozzuoli [potsuō'li], kaup. Italiassa,
Napolinlahden rannalla. Tykkivalimo.
24,000 as. — P. on muin. Puteoli.

P. p. c., lyh. ransk. sanoista pour
prendre congé, sanoakseen jäähyväiset.

P. p., p. p:m, p. pr. (lyh.) = per
procura = prokuravaltuuden nojalla.

Praagi (tšek. Praha, saks. Prag),
Tšekko-Slovakian pääkaup., keskellä
Böömiä, Moldaun kahden puolen. N. 700,000
as. Lukuisat tornit, monet vanhat
rakennukset ja ahtaat kadut antavat P:lle
keskiaikaisen leiman. Moldaun yli
vievistä lukuisista silloista on erikoisin
kuvapatsailla koristettu Kaarlen silta.
Vanhan kaupungin keskellä olevan torin
laidassa on vanha raatihuone (vanhin osa
1300-luvulta) ja goottilainen Týn-kirkko,
hussilaisuuden kehto. Vanhan kaupungin
sisässä on ent. juutalaiskaupunginosa,
jossa vanha synagoga ja hautausmaa.
Korkealla jyrkänteellä ikäänkuin koko
kaupunkia halliten kohoaa Hradcanyn
ent. kuninkaanlinna, jossa nyk. on m. m.
presidentin asunto. Kansallisteatteri,
kansallismuseo, saks. yliopisto (per. 1348),
tšek. yliopisto (per. 1882), lukuisia
kirkkoja ja palatseja (m. m. Wallensteinin
palatsi). Uudemmissa kaupunginosissa
lukuisia ja suuria tehtaita. — P. sai
kaupunginoikeudet 1200-luvulla, keskiajan
lopulta Böömin kansallinen keskus.


Praagi. Näköala Moldaun vas. rannalta „Vanhaan kaupunkiin"

Praagin rauha ks. Preussi, p. 936.

Pradier [-ē'], James (1792-1852),
ransk. kuvanveistäjä, Canovan tapainen
uusklassikko. Luonut viivakauniita
naiskuvia sekä Napoleonin hautaa koristavat
12 voitonjumalatarta.



Pradilla [-i'lja], Francisco
(1847-1921), esp. taidemaalari. Maalannut
historiakuvia, monumentaaliinaalauksia ja
värikkäitä kansanelämänkuvia.

Pradomuseo, Madridissa, maailman
arvokkaimpia taidekokoelmia.

Præ (lat.), edellä, edessä.

Præ . . . ks. myös Pre . . .

Præceptor (lat.), opettaja. —
Præceptor Germaniæ, Saksan opettaja,
Filip Melanchthonin kunnianimi.

Præfatio (lat.), esipuhe.

Præneste, ikivanha Latiumin
kaupunki, 35 km Roomasta itään, nyk.
Palestrina. P:ssa oli kuuluisa
Fortunan temppeli.

Præses (lat.), puheenjohtaja, esimies.

Prag, Praagi (ks. t.).

Praga, Varsovan kaupunginosa
Veikselin oik. rannalla.

Pragmaattinen (kreik.), asioihin
perehtynyt, viisas, kokenut. —
Pragmaattinen historiankirjoitus esittää
tapaukset niiden syyperäisessä yhteydessä.

Pragmaattinen sanktsioni, perustuslaki,
joka on oleva loukkaamaton ja ikuisesti voimassa.
Tämännimisistä laeista on tunnetuin keisari
Kaarle VI:n p. s. v:lta 1713, julkaistu 1724,
jonka mukaan Itävallan perintömaat oli
pysytettävä jakamattomina ja miespuolisten
perillisten puutteessa menevät perinnöksi
Kaarle VI:n tyttärelle Maria Teresialle.
vrt. Itävalta, historia.

Pragmatismi (kreik.), eräs varsinkin
Amerikassa ja Englannissa esiintynyt
filosofinen ja kasvatusopillinen suunta,
jonka mukaan ei voida puhua jonkun
arvostelman „totuudesta" siinä merkityksessä,
että se pitää yhtä objektiivisen
todellisuuden kanssa, vaan ainoastaan
mikäli arvostelmasta johtuu seurauksia,
joista on hyötyä elämällemme, toisin
sanoen arvostelman totuus riippuu sen
tarkoituksenmukaisuudesta. P:n
etevimmät edustajat ovat amer. W. James ja
J. Dewey ja engl. F. C. S. Schiller. Dewey
on sovelluttanut p:ia kasvatusoppiin ja
vaikuttanut n. s. daltonsuunnitelman
syntymiseen (vrt. Parkhurst, H.).
P:n vaikutus tuntuu myös saks. G.
Kerschensteinerin työkouluaatteessa.

Praha, Praagi (ks. t.).

Prairial [preria'l] (ransk.),
„heinäkuukausi", Ranskan vallankumouskalenterin
yhdeksäs kuukausi, 20 tai 21 p toukok.
— 18 tai 19 p. kesäk.

Prakrit ks. Intian kielet ja
kirjallisuus.

Praksis (kreik.), käyttö, käytäntö
jonkin tieteenhaaran sovelluttaminen
käytännössä, vastakohtana teorialle.

Praksiteles, kreik. kuvanveistäjä
300-luvulta e. Kr. Töitä: „Dionysos-lasta
kantava Hermes" ja „Knidoksen Afrodite".
P:n raiteelle on tunnusmerkillistä kiehuva
sulo, vartalon notkeat kaariviivat ja
marmorin mestarillinen käsittely.


Dionysos-lasta kantava Hermes.

Praktiikka (kreik.), käytäntö; kokemus,
harjaannus, harjoittelu; toiminta-ala; lääkärin-
tai asianajajatoimen y. m. harjoittaminen. —
Praktikantti, harjoittelija. — Praktillinen,
käytännöllinen, käytäntöön kuuluva. — Praktiseerata,
harjoittaa jotain tointa, jonkin käytäntöä;
sovelluttaa; olla harjoittelijana.

Praliné (ransk.), sokeri- ja
manteliseoksesta valmistettu, liköörillä tai
suklaalla täytetty konvehti.

Prambanan, kylä Jaavan keskiosassa,
mahtavia int. temppelin jäännöksiä, luult.
700-luvulta j. Kr.

Prammipurje, tasaepäkkään
muotoinen purje, joka on kiinnitetty aluksen
prammiraakaan l. alhaalta päin lukien
4:nteen raakaan. — Prammitanko,
raakapurjeilla varustetussa aluksen
mastossa kolmas jatko-osa alhaaltapäin
lukien: alin osa on alamasto, sen jatkona
märssytanko ja kolmantena p.

Prantl, Karl von (1820-88), saks.
filosofi. Pääteos: „Geschichte der Logik
im Abendlande" (1855-70), parhaana
pidetty logiikan historia. — Prantl,
Karl (1849-93), edellisen poika, saks.
kasvitieteilijä, prof. Breslaussa. Julk.
paljon käytetyn kasvitieteen oppikirjan
sekä Englerin kera suurteoksen
„Natürliche Pflanzenfamilien" (v:sta 1887).

Praseemi, vaaleanvihreätä kvartsia;
käytetään koristekivenä.

Praseodyymi, metallinen, harvinainen
alkuaine, merkki Pr, at.-p. 140,9.

Prasnikka (ven.), juhlapäivä, pyhä.

Prassata (ruots.), merenk. P.
ylös, vetää aluksen raakojen
tuulenpuoleisia päitä ahtimien (prässien) avulla
peräänpäin tuulen vetäytyessä myötäisemmäksi.
P. sisälle, vetää aluksen raakojen



suojanpuoleisia päitä antimien (prassien)
avulla enemmän peräänpäin, jotta sivulta
tuleva tuuli täyttäisi purjeet. — Prassi
ks. Ahdin.

Prater [prā-], laajahko huvittelualue
Wienissä.

Prato [-ā'], kaup. Pohjois-Italiassa,
Firenzestä luoteeseen. Keskiaik.
tuomiokirkko. 58,000 as.

Pravda [-ā-], moskovalainen
sanomalehti, Venäjän kommunistipuolueen
pää-äänenkannattaja; toimittaja N. I.
Buharin.

Prebenda (lat.) ks. Palkkapitäjä
ja Palkkatila.

Precht [preht], Burchardt
(1651-1738), saks. puunveistäjä, Ruotsin
huomattavin barokkikuvanveistäjä.
Valmistanut saarnatuoleja y. m.

Précieuses [-siö'z], Les P.,
„sievistelijät", 1600-luvun Ranskassa, eritoten
Pariisissa Hôtel de Rambouillet'n kirjallisen
piirin kielenkäytössään sievistelevää
teennäisyyttä harrastavat „sinisukat".

Predella [-de'-] (it.), jakkara,
porrasaskel, alttaripöydän koroke, alttarikaapin
tai -kuvan jalusta alttaripöydällä.

Predestinatsioni (lat.), ennaltamääräys.
ks. Armonvalitsemus. — Predestinoida,
ennaltamäärätä.

Predikaatintäyte, maineentäyte l.
täyte, nomini, joka verbin välityksellä
omistetaan määräykseksi subjektille tai
objektille, esim. koivu on puu, sahasit
laudan liian lyhyen.

Predikaatti (lat.). 1. Se, mikä
subjektista sanotaan. — 2. Maine, se
verbin finiittimuoto, jolla lauseessa
subjektin joku toiminta tai tila ilmoitetaan
(esim. lintu lensi, hän istuu), tai nomini
ynnä merkitykseltään vaillinainen verbi
(kopula), jonka välityksellä nomini
(predikaatintäyte) yhdistetään
subjektiin (esim. lintu on pieni).

Predikamentti (lat.), asema, tila,
ominaisuus.

Predikatiivi-adverbiaali, adverbiaali,
joka ilmoittaa subjektin tai objektin
todellista tai ajateltua tilaa (ominaisuutta).
Sen sijat ovat yleensä essiivi ja translatiivi.
Esim. Hän on pappina Turussa, Isä on
tullut vanhaksi.

Predis [-ē-], Ambrogio de,
it. muotokuvamaalari, eli n. 1500 Milanossa.

Predisponeerata (lat.), ennakolta
järjestää, vähitellen tehdä vastaanottavaiseksi.
Substantiivi: predispositsioni.

Pre-eksistenssi (lat.), ennaltaolo,
vars. sielun olemassaolo ennen ihmisen
syntymistä maailmaan. Sielun p:ia opetti
m. m. Platon.

Preemio (lat.), palkinto;
vakuutusmaksu; voitto raha-arpajaisissa.

Preeriakana (Tympanuchus
americanus), Pohjois-Amerikan preeria-alueella
ja sen länsipuolella elävä, metsäkanojen
heimoon kuuluva kanalintu. Mustan,
punervan ja valkoisen kirjava, kaulan
sivuilla höyhenetön laikka. Liha hyvää.
— Preeriakoira (Cynomys socialis),
oravan heimoon kuuluva, Pohjois-Amerikan
ruohotasangoilla elävä jyrsijä. N. 40
cm pitkä, päältä punaisenruskea,
vatsapuolelta vaaleanharmaa. Elää suurissa
parvissa, kaivaa pesänsä maan alle,
pesäkäytävien suulla n. 1 m:n korkuiset
multakummut. Vilkas ja eloisa; ääni
muistuttaa kimakkaa koiran haukuntaa.


Preeriakoiria.

— Preeriapöllö (Speotyto hypogæa),
Pohjois-Amerikan preeria-alueella, tav.
vanhoissa preeriakoirain onkaloissa elävä
pöllö. — Preeriasusi, kojootti
(Canis latrans), Yhdysvaltain preerioilla
elävä susi, meikäläistä pienempi ja
tuuheaturkkisempi. Kaivaa pesäluolan maahan.
Syö pieniä imettäväisiä ja lintuja, myös
marjoja, juuria y. m. s.

Preeriat, Pohjois-Amerikassa
Kalliovuorten ja Mississippien välissä
Meksikonlahden rannalta Kanadan eteläosiin
ulottuva puuton tasankoalue, jossa runsas
heinäkasvillisuus; etelässä ja lännessä
kasvillisuus on niukempaa, erämaan
luontoista, pohjoisessa pensaikkoa. Biisoni,
ent. leimaeläin, on nyk. melkein
sukupuuttoon hävitetty, preeriakoirat, -sudet
ja -kanat ovat vielä yleisiä. P. ovat vuosi
vuodelta supistuneet viljelyksen edetessä.

Preesens (lat.), kestämä, se verbin
tempori, joka ilmoittaa päättymätöntä
tekemistä menemättömässä ajassa, siis
joko nykyajassa tai tulevassa ajassa
(Hän on sairas, hän lähtee huomenna).
Vilkkaassa kertomuksessa käytetään p:ia
menneenkin ajan tapauksista puhuen
(historiallinen p.).

Preesenskirjasto, kirjasto, jonka
teoksia saa käyttää ainoastaan kirjastossa
eikä siis ensinkään lainata kotiin.

Preetori (lat.), Rooman valtakunnassa
virkamies, jonka tehtävänä (v:sta 367
e. Kr.) oli oikeudenhoidon valvominen.



Prefekti (lat.), esimies, päällikkö
(esim. jonkun tieteellisen laitoksen,
sairaalan p.). Ranskassa p. on departementin
ylin hallitusmies (maaherra). Rooman
valtakunnassa p. (præfectus) oli usean
sotilaallisen ja siviilivirkamiehen nimitys.
— Prefektuuri, prefektin virasto
tai asunto.

Préférence [-ã's] (ransk.), etuoikeus;
muudan korttipeli.

Prefiksi (lat.), esiliite, epäitsenäinen
kielenosa, joka sanan eteen liitettynä
antaa sille alkuperäisestä poikkeavan
merkityksen (esim. epäselvä).

Preformatsiordteoria, se koko
1700-luvun ja alkupuolen 1800-lukua vallinnut
käsitys, että eliöt jo sukusoluissa
olisivat valmiina kaikkine osineen, tosin
hyvin pieninä ja läpinäkyvinä, joten
sen tarvitsi vain kasvaa saavuttaakseen
lopullisen kokonsa ja muotonsa. Siitä
vain kiisteltiin, missä sukusoluissa nuori
yksilö oli valmiina; ovulismin
kannattajien mielestä se oli munassa,
animalkulismin kannattajat väittivät
sen olevan siittiössä. P:n pätemättömyyden
osoitti K. F. Wolff jo 1759, mutta
lopullisesti sen kumosi vasta K. E. von
Baer 1828.

Pregel [prē-], joki Itä-Preussissa,
laskee Frisches Haffiin; 125 km pitkä.

Pregl, Fritz (s. 1869), itäv. kemisti,
prof. Grazissa. Saanut Nobelin kemianpalkinnon
1923 mikroanalyyttisistä töistään.

Preglasiaalinen (lat.), jääkautta vanhempi.

Pregnanssi (lat.), painavuus, tärkeys;
naseva sanontatapa. Adjektiivi: pregnantti.

Preijata (saks.), ryhtyä merellä
keskusteluun vieraan aluksen kanssa.

Prejudikaatti (lat.), ennakkopäätös (ks. t.).

Prekambriset muodostumat, proterotsooiset
muodostumat, peruskallion ja kambrin väliset
muodostumat. Laajimmat prekambriset alueet ovat
Kanadassa ja Fennoskandiassa.

Preklusioni (lat.), jonkun oikeuden
menettäminen sen kautta, ettei
vaatimusta ole ilmoitettu tai toteutettu
tuomioistuimen tai muun viranomaisen
asettamassa määräajassa.

Prekääri (ransk.), vaikea, kiusallinen,
arkaluontoinen.

Prelaatti (lat.), korkea kat.
kirkonmies, jolla on piispan valtaan
verrattava hallitusvalta; protestanttisessa
kirkossa vähemmän käytännössä virka-arvon
osoituksena, sensijaan toisinaan puhekielessä,
jolloin tarkoittaa suunnilleen kirkkoruhtinasta.

Preliminääri (ransk.), edelläkäypä,
valmistava. — Preliminäärit, valmistukset,
sopimuksen edellä käyneet, valmistavaa laatua
olevat keskustelut. — Preliminääritutkinto,
valmistava tutkinto.

Prell, Hermann (1854-1922), saks.
taidemaalari ja kuvanveistäjä. Luonut
mielikuvitusrikkaita monumentaalimaalauksia
Hildesheimin ja Wormsin raatihuoneisiin,
Dresdenin Albertinumiin y. m.; uskonnollisia
ja muotokuvia.

Preludi (lat.), alkusoitto (ks. t.).

Premier [prəmjē'], feminiini
première [prəmjä'r] (ransk.),
ensimmäinen, etevin.

Premissi (lat.), edellytys, peruste.

Premiääri (ransk.), ensi-ilta (ks. t.).

Premolaarit (lat.), isojen poskihampaiden
edessä olevat pienet poskihampaat,
ihmisellä 2 joka leukapielessä.

Premonstratenssimunkisto, Norbertin
perustama, 1126 vahvistettu pappisveljeskunta.

Prenotsionit (lat.), vanhempina aikoina
käytetty nimitys eräiden tieteiden, vars.
jumaluusopin, esikäsitteistä.

Prentis l. präntis (engl.),
merimiesoppilas.

Prenumereerata (lat.), maksaa
edeltäpäin esim. joku sanomalehtivuosikerta,
tilata.

Preobražensk [-e'nsk], kylä läh.
Moskovaa. Siitä sai nimensä Pietari Suuren
perustama P:n kaarti.

Preparaatti (lat.), valmiste, esim.
mikroskooppinen, kemiallinen, lääke-p. —
Prepareerata, valmistaa preparaatti;
valmistaa toinen henkilö tutkintoon.

Prepositsioni (lat.), etusana ja
postpositsioni, jälkisana (yhteinen
nimitys suhdesana) ovat partikkeleita, joita
käytetään jonkun substantiivin sijan yhteydessä
paikan, ajan, tavan tai muun seikan ilmoittajina,
esim. läpi kylän, sillan alle.

Prerafaeliitit, ryhmä engl.
taiteilijoita, jotka 1800-luvun puolivälissä
muodostivat runollis- ja uskonnollishaaveellisen,
akateemisen taiteen hengettömyyttä
ja siloista, kaavamaista tekotapaa
vastustavan suunnan. Natsareenien (ks. t.)
tavoin he valitsivat esikuvikseen Italian
1400-luvun mestarit. Huomattavimmat
p:sta olivat Hunt, Millais, Rossetti ja
Burne-Jones (ks. n.).

Prerogatiivi (lat.), etuus, etuoikeus,
erittäinkin sellainen oikeus julkisen
vallan harjoittamiseen, joka valtiosäännön
mukaan kuuluu hallitsijalle.



PRESIDENTIN LINNA


1. Ulkokuva.


2. Presidentin työhuone.

PRESIDENTIN LINNA


3. Suuri valtiosali.


4. Pieni valtiosali eli peilisali.




Presbyopia (kreik.), vanhuuden
aiheuttama näkökyvyn heikkeneminen, johtuu
silmän mukautumiskyvyn heikkenemisestä ja
tämän seurauksena kehittyneestä
pitkänäköisyydestä.

Presbyteeri (kreik.), aik. kristillisen
seurakunnan johtomies, vanhin.
Uskonpuhdistuksen jälkeen p. tarkoittaa tav.
maallikoita, joille on papin rinnalla
uskottu kirkollista järjestystä ja
sielunhoitoa koskevia tehtäviä. Useissa
reformeeratuissa kirkkokunnissa p:t
muodostavat yhdessä pappien kanssa erityisiä
presbyteriumeiksi nimitettyjä
kirkollisia virastoja.

Presbyteeriläinen kirkkojärjestys,
kirkollisen hallinnan muoto, jonka
luonteenomaisimmat piirteet ovat
maallikkojen samanarvoisuus pappien rinnalla
ja asioiden kollegiaalinen hoito.
Käytännössä useimmissa reformeeratuissa
kirkkokunnissa.

Presbyteeriläiset, Skotlannin
kalvinisteista käytetty nimitys, joka johtui
heidän presbyteeriläisestä kirkkojärjestyksestään.
P:n mielipiteitä kannattivat myös useimmat
Englannin puritaaneista, ja ne levisivät
myös Pohjois-Amerikkaan.

Presenninki (holl.), vedenpitäväksi
öljytty tai tervattu purjekangas, jota
käytetään suojelemaan kosteudelta.

Presentaabeli (ransk.), esittelykelpoinen.
— Presentatsioni, esittely, esitys.
Verbi: presenteerata.

Presentatsionipaperi, maksettavaksi
esitettävä paperi. Velallinen on velvollinen
maksamaan vain silloin, kun häneltä
sitoumusta esittämällä noudetaan
maksua ja sitoumuskirja kuitattuna
annetaan takaisin, tai suoritettu
osittaismaksu siihen merkitään (Ulosottolaki
3:22; Vekselisääntö 38 §; Asetus
talletusmakasiineista 30/9 1892, 17 §).

Presentti (ransk.), lahja.

Preservatiivi (lat.), suojakeino, säilytyskeino,
-aine. Verbi: preserveerata.

Presessioni (lat.), jo Hipparkoksen
keksimä kevättasauspisteen siirtyminen
pitkin ekliptikaa (n. 50 sek. vuodessa
länteen). Tämä ilmiö johtuu Maan akselin
kaltevuudesta Auringon ja Kuun ratoja
vastaan, mainittujen taivaankappaleiden
vetovoiman pyrkiessä kääntämään Maan
akselia kohtisuoraan mainittujen ratojen
tasoja vastaan, jolloin Maan akseli
hyrräliikkeen lakien (vrt. Hyrrä)
mukaan piirtää kartion. Täysi kierros
tapahtuu 26,000 v:n kuluessa. P.
vaikuttaa myös Auringon näennäiseen
liikkeeseen, niin että troopillinen vuosi on
n. 20 min. lyhempi kuin sideerinen vuosi,
vrt. Nutatsioni.

Presidentin kanslia l. Tasavallan
Presidentin kanslia on Tasavallan Presidentin
virasto, johon kuuluu virkamiehinä kansliapäällikkö
ja kirjaaja. P. k. perustettiin asetuksella
6/9 1919 ja on siitä nykyisin voimassa asetus
11/6 1920, osaksi muutettu 9/11 1923 ja 24/9 1926.

Presidentin linna (ent. Keisarillinen
palatsi), Helsingissä, rak. 1810-luvulla
P. Granstedtin piirustusten mukaan (niistä
ensimmäinen on v:lta 1814, lopullinen on
päiväämätön), alk. kauppaneuvos N. Heidenstrauchin
omistama; häneltä Suomen valtio osti sen ja
rakennutti Engelin johdolla tarkoitustaan
vastaavaksi (1837). V:n 1905 jälkeen
on rakennettu lisärakennus, jossa m. m.
valtiosali. Linnassa asuivat Venäjän
hallitsijat täällä käydessään, väliajat se oli
tyhjänä, valtiopäivien avajaisia ja
päättäjäisiä lukuunottamatta. V:sta 1919 se
on ollut Presidentin asuntona. Linnassa
on huomattava taidekokoelma, ks. kuvaliitettä.

Presidentti (lat.), puheenjohtaja,
erittäinkin monijäsenisen eli kollegisen
viraston esimies ja puheenjohtaja. Useimmissa
tasavalloissa on valtion päämiehen nimityksenä
p. vrt. Tasavallan Presidentti.

Presidios, Los P. (esp. = linnoitukset),
Afrikan pohjoisrannikolla olevien
Espanjalle kuuluvien linnoitettujen alueiden
(Ceuta, Melilla, eräät saaret) nimitys;
213 km2, 85,000 as.

Presidiumi (lat.), esimiehyys.

Presipitaatti (lat.), sakka, saostus.
— Suomen farmakopean valkea p. on
elohopea-amidokloridi, ihotautilääke. —
Maatal. Fosforihappolannoite (n. 36 %
fosforihappoa), pääosaltaan dikalsiumfosfaattia;
saadaan liimanvalmistuksen sivutuotteena.
Käytetään myös karjan, sikojen, kanojen
ruokinnassa (rehukalkki).

Presipitatsioni (lat.), saostaminen.

Presipitiinit (lat.) ovat suojaavia
vasta-aineita, joita syntyy eläimen
verivedessä, jos sen vereen ruiskutetaan
vähäinen määrä sille vierasta valkuaisainetta,
esim. toisen eläinlajin verivettä. Jos
näin käsitellyn eläimen verivettä ja
ruiskutukseen käytettyä verivettä
sekoitetaan toisiinsa, syntyy p:n aikaansaama
hieno sakka (presipitiinireaktsioni). Jos
esim. kaniiniin ruiskutetaan hevosen
verta ja sitten valmistetaan tämän
kaniinin verestä seerumi, niin synnyttää tämä
hevosen veriseerumiin sekoitettuna selvän




ja aasin veriseerumiin heikon sakan,
mutta jättää esim. koiran veriseerumin
kirkkaaksi. Tätä menettelyä on
menestyksellä käytetty eläin- ja kasvilajien
keskinäisen sukulaisuuden määräämiseksi.

Presisioni (ransk.), tarkkuus, täsmällisyys.

Preskribeerata (lat.), julistaa jokin
oikeus menetetyksi. — Preskriptsioni,
velan, saamisoikeuden tai rangaistusvaateen
vanhentuminen.

Pressburg (slovakink. Bratislava,
unk. Pozsony), kaup. Tšekko-Slovakiassa,
Tonavan varrella, lähellä Itävallan rajaa.
100,000 as. Vanha goottilainen tuomiokirkko,
yliopisto. Monipuolista teoll., vilkasta kauppaa.
— Oli 1541-1784 Unkarin pääkaup. V. 1805
solmittiin P:ssa rauha Napoleon I:n ja
Itävallan välillä.

Pressler, Max Robert (1815-86),
saks. metsänhoitomies, tunnettu kirjallisesta
toiminnastaan metsänarvostelun ja -arvioimisen
alalla. Paljon käytännössä olevan kasvukairan
keksijä.

Prestatsioni (lat.), aikaansaannos,
suoritus; taiteellinen esitys. —
Presteerata, saada aikaan, suorittaa.

Prestiisi (ransk.), arvo, vaikutusvalta, maine.

Presto (it.), mus., kiireisesti;
prestissimo, ylen kiireisesti.

Presumtsioni (lat.), olettamus; lakit.,
edellyttämys, että jokin asianlaita on
pidettävä totena eli varmana, kunnes
mahdollisesti sen vastakohta näytetään
todeksi. vrt. Oikeusedellyttämys.

Preteksti (lat.), tekosyy.

Pretendeerata (ransk.), vaatia jotakin,
johon luulee olevansa oikeutettu. —
Pretendentti, henkilö, joka vaatii
jotakin, vars. kruununtavoittelija. —
Pretensioni, vaatimus, vars. luuloteltuun
oikeuteen perustuva. — Pretensiöösi, vaatelias.

Preteriti (lat.), eräiden kielten
kieliopissa tempori, joka ilmoittaa verbin
tekemisen kuuluvan menneeseen aikaan.

Pretoria, Transvaalin pääkaup. ja
Etelä-Afrikan liittovaltion hallintokaup.,
sijaitsee 1,360 m:n korkeudessa.
Yliopisto. Rautatiesolmu. Läheisyydessä on
maailman rikkain timanttikaivos.
Esikaupunkeineen 75,000 as. (45,000
eurooppalaista). — P. perustettiin 1855.

Pretoriaanit, Rooman keisarien
henkivartijakaarti.

Pretorinen oikeus. Roomassa
erotettiin tuomarivalta konsulivirasta 367
e. Kr. ja lainkäyttöä varten asetettiin
erityinen kaupungintuomari, prætor
urbanus, sekä myöhemmin
muukalaistuomari, prætor peregrinus.
Preetori ilmoitti virkaanastuessaan
erityisellä taululla, ediktillä, mitä
oikeusperiaatteita hän virka-aikanaan
tulisi noudattamaan. Keisari Hadrianus
antoi kuuluisalle lainoppineelle Salvius
Julianukselle toimeksi pukea lopulliseen
sanamuotoon pretoriset sekä niiden
lisäksi kuruulisten ediilien ediktit.

Preuss [prois], Hugo (1860-1925),
saks. poliitikko ja valtiotieteilijä. P., joka
oli Saksan tasavallan ensim. sisäministeri,
laati suunnitelman valtakunnan hallitusmuodoksi,
joka pääasiassa hyväksyttiin.

Preusseria, sotilasylvästely, jota
pidettiin tunnusomaisena Preussin ent.
sotalaitokselle.

Preussi, ent. saks. kuningaskunta, nyk.
tasavalta, Saksan suurin ja johtava valtio.
Pinta-ala (Saarin aluetta lukuunottamatta)


Vaakuna.

291,700 km2, 38 milj. as. (1926).
P:iin kuuluu laaja yhtenäinen alue Pohjois-
ja Keski-Saksassa sekä erilliset Itä-Preussin
ja Hohenzollernin provinssit ja us. pieniä
enklaaveja Thüringenissä. Pääalueen keskellä
on useita Saksan pikkuvaltioita. Tiheimmin
asuttuja ovat lounaisosat (Reinin maakunta
ja Westfalen, 270 henkeä km2:llä),
harvalukuisin on asutus koillisosassa
(62 km2:llä); koko valtion asutustiheys
on 130 henkeä km2:llä. 66,5 %
väestöstä asuu kaupungeissa, joista 29:ssä on
yli 100,000 ja 7:ssä (Berliini, Köln,
Breslau, Essen, Frankfurt am Main,
Düsseldorf ja Hannover) yli 400,000 as. —
Pääelinkeinot ovat maanviljelys (ruista,
kauraa, vehnää, perunoita, sokerijuurikkaita,
viiniä) ja teollisuus. Suurimmat
teollisuusalueet ovat Reinin maakunnassa
ja Westfalenissa (Ruhrin alue),
Brandenburgissa (Berliini), Šleesiassa ja
Saksissa. Vuorityö (kivihiiltä, rauta- ja
sinkkimalmia Reinin maakunnassa,
Westfalenissa ja Šleesiassa; ruskohiiltä,
keittosuolaa ja kalisuoloja Saksissa);
karjanhoito, kauppa ja merenkulku hyvin
edistyneitä. Tärkeimmät ulkomaankaupan
satamat ovat Stettin, Königsberg, Kiel,
Geestemünde, Aitona ja Emden. Asukkaista
2/3 protestantteja, n. Vs katolilaisia;
juutalaisia on n. 0,4 milj.
— Tasavallan eduskunta on 1-kamarinen.
Provinssien, joita on 14, maapäivät valitsevat
edustajistokseen 77-jäsenisen valtioneuvoston,
joka toimii neuvoa-antavana elimenä ja
PREUSSI




jolla eräissä asioissa on veto-oikeus
eduskunnan päätöksiin nähden. Hallituksen
muodostaa eduskunnan valitsema
pääministeri ja hänen nimittämänsä 7
ministeriä. — Pääkaup. Berliini.

Historia. P:n vanhimmat asukkaat
olivat preussit. Heidät kukisti 1283
saksalainen ritarikunta, joka valloitti maan ja
kastatti asukkaat kristinuskoon. Preussit
hävitettiin osittain sukupuuttoon ja
sijaan tuli saks. uudisasukkaita. V. 1466
Länsi-P. joutui Puolalle, Itä-P:n
ritarikunta sai pitää Puolan lääninä. V. 1525
suurmestari Albrekt muutti alueensa
protestanttiseksi Itä-P:n herttuakunnaksi.
V. 1618 peri Itä-P:n Brandenburgin
vaaliruhtinas. V. 1657 onnistui Fredrik
Vilhelmin („Suuri vaaliruhtinas")
vapauttaa Itä-P. Puolan lääniherruudesta
(lopullisesti 1660). V. 1701
Brandenburgin vaaliruhtinas julistautui P:n
kuninkaaksi. P:n ensim. kuninkaan
Fredrik I:n seuraaja Fredrik
Vilhelm I (hallitsi 1713-40) pani kuntoon
sotalaitoksen ja valtion raha-asiat ja
valloitti Ruotsilta osan Etu-Pommeria.
Fredrik II:n hallitusaikana (1740-86)
P. kohosi suurvallaksi. Itävallan (ks. t.)
perintösodassa se valloitti Šleesian ja
puolustautui seitsenvuotisessa sodassa
(ks. t.) menestyksellisesti ylivoimaa
vastaan. Puolan ensim. jaossa P. sai
Länsi-P:n ja samaten seur. jaoissa
Fredrik Vilhelm II:n aikana
(1786-97) laajoja alueita. Fredrik
Vilhelm III (1797-1840) oltuaan ensin
puolueeton julisti 1806 Ranskaa
vastaan sodan, jossa P. kärsi Jenan ja
Auerstädtin tappiot, ja Napoleon marssi
Berliiniin. Tilsitin rauhassa 1807 P.
luovutti Elben länsipuoliset alueet ja
Puolalta 1793 ja 1795 tekemänsä
anastukset. Tappion jälkeen sotalaitos
uudistettiin, maaorjuus lakkautettiin ja
kunnallinen itsehallinto perustettiin.
Uudistustyö, jonka johdossa olivat v. Stein,
v. Scharnhorst ja v. Gneisenau (ks. n.),
ja Fichten isänmaallinen herätystoiminta
aiheuttivat P:ssa kansallisen innostuksen
ja voimakkaan vapauden vaatimuksen,
joka levisi koko Saksaan. V:n 1813
yleisessä aseisiin nousussa Napoleonia
vastaan oli P:lla ja sen Blücherin
komentamalla armeijalla johtoasema.
Wienin kongressin (ks. t.) jälkeen P.
kuului Pyhään Allianssiin (ks. t.).
Fredrik Vilhelm IV:n aikana
(1840-61) helmikuun vallankumous
aiheutti 1848 levottomuuksia Berliinissä.
Vasta 1850 kuningas antoi P:lle
perustuslain. Vilhelm I (hallitsi
1861-88) alkoi vapaamielisenä hallitsijana,
mutta joutui pian kiistaan valtiopäivien
kanssa, jotka eivät myöntäneet varoja
armeijan uudistamiseen. Kuningas otti
pääministerikseen Bismarckin, joka ilman
edustajakamarin suostumusta hankki
varat mainittuun uudistukseen
päämääränään Saksan yhteyden aikaansaaminen
Preussin johdolla. V. 1864 P. yhtyi
Itävaltaan Tanskaa vastaan, joka sodassa
menetti Lauenburgin, Slesvigin ja
Holsteinin. Saaliista syntyi voittajien
kesken sota 1866. Itävallan oli Praagin
rauhassa 1866 erottava Saksan liitosta
ja suostuttava siihen, että Slesvig ja
Holstein sekä Itävaltaa sodassa
auttaneet Hannoverin kuningaskunta,
Hessen-Kasselin vaaliruhtinaskunta, Nassau
ja Frankfurt am Main liitettiin P:iin.
Mainin pohjoispuoliset valtiot yhtyivät
P:n johtamaksi Pohjois-Saksan liitoksi,
ja P. teki Etelä-Saksan valtioiden kanssa
puolustus- ja hyökkäysliiton. Sodassa
Ranskaa vastaan 1870-71 Etelä-Saksan
valtiot yhtyivät Pohjois-Saksan kera
P:n johtamaksi Saksan valtakunnaksi
(ks. Saksan-Ranskan sota 1870-71
ja Saksa), Vilhelm kruunattua
keisariksi. P:n viimeiset kuninkaat
olivat Fredrik III ja Vilhelm II.
V:een 1918, jolloin P:kin tuli tasavallaksi,
oli se verraten vanhoillisesti hallittu valtio.

Preussin kieli l. muinaispreussin
kieli, balttilainen kieli, jota puhuttiin
Itä-Preussissa ja osassa Länsi-Preussia.
Sammui 1600-luvulla.

Preussinpunainen, preussinruskea,
preussinsininen. ks. Berliininpunainen,
-ruskea, -sininen.

Preussische Jahrbücher [proissiše
jārbyhər], Berliinissä v:sta 1858
ilmestyvä politiikkaa, historiaa ja
kirjallisuutta käsittelevä kuukausijulkaisu.

Preussit, liettualaisten ja lättiläisten
kera n. s. balttilaiseen kansanryhmään
kuulunut kansa. Asui 500-luvulta lähtien
Itämeren rannalla Niemenin ja Veikselin
välisellä alueella, vrt. Preussi.

Preventiivinen (lat.), ehkäisevä.
— Preventiivisensuuri, ennakkosensuuri.
— Preventiiviset keinot, taudin
puhkeamista tai hedelmöittymisen tapahtumista
ehkäisevät keinot.

Preventsioniperiaate, oikeudenkäynnissä
noudatettu periaate, joka sisältää sen, että
sen oikeellisen tuomioistuimen, joka on alkanut
käsitellä juttua, tulee myös saattaa sen
käsittely loppuun (Oikeudenkäymiskaari 10:13).



Prévost [-vō'], Marcel
(s. 1862), ransk. kirjailija, naisluonteiden ja
epäterveen rakkauselämän kuvaaja. Teoksia
suomen. „Puolineitsyt".

Prévost d'Exiles [prevō' degzi'l],
Antoine François („Abbé Prévost")
(1697-1763), ransk. kirjailija. Pääteos
mainehikas romaani „Manon Lescaut" (1731, suomen.).

Priamos, kreik. taruhenkilö, Troian
kuningas, Hekaben puoliso.

Priapos, kreik. hedelmällisyyden jumala.

Pribram [pši-], kaup.
Tšekko-Slovakiassa, Praagista lounaaseen.
Vuoriteollisuuskorkeakoulu. P:n lähistöllä on
pyhiinvaelluskirkko; hopea- ja lyijykaivoksia.
12,000 as.

Pribylovin saaret, tuliperäinen
saariryhmä Beringinmeressä. Kuuluu
Yhdysvaltain Alaskan territorioon.
Hylkeenpyyntiä. 400 as.

Priene, Kaarian etelärannalla
Vähässä-Aasiassa sijainnut kreik. kaupunki;
arkeologisessa suhteessa merkillinen, sillä
siellä toimeenpannut kaivaukset antavat
täydellisen kuvan hellenistisestä kaupungista.

Priestley [prīstli], Joseph
(1733-1804), engl. kemisti, hapen y. m.
kaasujen keksijä ja tutkija. Innokas
flogiston-opin kannattaja.

Prihoda, Vasa (s. n. 1901),
mainehikas tšek. viulutaituri.

Prii (engl.), hoikka puutanko, jonka
avulla veneen nelisivuinen n. s. priipurje
nostetaan mastoon.

Priima (lat.), paras, ensiluokkainen
(tavaralaji).

Priimas (lat.), arvoasteikossa
ensimmäinen jonkun maan tai kirkkokunnan
piispoista. Suomen kirkon p. on arkkipiispa.

Priimi (lat.), mus., 1) asteikon
ensimmäinen aste, 2) intervalli, joka
lasketaan sävelestä omaan itseensä tahi
kromaattiseen muunnokseensa, esim. c—cis.

Priimiluku, jaoton luku. ks. Jaollisuus 2.

Priimus (lat.), ensimmäinen,
koululuokan ensim. oppilas, henkilö, joka
maisterin- tai tohtorinpromotsionissa on
ensim. arvosijalla.

Priisi (ransk.), merisotasaalis,
merisodassa sotasaaliiksi otettu vieras
kauppa-alus ja sellaisen aluksen lasti.
P:ia koskevat kansainväliset oikeussäännökset
sisältyvät pääasiallisesti Pariisin
merioikeusjulistukseen v:lta 1856, Haagin
toisen rauhankonferenssin merisotaa
koskeviin yleissopimuksiin sekä Lontoon
merioikeusjulistukseen v:lta 1909. —
Priisioikeudet ovat tuomioistuimia, jotka
ratkaisevat merisotasaaliskysymyksiä.
vrt. Merisotasaalisoikeus.

Prikaasi (ven.), käsky, määräys.

Prikaati l. brigadi, kaksi
rykmenttiä käsittävä joukkomuodostelma.

Priki (ruots.), alus, jossa on kaksi
mastoa, mitkä kumpikin ovat raakapurjeilla
varustetut.

Prim, Juan (1814-70), Castillejosin
markiisi, esp. kenraali ja poliitikko.
Mukana Esparteron (ks. t.) kukistamisessa
1843, Isabellaa vastaan suunnatun kapinan
johtajia 1868, pääministerinä 1868-70;
murhattiin.

Primaarinen, primäärinen (lat.),
alkuperäinen, perustana oleva.

Primaariverkko, korkeajännitysjohtoverkko,
joka johtaa virran sähköasemalta muuntajiin,
joissa jännitys alennetaan ja virta johdetaan
sekundaariverkon kautta käyttöpaikkoihin.
— Primaarivirta, primäärivirta,
ks. Induktsioni.

Primaatti (lat.), priimaksen arvo,
paavin arvo piispojen rinnalla;
arkkipiispan arvo.

Primadonna (it.), jonkun näyttämön
ensim. laulajatar tai näyttelijätär.

Primates, kädelliset l. esimyseläimet,
s. o. apinat ja ihmiset.

Primaticcio [-ti'tšo], Francesco
(n. 1504-70), it. taidemaalari. Toimi
Pariisissa, missä suoritti koriste- ja
rakennustaiteellisia y. m. töitä m. m.
koristaen Fontainebleaun linnan.

Primavista (it.), mus., „lehdestä"
soittaminen l. sävellyksen esittäminen
ilman edelläkäyvää harjoitusta. P. on
tärkeä musiikillinen opetusväline.

Primitiivinen (lat.), alkukantainen,
maailman tai ihmissuvun alkuaikoihin
kuuluva. — Primitivismi, uusimmassa
taiteessa esiintynyt pyrkimys asettua
primitiivisen l. alkukantaisen taiteen
(luonnon- tai puolisivistyneitten
kansojen ja lastentaiteen) kannalle.

Primo [-ī-] (it.), mus., merkitään
nelikätisissä pianosävellyksissä sille sivulle,
jolla diskanttisoittajan nuotit ovat. — Tempo p.
tarkoittaa palaamista sävellyksen tai sen osan
alkuperäiseen aikamittaan.

Primo amoroso [-ī- -rō'so] (it.),
ensim. rakastaja (teatterissa).

Primo de Rivera [-ī- -ē'-], Miguel
(s. 1865), Estellan markiisi, esp. kenraali ja
poliitikko. Syytti Marokon sodan vastoinkäymisistä
puolueriitojen lamauttamaa parlamenttia ja teki
syysk. 1923 vallankaappauksen, julistutti
hallitusmuodon voimassaolon väliaikaisesti



lakanneeksi ja keskitti hallitusvallan
johtamansa sotilasdirektorion käsiin. Jouluk.
1925 P. muutti diktatuurinsa siviilihallitukseksi,
mutta luvattu palaaminen perustuslaillisiin
oloihin on huolimatta Marokon sodan voitokkaasta
päättymisestä yhä lykkäytynyt.


M. Primo de Rivera.

Primogenituuri (lat.), ensisyntyisyys,
ensinnä syntyneen tai hänestä polveutuneen
haaran etusija perintöoikeudessa tai
vallanperimyksessä.

Primrose ks. Rosebery.

Primrose League [-rouz līg] (engl.),
engl. tory-puolueen propagandajärjestö.

Primula, esikot (ks. t.).

Primus inter pares (lat.),
ensimmäinen vertaistensa joukossa.

Primuskeittiö ks. Petrolikeittiö.

Primäärinen, primaarinen (ks. t.).

Prince Edward Island [prins eduəd
ailənd], Prinssi Edvardin saari,
saari St. Lawrence-lahdessa Kanadan
itärannikolla. 5,700 km2, 90,000 as.
Maanviljelystä, karjanhoitoa, kalastusta,
hopeakettujen kasvatusta. Pääkaup.
Charlottetown. — Prince of
Wales Land [prins əv ueils lənd],
Walesin prinssin maa, saari
Pohjois-Kanadassa, Boothia Felixin
niemimaan luoteispuolella.

Princeps senatus (lat.), senaatin
ensimmäinen, Rooman tasavallan aikana
senaattori, jolla oli oikeus ensimmäisenä
lausua mielipiteensä, myöh. Augustuksen
ottama keisarin arvonimi.

Princeton [prinstən], kaup.
Yhdysvalloissa, New Jerseyn valtiossa.
Tunnettu yliopisto, per. 1746. 6,000 as.

Principe [prīnsipe], muudan Guinean
(ks. t.) saaria.

Prinkkala, ratsuvelvollinen säteri Kakskerrassa.

Prinsepin lejeeraukset, kullan ja
hopean tai kullan ja platinan seoksia,
joilla on kullakin tunnettu eri
sulamispisteensä. Käytetään korkeiden
lämpötilojen määräämiseen.

Prinsessa ks. Prinssi.

Prinsiippi (lat.), alkuperuste (ks. t.).
periaate, perusaate.

Prinsipaali (lat.), päällikkö,
työnantaja, isäntä. — Mus.
Urkuäänikerroista tärkein ja yleissävyisin.

Prinsipaatti (lat.), ensim. sija, ylin
arvo, ylivalta; Rooman keisarivallan
valtiojärjestys, vrt. Princeps senatus.

Prinsipalaattikysymys, Ruotsissa
1740-luvulla pohdinnan alainen kysymys,
oliko valtiopäivämies sidottu
valitsijoittensa antamiin ohjeisiin ja
velvollinen heille tekemään tiliä
toiminnastaan. Vv:n 1746-47 valtiopäivillä
tämä mielipide selitettiin hallitusmuodon
vastaiseksi.

Prinssi ja prinsessa (lat.-ransk.),
kuninkaan poika, kuninkaan tytär,
hallitsevain sukujen jäsenten arvonimi,
eräissä maissa myös aatelinen arvonimi.
vrt. Kruununprinssi.

Prinssi Edvardin saaret,
brittiläinen saariryhmä Intianmeressä
(47°:lla et. lev.). — Prinssi Edvardin
saari, Prince Edward Island (ks. t.).

Prinssisaaret, Marmarameressä,
Konstantinopolista kaakkoon.

Printers (engl.), ohut kaksiniitinen
painettavaksi kudottu kangas. Käytetään
painamattomana liinavaatteiksi y. m.

Priori (lat.), pienemmän luostarin
johtaja, alk. apottia alempi, vastaa nyk.
apottia.

Prioriteetti (mlat.), etuoikeus.

Pripet (puol. Prypec), Dneprin
lisäjoki oikealta, juoksee Rokitnon soiden
halki ja laskee Pohjois-Ukrainassa
Dnepriin. N. 800 km pitkä.

Priscianus, lat. grammaatikko,
opettajana Konstantinopolissa n. 500 j. Kr.
Kirjoittanut laajan lat. kieliopin
„Institutiones grammaticæ".

Priscillianus (k. 385), esp.
kerettiläinen; tuomittu kuolemaan ja
surmattu vääräoppisena.

Prisma, särmiö (ks. t.).

Prismasirkkeli, sekstantin kaltainen
kulmanmittauskoje, jossa kiinteän peilin
sijalla on kokonaisheijastava prisma;
asteikko yleensä kokoympyrälle ulottuva.

Pristavi (ven.), poliisivirkamies.

Privaatti (lat.), yksityinen.

Privatbanken. A.-b. Privatbanken
i Helsingfors, helsinkil. pankki, per.
1896, joutui taloudellisiin vaikeuksiin
valuuttatappioiden takia ja sulautui 1920
Pohjoismaiden Yhdyspankkiin.

Privatim (lat.), yksityisesti; kahden
kesken.

Privatisti (lat.), yksityisoppilas.

Privilegi (lat.), erioikeus (ks. t.).



Priviligeerausperuste. Rikoslaissa,
vaikka onkin kysymys yhdestä ainoasta
rikoslajista, on väliin säädetty määrättyjä
samaan rikoslajiin kuuluvia tapauksia varten
säännöllisen rangaistuksen sijasta milloin
lievempi milloin taas kovempi rangaistus.
Näissä tapauksissa puhutaan rangaistuksen
vähentämis- l. priviligeeraus- ja enentämis-
l. kvalifiseerausperusteista.

Privy Council [privi kaunsil],
Englannin kuninkaan yksityinen neuvosto,
joka lain mukaan on yhä ylin hallitusvirasto,
vaikka todellinen vaikutusvalta
on ministeristöllä. Sen jäsenet ovatkin
samalla P. C:n jäseniä.

Prix fixe [prī fiks] (ransk.), kiinteä
hinta.

Pro (lat.), edestä, puolesta. — Pro et
contra, puolesta ja vastaan. — Pro
exercitio, yliopistossa erinäisiä
tutkintoja varten suoritettava kielikoe. —
Pro forma, muodon vuoksi. — Pro
gradu, filosofian kandidaattiarvoa
varten äidinkielellä suoritettava
kirjoituskoe, johon kuuluu tutkielma määrätystä
aineesta ja yliopistolla suoritettava
kirjoituskoe, joiden tulee todistaa sekä
kielen käyttämisen taitoa että itse aineen
tieteellistä tuntemusta. — Pro memoria,
promemoria (ks. t.). — Pro mille,
tuhannesta, tuhatta kohti (0/00) — Pro patria,
isänmaan puolesta. — Pro primo, ensiksi.

Probabilismi (lat.), tietoteoria, jonka
mukaan täyttä varmuutta ei voida
saavuttaa, vaan kaikki tietomme ovat vain
suurempaa tai pienempää todennäköisyyttä.
— Kat. kirkon siveysopissa p. on
oppisuunta, jonka mukaan on lupa
noudattaa siveellistä toiminnanohjetta, jolla
on joku määrä todennäköisyyttä, vaikkei
toimiva henkilö olekaan puolestaan
vakuutettu siitä, että se on paras tai
luotettavin.

Probabiliteetti (lat.), todennäköisyys.

Probeerata (lat.), koetella. —
Probeerauskivi, koetinkivi, ks.
Kultakoe. — Probeerauspaino,
jalometallien lejeerauksien hienouden
ilmaisemiseen käytetty painoyksikkö.

Probleema (kreik.), suoritettava tehtävä,
selvittämätön kysymys, ongelma. —
Problemaattinen, ratkaisematon,
epävarma, kyseenalainen.

Probus, Marcus Aurelius, Rooman
keisari 276-282.

Procopé, Hjalmar (s. 1868),
Suomen ruotsink. runoilija. Julk. runokokoelmat
„Mot öknen", „Under stjärnorna", ,,I sanden"
y. m. sekä jonkun näytelmän. — Procopé,
Hjalmar (s. 1889), suom. poliitikko.
Kauppa- ja teollisuusministerinä 1920-21,
ulkoministerinä 1924-25, lähettiläänä Puolassa
v:sta 1926.


Hj. Procopé.

Produkti (lat.), tuote, tulos.
— Produktiivi, tuottelias.
— Produktsioni, tuotanto.
— Produseerata, tuottaa.
— Produsentti, tuottaja.

Profaani (lat.), epäpyhä, pyhiin
salaisuuksiin vihkimätön, maailmallinen,
ei-kirkollinen. — Profaneerata, saastuttaa,
häväistä.

Profeetallinen (kreik.), ennustuksellinen.

Profeetta (kreik.), ennustaja,
Jumalan tahdon ilmoittaja. Israelin p:t olivat
aluksi itämaisiin derviššeihin verrattavia
hurmahenkiä, mutta myöhemmin p.-liike
sai raittiimman ja eetillisemmän
luonteen. V:n T:n n. s. suuret p:t ovat:
Jesaja, Jeremia, Hesekiel ja Daniel sekä
n. s. pienet p:t: Hosea, Joel, Amos,
Obadja, Jona, Mika, Nahum, Habakuk,
Sefanja, Haggai, Sakarja ja Malakia.
[Gulin (1922); Puukko (1907).]

Professioni (lat.), ammatti, elinkeino;
adjektiivi: professionaalinen, professionelli.

Professori (lat.), jonkun tieteenhaaran
pääopettaja yliopistossa, korkeakoulussa,
akatemiassa j. n. e.; myös tieteen tai
taiteen alalla erikoisesti ansioituneille
henkilöille annettu arvonimi. Us. muissa
maissa p.-nimellä mainitaan muunkinlaisia
opettajia. — Helsingin Yliopiston
p:n-virat ovat varsinaisia ja ylimääräisiä,
jotka kumpaisetkin ovat kiinteitä, vaihtuvia tai
henkilökohtaisia. Vaihtuvan p:n-viran tultua
avoimeksi ratkaisee Yliopiston tekemän ehdotuksen
perustuksella Valtioneuvosto, mitä opetusalaa
viran on uuden haltijan aikana edustettava.
Neljäntoista vaihtuvan p:n-viran haltijan on
luennoitava toistaiseksi suomeksi, yhden ruotsiksi;
virat on perustettu, jotta opetuskieli olisi oikeassa
suhteessa erikielisten opiskelevien lukumäärään.
— Professuuri, professorinvirka.
— Profeteerata (kreik.), ennustaa.
— Profetia, jumalallinen ilmestys; ennustus.

Pro fide et christianismo, Societas
suecana („Ruotsalainen yhdistys
uskon ja kristillisen elämän edistämiseksi"),
tukholmalainen yhdistys, per. 1771 kristillisen
elämän edistämiseksi. Toiminut m. m.
kouluopetuksen hyväksi.



Profiili (ransk.), poikkileikkaus,
poikkileikkauskuvio (esim. laakson, joen,
harjun, ratakiskon, y. m. s.). Kasvojen
p. l. kasvojen terä on sivultapäin
katsottujen kasvojen ääriviiva. vrt.
Kuviorauta ja Normaaliprofiilit.

Profiitti (ransk.), liikevoitto.

Pro Finlandia ks. Eurooppalainen adressi.

Profossi (ransk.), aikaisemmin
järjestysmies sotaväessä, sitten piiskuri,
poliisimies.

Profylaksi (kreik.), taudin
torjuminen ennakkoehkäisyllä. —
Profylaktinen, ehkäisevä,
torjuva, varokeino.

Proglottidit (kreik.), heisimatojen
sukunivelet.

Prognaatit ks. Ortognaatit.

Prognoosi (kreik.), lääket.,
paranemistoiveet, taudin todennäköinen kehitys,
myös tätä kehitystä koskeva ennakkoarvelu;
meteor., (sää)ennustus.

Programmi (kreik.), ohjelma,
suunnitelma; kutsumuskirja johonkin (tav.
yliopistolliseen) juhlatilaisuuteen.

Progressiivinen (lat.), etenevä,
ylenevä; vastakohta: regressiivinen.
— Progressiivinen vero, asteittain
kohoava vero. — Progressioni, jatkuva
sarja. — Progressistit, edistysmieliset,
edistystä harrastava puolue.

Prohibitiivijärjestelmä, ehkäisyjärjestelmä;
vars. kauppapolitiikka, joka korkeilla tulleilla
(prohibitiivi- l. ehkäisytullit) tai
tuontikielloilla tekee ulkomaisten tavaroiden
kilpailun mahdottomaksi.

Projekti (lat.), ehdotus, suunnitelma.

Projektiili (lat.), sot., jonkin
tuhoamiseksi kädellä tai koneella heitetty
kappale. Nyk. käsitetään p:lla siis
ammuksia, luoteja ja käsigranaatteja.

Projektiivinen geometria ks. Geometria.

Projektsioni (lat.), matem. kuvausmenetelmä
ja sellaisen avulla saatu kuva. Kohtisuorassa
(ortogonaalisessa) p:ssa pisteen p. on sen
kautta kulkevaa kuvatasoa (p.-tasoa) vastaan piirretyn
kohtisuoran (projisioivan viivan, p.-säteen) kantapiste;
viivan tai pinnan p. on sen kaikkien pisteiden p:ien
yhdistelmä. Jos janan a suuntasuora muodostaa
kuvatason kanssa kulman α, niin sen p:n pituus on
a' = a cos α; samoin tasokuvion f p:n ala
on f' - f cos α, jos a on sen


Jana AB ja
sen projektsioni
KL suoralla DC.


Kuvio fabcd
ja sen projektsioni
f'a'b'c'd'
tasolla P.

tason kaltevuus. Esimerkkejä kohtisuorasta
p:sta ovat rakennusten pohjapiirrokset
(horisontaali-p.) ja julkisivupiirrokset
(vertikaali-p.). — Vinossa
yhdensuuntais-p:ssa p.-säteet kohtaavat
kuvatasoa vinosti. Aksonometrinen p.
on kohtisuora p., jossa esine on vinossa
asennossa kuvatasoon nähden. — Keskeis- l.
sentraali-p:ssa (perspektiivissä, ks. t.)
p.-säteet lähtevät kaikki samasta pisteestä,
p.-keskuksesta (silmäpisteestä).

Projektsionikone, optillinen laite
esineiden (etenkin valokuvien) vahvasti
suurennettuina näyttämiseksi, varjostimelle
projisioituina. Yksinkertaisimmassa
p:ssa auringonvalon (aurinkomikroskooppi)
tai keinollisen valolähteen (laterna magica,
taikalyhty) valaisema esine on lähellä
linssin polttopistettä; suurennettu todellinen
kuva lankeaa valkealle varjostimelle.
Täydellisempään p:seen (skioptikoni)
kuuluu lisäksi kokoojapeili (reflektori)
sekä kondensorilinssejä, joiden
tarkoituksena on kuvapinnan valaistuksen
tasoittaminen. — Heijastus-p. (episkooppi,
globoskooppi, megaskooppi), jonka tarkoituksena on
läpinäkymättömien kuvien projisioiminen, on
varustettu peilillä kuvan kääntämiseksi oikeinpäin.


Projektsionikone. L valolähde, P kokoojapeili,
C kondensorilinssit, K kuva (diapositiivi),
O objektiivi, V varjostin.

Projisioiminen (lat.), projektsionin
määrääminen piirtämällä; kuvan aikaansaaminen
esineestä optillisella laitteella
(projektsionikoneella).

Pro Jure Nationum, suom. kansainliittoyhdistys,
per. 1919 Helsinkiin.

Proklama (lat.), vuosihaaste (ks. t.).
— Proklamatsioni, julistus, julkinen
tiedoksianto.

Proklos (410-485), uusplatonilainen
filosofi, opetti Ateenassa.

Prokofjev, Sergej (s. 1891), ven.
säveltäjä. Säveltänyt viulukonserton,
piano- ja instrumentaalimusiikkia ja
kolme oopperaa.

Prokonsuli (lat.), roomal. provinssin
käskynhaltija.



Prokopios, bysant. historioitsija
500-luvulta. Kirjoittanut Belisariuksen
sotaretkistä vandaaleja ja gootteja vastaan
teoksen, joka sisältää myös arvokkaita
tietoja Pohjolasta.

Prokopius l. Prokop, Andreas,
Suuri (n. 1380-1434), hussilaisten
päälliköitä, Žižkan alipäällikkö ja hänen
kuoltuaan jyrkemmän hussilaisryhmän,
taborilaisten johtaja.

Prokrustes (kreik. = venyttäjä), kreik.
tarustossa Damastes-nimisen rosvon
lisänimi, jonka hän oli saanut tavastaan
sovittaa kohtaamansa henkilöt vuoteeseensa
siten, että liian lyhyitä venytti,
liian pitkiltä hakkasi jalat poikki. Teseus
tappoi hänet. — „Asettaa P:n vuoteeseen",
sovittaa tosiseikkoja ennalta valmiisiin
kaavoihin, joihin ne eivät sovi.

Proktiitti (kreik.), peräsuolentulehdus.

Prokura (lat.), kaupparekisteriin
merkityn toiminimen määrätylle henkilölle,
prokuristille antama yleinen
valtuutus. P. oikeuttaa sen omistajan
toimimaan päämiehensä puolesta ja
nimessä laissa säädettyjen rajojen sisällä
(Asetus kaupparekisteristä sekä
toiminimistä ja prokurasta 2/5 1895, 24-31 §§).
[Cederberg (1915).]

Prokuraattori (lat.), valtuutettu,
sijainen, asiainvalvoja, Rooman
keisarikunnassa eräitten maakuntain
sijaishallitsija. Suomen oikeuden mukaan p.
oli virkamies, jonka tehtävänä oli valvoa
lakien noudattamista sekä toimia
ylimpänä virallisena syyttäjänä ja virallisten
syyttäjäin esimiehenä. Asetuksella
27/11 1918 muutettiin p:n nimitys
oikeuskansleriksi.

Prokuratsioni (lat.) merkitsee sekä
valtuutusta suorittaa oikeustoimia toisen
puolesta että itse valtuutuksen perusteella
tapahtuvaa valtamiehen toimintaa.

Prokuristi ks. Prokura.

Prokyon (kreik.), Pienen-Koiran
huomattavin tähti.

Prolegomena (kreik.), johdatus.

Proletaari (lat.), köyhälistöön
kuuluva. — Proletariaatti, köyhälistö.
Muinaisessa Roomassa proletarii merkitsi
köyhintä kansanluokkaa, joka oli
vapautettu veronmaksusta ja aluksi myös
sotapalveluksesta. Marx tarkoittaa p:lla
kapitalistisissa liikeyrityksissä toimivaa
palkkatyöväkeä. Usein käsitetään p.
laajemmaksi, jolloin siihen kuuluu kaikki
työväki, palkolliset, pikkukäsityöläiset ja
pikkutilalliset. P:n diktatuurista
ks. Marx.

Prolifikatsioni (lat.), läpikasvu,
sellainen kukissa ilmenevä kasvitauti,
että emiön sijaan kasvaa kukan keskustasta
varren jatko, joka tekee uusia lehtiä ja
kukkiakin. (Esim. ruusun keskustasta kasvaa
pieniä ruusuja.) P:ia on myös semmoinen ilmiö,
että lehtikuusen kävyn latvasta kasvaa lyhyt oksa.

Prologi (kreik.), esipuhe, kreik.
draamassa alku ja toiminnan ensi osa,
draaman ensi näytös; nyk. näytelmän edellä
käyvä runollinen esitys, myös esinäytös;
juhlan alkajaisiksi luettu runo.

Prolongatsioni (mlat.), pitennys,
lykkäys. — Prolongeerata, lykätä
tuonnemmaksi, määrätä pitennystä.

Promemoria (lat.), muistiinpano;
viranomaiselle luettelon muotoon laadittu
asiakirja, mietintö.

Promenadi (ransk.), huvikävely,
kävelyretki; julkinen kävelypaikka. —
Promeneerata, kävellä huvikseen,
jaloitella.

Promessi (ransk.), lupaus, arpalipun
omistajan antama kirjallinen lupaus
luovuttaa mahdollinen voittonsa toiselle;
lahjakortti.

Prometeus, kreik. taruhenkilö, titaani.
P. piti sorrettujen ihmisten puolta
jumalia vastaan ja toi ihmisille tulen
taivaasta. Rangaistukseksi siitä Zeus kytki
hänet kallioon, jossa kotka raateli hänen
maksaansa. Erään toisinnon mukaan P.
oli myös ihmisten luoja. P. lienee
alkuisin ollut tulen jumala. — P:ta ovat
runollisesti käsitelleet m. m. Aiskylos ja
Goethe.

Promilli, promille, ks. Pro.

Promiskuiteetti (lat.), seka-avioisuus.

Promissorinen vala ks. Assertorinen vala.

Promotsioni (lat.), yliopistollinen
toimitus, missä tiedekunta henkilöille, jotka
opintojen ja suoritettujen tutkintojen
nojalla ovat siihen oikeutetut, ja
kunnianosoitukseksi muillekin (kunniatohtorit)
antaa määrättyjä oppiarvoja.
Helsingin Yliopistossa ovat kaikki
tiedekunnat oikeutetut panemaan toimeen p:eja,
filosofinen tiedekunta antaakseen
maisterinarvon filosofian kandidaateille ja
kaikki tiedekunnat antaakseen tohtorinarvoja.
Juhlallinen maisterin- ja tohtorin-p.
toimeenpannaan tav. 3-4 v:n väliajan jälkeen.
Maisterin- ja tohtorinarvot voidaan myös antaa
ilman juhlallisia vihkiäisiä.

Filosofisen tiedekunnan p:n juhlallisuuksien talouden
hoitajaksi vihittävät (promovendi) valitsevat
joukostaan n. s. gratistin. Vihkijä l.
promoottori (s. o. vuorossa oleva



tiedekunnan jäsen) laatii kutsukirjan.
Opintoansioiden nojalla on kahdella
kandidaatilla ja lisensiaatilla p:ssa
kunniasijat: primus ja
ultimus, joista maisterien primus
vastaa ennen vihkimisen alkamista
tehtävään maisterikysymykseen
ja tohtorien primus tohtorikysymykseen.
Vihkimistilaisuudessa maisterit saavat
laakeriseppeleen, sormuksen ja arvokirjan,
tohtorit tohtorinhatun, miekan ja arvokirjan.
50 vuotta sitten maistereiksi vihityt,
vielä elossa olevat vihitään riemumaistereiksi.
Vihkimisen kestäessä esitetään juhlakantaatti
ja jaellaan juhlaruno. Sen jälkeen siirrytään
yliopistosta p.-jumalanpalvelukseen. — P:iin
liittyvät juhlallisuudet käsittävät tav.
kolme päivää: 1:senä ovat seppeleensitojaiset;
2:sena vihkiäiset ja p.-päivälliset; 3:ntena
huvimatka ja tanssiaiset.

Helsingin Yliopistossa on p:eja ollut viime
vuosikymmeninä: 1869 (ensim. suomenk.
p.-runoelma, Oksasen), 1873, 1877, 1882,
1886 (ensim. suomenk. kutsumuskirja), 1890,
1894 (ensim. suomenk. kantaatti), 1897,
1900, 1907, 1910,1914,1919, 1923 ja 1927.
Turun yliopistoilla oli ensim. p:nsa 1927,
jolloin oli kulunut 100 v. vanhan Turun
yliopiston viimeisestä p:sta. — Uima-
ja yleisurheilussa on myös toimeenpantu p:eja.

Promulgatsioni (lat.), julkaiseminen,
erittäinkin lakien ja asetusten
saattaminen kirjalliseen muotoon sekä sen
asiakirjan allekirjoittaminen, joka sisältää
lain tai asetuksen tekstin, ynnä lain ja
asetuksen julkisaattaminen. V:n 1919
H. M:n 20 §:n mukaan laki on Presidentin
allekirjoitettava ja asianomaisen
ministerin varmennettava, jonka jälkeen
se on Valtioneuvoston julkaistava Suomen
lakikokoelmassa. — Promulgeerata,
julkaista.

Pronominit (lat.), asemot l.
asemosanat, substantiivin tai
adjektiivin laatuisia sanoja, joita käytetään
nominin (substantiivin tai adjektiivin)
asemesta. P:eja on suomessa viittä lajia.
1) Persoona-p:t ilmoittavat
määrätyn persoonan, puhujan (minä, me),
puhuteltavan (sinä, te) tai jonkun
kolmannen (hän, he). Persoona-p:ihin
luetaan myös refleksiivipronomini
(itsekohtainen asemo) itseni j. n. e.,
joka oblikvisijoissa adverbiaalina ja
objektina viittaa saman lauseen subjektiin
(esim. älä kehu itseäsi!), sekä
vuorovaikutusta ilmoittava resiprookkipronomini
l. keskinäisasemo (esim. rakastakaa toisianne
l. toinen toistanne).
2) Demonstratiivi-p:t (osoittavaiset)
ovat tämä, tuo, se.
3) Interrogatiivi-p:eja (kysyväisiä)
ovat kuka, ken, mikä, kumpi, kumpainen.
4) Relatiivi-p:t (takakohtaiset) viittaavat
johonkin lauseyhdistyksen toisen lauseen
sanaan (joskus kokonaiseen lauseeseen)
aloittaen samalla sivulauseen (esim.
Sano sinä, joka tiedät!).
5) Indefiniitti-p:t (epämääräiset) ovat
a) relatiivi- ja interrogatiivi-p:ista
muodostuneita (esim. joku, jompikumpi, jokin,
mikään, jokainen), b) indefiniittisesti
käytettyjä interrogatiivi- ja relatiivi-p:eja
(esim. kuka antaa kyynärän, kuka
kaksi), c) indefiniittisiä adjektiiveja (esim.
eräs, kaikki, molemmat, muu, koko, sama).

Prononseerata (ransk.), lausua selvästi.

Pronssi, kuparilejeeraus, jossa
kuparin ohella on vaihteleva määrä tinaa,
joskus myös pieniä määriä lyijyä,
antimonia, sinkkiä y. m. Kovempaa kuin
kupari, soi kauniimmin, on helpommin
kiilloitettavissa ja sulatettuna herkästi
juoksevaa, valettavaa. Tykki-p.
(90 % Cu + 10 % Sn) on kovaa ja sitkeää,
kello-p. (80 % Cu, loput pääasiassa
tinaa, joskus osaksi lyijyä) on kovaa ja
soivaa sekä kestää lyöntiä ja kulutusta,
peili-p:ia (65 % Cu, loput tinaa
ynnä hiven lyijyä tai antimonia) on helppo
kiilloittaa; sitä käytetään optillisiin
kojeisiin, taide-p. (80-90 %
Cu + 1-10 % Zn + 3-8 % Sn) on valettavaa ja
helposti patinoitavaa. Kone-p:t
sisältävät useimmiten hiukan lyijyä, mikä
lisää valettavuutta ja vähentää kovuutta.
Pumppujen mäntiin, venttiileihin ja
laivanpotkureihin käytetään hivenen fosforia
sisältävää fosfori-p:ia. Myös
aluminium-p:ia ja mangaani-p:ia
(vrt. Aluminiumlejeeraukset ja
Mangaani) käytetään koneosiin.
Sähköjohtoihin käytetään p:ia, josta prosentin
murto-osa on tinaa ja piitä (pii-p.);
tämän p:n johtokyky on melkein sama kuin
kuparin, mutta lujuus suurempi.



Pronssikausi, esihist. ajanjakso, jonka
kuluessa pronssi on ollut teräaseiden,
osittain myös koristeiden ja talouskapineiden
pääasiallisena raaka-aineena. Sen edellä on
ollut kivikausi ja sen jäljessä rautakausi.
P. kesti Egyptissä n. 2900-1100 e. Kr.,
Kreetassa y. m. n. 3000-1100 e. Kr.,
Ruotsissa n. 1800-600 e. Kr. ja Suomessa
n. 1600-300 e. Kr. vrt. Suomi, historia.


Pronssinen hevonen ja
auringonkehrä (Tanska).


N. s. silmälasisolki
(Ruotsi).

Pronssitussuola, antimonikloridi, jota
Öljyemulsionina käytetään teräsesineiden
oksideeraamiseen.

Pronssivärit, pronssijauheet,
metallijauheita, joita käytetään
koristemaalaukseen, tapettipainoon y. m.
Saadaan lehtimetallien valmistuksessa
sivutuotteena.

Pronunciamento [-nþiame'-]
(esp.), hallitusta vastaan suunnattu
kapinanjulistus.

Prony [pronī'], Gaspard de
(1755-1839), ransk. insinööri, jarrudynamometrin
rakentaja.

Proomu (ruots.), yleensä tasapohjainen
tavarankuljetusalus. P:ua kuljetetaan tav.
hinaamalla, soutamalla tai työntämällä.
On myös höyry- ja moottori-p:uja.

Proosa (lat.), kielellinen
ilmaisumuoto, jota eivät runomitan rajoitukset
ehkäise, suorasanainen tyyli, elämän
runoton arkipäiväisyys. — Proosallinen,
tyyliltään suorasanainen, järkeisperäinen,
jokapäiväinen, kuiva, ikävä, epärunollinen.

Propaganda (lat.), ajatusten,
mielipiteiden ja oppien levittäminen.
Tehdä p:aa, koettaa saada
kannattajia jollekin asialle tai
mielipiteelle.

Propedeutiikka (kreik.), esiopetus,
alustava opetus, tiedot ja henkiset taidot,
mitkä ovat edellytyksenä jonkun tieteen
tai taiteen harjoittamiselle. Filosofian
p:ksi sanotaan logiikan ja sielutieteen
alkeiskurssia. — Propedeuttinen,
valmistava, alustava (opetus).

Propertius, Sextus (n. 50-15 e. Kr.),
roomal. runoilija. Kirj. etupäässä
eroottisia elegioja, joiden esineenä on hänen
rakastettunsa Cynthia. [Koskenniemi,
,,Roomalaisia runoilijoita" (1920).]

Propheter [profē'tər], Otto
(s. 1875), saks. muotokuvamaalari, suosittu eri
maiden hovipiireissä.

Propionihappo, yksinkertaisimpia
rasvahappoja, CH3CH3 . COOH, syntyy
eräissä käymisilmiöissä. Sulamisp.
—36,5°, kiehumapiste +140°.

Proponeerata (lat.), ehdottaa, esittää.

Propontis ks. Marmarameri.

Proportsionaalinen (lat.), suhteellinen.
— Proportsioni, suhde, tasasuhde.

Propositsioni (lat.), esitys, meillä
vars. hallituksen esitys Eduskunnalle.

Proppu, sulaketulppa. ks.
Sähköteknilliset varolaitteet.

Propreetori, virkamies Rooman
valtakunnassa, tav. ent. preetori, josta tuli
maakunnan käskynhaltija.

Propri (lat.), erisnimi, konkreettinen
substantiivi, joka ilmoittaa yhden elävän
tai elottoman esineen erityisen nimen
(esim. Elias Lönnrot, Imatra). vrt.
Apellatiivi.

Propria manu (lat.), omakätisesti.

Propsi, pitpropsi l. kaivospölkky,
pienemmästä mänty- tai kuusipuusta tehty
pyöreä puutavaralaji, jota käytetään
kaivoksissa tukipylväiksi y. m. P:eja on
kahta päälajia: 1) pitkiä, pituus
vähintään 10 engl. jalkaa, keskipituus
15-16 engl. jalkaa ja latvapaksuus
vähintään 3 tuumaa; 2) lyhyitä,
pituus 2 1/2-8 jalkaa ja latvapaksuus
2 1/2-8 tuumaa.

Propylaiat, propyleet, antiikin
arkkitehtuurissa loistoportti. Kuuluisimmat
p. olivat Ateenan Akropoliille vievät, rak.
437-432 e. Kr.

Pro rata (lat.), kunkin osuuden
mukaisesti; suhteellisesti.

Prorogatsioni (lat.), jonkin
toimituksen, kuten oikeuden tai parlamentin
istunnon lykkääminen tai pidentäminen.
P:lla tarkoitetaan myös tuomioistuimen
valintaa. Forum prorogationis
on se tuomioistuin, joka asianosaisten
sopimuksen nojalla on pätevä käsittelemään
jotakin asiaa (Oikeudenkäymiskaari 10:11,
muutettuna 14/8 1901).

Prosedyyri (ransk.), menettely.

Proselyytti (kreik.), alk. juutalaisuuteen
liittynyt vierasuskoinen, joka kävi juut.
sapattijumalanpalveluksessa, noudatti juut.
ruokasääntöjä y. m. silti juutalaisuuteen
kääntymättä; sittemmin muukalainen, joka
muodollisestikin kääntyi juutalaisuuteen.
Sen mukaan sanotaan muihinkin uskontoihin
vastakääntyneitä ja leikillä muitakin mielipiteitään
muuttaneita p:iksi. Portti-p.,
juutalaisten keskuudessa asuva muukalainen,
joka ei ole liittynyt juutalaisuuteen;
laajemmassa merkityksessä siihen kuuluvat
kristitytkin.

Prosenkyyma (kreik.), kasvit.,
suippusolukko, suippu.

Prosentti (lat.), sadasosa, merkki %,
yksikkö, jota käytetään seoksen osain,
rahan koron, osingon y. m. suhteellisen
suuruuden ilmoittamiseen. P.-luku, se



luku, joka ilmoittaa, kuinka monta %
suure (esim. seososa, vuosikorko) on
toisesta (koko seoksesta, pääomasta), on
näiden suhde kerrottuna sadalla, a on

100apb
siis —— % b:stä; p % b:stä on ——.
b100

Seososat voidaan ilmoittaa joko vertaamalla
niiden tilavuutta (tilavuu s-p.)
tai niiden painoa (paino-p.) koko
seokseen.

Proserpina ks. Persefone.

Prosessi (lat.), oikeudenkäynti (ks. t.).
— Prosessiedellytys, oikeudenkäyntiedellytys
(ks. t.). — Prosessihabiliteetti,
oikeudenkäyntikelpoisuus l. kyky ryhtyä
oikeudellisesti päteviin oikeudenkäyntitoimiin.
— Prosessioikeus on niitten oikeussäännösten
kokonaisuus, jotka säännöstelevät oikeudenkäynnin,
myös näitä oikeussääntöjä käsittelevä oikeustieteen osa.

Prosessioni (lat.), juhlakulkue.

Prosessiväite, asianosaisen huomautus
siitä, että oikeudenkäyntiedellytys
puuttuu, myös itse sellaisen edellytyksen
puute, se seikka, että se puuttuu. P:n
vaikutus on, että kannetta tai syytettä
ei oteta tutkittavaksi.

Prosessiyhteys (lat. litis consortium)
on olemassa, kun samassa oikeudenkäynnissä
on useita henkilöitä joko kantajina, aktiivinen
p. tai vastaajina, passiivinen p.
Välttämätön p. on olemassa siilon, kun
lain mukaan ne vaatimukset, joita jollakulla
on saman oikeussuhteen perusteella useita toisia
vastaan taikka useilla yhtä vastaan, ovat
ehdottomasti yhdessä käsiteltävät.

Prosessuaalinen (lat.), oikeudenkäyntiä koskeva.

Prosit [-ō-] (lat.), olkoon hyväksi, onneksi!

Proskriptsioni (lat.), muinaisessa
Roomassa lainsuojattomaksi tekeminen.
Verbi: proskribeerata.

Prosodia l. prosodiikka (kreik.) ,
oppi kielen äänteiden, tavujen ja sanojen
laajuus- ja korkoseikoista etenkin
silmälläpidettäessä runosäkeen rakennetta.

Prospekti (lat.), näköala; Pietarissa
us. katujen nimi; urkufasadin piippujen
nimitys; painettu ilmoitus, jossa
yksityiskohtaisia tietoja jonkun hankkeissa
olevan yrityksen suunnitelmasta.

Prospäkkäri (amer.-suom.), kullanetsijä.

Prostata (kreik.), eturauhanen,
miehen virtsarakon alapuolella oleva
pariton rauhanen; avautuu pienillä tiehyillä
virtsaputkeen, jossa sen erite sekoittuu
siemensoluja sisältävään nesteeseen.

Prostituoida (lat.), asettaa julkisesti
tarjolle; häväistä; asettaa haureuden
palvelukseen. — Prostitutsioni,
yhteiskunnallinen ilmiö, jolle on ominaista,
että henkilö (tav. nainen) hankkii
pääasiallisesti tai kokonaan tulonsa
antautumalla satunnaisiin sukupuoliyhteyksiin;
myös tällaista elintapaa viettävien
henkilöiden (n. s. prostituoitujen)
luokka semmoisenaan. Ohjesääntöisellä p:lla
tarkoitetaan sitä, että valtio sallii
porttoloiden olemassaolon ja asettaa
prostituoidut poliisiviranomaisten valvonnan
ja säännöllisen lääkärintarkastuksen alaisiksi.
Tätä ohjesääntöisyyttä vastaan on noussut
federatsioniliike eli abolitsionismi,
jonka vaatimuksesta ohjesääntöinen p. on eräissä
sivistysmaissa poistettu, m. m. Suomessa 1907.

Prostvik [prūstvīk], kaksi ratsutilaa
Nauvossa.

Prostylos (kreik.), temppeli, jonka
etupäädyssä tav. nelipylväinen, avoin halli.

Protagonisti (kreik.), kreik. draaman
pääosan esittäjä, päähenkilö.

Protagoras (n. 480-411 e. Kr.),
huomattavin kreik. sofisteista.

Protallium (kreik.), alkeisvarsikko (ks. t.).

Proteesi (kreik.), tekokappale, tekojäsen.

Protegeerata l. protežeerata
(ransk.), suojella, suosia.

Proteidit ks. Valkuaisaineet.
— Proteiinit ks. Valkuaisaineet.

Protektoraatti (lat.), protektorin valta
tai hallitusaika; suojelussuhde, jonka
vallitessa heikompi valtio on asettunut
voimakkaamman suojeluksen alaiseksi ja
samalla myöntänyt sille oikeuden käyttää
sellaista julkista valtaa, jonka
harjoittamiseen sillä ei muuten olisi oikeutta.
Esim. Andorra on Ranskan ja Espanjan,
San Marino Italian, Danzig Kansainliiton,
Tunis ja suurin osa Marokkoa Ranskan
suojeluksessa, vrt. Mandaatti.

Protektori (lat.), suojelija;
valtionhoitaja, Oliver ja Rikard Cromweliin
arvonimi.

Protektsioni (lat.), suojelus, suosinta.
— Protektsionismi, suojelustullijärjestelmä.
— Protektsionisti, suojelustullijärjestelmän
kannattaja.

Proterandrinen, protandrinen
(kreik.), aikaisheteinen (ks. t.). Myös
sellainen kaksineuvoinen eläin, jonka
siittiörauhaset valmistuvat ennen kuin
munasarjat.



Proterogyyninen, protogyyninen
(kreik.), aikaiseminen (ks. t.). Myös
sellainen kaksineuvoinen eläin, jolla
munasarjat valmistuvat ennen kuin
siittiörauhaset.

Proterotsooinen, prekambrinen. ks.
Prekambriset muodostumat.

Protestantti (lat.), nimitys, joka
johtuu siitä vastalauseesta, protestista,
minkä evankeeliset säädyt Speierin
valtiopäivillä 1529 tekivät enemmistön
laatimia omantunnonvapautta sortavia
päätöksiä vastaan. Tämän protestin
allekirjoittajia ja vähitellen kaikkia muita
uskonpuhdistuksen kannattajia alettiin
sanoa p:iksi.

Protestanttisuus, katolilaisuutta
vastustava hengensuunta kristillisessä
kirkossa. Kun katolilaisuuden lähtökohtana
on kirkkoaate, on p:n lähtökohtana
yksityisen sielun suhde Jumalaan. P:n
mukaan on ihminen luonnostaan turmeltunut
eikä kykene pelastamaan itseänsä. Pelastus
on Jumalan vapaa lahja. Tämän periaatteen
kautta kielletään hurskaudenharjoitusten
ansiollisuus ja tehdään tyhjäksi
munkkilaiselämä, pyhimysten ansio
ja palveleminen, sielumessut y. m. Usko
ei ole kirkon opin totenapitämistä, vaan
luottamusta Jumalaan ja turvautumista
hänen antamiinsa lupauksiin. Autuuden
perustuksena on Jumalan armo eikä teot,
joten pelastuksen varmuus on kristitylle
mahdollinen. Ulkonaisista töistä siirtyy
merkitys mielenlaadulle ja sen
puhtaudelle. P:lla on katolisuudesta
poikkeava elämänihanne. Päävelvollisuus on
lähimmäisen palveleminen rakkaudessa.
Kaikki rehellinen työ saa
tunnustuksensa. Kutsumuksen suorittaminen on
Jumalan palvelusta. Kirkonmiehet ja
maallikot eivät muodosta eri säätyä,
vaan vallitsee kristittyjen yleinen
pappeus. Asketismi hylätään, ja niinhyvin
maallinen työ kuin luonnollinen
elämänilo saavat oikeutensa. P. puolustaa
ihmishengen itsenäisyyttä, mikä esiintyy
myöskin vapautuksena kirkollisista
auktoriteeteista ja perintätiedosta. Opinasioissa
p. ei tunnusta kirkolliselle perintätiedolle
ratkaisevaa merkitystä, vaan yksin
Jumalan sanalle. Jumalan sana on julistus
synnistä ja armosta, laki ja evankeliumi
ja ennen kaikkea Jeesus Kristus.
Raamatunkritiikki on Lutherista alkaen ollut
protestanteille ominainen.

Protesteerata (lat.), tehdä protesti, panna
vastalause. — Protesti, vastalause, oikeuden
varaaminen, vrt. Merivahinko, Vekseli.
— Protestitodistus ks. Vekseli.

Proteus, kreik. tarustossa ennustustaitoinen
merenhaltija, joka osasi muuttaa muotoaan.
— Proteusluonne, helposti vaihteleva,
epäluotettava luonne.

Protevankeliumi (kreik.), aik.
luterilaisuudessa käytetty nimitys 1 Moos.
315:n lausumasta, jonka luultiin
sisältävän ensim. ennustuksen tulevasta
Lunastajasta. — Jaakobin p., joka on
kreik. kirjoitus 100-luvulta, sisältää
legendoja Neitsyt Mariasta.

Protistit (kreik.), alkueliöt (ks. t.).

Protohippus (kreik.), eräs hevosen
sukupuuhun kuuluvia 3-varpaisia
plioseeniajan hevoseläimiä.

Protokolla (mlat.), pöytäkirja.

Protokollasihteeri, Senaatin
virkamies, jota nykyisin Valtioneuvostossa
vastaa vanhempi hallitussihteeri ja
Korkeimmassa Oikeudessa ylemmän
palkkausluokan nuorempi oikeussihteeri.

Protoneina (kreik.), alkeisrihma. ks.
Sammalet.

Proton pseudos (kreik. = ensimmäinen
valhe), todistuksessa eli päätelmäsarjassa
tavattava virheellinen perusedellytys,
josta johtuu useita muita erehdyksiä.

Protoplasma (kreik.), alkulima (ks. t).

Protopopov [-pō'pof], Aleksandr
Dimitrevitš (1866-1918), ven.
oikeistopoliitikko, sisäministerinä 1916-17.
Vangittu vallankumouksessa, bolševikkien
ammuttama.

Prototyyppi (kreik.), alkumuoto, malli.

Protozoa (kreik.), alkueläimet.

Protsi (saks.), tykin etuvaunu.

Protuberanssi ks. Aurinko.

Proudhon [prudō'], Pierre
Joseph (1809-65), ransk. yhteiskuntafilosofi.
Julk. 1841 kirjoituksen ,,Qu'est ce que la
propriété", jossa hyökkäsi työstä
riippumatonta maaomaisuudesta ja pääomasta
saatavaa tuloa vastaan (,,omaisuus on varkautta").
P. vastusti myös valtiososialismia ja kommunismia
ja esitti sijaan mutualismia. Oli
perustettava vaihtopankki, joka antaisi
korottomia lainoja ja korvaisi rahan
pankkiosoituksilla. Tuottajat vaihtaisivat
näihin osoituksiin tuotteensa, joiden hinta
määrättäisiin yksistään niihin pannun työajan
ja kustannusten perusteella. Näin P:n
mielipiteen mukaan myös valtio tulisi
tarpeettomaksi; täten hän on anarkismin


P. J. Proudhon.



teoreettisia perustajia. P:n pääteos on
„Système des contradictions économiques
ou la philosophie de la misère” (1846).

Proust [prūst], Joseph (1755-1826),
ransk. kemisti, prof. Madridissa. Todisti
kokeellisesti määrättyjen painosuhteitten
lain. — Proust, Marcel (1871-1922),
ransk. kirjailija. Pääteos 11-osainen
romaanisarja „A la recherche du temps
perdu” (1913-23), jossa omaelämäkerrallisin
aineksin kuvaa ransk. ylhäisö- ja
suurporvaristoelämää, puolittain
kaunokirjallisesti, puolittain filosofoiden
Bergsonin hengessä. [Pierre-Quint (ransk., 1925).]

Proutin hypoteesi, engl. lääkärin
William Proutin (1786-1850),
esittämä hypoteesi, jonka mukaan vety olisi
kaikkien alkuaineiden perusaine ja
kaikkien muiden alkuaineiden atomipainot
vedyn atomipainon kerrannaisia.
Tämä hypoteesi, joka aluksi osoittautui
paikkansapitämättömäksi, näyttää
hiukan muutettuna saavan tukea
radioaktiivisista ilmiöistä. vrt.
Radioaktiivisuus. [Fajans,
„Radioaktiivisuus” (1927).]

Provence [-ã's], ent. maakunta
Etelä-Ranskassa, Välimeren rannalla, Rhônen
itäpuolella. — P. oli roomal. maakuntana,
kuului keskiajalla Arelatiin ja
Burgundiin, liitettiin 1487 Ranskaan.

Provencen kieli ja kirjallisuus.
Provencen kieli on osittain Provencen murre,
osittain Etelä-Ranskan murteitten
yhteisnimi. — Kirjallisuuden loistoaika oli
1100-1200-luvuilla, se on pääasiassa
lyyrillistä trubaduurirunoutta,
rakkauslauluja (ks. Trubaduurit). Sen
tuotteita on myös eepos „Girart de
Roussillon” sekä runoromaanit „Jaufré” ja
„Flamenca” sekä joukko opetusrunoelmia.
Uusi nousu alkoi 1800-luvulla. Sen
edelläkävijä oli Jasmin (1798-1864), ja 1854
perustettiin Félibres-liitto (ks. t.).
Kuuluisin uusprovencelaisista runoilijoista on
Mistral (ks. t.).

Provenienssi (lat.), tuotteen tai
esineen synty- tai alkuperä.

Proverbi (ransk.), sananlasku; pieni
näytelmä, jonka perustana on sananlasku
tai yksi ainoa pieni tapahtuma.

Proviantti (it.), muona.

Providence [-ns], kaup.
Yhdysvalloissa, Rhode Islandin pääkaup., Atlantin
valtameren lahden Narragansett Bayn
rannalla. Baptistien yliopisto. Kultasepän-,
kutoma- ja koneteoll. 270,000 as.

Proviisori (lat.), henkilö, joka
määrätyt vuodet apteekissa palveltuaan ja
farmasian opiskelijan tutkinnon
suoritettuaan sekä sen jälkeen uudelleen
määrävuodet apteekissa palveltuaan on
suorittanut Lääkintöhallitukselle julkisen
p.-tutkinnon ja joka vannottuaan valan on
p:ksi julistettu seka saanut p.-kirjan
(Asetus farmaseuttisesta opetus- ja
tutkintotoimesta Suomessa 26/1 1897, osittain
muutettu 2/2 1923 ja 25/2 1925).

Provinsiaali (lat.), kat. munkkikunnan
hallitusmies, jolla on johdettavanaan
„maakunnaksi” nimitetty hallintoalue. —
Provinsiaalikokous, maakuntakokous.

Provinsialismi (lat.), murteellisuus.

Provinssi (lat.), roomal. voittomaa,
jonka hallinto oli roomal. virkamiehen
(prokonsulin, propreetorin) käsissä; nyk.
maakunta tai lääni, myös maaseutu
pääkaupungin vastakohtana; osasto (esim.
biologiassa).

Provisioni (lat.), kaupassa tav.
prosenteissa laskettu hyvitys jonkun
liikeasian toimittamisesta, toimitus-, välitys-,
asiamiespalkkio.

Provisorinen (lat.), väliaikainen,
väliaikaiseksi aiottu. — Provisorinen laki,
väliaikaiseksi aiottu laki, erittäinkin
sellainen, joka sisältöönsä nähden olisi
säädettävä yleisessä lainsäädäntöjärjestyksessä,
s. o. kansaneduskunnan myötävaikutuksella,
mutta jonka hallitus valtiosäännön määräämillä
edellytyksillä on oikeutettu yksin säätämään
väliaikaisesti voimassa olevaksi, kunnes se
voidaan alistaa kansaneduskunnan hyväksyttäväksi.

Provisorium (lat.), väliaikainen tila;
provisorinen laki (ks. t.).

Provokaattori (lat.), rikokseen kiihoittaja,
yllyttäjä, varsinkin silloin, kun hän,
aikoen tavalla tai toisella estää itse teon,
viettelee toisen rikokseen vain
nähdäkseen taipuuko tämä siihen. —
Provokatsioni, yllytys, kiihoitus, salainen
kiihoittaminen rikolliseen tekoon. P:lla
tarkoitetaan erityisesti sitä, kun hallitus
taikka vallanpitäjät petollisesti
yllyttävät valtiollisia vastustajia ilmaisemaan
aikeensa, paljastamaan toimintansa tai
ryhtymään väkivaltaisiin keinoihin sekä
siten saattavat vastustajain kukistamisen
helpommaksi, vrt. Provokaattori. —
Prosessioikeudessa p. on
vastapuolelle tehty vaatimus, että hänen
oikeudenkäynnissä on lausuttava
mielensä jostakin riidanalaisesta seikasta,
esitettävä todistuskappaleita y. m. s. —
Provoseerata, aiheuttaa, yllyttää.

Prudentius, Aurelius (348 — n. 405),
roomal. virsirunoilija, syntyisin Espanjasta.

Prudhomme, Sully-Prudhomme (ks. t.).



Prud'hon [prydõ'], Pierre
(1758-1823), ransk. taidemaalari. Maalannut
muotokuvia ja haaveellisia vertauskuvallisia
tauluja, joiden valohämy muistuttaa Correggiota.
Töitä: „Keisarinna Joséphine", „Kosto ja
oikeus ajavat rikosta takaa", Psyken kuvia y. m.


Prud'hon: Kosto ja oikeus ajavat rikosta takaa.

Prunkkala, Auran (ks. t.) kunnan ent. nimi.

Prus, Boleslaw (1846-1912), oik.
Alexander Glowacki, puol. kirjailija.
Teoksia: „Etuvartia" (suomen.).

Prussia (uuslat.), Preussi.

Pruth, Prut, Tonavan lisäjoki
vasemmalta; lähteet Puolassa, juoksee
Kaakkois-Romaanian halki. 845 km pitkä.

Prydz [pryts], Alvilde (1848-1922),
norj. kirjailijatar. Teoksia suomen.: „Herön kartanon
Gunvor", „Herön kartanon lapset", „Luvattu maa".

Prytani, Muinais-Kreikan kaupungeissa
valtion johdossa olevien virkamiesten nimitys.
Hallitustalo oli Prytaneion.

Przemyšl [pše-], kaup. Etelä-Puolassa,
Sanin varrella. Konetehtaita, vilja-,
nahka- ja puutavarakauppaa. 48,000 as.
P. kuului ennen maailmansotaa Itävaltaan.
Venäläiset valloittivat sen 1915 ja
menettivät taas sam. v.

Przewalski [pševa'l-], Nikolaj
Mihailovitš (1839-88), ven. kenraali ja
tutkimusmatkailija. Teki 1870- ja
1880-luvuilla tutkimusmatkoja Kiinassa,
Mongoliassa, Tibetissä ja Itä-Turkestanissa,
tutkien m. m. Tarimia ja Lobnoria.
Keräsi arvokkaita eläint. ja kasvit,
kokoelmia ja julkaisi matkakertomuksia.

Przibram [pši-], Hans (s. 1874),
itäv. eläintieteilijä, prof. Wienissä, us.
teoksia kokeellisen biologian alalta.

Präntis ks, Prentis.

Präntti (ruots.), puhekielessä: painettu
lukuteksti.

Prässi (ruots.), painin, puristin; puristus.

Prästkulla [prest-], maatila
Tenholassa, Taube-suvun sääntöperintötila.
Mainittu jo 1351.

Prästö [prestö], saari Ahvenanmaalla,
Vårdössä, Bomarsundin linnoitusalueella.

Prääriat, preeriat (ks. t.).

Pröhle [pröle], Wilhelm
(s. 1871), unk. kielimies, prof. Budapestissa.
Tutkinut turk. ja tat. kieliä sekä japania.
Teoksia: „Studien zur Vergleichung der
japanischen Sprache mit den finnisch-ugrischen
und ural-altaiischen".

P. S. ks. Postskriptumi.

Psalmi (kreik.), vars. V:ssa T:ssa
olevien uskonnollisten lyyrillisten
runojen nimitys. [Hjelt (1914).] —
Psalmilaulu. Miten psalmeja aikoinaan
laulettiin Jerusalemin temppelissä, siitä ei ole
varmoja tietoja. Sitävastoin on syytä
olettaa, että krist. p. on ainakin
pääpiirteiltään periytynyt muinaisjuutalaisesta.
Paitsi vuorottelevaa esitystapaa kuuluu p:n
oleellisiin tuntomerkkeihin sen resitatiivinen
melodiikka. P:ua käytetään nyk. enimmän
room.-katolisessa ja anglikaanisessa
kirkkokunnassa. — Psalmista, psalmin
kirjoittaja.

Psalttari (kreik.), oik. eräänlainen
kielisoitin, käytetään V:n T:n
psalmikokoelman nimenä. Suurin osa psalmeja
on kirjoitettu maanpaon jälkeisinä
aikoina, joten David ei voi olla tekijä,
kuten päällekirjoituksissa sanotaan. P.
lienee koottu 500-300 e. Kr. ja saanut nyk.
muotonsa ainakin 150 e. Kr. [Kittel
(saks., 1914).]

Psammetikos, kolmen Egyptin
faaraon nimi. P. I (663-609 e. Kr.) vapautti
Egyptin Assyrian ylivallasta. P. III:n
(Psammenitos) aikana persialaiset
valloittivat Egyptin 525 e. Kr.

Psammiitti (kreik.), karkeiden
sedimenttikivilajien yhteinen nimitys.

Pseud(o) . . . (kreik.), sanayhtymissä =
väärennetty, epäperäinen, näennäinen.

Pseudo-isidoriset dekretaalit,
800-luvulla julkaistu kirkollinen
lakikokoelma, muka Isidorus Sevillalaisen
laatima, suurimmalta osalta väärennetty.
Kokoelman tarkoituksena on frankkilaisen
kirkon ja varsinkin piispain vapauttaminen
sekä valtion että metropoliittain ylivallasta,
minkä vuoksi siinä korotetaan paavin valtaa;
paavit niihin vetosivatkin.

Pseudoklassillisuus ks. Ranskalais-klassillisuus,



Pseudonyymi (kreik.), salanimi.

Pseudopodit (kreik.), valejalat,
s. o. juurijalkaisten alkueläinten
alkulimahaarakkeet.

Pseudoskooppi (kreik.), Wheatstonen
(1852) keksimä stereoskoopin tapainen
optillinen koje, joka vaihtaa oikean- ja
vasemmanpuoleisen kuvan, niin että
kaukaisimmat pisteet näyttävät läheisimmiltä
ja päinvastoin. — Pseudoskooppiset ilmiöt,
näköharhaukset (ks. t.).

Psilander [-a'-], Gustaf von
(1669-1738), ruots. amiraali. Kunnostautui
1704 Englannin kanaalissa taistelemalla
ylivoimaista engl. laivastoa vastaan.
Maaherrana Gotlannissa karkoitti 1716
venäläiset. Tuli 1734 amiraliteettikollegion
presidentiksi. [Munthe, „Svenska sjöhjältar" (1899).]

Psilomelaani (kreik.), musta
mangaanimalmi, kokoomukseltaan
mangaanisuperoksidia (MnO2).

Pskov, Pihkova (ks. t.).

Psoriaasi (kreik.), suomurohtuma.

Psyke (kreik.), sielu, sielunelämä,
ihmissielun henkilöitymä. Kreik. tarun
mukaan Eros rakastui P:een ja vei hänet
yksinäiseen linnaan.

Psykiatri (kreik.), mielisairasten
lääkäri. — Psykiatria, mielisairauksia ja
niiden hoitoa koskeva lääketieteen osa.

Psykoanalyysi (kreik.), „sielun
erittely", se etupäässä S. Freudin kehittämä
menetelmä, jonka avulla koetetaan saada
ilmi sellaiset aikaisemmin tajunnasta
pois tungetut, ali- l. piilotajuiseen
sielunelämään kätkeytyneet sieluntilat l.
kompleksit (toivomukset, muistot y. m.),
mitkä sen johdosta, että ne elämyksen
hetkenä ovat olleet voimakkaasti
tunnepitoiset, vaikuttavat häiritsevästi
tietoiseen sielunelämään aiheuttaen
heikkohermoisuustiloja (psykoneurooseja) y. m.
Tällaisten piilotajuisten kompleksien
perille pääsemiseksi psykoanalyytikot m. m.
erittelevät potilaan unia ja ottavat
vaarin hänen satunnaisia, mutta
tiedottomien vaikuttimien innoittamia tekojaan.
Jos nämä kompleksit saadaan palaamaan
tietoisuuteen ja muistamisen hetkenä
purkamaan esiin tunnepitoisuutensa, niin
samalla niiden aiheuttamat häiriöt
tulevat poistetuiksi. P:ia on myös sovitettu
kasvatusoppiin, mytologisiin ja
kirjallishistoriallisiin tutkimuksiin.
vrt. Freud.

Psykofysiikka (kreik.), kokeellinen
sielutiede, tutkimus sielunelämän ja
ruumiin toimintojen „raja-alasta" eli
sielullisten ja ruumiillisten toimintojen
keskinäisistä suhteista ja vuorovaikutuksista.
Se pyrkii selvittämään erikoisesti ärsykkeen
ja aistimuksen välistä suhdetta.
Nykyaikaisen p:n panivat alulle E. H.
Weber ja G. Th. Fechner tutkimuksillaan
aistimuksien voimakkuudesta. He
havaitsivat, että aistikiihoituksen enetessä
voimakkuudeltaan on, jotta aistiva henkilö
huomaisi aistimuksen lisääntyneen,
fyysillisen ärsykkeen lisäännyttävä
määrätyllä murto-osalla kiihoituksen
entisestä voimasta („Weberin laki"; vrt.
Erotuskynnys). P. pyrkii eksaktisiin
tuloksiin sovittamalla täsmällistä mittausta
tapahtumiin, jotka kuuluvat sielunelämään.

Psykogenesis (kreik.), oppi ihmisen
ja eläimen sielullisesta kehittymisestä.

Psykografi (kreik.), „sielunkirjoittaja",
on kirjoituskoje, jonka avulla henkien
tiedustelijat luulevat saavansa „henkisanomia".
— Psykografia, yksityiseen ihmiseen
kohdistuva psykologinen tutkimus.
— Psykogramnia, psykografian avulla
saatu karakteristiikka jonkun ilmisen
yksilöllisyydestä.

Psykologia (kreik.), sielutiede.
— Psykologinen, sielutieteellinen.
— Psykologismi, pyrkimys perustaa koko
filosofia psykologiaan.

Psykometria (kreik.), „sielullisten
asiain mittaaminen". vrt. Psykofysiikka.
— Nyk. p:lla tarkoitetaan myös omituista
havaintokykyä, jota on luultu huomatun muutamilla
herkkätuntoisilla ihmisillä. Nämä, pitäessään
kädessään esinettä, saavat muka tuntemuksia,
jotka kuvaavat niitä ihmisiä, jotka ennen ovat
omistaneet ja pidelleet samaa esinettä,
heidän luonnettaan, mielialojaan j. n. e.

Psykoosi (kreik.), mielisairaus;
laajemmassa merkityksessä: kiihoittunut,
suggestionille altis mielentila. —
Psykopaatti, mielisairas. —
Psykopatia, mielisairaus. —
Psykopatologia, mielisairauksia
koskeva lääketieteen haara. —
Psykotekniikka, kokeellisen
sielutieteen haara, joka käsittelee
sieluntoimintojen ilmenemistä ja
hyväksikäyttämistä etenkin kasvatuksen ja
opetuksen ja eri ammattien alalla.
Kasvatuksen alalla p:n tarkoituksena on saada
selville oppilaiden lahjakkuus, sekä sen
määpä että sen laatu, eri ammateissa
pyritään sen avulla valikoimaan eri
työaloille parhaimmat työntekijät. vrt.
Münsterberg.

Psykoterapia (kreik.), psyykillinen
parannusmenetelmä, varsinkin hermotaudeissa
ja mielisairauksissa käytetty.

Psykrometri (kreik.), eräänlainen
kosteusmittari.



Psyykillinen (kreik.), sielullinen.

Psyykillinen Tutkimusseura, oik.
Sällskapet för psykisk forskning,
Helsingissä, per. 1907.

Pt, platinan kem. merkki.

Ptah, muin.-egypt. Memfiksessä
palveltu jumala, kaiken alkuperä, jumalien
isä, taiteilijoiden ja käsityöläisten
suojelija.

Pteranodon ks. Lentoliskot.

Pteridophyta, sanikkaiset.

Pterodactylus, jurakautinen
lentoliskosuku. Pienimmät lajit varpusen,
suurimmat kotkan kokoisia.

Ptolemaios, 13 Egyptin kuningasta.
— 1. P. I Soter (k. 283 e. Kr.),
Lagoksen poika, siitä suvun nimitys
Lagidit, Aleksanteri Suuren
sotapäälliköitä. Sai tämän kuoltua 323
maakunnakseen Egyptin, otti kuninkaan nimen 305.
— 2. P. II Filadelfos (k. 246 e. Kr.),
hallitsi 285-246. Täydensi P. I:n
alullepanemaa kirjastoa ja museota.
— 3. P. III Euergetes (k. 221 e. Kr.),
hallitsi 246-221. Valloitti Mesopotamian
ja suuria osia Länsi-Aasiasta.

Ptolemaios, Klaudios, egypt.-kreik.
tähtitieteilijä, toimi Aleksandriassa n. 140
j. Kr. Esitti teoksessaan „Almagest"
aikaisempien ja omien havaintojensa
tulokset järjestelmällisessä muodossa,
esittäen m. m. opin maasta
maailmankaikkeuden keskuksena (geosentrinen
maailmankäsitys) ja taivaankappaleiden
liikkeestä episykloidiratoja pitkin. Teos
sisältää vanhimman säilyneen tähtiluettelon.
— P:n maantieteellisellä teoksella
„Geografike hyfegesis", jossa selitetään
m. m. kaksi karttaprojektsionia, on ollut
suuri merkitys.

Ptolemais, satamakaup. Palestiinassa,
sama kuin Akka (ks. t.).

Ptomaiinit (kreik.), ruumismyrkyt,
eläimellisten aineiden mädätessä syntyviä
typenpitoisia aineita, joista eräät hyvin
myrkyllisiä.

Ptyaliini, syljessä oleva, tärkkelystä
sulattava entsyymi.

Puaux [pyō'], René (s. 1878),
ransk. kirjailija ja sanomalehtimies, ,,Le
Temps'in" toimittaja. Julk. 1899 Suomen
oikeuksia puolustavan teoksen ,,Pour la
Finlande", ranskantanut Ahoa ja tehnyt
muutenkin Suomea Ranskassa tunnetuksi.

Puberteetti (lat.), murrosikä, sukupuolinen
kehitysaika, s. o. aika, jolloin poika
alkaa kehittyä mieheksi ja tyttö naiseksi.
Poikain p. on n. 14-16 v:n iässä,
tyttöjen 13-15 vuoden. P.-aikana esiintyvät
n. s. sekundääriset sukupuoliominaisuudet
(pojilla m. m. viiksi- ja partahaivenia,
äänenmurros, tytöillä kuukautiset, ruumiin
muodon muuttuminen naiselliseksi); sukuvietti
voimistuu. Sielunelämässä ilmenee myös useita
p:lle ominaisia ilmiöitä, m. m. pojilla
vastustushalu, tytöillä tunneherkkyys. P.-ilmiöt
johtuvat todennäköisesti sisäisestä erityksestä.

Publicistklubben [-isi'-], Ruotsin
sanomalehtimiesliitto, per. 1874.

Publiikki (lat.), yleinen; yleisö;
julkinen tutkinto.

Publikaani (lat.), roomal. provinssista
kannettavien valtiontulojen vuokraaja;
valtionurakoitsija. U:ssa T:ssa mainitut
p:t olivat tullitulojen vuokraajia.
Kiskomistensa takia p:t olivat huonossa
huudossa.

Publikatsioni (lat.). 1. Julkaiseminen,
kuuluttaminen. Lakien ja asetusten p.
tapahtuu julkaisemalla ne ,,Suomen
asetuskokoelmassa". Lakimääräys, ellei
toisin ole säädetty, katsotaan tulleen
voimaan, silloinkuin se on saatettu
julkisuuteen. — 2. Julkaisu, erittäinkin
painettu.

Publiseerata (lat.), julkaista.
— Publisisti, julkisten kysymysten
käsittelijä; sanomalehtimies, -kirjoittaja.
— Publisiteetti (mlat.), julkisuus.

Puccini [putšī'ni], Giacomo
(1858-1924), it. säveltäjä, jonka oopperoista
useat ovat saavuttaneet yleistä suosiota.
Teoksia: „Bohême", „Tosca" ja japanilaisaiheinen
„Madame Butterfly" (arvokkain).


G. Puccini.

Puck, germ. mytologiassa esiintyvä
leikkisä tonttuolento.

Pudasjärvi, kunta Oulun läänissä,
Pohjois-Pohjanmaalla, Oulusta koilliseen; 8,142,2
km2 (Ranua mukaanluettuna), 9,927 as. (1926).

Pudotin, putoamisliikkeen lakien
tutkimista varten rakennettu koje, jossa
kiihtyväisyys voidaan saada hyvin
pieneksi järjestäen niin, että kahden lähes
yhtä suuren massan liikkeellepanijana on
vain näihin vaikuttavien painovoimien
erotus. Erikoisen tarkan p:n on
rakentanut suom. insinööri Westlin; käytetyin
on Atwoodin p.

Pudretti, putretti (ransk.),
ihmisulostuksista, kaikenlaisista jätteistä
tuhkaa, kalkkia tai turvepehkua lisäämällä,



kuivattamalla ja jauhamalla valmistettu
typen-, fosforihapon- ja kalinpitoinen
apulannoite.

Puebla [-e'-], samannimisen Meksikon
valtion pääkaup., Meksikon kaupungista
kaakkoon. Paljon teoll. 100,000 as.

Pueblo [-e'-], kaup. Yhdysvalloissa,
Coloradon valtiossa. Rauta- ja terästeoll. 45,000 as.

Pueblointiaanit elävät Yhdysvalloissa
Arizonassa ja Uudessa-Meksikossa
linnamaisissa yhteenrakennetuissa,
tasakattoisissa, ovettomissa asuntoryhmissä,
joihin kuljetaan katon kautta. Maanviljelijöitä.

Pueriili (lat.), poikamainen, lapsellinen.

Puerperaalikuume, lapsivuodekuume.

Puerto Rico, Porto Rico (ks. t.).

Pufendorf [pū-], Samuel von
(1632-94), saks-. oikeusfilosofi ja
historioitsija, vapaaherra. Oli prof:na m. m.
Lundissa ja Ruotsin valtakunnan historiografina.
Teoksia: „De statu imperii germanici", ,,De
jure naturæ et gentium", „De rebus Suecicis",
„De rebus a Carolo Gustavo gestis" (ruotsin.).

Puffata (engl.), kehua, reklamoida.
— Puffi l. puhvi, kehunta.

Pugatšev [-tšo'f], Emeljan
(1726-75), ven. kapinoitsija. Rupesi 1773 Uralin
puolella kasakkakapinan johtajaksi
väittäen olevansa Pietari III ja valloitti
joitakin linnoituksia Uralin ja Donin
varrelta; mestattiin Moskovassa.

Puget [pyžē'], Pierre (1622-94),
ransk. kuvanveistäjä. Valmistanut maalauksellisesti
käsiteltyjä barokkityylisiä marmoriveistoksia.

Puget Sound [pjūdžet saund],
monihaarainen lahti Yhdysvaltain
luoteisrannikolla Washingtonin valtiossa.

Pugno [pynjō'], Raoul (1852-1913),
ransk. pianisti ja säveltäjä, huomattava
etenkin klassillisen musiikin esittäjänä.
Toimi Pariisissa urkurina ja konservatorion
teorianopettajana 1892-1901.

Puhakka, Antti (1816-93),
talonpoikaisrunoilija, kotoisin Kontiolahdelta.
Runoista tunnetuimmat „Tuhman Jussin
juttureissu" ja „Surulaulu 1850 vuoden
kiellosta". Edustajana talonpoikaissäädyssä
1863-64, 1872-82. [Lukkarinen („Karjala", 1910).]

Puhalluskone ks. Lietsoin.
— Puhalluspilli, juottopilli, kem.
analyysissä ja kultasepäntöissä käytetty
pilli, jolla puhaltamalla liekin kuumentavaa
voimaa voi lisätä pienellä alalla.

Puhallussoittimet l. puhaltimet
ovat orkesterissa erityisenä ryhmänä jousi- ja
lyömäsoittimien rinnalla. Äänivärinsä puolesta
p. jakautuvat puupuhaltimiin ja
vaskipuhaltimiin l. toitottimiin.

Puhallustauti, pullistustauti,
kohotauti, eläinl., aiheutuu runsaasta
kaasujen kerääntymisestä pötsiin. Näitä
synnyttää helposti käyvä rehu, kuten
lakastunut tai läjässä kuumentunut
vihantarehu, rehevä, kostea tai kuurainen
laidunruoho (äpärepellot) ja muutamat kasvit,
kuten puna-apila, virna, juurikkaiden naatit
j. n. e. Kaasujen pingoituksesta maha
pullistuu ja, ellei kaasuja pikaisesti
poisteta, eläimet kuolevat tukehdukseen.

Puhdas, mus. 1. P:t intervallit
ovat: priimi, oktaavi, kvintti ja kvartti.
— 2. P. viritys on sellainen viritys,
missä jokaisesta sävelestä lukien voidaan
muodostaa p:t intervallit siten, että
värähdysluvut ovat täsmällisissä
kokonaislukusuhteissa (oktaavi 2:1, kvintti
3:2, kvartti 4:3); on aikaansaatavissa
vain ihmisäänellä sekä sellaisilla
soittimilla, joilla sävelasteitten laajuutta
voidaan rajattomasti vaihdella (esim.
viululla). Soittimilla, joilla on kiinteät
sävelasteet (kuten pianolla), on pakko
tyytyä sovinnaiseen ja puhtaudesta
melkoisesti poikkeavaan 12-säveliseen
tasavireisyysjärjestelmään, missä jokainen
sävelaskel on = 12 [kvadratrot] 2 = 1,059. Tieteellistä
tutkimista varten on rakennettu erityisiä
puhdasvireisiä soittimia sekä puhdasvireisyyttä
lähenteleviä tasavireisiä soittimia,
joissa oktaaviin sisältyy useampia kuin
12 säveltä.

Puhdasoppisuus, oikeaoppisuus,
ortodoksia, kirkollinen oppisuunta,
joka ylenmäärin tehostaa jumaluusopin
yhtäpitäväisyyttä virallisesti
hyväksyttyjen uskontunnustusten kanssa,
Varsinkin on p:ksi sanottu 1600-luvun lut.
jumaluusoppia. Suomessa olivat sen
tärkeimmät edustajat piispat Rothovius,
Gezelius vanh. ja nuor. sekä prof.
Svenonius (ks. n.).

Puhdasviljelys, sellainen bakteeriviljelys,
jossa varmasti on vain yksi bakteerilaji kasvamassa.

Puhdistushakkaus, metsänhoidollisesti
vahingollisten tai turhien puiden
poistaminen metsästä.

Puhdistuslento, mehiläisten
ensimmäinen lento keväällä, jolloin laskevat
talven aikana suoleen kerääntyneet
ulostukset, vrt. Mehiläishoito.

Puhdistusvala, vala, jolla
oikeudenkäynnissä se asianosainen, joka ei ole
todistusvelvollinen, oikeuden määräyksestä
vahvistaa vastapuolen esittämän



jonkin seikan kieltämisensä. P:n
tarkoitus on siis kumota vastapuolen esittämän
näytöksen vaikutus, se on puolustuskeino,
joten sillä saa vastata, mutta ei yleensä
kantaa, ellei vastaaja tarjoa valantekoa
kantajalle. Kaksi todistajaa on yleensä
täysi todiste, sikäli kuin he pitävät yhtä.
Yksi todistaja on vain puoli todistetta
ja silloin on kanteenalainen velvollinen
valallaan itsensä puhdistamaan. Samoin
jos julkinen ja todennäköisiin syihin
perustuva huhu tai muita sitovia seikkoja
ja aiheita on kanteerialaista vastaan, niin
on tuomarin lupa määrätä hänet p:lle,
ellei totuutta muuten voida saada selville.
Hengenasioissa ei saa syytettyä määrätä
p:lle (Oikeudenkäymiskaari 17:30-31 ja 34).

Puheenjohtaja, toimihenkilö, joka
istunnossa tai kokouksessa johtaa
keskusteluja ja päätösten tekoa sekä valvoo
järjestyksen ylläpitoa. Yleisessä
kokouksessa ei ole lupa keskustella eikä tehdä
päätöksiä, ennenkuin p. on valittu, johon
asti kokouksen johto kuuluu kokouksen
toimeenpanijalle (Laki yleisistä
kokouksista 20/2 1907, 7 §).

Puhekuvio, ne puhetaidossa käytetyt
tavallisesta puhetavasta poikkeavat
käänteet, joiden tarkoituksena on aikaansaada
puheessa suurempaa jännitystä, vaikuttavaisuutta
ja eloa. Esim. vertaukset, ironia y. m.


Helsingin Puhelinyhdistyksen käsikeskusasema.

Puhelin, laite äänen, varsinkin puheen
kuljettamiseksi, sähkövärähtelyiksi muunnettuna,
pitkien matkojen päähän. P:n lähetyskojeessa
(M, kuva 1), mikrofonissa
(puhetorvessa), on tärylevyn takana
herkkäliikkeisiä hiilikappaleita
(hiilipuikot tai -jauhetta), joiden läpi
paristosta tulevan virran on kuljettava;
tämän mikrofonissa kohtaama vastus
vaihtelee suuresti hiilikappaleiden
tärinän mukaan. Johtopiirissä kulkeva virta,
jonka voimakkuus vaihtelee tämän johdosta
äänivärähtelyjen tahdissa, joutuu johtojen
toisessa päässä vastaanottokojeeseen
(T, kuva 1), telefoniin
(kuulotorveen), aiheuttaen vastaavat
voimakkuusvaihtelut tämän sähkömagneetissa.
Ankkurina oleva teräksinen tärylevy
värähtelee sähkömagneetin vaikutuksesta
samassa tahdissa, jäljentäen täten
mikrofoniin puhutun äänen.

Puhelinkojeet. Mikrofonin virtapiiri
ei yleensä ulotu p.-kojeesta toiseen
(kuva 2), koska tämän verraten
matalajännityksisen virran häviöt pitemmillä
matkoilla olisivat suuret, vaan on
yhdistetty muuntajan primaarikäämiin; sen
sekundaarikäämistä saatu korkeampijännityksinen
vaihtovirta johdetaan vastaanottokojeeseen.
Jokaisella p:lla on mikrofonin, telefonin
ja sähköpariston ohella merkinanto- ja
-ottolaitteet. Edellisen muodostaa
magneetti-induktori, jota kammesta
pyörittäen saadaan aikaan harvavaihteinen
vaihtovirta, jälkimmäisen taas




Puhelin. 1. Periaate. ZnC sähköpari, M mikrofoni, T telefoni. — 2. Tavallinen puhelinkoje
(paikallisine paristoineen L1 ja L2 johdot, M mikrofoni, T telefoni, I muuntaja, ZnC sähköpari,
G magneetti-induktori, S vaihtovirtakello, 3 ja 14 katkaisijoita, joita kuulotorven koukku säätää.
Tuleva hälytys: L1-1-2-S-3-4-K-5-6-7-8-L2. Lähtevä hälytys:
G-6-5-S-4-3-2-1-L1-keskus-L2-8-7-G. Menevä puhevirta: a) primaaripiiri: C-13-M-14-15-I-16-Zn, b)
sekundaaripiiri: indukoitu virta I-10-11-T-12-3-2-1-L1-vieras puhelin-L2-8-9. Tuleva puhevirta:
L1-1-2-3-12-T-11-10-9-8-L2. — 3. Puhelinkoje keskusparistojärjestelmässä. K kondensaattori.
Tuleva hälytys: L1-1-2-S-3-4-K-5-6-L2. Lähtevä hälytys: virtapiiri yhdistyy
katkaisijassa 7. Lähtevä puhevirta: keskusparisto-L1-1-M-9-I-8-7-6-L2-vieras 
puhelin-keskus-paristo. — Tuleva puhevirta: a) primaaripiiri: L1-M-9-I-8-7-6-L2 b) sekundaaripiiri:
indukoitu virta I-10-T-11. — 4. Keskusasema (yksinkertaisin johdoin). S1, S2, S3 puhelinten
hälytysläpät, KP keskusaseman puhelin, Pk keskuskojeen kytkin, P1, P2 yhdistyskytkinpari, Sk sen
loppuhälytysläppä, R1, R2, R3 kytkinreiät, M maa johto, CZn sähköpari, S tasavirtakello.
Hälytysvirta puhelimesta 1: L1-4-5-6-7-8-M. — Puhevirta, kun puhelimet 1 ja 2
ovat yhdistetyt (pistämällä P1 R1:een ja P2 R2:een): L1-4-R1P1-9-P2-R2-4'-L2. — Loppumerkki:
L1-4-R1P1-9-10-11-12-M.
Hälytysvirran pudotettua merkkiläpän tämä yhdistää kohdat 13 ja 14, jolloin sähköpariston CZn
virta sulkeutuu tasavirtakellon S kautta, hälyttäen keskusaseman hoitajan,
jos hän ei huomaisi läpän aukeamista.






vaihtovirtakello.
— Keskusparistojärjestelmässä (kuva 3)
sähköparistot ja merkinantovirran
generaattorit ovat keskusasemalla,
jolloin p.-kojeen merkinantopiirissä
on kondensaattori (mikä estää
mikrofonivirran — tasavirran —
läpikulun) ja vaihtovirtakello, ja sen
mikrofonipiirissä, minkä kuulotorvi
paikoilleen ripustettuna katkaisee, muuntajan
primaarikäämi ja mikrofoni; muuntajan
sekundaarikäämi ja telefoni muodostavat
oman virtapiirinsä. Merkki
keskusasemalle annetaan nostamalla kuulotorvi
ripustimestaan, jolloin mikrofonin
virtapiiri sulkeutuu. — Keskusasemalla
(kuva 4) on täydellisen p:n ohella
erikoisessa keskuspöydässä kustakin p:sta
tulevaan johtopiiriin yhdistetty
merkinottolaite (sähkömagneetti, joka
virtasysäyksen saatuaan avaa
numeroläpän, keskusparistojärjestelmässä
hehkulamppu, joka syttyy mikrofonivirran
sulkeutuessa) sekä kytkimet, joilla kukin
p. voidaan saattaa yhteyteen joko
keskusaseman tai toisen p:n kanssa; lisäksi on
kukin kytkinpari varustettu sähkömagneetilla,
joka avaa läppänsä lopetusmerkkinä
lähetetyn virtasysäyksen saatuaan.
— Itsevalitsijajärjestelmässä kustakin
p.-kojeesta voidaan erikoisella valitsijalla
lähettää sellainen sarja sähkö
virtasysäyksiä, että tämä keskusaseman
sähkömagneettiryhmiin vaikuttaessaan saa aikaan
yhteyden haluttuun p:een ilman
keskusasemalla tarvittavaa ihmisapua. —
Kaukopuheluissa aiheuttaa häiriöitä,
jotka lopulta voivat kokonaan estää
äänen tajuttavuuden, johtojen
kapasiteetti. Vastavaikutuksen
aikaansaamiseksi liitetään johtoihin
itseinduktsionikäämejä (Pupinin käämit).
Varsinaisina äänen vahvistajina voidaan
käyttää ioniputkia (ks. t.). — Johtoaineen
säästämiseksi ja liikenteen tehostamiseksi
on kaukolinjoilla otettu käytäntöön
multipleks- (simpleks-, dupleks-,
tripleks-) järjestelmä, missä muuntajien
avulla voidaan järjestää useamman puhelun
lähettäminen yhtaikaa samoja johtoja pitkin.
— Varolaitteet. Sekä yksityisiin p:iin
että keskusasemille on asetettava
erikoisia laitteita (sulakkeita y. m.) kojeiden
suojelemiseksi ukkoselta ja satunnaisilta
kosketuksilta risteilevien voimajohtojen
kanssa.

Historia. Aikaisimpia p.-rakenteita
suunnittelivat amer. Page (1837),
ransk. Bourseul (1854) ja saks. Clemens
(1861). Tuntematta heidän töitänsä amer.
Bell antoi patentoida telefonin (1876),
joka muodostui nykyisen p.-tekniikan
perustaksi, yhdistettynä Hughesin 1878
rakentamaan mikrofoniin. Bell käytti
alk. telefonia sekä lähettäjänä että
vastaanottajana; tärylevyn värähtelyt
indukoivat johtoon virran, joka kulki
vastaanottajaan. Ensimmäinen pysyvä p.-linja
rakennettiin 1877; neljässä vuodessa p.
levisi yli koko Yhdysvaltojen, tuli
samoihin aikoihin myös Eurooppaan. Suomessa
rakennettiin ensimmäinen p.-laitos 1882
Helsinkiin. — V:n 1920 lopulla oli
maailmassa n. 21 milj. puhelinta, joista
64 % Yhdysvalloissa ja 25 % Euroopassa.
Suomessa oli 1/1 1927 1,832 p.-keskus-asemaa,
793 p.-yhtymää ja 93,288 puhelinta.
— Langattomasta p:sta ks. Radio.

Puhemiehistö. Eduskunnan puhemies
ja molemmat varapuhemiehet muodostavat
Eduskunnassa p:n (Eduskunnan työjärjestys,
2 §). vrt. Puhemiesneuvosto.

Puhemies. Eduskunnan puheenjohtajasta
käytetään nimitystä p. P:n varamiehiksi
valitaan ensimmäinen vara-p. ja
toinen vara-p. (V. J. 20/7 1906,
23-25, 47, 48 ja 69 §).

Puhemiesneuvosto, Eduskunnan
puhemiehen ja varapuhemiesten sekä
valiokuntain puheenjohtajain muodostama
Eduskunnan toimielin, jonka tehtävänä
on laatia ehdotus ohjesääntömääräyksiksi,
jotka katsotaan tarpeellisiksi
valtiopäivätöiden sekä Eduskunnassa ja
valiokunnissa noudatettavan järjestyksen
määräämiseen, sekä ehdottaa Eduskunnalle
työsuunnitelma täysi-istuntoja ja
valiokuntia varten (V. J. 20/7 1906).

Puhetaito, kyky puheessa niin
sovittaa ajatuksensa, valita sanontatapansa
ja esityskeinonsa y. m., että puhujan
mielipiteet tehokkaasti vaikuttavat
kuulijoihin. Vanhanajan kreikkalaisilla ja
roomalaisilla p. oli kehitetty mitä
täydellisimmäksi (vrt. Retoriikka).
— Uudella-ajalla on ransk. p. lähimmin
liittynyt klassillisiin esikuviin. Ranskan
vallankumous suuresti kohotti poliittista
p:oa. Englannissa parlamentti on
antanut tilaisuutta p:n kehittämiseen ja
kasvattanut oivallisia puhujia. Saks. p:n
alkajia ovat mystikot ja uskonpuhdistajat.
[Laurila, „Puhetaidon opas" (1920),
„Kuuluisia puhujia ja puheita" (1913-14),
,,Suomalainen puhetaito" (1915);
Peltonen (1923); Ford (1923).]

Puhetorvi, megafoni, mikrofoni (ks. n.).

Puhevalta, oikeus esiintyä omasta tai
toisen puolesta oikeudessa, virastossa,
kokouksessa t. m. s. käyttämällä
puheenvuoroja, antamalla lausuntoja j. n. e.
P:aa sanotaan kannevallaksi, jos
sillä tarkoitetaan oikeutta tehdä
oikeudessa vaatimuksia jossakin asiassa.



Puheäänellinen on sellainen äänne,
jota äännettäessä kuuluu kurkunpään
äänijänteissä syntyvä, puheääneksi
nimitetty sointi. P:iä ovat vokaalit ja
konsonanteista esim. suomen ja ruotsin
m, n, ŋ, b, d, g, v, j, l, r.
— Puheäänetön on äänne, jonka
muodostuessa ääni jänteiden välinen
aukko (äänirako) on niin laaja, että
keuhkoista tuleva ilmavirta voi päästä
kurkunpään läpi panematta äänijänteitä
säännöllisesti väräjämään, s. o. saamatta
äänijänteissä aikaan puheääntä. P:iä ovat
esim. k, t, p, s. — Puheääni,
sointi, joka syntyy kurkunpään äänijänteissä
siten, että keuhkoista tuleva ilmavirta
panee jännittyneet ja toisiinsa lähentyneet
äänijänteet säännöllisesti väräjämään.

Puhos, maatila Kiteellä; laivalaituri
Savonlinnan-Joensuun reitillä. Aikoinaan
tärkeä liikekeskus; P:ssa oli suuri saha
(1774-1900), aikoinaan N. L. Arppen
vuokraama, laivatelakka ja konepaja.

Puhtaanapito, kaikenlaisten lika- ja
jäteaineiden (ihmisten ja eläinten
ulostusten, käyttö- ja sadeveden, ruoan- ja
teurasjätteiden) poistaminen vars.
kaupungeista. Kaduilta ja pihoilta kiinteät
jätteet tav. kuljetetaan rattailla, lanta
käytetään maanviljelyksen tarpeisiin,
ruoanjätteet sioille, loput maan
tasoitukseen y. m. Us. jätteistä poltetaan kaikki,
mikä palaa, jonka jälkeen tuhka ja
kuona käytetään. — P:oon kuuluu myös
lika- l. lokaviemärilaitos,
jonka kautta vesi ja siihen liettyneet
lika-aineet saadaan juoksetetuksi
johonkin suurempaan vesistöön. Viemäreiksi
käytetään nyk. betonisia tai lasitettuja
saviputkia. Us. likavesi ennen vesistöön
laskemista puhdistetaan. Tämä
tapahtuu mekaanisesti siivilöimällä
tai selvityskaivoissa, joiden pohjaan
kiinteät lika-aineet laskeutuvat, veden
virratessa edelleen, tai biologisesti,
milloin liuenneetkin lika-aineet on
erotettava. Tällainen on n. s.
irrigatsionimenetelmä, jossa viemärivesi
levitetään hiekkamaalle, jonka läpi
se puhdistuen painuu ja uudelleen
kerääntyy syvemmällä oleviin salaojaputkiin.
Siten hiekkamaat saadaan samalla voimakkaasti
lannoitetuiksi ja viljelyskelpoisiksi.
Viemärivettä voidaan myös puhdistaa
erilaisilla kem. saostimilla sekä n. s.
lietteen aktivoimismenetelmällä.

Puhtaantunnonvala. Riita-asioissa voi
hovioikeus, sittenkuin pääasia on sinne
tullut, määrätä toisen tai molemmat riitapuolet,
oikeudenkäyntiä viivyttämättä
vannomaan p:n, milloin totuutta muutoin
ei saada esiin. Jos riitapuoli ei tahdo
tätä valaa tehdä, menettää hän asiansa.
Valtuutettu on myös velvollinen
vannomaan p:n, jos tuomari katsoo sen
tarpeelliseksi. P:aa ei käytännössä enää
ole määrätty (Oikeudenkäymiskaari 14:9,
muutettuna 27/4 1868, ja 14:10).

Puhvelit (Buffelus l. Bulalus),
nautaeläinsuku. Tanakka ruumis, lyhyt kaula,
leveä otsa, leveä- ja paksutyviset ja tyvestä
ulospäin kaartuvat sarvet. Asustavat mieluimmin
vesien lähistössä. Voimakkain ja villein
on kafferipuhveli (B. caffer),
joka harvalukuisena elää Etelä-Afrikassa. Sen
hartiakorkeus on 1,5-1,8 m.
— Intialainen puhveli (B. bubalus),
joka on edellistä pitkäsarvisempi (sarvet
lähes 2 m) ja n. 1,8 m korkea, elää
luonnonvaraisena paikoitellen Etu- ja Taka-Intiassa.
Kotieläimenä sitä (vetojuhtana, maidon, lihan
ja nahan vuoksi) pidetään Etelä-Aasiassa,
Kaakkois-Euroopassa ja Egyptissä. — Pohjois-amer.
puhveli = biisoni (ks. t.).


Kafferipuhveli.

Puijo, Puijonmäki, 230 m yli
merenp. (152 m yli Kallaveden) kohoava vuori
Kuopion äärellä. Maan kuuluisimpia
näköalapaikkoja, laella 1906 valmistunut
komea kivinen näkötorni. Talvisin kelkkamäki.


Puijon näkötorni.

Puikelo ks. Kukinto.

Puimakone, kone, jolla siemenet
irroitetaan tuleentuneina korjatuista
peltokasveista. Puiminen (irroittaminen)
tapahtuu vaakasuorassa akselissa pyörivän
kelan ja tämän ylä- tai alapuolella



olevan kiinteän sillan avulla.
Nasta-p:issa kela ja silta ovat varustetut
n. 5 cm:n pituisilla rautatapeilla eli
nastoilla, jotka irroittavat siemenet.
Varsta-p:issa kelan pinnalle on
kiinnitetty uurretut rautalistat l.
varstat ja kelan alapuolella oleva
silta on varustettu reunalleen asetetuilla
rautatangoilla, joita niinikään
sanotaan varstoiksi. Universaali- l.
yleis-p:issa kelassa on nastat ja
sillassa varstat. Yleiseen rakenteeseen
nähden on yksinkertaisia p:eitä, joissa on
vain puivat osat, ja yhdistettyjä, joissa
siementen irroittamisen ohella
suoritetaan niiden puhdistus. Puhdistajien
lukumäärän mukaan on kerran,
kahdesti j. n. e. puhdistavia p:eitä.
Yhdistetyt p:t voivat lisäksi olla varustetut
vihneenkatkojalla ja lajittelijalla.
Käyttövoiman perusteella on käsi-,
hevoskierto- ja moottori-p:eita.
— Kahdesti puhdistavassa ja lajittelevassa
p:ssa puitavat elot syötetään kelaan
(A), joka sillan (B) avulla suorittaa
puimisen. Osa irroittuneita jyviä, tähkän-
ja oljenpalasia putoo sillan läpi kelan
viettopinnalle (DI). Muun
puintituloksen kela heittää kohlijoille
(C). Olkiseula (CI)
kerää kohlijoilta putoavien olkien mukana


Puimakone.

mahdollisesti kulkeutuneet jyvät.
Jyvät ja oljenpalaset putoavat kohlijain
läpi suurelle viettopinnalle (D) ja
joutuvat sitten pahnaseulalle, joka kuljettaa
isommat oljen- ja tähkänpalaset koneen
eteen (DII) ja laskevat siemenet y. m.
hienommat ainekset lävitsensä toiselle
viettopinnalle, jota pitkin valuen ne
joutuvat koneen keski- ja alaosassa olevaan
3-4 seulaa sisältävään isoon puhdistajaan
(E). Isosta lietsosta (F) tulevan
ilmavirran ja seulojen avulla erotetaan
roskat l. ruumenet siemenistä, jotka
joutuvat johtotorvea (g) myöten
nostolaitokseen, elevaattoriin (G).
Tämä kuljettaa ne koneen ylä- ja takaosaan.
Täältä jyvät voidaan laskea (torven H
kautta) joko 2-3 seulaa ja pienen lietson
käsittävään pieneen puhdistajaan (I)
tai annetaan niiden sitä ennen kulkea
vihneenkatkojan (J) kautta. Pienestä
puhdistajasta jyvät joutuvat lajittelijaan
(M), joka erottelee ne suuruuden mukaan
tav. 2-4 ryhmään, minkä jälkeen ne lopulta
joutuvat takana oleviin säkkeihin, ks.
kuvaliitettä Maanviljelys (kuva 8).
[Arola, ,,Maatalouskoneet" (1919).]

Puiminen, siementen irroittaminen
tuleentuneina korjatuista peltokasveista,
suoritetaan nyk. yhä yleisemmin
puimakoneilla, myös käytetään riihessä
puintia: parsilla kuivatuiden lyhteiden l.
sitomien latvoja lyödään seinään, jolloin
suurimmat jyvät karisevat. Tämän
jälkeen lyhteet levitetään lattialle ja
siementen irroittamiseksi niitä piestään
(puidaan) varstalla, jossa on varren
päähän kiinnitetty puunuija, pulikka.
P. voidaan suorittaa myös n. s.
kepakoilla pieksemällä nelijalkaiselle,
pyöreistä kepeistä valmistetulle lavalle l.
puintireslalle levitettyjä lyhteitä.

Puistola (ruots. Fastböle),
huvilayhdyskunta Helsingin pitäjässä,
Helsingin-Riihimäen radan varrella;
rautatiepysäkki 14 km Helsingistä.

Puke [-ū-], Eerik (k. 1437),
valtaneuvos, Korsholman linnanisäntä,
Engelbrektin pääauttajia vapausliikkeessä. P.
joutui epäsopuun Kaarle Knuutinpojan
kanssa ja nostatti kansaa tätä vastaan,
mutta joutui vangiksi ja mestattiin. —
Puke, Johan (1751-1816), ruots.
amiraali, kreivi. Johti Ruotsin laivastoa
Viipurin kujanjuoksussa 1790 ja laivaston
retkeä Länsipohjaan 1809.

Pukinmäki ks. Boxbacka.

Pukkila, kunta Uudenmaan läänissä,
Keski-Uudenmaan pohjoisosassa; 146,3
km2, 2,281 as. (1926).

Puksipuu l. buksbompuu (Buxus
sempervirens), Buxaceæ-heimoon kuuluva
talvivihanta pensas, kasvaa Länsi- ja
Etelä-Euroopassa. Käytetään hautausmailla
ja pensasaidoissa. Puu on kovaa,
käytetään sorvaus- ja puuveistostöihin.

Puku. Pukujen luonne on aikojen
kuluessa vaihdellut riippuen ilmastosta,
aineellisista ja sivistyksellisistä
olosuhteista sekä keskiajan lopusta lähtien
muodin oikuista. Erikoisasemassa ovat
luonnonkansojen puvut ja kansanpuvut
(ks. t.).

Egyptiläisillä p. (I, 1-2) oli
liinaa tai puuvillaa ja miehillä
aikaisemmin vain ihonmyötäinen lantiovyö.
Myöhemmin, ylellisyyden lisäännyttyä,
otettiin käytäntöön lyhyet hameet ja
läpinäkyvästä kankaasta tehdyt levätit sekä
naisille pitkä paita ja päällysvaate,
toisinaan kirjavat liinat, jotka kiedottiin
vartalon ympäri. Päähineenä oli päänmukainen,
suippokärkinen lakki, jalkineina sandaalit.
Assyrialaisten p. (I,3) oli aluksi
yksinkertainen, tiukka liina- tai puuvillapaita;
ylhäiset käyttivät kuitenkin maat avustavia
hameita tai kirjavia ruumiin ympäri kiedottuja
liinoja sekä suippolakkeja. Samantapainen oli
myös juutalaisten p. (I, 4).
Persialaisilla oli nahalla huomattava
merkitys p:jen valmistuksessa. Heillä oli housut
ja pitkät takit sekä maatavilstävät
kauhtanat. — Kreikkalaisten (I, 5-6)
tärkein pukine oli nelikulmainen vaippa
(himation), joka kulkien yli olkapäiden ja
kainaloiden alitse verhosi ruumista. Sen
alla käytettiin myöhemmin kitonia, joka
myös oli nelikulmainen ja kiinnitetty
toiselle olkapäälle soljella sekä toista
käsivartta varten aukileikattu; miehustassa
oli vyö. Joonialaiset pukeutuivat ylellisemmin
kuin muut heimot maataviistäviin p:hin ja
pohjoisilta naapurikansoilta he lainasivat
kolmannen pukineen, klamyksen; se oli lyhyt
vaippa, kiinnitetty soljella oikeanpuoleiselle
olalle. Naisilla kehittyi kitonista uusi
pukine, vyöllä kiinnitetty röijy; naiset
käyttivät myös himationia. Miehet kävivät
paljain päin tai käyttivät lierihattuja;
rahvaan keskuudessa käytettiin myös
yksinkertaisia lakkeja. Jalkineina käytettiin
yksinkertaisia anturapohjia, sandaaleja,
puolisaappaita j. n. e. P:t valmistettiin
aikaisemmin palttinasta ja villakankaasta;
myöhemmin puuvillasta ja silkistä.
— Roomalaisten (I, 7-8) aikaisin
ja tärkein pukine oli toga, joka vastasi
kreikkalaisten himationia, mutta oli soikion
muotoinen. Kaksin kerroin käännettynä se kulki
vasemman olan yli ja oikean kainalon
alitse; poimujen kauneuteen kiinnitettiin
suurta huomiota, Togan alla käytettiin
paidan tapaista miehustassa vyöllä
kiinnitettyä vaatekappaletta (tunica).
Myöhemmin p. muuttui ylelliseksi; siihen
kuului erilaisia levättejä, vieläpä
housutkin. Roomalaiset kulkivat tav. paljain
päin; jalkineet olivat vaihtelevia.
Naisten p:uun kuului kaksi paitaa, tunika ja
sen yllä komeampi stola, sekä
palla-niminen vaippa. Pää verhottiin
liinalla Kankaat olivat aikaisemmin villaa
ja palttinaa, myöhemmin puuvillaa, silkkiä y. m.
— Bysanttilainen p. oli pääasiallisesti
samanlainen kuin roomalaisten 800-luvulle saakka,
jolloin se muuttui ruumiinmukaisemmaksi ja sai
vaikutuksia Itämailta, mikä kävi ilmi vihaisten
maataviistävistä, silkkikankaista valmistetuista
ja jalokivin koristetuista pukineista.

Germaanilaiset kansat säilyttivät useita
myöhäisroomal. muotoja, jotka tosin nekin olivat
syntyneet germ. vaikutuksen alaisina.
Frankkilaisilla oli soljella kiinnitettävät
vaipat ja tunikantapaiset hihalliset
alusvaatteet. Varhaisemmalla keskiajalla
apahtui vaateparressa Länsimailla
perusteellisia muutoksia, jotka aiheutuivat
pohjoisesta ilmanalasta ja johtivat
housujen ja hihallisten paitojen ja takkien
täyttöön. 1100-luvun keskimaissa
miehillä oli tunikan tapainen palttinapaita
ja sen päällä villatunika ja
päällimmäisenä oikealle olalle kiinnitetty levätti;
raajojen suojana oli housut ja jalassa
vengät. 1200-luvun keskivaiheilla tuli
käytäntöön vielä eräs tunika, avara ja
maataviistävä sekä hihaton, kiinnitetty
kaulakuopan kohdalta. Tämä uusi
vaatekappale syrjäytti levätin. Samaan aikaan
pääsivät pysyviksi puvuston osiksi
pyöreät, turkisreunaiset lakit tai suipot
hatut. Tunikaa käytettiin myös
sotilastakkina raskaan varustuksen päällä. Naisten
p:ssa tapahtui samansuuntaisia muutoksia
kuin miesten p:ssa, ja sen muodosti pitkä,
ihomyötäinen paita, laahustava hame ja
vaippa tai hihaton tunika; päähineenä
käytettiin liinaa tai barettia. Avarat,
valtavissa laskoksissa riippuvat
päällysvaatteet tekivät tämän romaanisen
tyylisuunnan kanssa samanalkuisen
vaateparren arvokkaaksi (I, 11-12).

Toisin oli laita goottilaisen
tyylin vallitessa 1200- ja 1300-luvuilla,
jolloin ranskalainen muoti tuli
määrääväksi. Goottilainen puku (I, 13-14)
oli ruumiinmukainen sekä miehillä että
naisilla. Muita tämän vaateparren
uutuuksia oli naisten p:n avokaulaisuus,
miehillä lanteita ympäröivä,
kiristämätön, melkein vain koristeena oleva vyö,
ja ennen kaikkea luonnottoman pitkät
n. s. kärkikengät. Päähineenä
käytettiin lakkeja tai baretteja. 1400-luvulle
tultaessa huomataan varsinkin naisten
päähineissä suurta upeutta; esim.
tötterönmuptoinen hunnutettu hennin [enä']
(I, 15). Miehen p. oli vielä ahdas,
joskin takin poimuttaminen tuli yleiseksi.
Vaatteet leikattiin liuskoihin, joiden
välistä alla oleva valkea palttina pääsi
näkymään, ja eri vaatekappaleet sekä
myöskin p:n oikea ja vasen kylki
tehtiin erivärisiksi. Tämän p:n päällä
alettiin käyttää väljiä, avonaisia ja
turkisreunaisia päällystakkeja. Renessanssin
aikana 1400- ja 1500-luvuilla ylellisyys


1—2 egyptiläisiä, 3 assyrialainen, 4 juutalainen, 5—6 kreikkalaisia, 7—8 roomalaisia,
9—10 germaaneja, 11—12 1200-luvun pukuja, 13—14 saks. pukuja 1300-luvulta, 15—17
saks.-alankom. pukuja 1400-luvun lopulta, 18—19 uskonpuhdistusajan soturi  vaimoineen,
20—21 aatelisperhe (n. 1565).


22—23 ylhäinen pariskunta (n. 1640), 24—25 apotti ja nainen kellohameessa (1700-luvulta),
26 peruukkipuku (1700-luvun lopulta), 27 kreikkalaismallinen puku (v:n 1800 jälkeen),
28 merveilleuse (Pariisi 1796), 29—30 biedermeierpari (n. 1830), 31 nainen krinoliinissa
(1850), 32 herrasmies v:lta 1820, 33 nainen v:lta 1885, 34 nainen v:lta 1879, 35 nainen
v:lta 1895, 36-40 nykyaikaisia pukuja.


kankaan käytössä saavuttaa huippunsa
ja pukujen kuosi ja väri lisäsivät niiden
komeanloisteliasta vaikutusta. Solakkuuden
sijaan tuli leveys tehostetuksi (I, 18-19).
Ominaisia 1400-luvun lopulle olivat varpaiden
kohdalta hyvin leveät n. s. karhunkäpäläkengät.
Päähineenä käytettiin barettia, joka usein
oli runsaasti koristeltu.

Ankaramman tyylin toi espanjalainen p.
1500-luvun ensi puoliskolla (II, 20-21).
Värit olivat tummat, musta usein ainoana värinä;
miesten p:issa oli täytettä lanteilla ja
olkapäillä. Miehusta päättyi alaspäin
suippenevaan paksuun kärkeen, n. s.
hanhenrintaan. Varallisuus kävi
ilmi korko-ompeluksista ja runsaista
koristeista, ketjuista y. m. Hartioilla
kannettiin lyhyttä kappaa. Naisilla oli
kellomaiset, runsaasti kirjaillut, jäykät
hameet. N. v:n 1600 vaiheilla oli sekä miehillä
että naisilla jäykät, poimutetut, usein
melkoisen laajat n. s. röyhelökaulukset.

1600-luvun ensi puoliskolla barokkiaikana
p. kävi mukavammaksi ja lämpimämmäksi. Sen
muodosti alhaalta avara, vyöllä varustettu
takki, jonka päällä kannettiin päällystakkia
taivuttaa, leveät polvihousut, sukat ja puolikengät
tai suuret pitsitetyt kaulussaappaat.
Kaulus muuttui keveäksi ja alas
käännetyksi; ensin käytettiin leveää pitsiä,
mutta vähitellen se supistui kapeaksi
kaistaksi, johon liittyi rinnalle ulottuva
pitsi tai kravatti. Päähineenä oli
leveälierinen hattu (II, 23). Komeimpiin
1600-luvun p:hin (II, 26) kuului
kaksinkertainen takki tai liivit ja takki,
joista viimeksi mainittu oli varustettu
leveillä taskuilla, leveillä liepeillä,
nyörikoristeilla, korko-ompeluksilla y. m.
Hiukset, jotka renessanssiajalla
leikattiin lyhyiksi, saivat nyt kasvaa ja
vapaasti riippua, ja vuosisadan
myöhemmällä puoliskolla tulivat käytäntöön
tuuheat allongeperuukit. Samaan
aikaan otettiin sotaväessä käytäntöön
yhdenmukainen p., univormu.
Naisten p:ssa (II, 25) hame paisui sangen
leveäksi ja varustettiin laahustimella,
miehusta tehtiin kapeaksi ja päättyi
edestä kapeaan kärkeen, ja koko p.
koristeltiin nauhoilla ja liehureunuksilla;
tukka käärittiin suurille kiharoille.

Rokokoo 1700-luvulla antoi
vanhalle p:lle hienomman kuosin; takki
oli avoin ja laajaliepeinen;
myöskin liivit, joissa oli hihat, pidettiin
ylhäältä avonaisina, jotta paidan
pitsi-rinnus pääsi näkymään. Housut olivat
säärimyötäiset. Hatun lieret
käännettiin ylöspäin siten, että muodostui
kolmikolkkahattu. Allongeperuukki kävi
pienemmäksi ja sidottiin takaa kiinni
kankipalmikoksi. P:n tekivät komeaksi
korko-ompelukset, joita oli vars. takissa ja
liiveissä. Naisten p. ei enää ollut yhtä
jäykkä, korko-ompeleet korvattiin
nauhoilla ja ruusukkeilla; vain
hiuslaitteessa esiintyy eriskummaisia muotoja;
tukka kasattiin korkealle ja koristeltiin
monenlaisilla lisäkkeillä. Vuosisadan
lopulla olivat yksinkertaiset pukineet,
esim. leveälieriset „paimenhatut",
suosittuja, myöskin miesten p:ssa takki tuli
yksinkertaisemmaksi.

Ranskan vallankumous merkitsee
p:n historiassa jatkuvaa yksinkertaistuttamista
ja ennen vallinneen loiston vieromista.
Kuosin alalla viistoliepeinen
hännystakki l. frakki edustaa tärkeintä
vaihdosta. Siinä ei ollut kirjailuompeluksia,
kaulus oli korkea ja kaksinkerroin
taitettu. Liivit tehtiin lyhyemmät, housut
pitemmät, niin että ne 1800-luvun alussa
muuttuivat pitkiksi (II, 32). Samoihin
aikoihin tuli käytäntöön korkea
silinterihattu, tekotukkaa ei käytetty.
Vallankumouksen ja keisarivallan aikana
naisten p:t yksinkertaisuudellaan, leveine
käänneliepeineen j. n. e. muistuttivat
miesten p:ja; myöhemmin naiset pukeutuivat
keveihin, ruumiin muotoja noudattaviin,
rintojen alta vyötettyihin pukineisiin
jäljitellen antiikkia (II, 27). Naisten
p:t osoittivat sitten 1800-ja 1900-luvuilla
erittäin runsasta vaihtelua us. jäljitellen
edellisten kausien vaatepartta.
Tärkeimpiin muutoksiin kuului n. 1860 muotiin
tullut krinoliini l. vannehame (II. 31) sekä
1880-luvulla käytetty, taakse sovitettu
laajennus, turnyyri (II, 33). Vähemmän
muutoksia tapahtui miesten p:ssa, joka on
pysynyt jokseenkin entisellään. 1830- ja
1840-luvuilla bonšuuri tuli hännystakin
sijalle, joskin tämä vielä säilyi
juhlapukuna. Vähän myöhemmin tuli
käytäntöön lyhyt takki. Kaulus muuttui
kankeaksi, ja kaulahuivi supistui pieneksi.
Ranska on jatkuvasti hallinnut naisten
muotien alalla, sitävastoin on miesten
p.-muotien määrääjänä ollut 1780-luvulta
lähtien Englanti. Jonkunverran on myös
Amerikalla ollut sanomista p.-muotien
alalla, [Rosenberg (saks., 1905); Quincke,
„Kostümkunde" (1908).]

Pulci [pultši], Luigi (1432-84),
it. runoilija. Pääteos koomillinen eepos
„Il Morgante maggiore" (1481), joka
käsittelee Rolandin ja hänen aseenkantajansa
Morgante-jättiläisen seikkailuja.



Pulcinella [-ltšine'-] (it.), koomillinen
henkilö it. huvinäytelmässä.

Pulituuri (ransk.), polituuri (ks. t.).

Pulitzer, Joseph (1847-1911), amer.
(unk.-juut.) sanomalehtikuningas, Hearstin
kera n. s. keltaisen sanomalehdistön luojia.
P:n päälehti oli New York World.

Pulkka, lappalaisten käyttämä
talviajoneuvo, joka eroaa avonaisesta ahkiosta
pääasiassa siinä, että se etuosaltaan on
katettu ajajan polvien yli ulottuvalla
hylkeennahkapeitteisellä kannella.

Pulkkila, kunta Oulun läänissä,
Pohjanmaalla, Oulusta etelään; 336,5 km2,
2,701 as. (1926). P:ssa Sandels 2 p.
toukok. 1808 voitti venäläiset.

Pulkkinen, Yrjö (s. 1875), poliitikko,
lakimies. Tampereen Osake-Pankin pääjohtajana
1917-20, Keskuskauppakamarin yliasiamies
v:sta 1922. Valtiovarainministerinä
1924-25, kauppa- ja teollisuusministerinä
1925, Eduskunnassa v:sta 1922.

Pulkova, tähtit. observatorio saman
nimisessä kylässä 17 km Pietarista
etelään. Asema: 59°46'19" pohj. lev.,
30°19'39" it. pit. Greenwichistä (5°22'22"
itään Helsingin observatoriosta).

Pullila, kylä Antreassa. Taisteluita
vapaussodan aikana.

Pullistustauti, puhallustauti (ks. t.).

Pullman [pulmən], George (1831-97),
amer. tehtailija, rautatiemakuuvaunujen rakentaja.

Pullokala (Liparis lineatus),
imukaloihin (ks. t.) kuuluva piikkieväinen.
12-13 cm pitkä, ruumis etupäästä paksu,
taakse suippeneva. Pohjois-Jäämeressä,
myös Itämeressä. Meidän rannikollamme
harvinainen, yleisin Suursaaren tienoilla.
Imeytyy kiinni nuotan pulloihin, siitä nimi.

Pullopuu (Brachychiton rupestris),
Austraaliassa kasvava kaakaopuun heimolainen,
jolla omituinen pullomainen varsi.


Pullopuu.

Pullosuppilo, erotuspullo, perkolaattori,
tulpalla ja hanalla varustettu suppiloputkeen
päättyvä lasikupu, jota käytetään toisiinsa
sekaantumattomien nesteiden erottamiseen toisistaan.


Pullosuppilo.

Pulmunen. (Plectrophanes nivalis),
Sirkkujen alaheimoon kuuluva 17-19 cm:n
pituinen arktinen varpuslintu. Uros kesällä
mustaselkäinen, muuten valkoinen, talvella
ruskeatäplikäs, naaras harmaampi ja ruskeampi,
talvella joks. uroksen näköinen. Pesii
tuntureilla ja Jäämeren rannoilla, myös
Pohjanlahden pohjoisosan saaristossa (m. m.
Hailuodolla). Muuttaa talvisin Etelä-Suomeen
ja etelämmäskin.


Pulmunen.

Pulp ks. Kaukas.

Pulpetti (lat.), oppilaan koulutyöpöytä.
P:ja valmistavat meillä m. m. O.-y.
Helylä Sortavalassa, O.-y. Koulukalusto
Salossa, S. O. K:n tehtaat Vaajakoskella.

Pulque [-ke], agaven mehusta
valmistettu alkoholijuoma, Meksikossa
kansallis juoma.

Pulsa, rautatieasema Kouvolan-Simolan
rataosalla Lappeen kunnassa, 11 km Simolasta.

Pulsometri (lat. ja kreik.).
höyrypainepumppu, jossa höyry välittömästi
nostaa veden. Höyry virtaa kurkkuläpän
(kuvassa pallo p) avaamasta aukosta
kammioon k1 ja painaa veden
paineventtiilistä a1 takana
olevaan painekammioon, kunnes veden pinta on
laskeutunut aukon a1 alapuolelle,
jolloin vesi suihkuaa pumppukammioon ja
lauhduttaa höyryn. Syntynyt tyhjiö imee
kurkkuläpän kammion suulle ja imuputkesta
kammion vettä täyteen. Höyry virtaa samalla
kammioon k ja painaa sieltä veden j. n. e.
P:iä käytetään rakennuksilla hiekkaisen veden
nostoon. vrt. Injektori.


Pulsometri.

Pulssi (lat.-ruots.), valtimo, valtimonlyönti.

Pulszky [pulski], Ferencz
(1814-97), unk. poliitikko, tiedemies ja
kaunokirjailija. Kansallismuseon johtajana
1869-94, valtion kokoelmien yli-intendentti
v:sta 1872.

Pultava, Poltava, kaup. Ukrainassa,
Dneprin vas. lisä joen Vorsklan varrella.
Suuret markkinat. 90,000 as. — P:n taistelussa
kesällä 1709 Pietari I:n johtama ylivoimainen
venäläisarmeija voitti Kaarle XII:n sotajoukon.



Pultti, lyhyehkö tankomainen
kiinnityskappale, jonka toisessa päässä tav.
on kanta, toisessa ruuvikierteet ja mutteri
tai poikittaisreikä ja tässä sokka tai
kiila. — Pulttikone, takomapuristin,
jolla hehkuvasta rautatangosta valmistetaan
ruuvipultteja ja joka puristaa niihin kannan
ja katkoo ne määrämittaisiksi.

Pulukuidut, kasvisilkki (ks. t.).

Pulveri (lat.), jauhe, hienoksi jauhettu
jähmeä aine; määräannos tällaista (lääkkeeksi).

Pulverisaattori (lat.), koje, jossa
paineilman aikaansaama imu vetää mukaansa
jotakin nestettä (vettä, polttoöljyä,
hajuvettä t. m.) hienoksi sumuksi.


Pulverisaattori.

Pumasiini, bomasee (ransk.),
ohut, toiselta puolen nukitettu puuvillakangas;
käytetään yksivärisenä tai kuviolliseksi
painettuna vuorikankaiksi. Myös
toimikassidoksista, silkkiloimeen kudottua
kampalankakuteista kangasta sanotaan p:ksi,
samoin 4-niitistä ohutta kampalankakangasta.

Pumpernikkeli (saks.), karkea
westfalenilainen ruisleipälaji; makea leivos,
joka on valmistettu kuivatuista ja
uudelleen leivotuista leivoksista.


Pumppu. 1—3 mäntäpumppuja: 1 yksilöiminen, 2 kaksitoiminen imu-   ja painepumppu
3 erotuspumppu, M mäntä, IV imuventtiili, PV paineventtiili, IK imukello, PK painekello.
— 4 epäkeskopumppu.

Pumppu, mekaaninen laite kaasujen
(ks. Ilmapumppu, Ilmanpuristuskone,
Lietsoin) ja nesteiden nostamiseen,
siirtämiseen, puristamiseen tai ohentamiseen.
— 1) Mäntä-p:issa on silinterissä
tiiviisti liikkuva mäntä. Nosto-p:ssa
mäntä imee ja nostaa veden kohotessaan;
männän paluuliikkeen aikana vesi tunkeutuu
silinterissä männän alapuolelta sen yläpuolelle,
imu- ja paine-p:ssa mäntä
vuoroin suurentaa, vuoroin pienentää silinterin
tilavuutta, edellisellä liikkeellään imien
nestettä, jälkimmäisellä puristaen sitä
paineputkeen (yksitoiminen imu- ja paine-p.);
kaksitoimisessa imu- ja paine-p:ssa
silinterin tilavuus suurenee toisella ja
pienenee toisella puolen männän.
Erotus-p:ssa (differentsiaali-p.,
ekspressi-p.) mäntä liikkuu kahdessa
silinterissä, toisessa suurempi-, toisessa
pienempiläpimittaisena; täten syntyy
painejohdossa puristus männän liikkuessa
kumpaankin suuntaan. Siipimäntä-p:ssa
(Allweilerin p.) mäntä on korvattu siivillä,
jotka liikkuvat edestakaisin silinterissä
sen akselin suuntaisen akselin ympäri. — Männän
edestakaisesta liikkeestä aiheutuvan paineen
vaihtelun tasaamiseksi voidaan yhdistää
useita p.-silinterejä, jotka saavat liikkeensä
samasta kammesta tai käyttöakselista
(kaksois-p:t, kolmois-p:t); eräissä
kaksois-höyry-p:issa (Worthingtonin p.) ei
ole ensinkään käyttöakselia; höyry- ja
p.-männällä on yhteinen varsi ja toinen



Pumppu. 5 hammaspyöräpumppu. —
6 keskipakoispumppu.

p. liikuttaa toisen höyryluistia. Paineen
tasoittamiseksi mäntä-p:t varustetaan
usein painekellolla, joskus myös imukellolla.
Kaikissa mäntä-p:issa imun ja paineen jako
eri putkiin tapahtuu venttiilien avulla;
nämä ovat joko lautasventtiilejä,
palloventtiilejä, kerrosventtiilejä tai kumisia
läppäventtiilejä tai läppiä. Mäntä-p:ihin voidaan
lukea myös diafragma-p. (ks. t.).
— 2) Kotelo-p:issa (kapseli-p., rotatsioni-p.)
männän korvaavat jatkuvasti pyörivät
elimet, epäkesko-p:ssa epäkeskisen
akselin mukana pyörivä siipi,
hammaspyörä-p:ssa hammaspyörät, joiden
hammasvälit kuljettavat nesteen mukanaan; näissä
ei tarvita venttiilejä. — 3) Keskipakois-p:issa
siipiratas nopeasti pyörien panee nesteen
pyörimisliikkeeseen, jatkavaisuuden vaikutuksesta
neste syöksyy ulos p:n kehällä olevasta aukosta,



jolloin siipirattaan navan tienoilla
syntyy imu. Korkeapaine-keskipakois-p:ssa
on siipirattaan ympärillä johtosiivet
(turbiini-p.). — 4) Suihku-p:jen
käyttövoimana on vesi- tai höyrysuihku
[ks. Ejektori, Injektori, Lietsoin
(suihkulietsoin), Pulverisaattori].
Niiden toiminta perustuu siilien, että
virtaavan veden paine putken ohuessa
osassa on pienempi kuin sen avarissa
osissa. Saman periaatteen mukaisia
ilma-p:ja käytetään laboratorioissa.
Lauhduttajissa käytetty tyhjiö-p.
ja vesioinas kuuluvat myös näihin.
— 5) Ilmanpaine-p:ja on mammut-p. (ks. t.);
myös lapon toiminnan edellytyksenä on
ilmanpaine. — 6) Höyrynpaine-p:ja on
pulsometri (ks. t.).

Pumppu, kasvit., kurpitsa (ks. t,).

Pumppuratas, kuivauskanavien
tyhjentämiseen käytetty vesirattaan
tapainen suuri vedennostolaite,
jota höyry- tai muu voimakone käyttää.


Pumppuratas.

Pumpsikenkä, läpineulottu kenkä.

Pumpuli, puuvilla (ks. t.).

Pumpuliruuti, pyroksyliini,
trinitroselluloosa. ks.
Nitroselluloosa.

Puna [pū-]. 1. P., mon. punas,
Perun ja Bolivian kylmät vuoristoylätasangot.
— 2. Poona (ks. t.).

Punahauraus, rikin, arsenikin,
antimonin, kuparin aikaansaama hauraus
raudassa; esiintyy rautaa taottaessa
kuumana. Fosfori aikaansaa kylmähaurauden.

Punaherukka, punainen viinimarjapensas.

Punahilkka, samannimisen sadun päähenkilö.

Punainen, valtiollisessa merkityksessä
sosialisti(nen), myös kumouksellinen.

Punainen Kirja ks. Liturginen riita.

Punainen koira, punarokko,
vihurirokko (lat. rubeola), hyvin
tarttuva, mutta lievä, tav. 2-10 v:n ikäisiä
lapsia vaivaava tauti. Alkaa tav.
katarrin oirein (nuhaa, yskää, kaularauhasten
turvotusta), minkä jälkeen kasvoihin ja
muuhun ihoon nousee neulannupin
kokoisia, vaaleanpunaisia ihottumia. Ihottuma
häviää 3-4 vrk:n perästä hilseilemättä.
Kuume, mikäli sitä on, on lievää.
Kuumeen kestäessä on potilaan oltava
vuoteessa, muuta hoitoa ei tarvita.
Itämisaika 2-3 viikkoa. Tauti ei tav. tartu
toistamiseen.

Punainen lumi. Tunturi- ja
alppiseuduilla on lumi toisinaan kesällä
yksisoluisista levistä (m. m. Sphærella
nivalis) värjäytynyt punaiseksi.

Punainenmeri, Arabian ja Afrikan
väliin pistävä sisämeri, Bab el Mandebin
salmen kautta Intianmeren yhteydessä;
2,240 km pitkä, suurin leveys 360 km,
suurin syvyys 2,369 m. Suolanpitoisuus
3,8-4,0 %. Hautalaskeuma.

Punainen Risti. 1. Genèven
konventsionissa (ks. t.) määrätty
puolueettomuuden merkki, jota sodassa on käytettävä
osoittamaan niitä henkilöitä ja laitoksia,
joiden toimena on sairaiden ja
haavoittuneiden hoito. — 2. Sodassa
haavoittuneiden ja sairastuneiden hoitoa varten
perustetut yhdistykset, joilla on P. E.
merkkinään. P:n R:n tehtäviin kuuluu antaa
sodan aikana apuaan oman maan
sotaväen sairaanhoitolaitokselle
haavoittuneiden ja sairaiden sotilaitten hoidossa,
tarjota vieraillekin valloille sairashoitoapua
näiden välisissä sodissa sekä kaikin
tavoin koettaa lieventää sodan uhrien
kärsimyksiä, vihollisten yhtä hyvin kuin
ystävienkin. Rauhan aikana P. R. toimii
avunantajana suurissa onnettomuuksissa,
sairauden vastustajana ja terveyden
kohottajana. — Suomessa perustettiin
yhdistys haavoittuneiden ja
sairaiden sotilasten hoitoa varten 1876. Nyk.
on yhdistyksen nimi Suomen Punainen
Risti — Finlands Röda Kors.
Yhdistyksen kotipaikka on Helsinki; maaseudulla
on muutamia haaraosastoja. Siihen
kuuluu jäseninä myös us. yhdistyksiä.
Äänenkannattajana on suomen- ja
ruotsinkielisenä painoksena ilmestyvä julkaisu
Suomen Punainen Risti. Yhdistys lähetti
ambulansseja Turkin sotaan 1877-78,
Kreikan sotaan 1897, ven.-jap. sotaan
sekä maailmansotaan. Vapaussodan aikana
yhdistys järjesti sairaaloita, sekä
apuasemia Helsinkiin ja maaseudulle.
Sittemmin on Suomen P. R. toiminut
kansanterveyden kohottamiseksi: tukenut
lastensuojelutyötä sekä perustanut rajaseuduille
sairasmajoja, joissa asukkaat saavat
ensiavun ja joiden hoitajatar tekee
terveydenhoidollista valistustyötä ja hoitaa
sairasmajaan otettuja potilaita.

Punainen syvänmeren savi,
valtamerien pohjaa etupäässä 4,000-7,000 m:n
syvyydessä ohuena kerroksena peittävä
hienolietteinen punainen savi, joka
pääasiallisesti sisältää epäorgaanisia
aineksia (tulivuoren tuhkaa y. m. s.).

Punainen Tähti ks. Suomen
Punainen Tähti.



Punainen verilipeäsuola, ferrisyankalium
K3Fe(CN)6, granaatinpunaisia,
veteenliukenevia kiteitä; syntyy keltaisen
verilipeäsuolan hapettuessa. Tätä vastaavan
hapon, ferrisyaanihapoii ferrosuola on sininen
väriaine (turnbullinsininen). vrt. Keltainen
verilipeäsuola.

Punajalkahaukka (Falco vespertinus),
meillä Itä-Suomessa harvinaisena
tavattava jalohaukkalaji. Pienen poutahaukan
näköinen, selkäpuoli tumman siniharmaa,
säären höyhenet ja alaperä punaruskeat.
Syö hyönteisiä (sudenkorentoja, heinäsirkkoja),
sisiliskoja ja sammakoita; ei pikkulintuja.

Punajuurikas ks. Juurikas.

Punakaarti, työväestön muodostama
sotilaallinen vallankumousjärjestö. Ensim.
p. oli Helsingissä suurlakon aikana 1905.
Sitä johtivat Kaarlo Luoto ja myöh.
Johan Kock. Suurlakon aikana p:eja
perustettiin muihinkin kaupunkeihin ja
moniin pitäjiin, mutta ne hajoitettiin
1906, koska Helsingin p. oli sekaantunut
Viaporin kapinaan. Syksyllä 1917
perustettiin Työväen Järjestyskaartin nimellä
uudelleen p:eja, jotka ennenpitkää
vapautuivat sos.-dem. puoluejohdosta ja
aloittivat kapinan. Tämän p:n ylipäällikköinä
toimivat Ali Aaltonen, Eero Haapalainen,
Evert Eloranta ja Kullervo Manner.

Punakottarainen (Pastor roseus),
kottaraisen lähisukuinen ja kokoinen,
väriltään vaalean ruusunpunainen, pää
töyhtöineen sekä kaula, eturinta, siivet,
pyrstö ja alaperä mustat. Elää Keski- ja
Lounais-Aasiassa, josta vuosittain vaeltaa
Etelä-Venäjälle ja Balkanin niemimaalle.
Eksynyt toisinaan Suomeen. Hävittää aroilla
suurin määrin heinäsirkkoja.

Punalevät (Rhodophyceæ), monisoluisia
punaisia tai punaruskeita leviä, joiden
soluissa lehtivihreän ohella
fykoerytriini-nimistä väriainetta. Suvullinen
lisääntyminen pitkälle erikoistunut. Useimmat
kasvavat meressä, yleensä syvemmällä
kuin viher- ja ruskolevät. Meikäläiset
lajit pieniä.

Punametalli, punamessinki. ks. Messinki.

Punamulta, keltamultaa kuumentamalla
valmistettu väriaine. vrt. Okra.

Punapolte, sikaruusu (ks. t.).

Punapuu, punaisten väripuiden
(etupäässä Cæsalpinia-lajien) yhteisnimitys,
vrt. Cæsalpinia. P:ksi sanotaan
myös alhaisessa lämmössä hiillytettyä
punaruskeaksi käynyttä pyökin puuta.

Punarinta, punarinta-satakieli
(Erithacus rubecula), rastasten heimoon
kuuluva varpuslintu. Selkäpuoli ruskean-harmaa,
kurkku ja eturinta kellanpunaiset, molemmat
sukupuolet samannäköiset; pituus 14-15 cm.
Elää kuusikoissa, lehdoissa ja puistoissa.
Hyvä laulaja. Pesä maassa; munia 5-7, kiiltävät,
kellan-valkeat, punaruskeatäpläiset. Syö matoja,
toukkia, hyönteisiä, hämähäkkejä. Yleinen Etelä-
ja Keski-Suomessa, pohjoisempana harvinaisempi.

Punasipuli ks. Sipuli.

Punatauti (dysenteria), yhteisnimitys
eri suolistotaudeille, joissa ulostukset
ovat verisiä. Lauhkeissa maissa ovat
p:n aiheuttajia basillit (tav. Bacillus
dysenteriæ). Tauti tarttuu henkilöstä
toiseen ulostusten välityksellä. Itämisaika
2-8 päivää. Oireita: ripuli, veriset ja
limaiset ulostukset, yleinen heikkous.
Tauti päättyy us. kuolemaan. —
Kuumissa maissa raivoava p., jonka oireet
ovat samantapaiset kuin edellämainitut,
on ameebairi aiheuttamaa. Se turmelee
usein maksan ja on vielä tappavampi
kuin basillien aiheuttama p. —
Nautaeläinten p:ksi l. kesätaudiksi
sanotaan yksisoluisten, punaisia verisoluja
hajoittavien pikkueliöiden (Piroplasma
bigeminum) aiheuttamaa tarttuvaa
kuumetautia. Tartuntaa välittävät punkkilajit.
Yleisoireet ovat kuumetaudille tavalliset.
Virtsa käy jonkin päivän kuluttua
punaiseksi ja virtsaaminen tapahtuu
vaivalloisesti. Maito vähenee, saa kellertävän
näön ja kitkerän maun. Vaikeissa
tapauksissa kuolema seuraa muutaman
vuorokauden kuluttua. Hoidossa käytetään
sydämen toimintaa vahvistavia lääkkeitä,
myös suojelusrokotusta.

Punatulkku (Pyrrhula rubicilla),
17-19 cm pitkä paksu- ja lyhytnokkainen
peipposlintu. Uroksen vatsapuoli
kauniinpunainen, naaras ruskeahkonharmaa.
Asuu kesällä tiheissä havumetsissä,
syksyllä ja talvella ihmisasuntojen lähellä.
Syö siemeniä ja silmuja, kesällä myös
hyönteisiä. Pesä kuusen oksalla tai
katajapensaassa. Munia 5-6, sinivihreät,
tummatäpläiset. Ääni surunvoittoista
vihellystä, ks. liitekuvaa Lintuja, 9.

Punavarpunen (Carpodacus erythrinus),
13-14 cm:n pituinen peipposlintu.
Koiras punertava, naaras harmahtava.
Syö siemeniä ja silmuja. Kaakkois-Suomessa
yleinen, sieltä leviämässä länteen
ja pohjoiseen. Pesä pensaassa.

Puna-Venäjä, ent. ven. ruhtinaskunta,
nyk. Itä-Galitsia; liitetty Puolaan 1386.

Punch [panš]. 1. Engl. nukketeatterin
ilveilijätyyppi. — 2. Englannin huomattavin
pilalehti, per. 1841.



Punctum (lat.), piste.

Punjab [pandžā'b], Pandžab,
Pendžab („viiden virran maa"),
Etu-Intian luoteiskulmassa oleva britt.
provinssi. Suurin osa Induksen ja sen
alkuhaarojen ympärillä olevaa alankoa.
Väestön (n. 21 milj.) suuri enemmistö puhuu
punjabin kieltä. Pääelinkeino maanviljelys
(vehnää). Pääkaup. Lahore.

Punkaharju, luonnonihanuudestaan
kuulu 7 km pitkä vierinkiviharju
samannimisessä kunnassa; kulkee Puruveden
lounaispään poikitse erottaen Suuren-Puruveden
Pienestä-Puruvedestä. Kapeana, korkeana,
jyrkkärinteisenä selänteenä, jonka harja
pitkälti on vain 5 m leveä ja paikoitellen
kohoaa 21 m Puruveden pinnasta se muodostaa
Laukan-saaresta ulkonevan niemensuikaleen. P:n
länsipuolella on kapeilla maakannaksilla
siihen yhtynyt Takaharju (ks. t.).
Luoteispäässä P:n erottaa mantereesta
Tuunaansalmi ja kaakkoispäässä
Punkasalmi. Matkailupaikkana P.
on maamme kaikkein ensimmäisiä;
matkailuliikennettä varten on 2 hotellia,
toinen valtion (harjulla), toinen
matkailuyhdistys Finlandian omistama. Suosituin
näköalapaikka „Runebergin kumpu". P:n
rinteitä kaunistavat komeat petäjiköt.
V:sta 1843 se kuuluu kruununpuistona
valtiolle, joka huolella on hoitanut sen
kauneutta. V:sta 1877 alkaen on
kruununpuistossa harjoitettu metsänviljelystä,
m. m. siellä on kaunis lehtikuusimetsikkö.
[Lampén, „Suomea ristiin rastiin" (1918).]


Punkaharju.

Punkaharju. 1. Kunta Mikkelin läänissä,
Etelä-Savossa, Puruveden ympärillä;
209,2 km2, 3,669 as. (1926).
— 2. Rautatieasema Elisenvaaran-Savonlinnan
rataosalla, P:n kunnassa, 27 km Savonlinnasta
itään.

Punkalaidun, kunta Turun ja Porin
läänissä, Itä-Satakunnassa, Hämeen läänin
rajalla; 340,7 km2, 6,681 as. (1926).

Punkalaitumenjoki, Punkajoki,
Loimijoen (ks. t.) lisäjoki oikealta.

Punkasalmi. 1. Salmi Suuren- ja
Pienen-Puruveden välillä Punkaharjun
kaakkoispäässä. — 2. Rautatieasema
Elisenvaaran-Savonlinnan rataosalla,
Punkaharjun kunnassa, 33 km Savonlinnasta.

Punkit (Acarina), lajirikas
hämähäkkieläinten lahko, etu- ja takaruumis
nivelettömät, yhteenkasvaneet. Pieniä,
vain harvojen pituus yli 2 mm. Useat
lajit loisivat kasveissa, toiset eläimissä
ja ihmisessä. Viimeksimainituita ovat m. m.
syyhypunkki (ks. Syyhy),
linnuista öisin verta imevä lintutäi,
puoliloisena elävä puuntäi (Ixodes
ricinus), jonka naaraat pudottautuvat puista
ihmisten ja eläinten iholle verta imemään
pullistuen melkein pavun kokoisiksi.
— Juustopunkit (Tyroglyphus)


Puuntäi.


Valkotähkäpunkki.



PUOLA


1. Pinskin soita, taustassa Pinskin kaupunki.



2. Itä-Galitsian vuoriöljyalueelta.


PUOLA


3. Eteläpuolalainen kylätie.



4. Puolalainen talonpoikaisperhe.



elävät vanhassa juustossa, heleänpunaiset
samettipunkit (Trombidium)
juoksevat maalla, niinikään heleänpunaiset
vesipunkit (Hydrachnida)
ovat mukautuneet vesielämään. — Monet
lajit heinien ja puutarhakasvien tuholaisia
(valkotähkä-, mansikka-, päärynä-, luumu-,
viinimarja-, viiniköynnöspunkki).

Punktaalilasit ks. Silmälasit.

Punktatsioni (lat.), sopimuksen
luonnos, sopimussuunnitelma.

Punkteeraus (lat.). 1. Välimerkeillä
varustaminen, kirjoituksen varustaminen
ääntiömerkeillä. — 2. Lääket. Ruiskulla,
veitsellä t. m. s. suoritettu pisto
johonkin ruumiissa olevaan onteloon siinä
olevan nesteen poistamiseksi tai näytteen
ottamiseksi siitä. Teonsana: punkteerata.

Punnanmaa, punnan kylvöala.

Punnitus, vaakitus (ks. t.).

Punssaus, pakotustaltalla l.
punsselilla suoritettu metallin pakotustyö.
— Punsseli, kuosirauta,
pakotustyössä käytetty talttamainen työkalu.

Punssi (engl.), aarakista tai
rommista, spriistä, vedestä, sokerista
y. m. valmistettu juoma.

Punta (engl. pound sterling), engl.
rahayksikkö = 20 shillingiä, = 193 nykyistä
Smk. Lyhennysmerkki £. Käytännössä
Iso-Britanniassa ja suurimmassa osassa
britt. maailmanvaltaa (ei Kanadassa)
sekä Egyptissä ja Turkissa.

Punta, viljannutta keskiajalla ja
uudenajan alkupuolella Ruotsi-Suomessa;
vastasi Ruotsissa 8 ja Suomessa tav. 6
pannia (ks. t.). Maatilan suuruutta
ilmoitettiin tähän aikaan kylvömäärän mukaan
myöskin puntaluvuissa.

Punta Arenas [-rē'-]. 1. Satamakaup.
Etelä-Chilessä, Magalhãesin salmen rannalla,
Villan- ja lihanvientiä. 20,000 as.
— 2. Satamakaup. Costa Ricassa,
Tyynenmeren rannalla. 5,000 as.

Puntalästi, keskiajalla ja uudenajan
alussa Suomessa käytetty viljanmitta,
12 puntaa eli 48 (Itä-Suomessa 36) tynnyriä.

Puntari, pikavaaka, jossa liikuteltava
tukipiste ripustimineen ja kiinteä
vastapaino (ponsi) sekä koukku punnittavan
esineen ripustamiseen (suom. p.) tai
kiinteä koukku ja tukipiste mutta asteikolla
liikuteltava vastapaino (esim. roomal. p.).

Puntarpää ks. Alopekuuri.

Puodinkylä (ruots. Botby), maatila
Helsinginpitäjässä, 10 km Helsingin
kaupungista koilliseen; sen alueella
Marjaniemen huvilayhdyskunta. P. on
v:sta 1917 taajaväkinen yhdyskunta.

Puola (puol. Rzeczpospolita Polska),
tasavalta Keski-Euroopassa, Latvian ja Liettuan
eteläpuolella. 388,328 km2, n. 29 milj. as.
Vain luoteiskolkassa kapea maakaistale, n. s. Puolan
käytävä, ulottuu Itämeren rantaan saakka. 


Vaakuna.

— Keski-P. on hedelmällistä alankoa, P:n pohjoisosassa
kulkee Baltian järviselänne, eteläosa on enimmäkseen
250-300 m korkeata ylätasankoa, ja uloinna etelässä ovat
Karpaattien pohjoiset rinteet; idässä ovat nykyisin
havumetsien peitossa olevat Rokitnon (Pinskin) suomaat.
Kaakkoisosassa on aroja, jotka nykyisin ovat suurelta
osaltaan viljeltyjä. P:n pää joki on Veiksel, muita
jokia Warthe, Njemen, Pripet ja Pruth. — Ilmasto on
Länsi-Euroopan meri- ja Itä-Euroopan manner-ilmaston
välimuoto. Varsovassa on vuoden keskilämpö +7,7°,
tammikuun —4,5° ja heinäkuun +18,8°; vuotuinen
sademäärä on keskimäärin 585 mm. Joet ovat jäässä
n. 3 kk. vuodessa. — Väestöstä on 69 % puolalaisia
— puolalaiset ovat länsislaaveja; heitä asuu paitsi
P:ssa myös P:n rajalla olevissa säkä. maakunnissa —,
14 % ukrainalaisia (kaakossa), 8 % juutalaisia
(kaupungeissa), 4 % valkovenäläisiä (koillisessa), 4 %
saksalaisia (lännessä). N. 70 % väestöstä asuu maaseudulla.
— Elinkeinot. Pääelinkeino on maanviljelys (perunoita,
ruista, kauraa, sokerijuurikasta). Karjanhoito on
kehittymätöntä, metsänhoito tuottavaa. Eteläosissa on
arvokkaita mineraalialueita (Dabrowan ympäristöstä
kivihiiltä, Galitsiasta paloöljyä, Wieliczkasta
ja Bochniasta vuorisuolaa, Kaliszista kalisuoloja).
Teollisuus kehittynyttä, suuria teollisuuskeskuksia ovat
Varsova, Lodz, Krakova ja Dabrowa. Tärkeimmät
teollisuudenhaarat ovat puuvilla-, villa-, metalli-,
kemiallinen ja sokeriteoll. Kauppa on suureksi osaksi
juutalaisten käsissä. Tärkeimmät vientitavarat:
puutavarat, eläimistä saadut ravintoaineet, kivihiili
ja koksi, vilja, sokeri, sinkki, paloöljy; tuontitavarat:
koneet, puuvilla, vilja, siirtomaantavarat. Rautateitä
n. 19,500 km. Raha 1 zloty = 100 grosz'ia.
— Uskonto ja sivistysolot. Valtiokirkkoa ei ole,
64 % room.-kat., 11 % room.-kat. kirkkoon liittyneitä
kreik.-katolisia (unieerattuja), 11 % oikeaoppisia
kreik.-kat., 10 % mooseksenuskolaisia, 4 % protestantteja.
— Valtion yliopistoja on 5. — Valtiomuoto ja hallitus.




Puolan departementit: 1 Pomorze, 2 Poznan, 3 Lódz, 4 Varsova, 5 Bialystok, 6 Wilno, 7 Nowogródek,
8 Kielce, 9 Lublin, 10 Polesia, 11 Wolyn, 12 Slask, 13 Krakova, 14 Lwów, 15 Tarnopol, 16 Stanislawów.


V. 1921 hyväksytyn hallitusmuodon
mukaan P. on tasavalta. Eduskunta
2-kamarinen: senaatti ja edustajakamari
(sejm); edellisen vaaliin ottavat osaa
30 v. täyttäneet, jälkimmäisen vaaliin
21 v. täyttäneet kansalaiset. Kamarien
ollessa eri mieltä jää edustajakamarin
kanta ratkaisevaksi. Presidentti
valitaan 7 vuodeksi, vaalin toimittavat
eduskunnan molemmat kamarit, jotka
tällöin ovat kansalliskokoukseksi
yhtyneet. — Pääkaup. Varsova, ks. kuvaliitettä.

Historia.   P:n  nimi johtuu  nykyisessä
Posenissa asuneesta slaav. poljaanien
heimosta. Ensim. tunnettu hallitsija oli
Mieszko, Piastien sukua. Hänen oli
963 tunnustettava Saksan keisari
lääninherrakseen ja käännyttävä 966
kristinuskoon. Valtakunta oli kauan
hajaannuksen tilassa. Sen yhteyden palautti
Vladislav I (1306-33). Hänen
poikansa Kasimir III Suuren
(1333-70) sisarenpojan ja seuraajan, Unkarin
kuninkaan Ludvig Suuren (1370-82)
oli, saadakseen tyttärensä Hedvigin
kruununperimysoikeuden vahvistetuksi,
myönnettävä aatelistolle verovapaus.


Hedvigin puoliso Liettuan suuriruhtinas
Jagello kruunattiin P:n kuninkaaksi
Vladislav II:n (1386-1434)
nimisenä. Täten P. ja Liettua tulivat
keskenään personaaliunionisuhteeseen.
Yhteinen vihollinen, saks. ritarikunta,
voitettiin Tannenbergin taistelussa 1410.
Vladislav III (1434-44) valittiin
myös Unkarin kuninkaaksi. Hänen veljensä
Kasimirin (1447-92) aikana saks.
ritariston oli 1466 luovutettava
Länsi-Preussi ja tunnustettava Itä-Preussi P:n
lääniksi. Seur. hallitsijoiden oli
taisteltava sekä Venäjää että Turkkia vastaan;
aatelisvalta yhä kasvoi. Valtakuntaan
kuuluivat P:n ja Liettuan lisäksi
Liivinmaa (v:sta 1561), Länsi-Preussi, Volynia,
Podolia ja Ukraina, V. 1569 personaaliunionin
sijasta P. ja Liettua yhtyivät
yhdeksi vaalikuninkaan hallitsemaksi valtakunnaksi.

P:n ensim. varsinaiset vaalikuninkaat
olivat Henrik (ks. Henrik III,
Ranskan kuninkaita), Stefan Batori
(1575-86) sekä sitten Ruotsin perintöruhtinas
Sigismund III (1587-1632)
ja hänen molemmat poikansa Vladislav IV
(1632-48) ja Juhana Kasimir
(1648-68). Näiden Vaasa-kuninkaiden,
aikana P. oli, eräin keskeytyksin, v:een
1660 sodassa Ruotsia vastaan. Se teki
P:lle mahdottomaksi valvoa etujaan
idässä, ja 1667 Ukrainan kasakoiden
yliherruus siirtyi P:lta Venäjälle, mikä
merkitsi myös valtiollisen painopisteen
siirtymistä Varsovasta Moskovaan. Sotien
aikana P. menetti vielä Itä-Preussin
lääninherruuden. Aatelisanarkia kohosi
huippuunsa, ja 1650-luvulla alkoi n. s.
liberum veto (ks, t.) tulla käytäntöön.
Mikael Wisniowiecki'n
(1669-73) seuraaja Juhana Sobieski
(1674-98) voitti tosin turkkilaiset, mutta
sisäinen hajaannus jäi entiselleen.
Saksan vaaliruhtinas Fredrik August, P:n
kuninkaana August II (1697-1733)
otti osaa suureen pohjan sotaan. Kaarle
XII karkoitti hänet ja asetti sijaan
Stanislaus Leszczynski'n
(1704-09), mutta August palasi Pultavan
taistelun jälkeen. August II:n pojan
August III:n (1733-63) valitseminen
kuninkaaksi aiheutti P:n perintösodan
(ks. t.). Hänen seuraajansa Stanislaus
Poniatowski (1764-95),
vaikkakin Venäjän tahdosta valittuna,
koetti pelastaa P:n tahtoen saada
poistetuksi liberum veto'n. Tätä Venäjä
vastusti sekä vaati dissidenteille
(eriuskolaisille) annettavaksi samanlaiset
oikeudet kuin roomalaiskatolisille. Silloin
puolalaiset Bari'n konfederatsionissa 1768
yhtyivät kat. uskonsa ja maansa
vapauden suojaamiseksi. Seurauksena oli ven.
sotajoukon tunkeutuminen maahan.
Fredrik II:n ehdotuksesta Venäjä,
Itävalta ja Preussi toimeenpanivat 1772
n. s. P:n ensimmäisen jaon.
Siinä Dneprin ja Väinäjoen itäpuolella
olevat maat joutuivat Venäjälle,
Länsi-Preussi (paitsi Danzig ja Thorn) 



Preussille ja Itä-Galitsia Itävallalle. Jako
herätti P:ssa kansallisen liikkeen, ja
1791 julkaistiin uusi perustuslaki, jossa
liberum veto lakkautettiin,
konfederatsionit kiellettiin ja kuninkaanarvo
julistettiin perinnölliseksi. Eräät
tyytymättömät ylimykset vetosivat Venäjään,
joka Preussin kera toimeenpani 1793
P:n toisen jaon. Siinä Venäjä sai
osia Puolan itäisistä maakunnista,
Preussi Suur-Puolan sekä Danzigin ja
Thornin. Kosciuszkon johtamina
puolalaiset ryhtyivät sotaan, mutta joutuivat
tappiolle. P:n kolmannessa jaossa
1795 Venäjä sai loput Liettuasta y. m.,
Itävalta Vähän-P:n, Preussi Masovian ja
Varsovan. P. oli lakannut olemasta
valtakuntana.

Napoleon perusti 1807 Varsovan
suurherttuakunnan Preussilta otetuista P:n
alueista; 1809 tuli siihen lisää
Länsi-Galitsia ja Lublin. Sen hallitsijana oli
Saksin kuningas Fredrik August. Wienin
kongressissa 1815 suurin osa herttuakuntaa,
n. s. Kongressi-P. eli P:n kuningaskunta,
annettiin Venäjälle, Preussi sai takaisin
Posenin, Itävalta sai pitää melkein koko
Galitsian, paitsi Krakovaa ympäristöineen,
joka julistettiin itsehallinnolliseksi
tasavallaksi; 1847 sekin liitettiin
Itävaltaan. Heinäkuun vallankumouksen
vaikutuksesta syttyi 1830 Venäjän P:ssa


kapina, Sen johdosta P:n kuningaskunnan 1815
julkaistu valtiosääntö lakkautettiin. V. 1863
puhkesi uusi kapina, jonka jälkeen P. menetti
itsehallintonsa rippeetkin. Häikäilemätön
venäläistyttämistyö pantiin käyntiin. Vastaavasti
Preussi, vars. 1870-luvulta, alkoi
saksalaistuttaa puol. maakuntiaan, mutta
kohotti niitä taloudellisesti. Edullisin oli
puolalaisten asema Itävallassa.

Maailmansodassa keskusvaltojen
valloitettua melkein koko Venäjän P:n
Venäjä elok. 1915 julisti P:n
itsenäiseksi. Samoin tekivät keskusvallat
marrask. 1916; P. tulisi olemaan Saksan
ja Itävallan liitossa eikä siihen kuuluisi
kuin enin osa Venäjän P:aa. Venäjän
vallankumouksen jälkeen Venäjä ja
ympärysvallat tunnustivat P:n
itsenäisyyden, joskin edellyttivät
Puolan-Venäjän sotilaallista liittoa.
Mieliala P:ssa kääntyi saksalaisvastaiseksi,
ja keskusvaltojen tappion jälkeen P:n
valtakunta ent, hist. rajoineen julistettiin
perustetuksi. Versailles'n rauhassa P. lisäksi sai
suurimman osan Posenia ja osan Länsi-Preussia
(vrt. Danzig) sekä Itävallan
puol. alueet. Ylä-Šleesiasta (ks. t.) P.
sai 1921 kansanäänestyksen tapahduttua
suuremman osan sekä 1920 Teschenin
kaupungin, jota Tšekko-Slovakia oli
itselleen vaatinut. V. 1920
Neuvosto-Venäjää vastaan käydyn sodan jälkeen
P:n itäraja Elian rauhassa 1921
vahvistettiin nykyiseksi. P. on pyrkinyt
uudistamaan ent. unionin Liettuan kanssa,
joka sitä vastustaa; Vilnon (ks. t.) alueen
valtaus 1920 on aiheuttanut vielä
jatkuvan selkkauksen. Puolueriidat ovat
häirinneet uuden valtion sisäistä rauhaa. V. 1926
Pilsudski (ks. t.) pani toimeen
sotilaskaappauksen saavuttaen johtavan
aseman. [Lehtonen, „Der Untergang Polens"
(1904); Dmowski, ,,Puolan kysymys"
(1913); Palola, „Vapaa Puola" (1922);
Karski, „Puola ennen ja nyt" (1926).]

Puolanka, kunta Oulun läänissä,
Pohjois-Pohjanmaalla, Oulujärven
pohjoispuolella; 2,462,5 km2,
6,037 as. (1926). Kaoliinilöytöjä.

Puolan kieli ja kirjallisuus. P. kieli
kuuluu slaav. kielten länsislaav.
ryhmään. Kirjallisuus oli keskiajalla
enimmäkseen latinankielistä. Humanismin ja
protestanttisuuden vaikutuksesta
1500-luvulla se tulee pääasiassa
puolankieliseksi. Puolankielisen proosan
perustaa R. z Naglowic (1505-69)
ja runotyylin Kochanowski.
Vastauskonpuhdistuksen mukana seuraa (v:sta 1625)
herpautuminen vuosisadaksi, kunnes Puolan
jakojen edellä ja aikana taasen on
nousuaika. Tämän ransk.-klassillisen
kauden keskeinen kirjailija oli
Krasicki. 1820-luvulla romantiikka
aiheuttaa uuden nousun. Sen pääedustajat
ovat Mickiewicz, Slowacki, Krasinski
ja Goszczynski. Hist. romaaneja
kirjoittivat H. Rzevuski (1791-1866)
ja Kraszewski. Romantiikan ajanjakso
loppui v:n 1863 kapinaan; realismi astuu
sijaan. Eniten on romaanikirjailijoita,
kuten Eliza Orzeszko, Sienkiewicz
ja Prus. Uusromantiikan, Nuoren Puolan,
johtavat kirjailijat ovat St. Przybyszewski
(s. 1868), St. Wyspianski (s. 1869),
lyyrikot Kasprowicz ja L. Staff
(s. 1878). Uuden Puolan suurimmat kirjailijat
ovat Zeromski ja Reymont.
[Silvanto, „Nuori Puola" (1916).]

Puolan käytävä ks. Puola.

Puolan perintösota (1733-38),
kuningas August II:n kuoltua syttynyt sota,
jossa Ranska ja Espanja koettivat
asettaa Stanislaus Leszczynski'n, Itävalta ja
Venäjä Saksin vaaliruhtinaan August
III:n Puolan valtaistuimelle. V. 1735
tehtiin Wienissä alustava rauha, joka
vahvistettiin 1738. August tunnustettiin
Puolan kuninkaaksi, Stanislaus
Leszczynski sai Lothringenin, joka hänen
kuoltuaan oli joutuva Ranskalle,
Lothringenin herttua Frans. Stefan
tunnustettiin Toscanan perijäksi, Itävalta
luovutti Napoli'n ja Sisilian esp. prinssille
Don Carlokselle saaden sijaan Parman.

Puolan taide ei ole erikoisemmin
omaperäistä, vaan it., saks. ja ven. taiteen
vaikutuksen alaista. Huomattavia
rakennuksia ovat Krakovan goottilainen
basilika (aloitettu 1320), niinikään
goottilainen Mariankirkko, saman kaupungin
tuomiokirkon Sigismundin l. Jagellon
kappeli, jonka firenzeläinen Bartholomeo
Berecci aloitti 1519 ja jota on sanottu
renessanssin huomattavimmaksi


Chelmonski: Härillä kyntäjä.




rakennustyöksi Alppien pohjoispuolella,
edelleen Krakovan linna, joka 1500-luvulla
muutettiin renessanssipalatsiksi, lähellä
Varsovaa oleva Wilanowin linna, jonka
it. Guiseppi Belotti ja saks.
Pöppelmann 1680-90-luvuilla rakensivat,
ja Varsovan us. yksityispalatsit
1600-1700-luvuilta. 1800-luvun huomattavin puol.
arkkitehti on Maczynski. —
1400-luvulla puolalaissyntyiseksi väitetty
Veit Stoss (ks. t.) veisti Krakovassa
mahtavan alttarikaapin. 1500-luvulla
tehdään loisteliaita hautamuistomerkkejä.
Vasta 1800-luvun jälkipuoliskolla
kotimaiset miehet loivat huomattavampia
kuvan veistoksia, ensisijassa Szymanowski
(s. 1859) ja Dunikowski (s. 1876).
— Puol. taidemaalareista huomattavin on
Matejko (ks. t.), muita
Chelmonski (k. 1914), Wyspianski
(ks. t.) ja Witkiewicz (k. 1915).

Puolapuut, seinään kiinnitetty
veräjämäinen voimisteluteline, jolla tehdään
punnerrus- ja kiipeämisliikkeitä.

Puolaus, langan kääriminen käämille
l. puolalle, tapahtuu tavallisella rukilla
tai erikoisrakenteissa koneilla.
Kehruukoneitten käärimät käämit puretaan
pesemistä, värjäämistä, liisteröimistä y. m.
varten vyyhdeille, joista lanka sitten
p.-koneissa puolataan joko loimen
valmistus- tai kutomakoneen sukkulapuolille.
P.-koneessa on 6-30 nopeasti pyörivää
pystykaraa, joihin puu puolat pistetään.
Koneen päällä olevista kerinpuista
juokseva lanka kiertyy puolalle, joka nousee
sitä mukaa kuin täyttyy ja lopulta
pysähtyy. Tätä varten on karan ympärillä
suppilo, joka kohottaa täyttyvän puolan.

Puoliapinat (Prosimiæ),
imettäväislahko. Apinain kaltaisia. Naama
karvapeitteinen, kuono suippo, silmät suuret,
eteenpäin suuntautuvat. Kynnet litteät,
paitsi toisen varpaan kynsi, joka on
terävä ja koukkumainen. Tarttumakädet
ja -jalat. Poskihampaat piikkipäiset.
Häntä pitkä. Yöeläimiä; syövät hedelmiä,
hyönteisiä ja pieniä selkärankaisia.
Afrikassa, Etelä-Aasiassa ja varsinkin
Madagaskarissa. P:ta ovat m. m. makit,
lori, kummituseläin.

Puoliaskel ks. Kokoaskel.

Puolikansi, peräkohokansi,
aluksen peräpäässä oleva kansi, joka on
vesikantta ylempänä.

Puolikerros (ransk. entresol), kahden
kerroksen välillä oleva tavallista
matalampi kerros.

Puolikko, vanha astiamitta, = 15
kappaa = 1/2 tynnyriä.

Puolikristalli, vähemmän lyijyä
sisältävä lasi kuin oikea kristallilasi.

Puolikuu. 1. Turkin valtakunnan ja
muhamettilaisuuden tunnus; ollut
käytännössä jo 1100-luvulta. —
2. P. eli lyyra (saks.
Schellenbaum, engl. crescent),
turk. helistin, jossa koristeina on
puolikuu ja hevosenhäntätupsuja. Otettiin
Itävallan turkkilaissotien aikana
käytäntöön saks. sotilassoittokunnissa,
sittemmin muuallakin.


Puolikuu.

Puoliloiset ks. Loiskasvit.

Puolimatruusi, merimies, matruusia
kokemattomampi, mutta laivapoikaa kokeneempi.

Puolinuotti l. (varrekas)
aukopää, mus., eroaa
kokonuotista (ks. t.) siten, että sen
„pää" on varustettu „kaulalla" eli
varrella: [halvnot] tahi [halvnot]. P:lla merkitään
sävel, jonka aika-arvo täyttää
puolet 4/4-tahdista tahi koko
2/4-tahdin.

Puolipaastosunnuntai, neljäs
sunnuntai paastossa.

Puolipalttina, pellavakuteella
puuvillaloimeen kudottu palttina.

Puolipiste, välimerkki (;), jota
käytetään erottamaan samaan virkkeeseen
kuuluvia itsenäisiä lauseita sekä milloin
virkkeessä tarvitaan suurempaa
välimerkkiä kuin pilkkua.

Puolipäivä. Todellinen p. on auringon
keskipisteen ollessa meridiaanissa.
Keski-p:n, keskiaurinkoajan (ks.
Aurinkoaika) mukaan lasketun p:n ja
todellisen p:n ero, ajantasaus, on neljä kertaa
vuodessa (15/4, 15/6, 1/9 ja 25/12) nolla, sen
suurimmat arvot ovat +14,5 min. (11/2) ja —16,3
min. (1/11). — Puolipäiväpiiri,
meridiaani (ks. t.).

Puoliranskalainen side, kirjanside,
jossa vain selkämys ja kulmat ovat
nahkalla päällystetyt.

Puolisiipiset (Heteroptera),
nivelkärsäisiä hyönteisiä (Rhynchota),
joiden peitinsiipien tyvipuoli on nahkea,
ulko-osa kalvomainen, joskus voivat siivet
olla vallan surkastuneet (seinälude). P:iä
ovat m. m. luteet, marjaluteet, vesimittarit,
vesimalluainen, vesiskorpioni.

Puolisukulaisuus on olemassa
henkilöiden välillä, joilla on sama yhteinen
isä tai esi-isä, mutta eri äiti tai esiäiti
tai yhteinen äiti tai esiäiti, mutta eri
isä tai esi-isä.

Puolisuunnikas ks. Nelikulmio.

Puolitanko. Lippu nostetaan p:oon s. o.
lipputangon puoliväliin surun merkiksi.



Puolitasanko, peneplaani (ks. t.).

Puolivalmisteet, teollisuustuotteet,
joista vasta lopullisessa valmistuksessa
tulee varsinainen tuote.

Puolivillainen, puuvillaloimeen
villakuteella kudottu kangas.

Puoltolause, suositus, jonka alempi
viranomainen virkaehdotusta tehdessään
jollekin ehdollepannuista antaa.
Virkaehdotus tehdään virka-ansioiden,
mutta p. annetaan virkaan sopivaisuuden
mukaan.

Puolue, julkisessa, erittäinkin
valtiollisessa elämässä määrättyjä
tarkoitusperiä ajava samanmielisten yhtymä tai
järjestö. P.-jaon pohjana saattavat olla
uskonnolliset, rotu- ja kansallisuus- sekä
luokka- ja säätyvastakohdat ynnä myös
yhteiskunnan kehityksen perusehdot:
järjestys ja edistys. Näiden perusehtojen
pohjalla ovat syntyneet vanhoilliset l.
konservatiiviset p:t ja edistys-p:t.
Suomessa on tätä nykyä seuraavat
valtiolliset p:t: kokoomus-p.; edistys-p.,
maalaisliitto, ruotsalainen p.,
sosiaalidemokraattinen p. ja kommunistit.

Puolueettomuus, neutraalisuus (ks. t.).

Puoluepiiskuri (engl. whip), jonkun
puolueen eduskuntaryhmään kuuluva luottamusmies,
joka on vastuussa siitä, että jäsenet ottavat
osaa tärkeimpiin äänestyksiin y. m.

Puolukka, puola (Vaccinium vitis
idæa), kanervakasveihin kuuluva
varpukasvi, maassamme hyvin yleinen. Marjat
kotitaloudessa ja vientitavaranakin arvokkaita.

Puolustus, oikeudenkäynnissä
vastaajan tai syytetyn toiminta kanteen tai
syytteen torjumiseksi tai yleensä
asianosaisten keinot heille epäedullisten
väitteiden kumoamiseksi.

Puolustuslinja, sot., varustetut
puolustusasemat. P:ssa päävastarinta-asema
käsittää useat n. 120 m:n etäisyydellä
toisistaan olevat ampumahaudat. Pää-p. on
päävastarinta-aseman etulinja. Etu
vartiolinja on 1,500-3,000 m
päävastarinta-aseman edessä ja näiden
välillä on tukikohtalinja. Takanapäin
on toinen tukikohta-alue ja n.
1,000-2,000 m:n päässä reservilinja.

Puolustusministeriö ks. Valtioneuvosto.

Puolustusneuvosto, Presidentin
käytettävänä oleva neuvottelukunta
sotalaitosta koskevissa asioissa. P. antaa
lausuntoja sellaisista periaatteellisista
kysymyksistä, jotka koskevat
puolustus-suunnitelmaa, sotavoimien eri osien
määrävahvuuksien vahvistamista,
puolustuslaitoksen menoarviota,
taloussuunnitelmaa sekä maan varustamista
tarpeellisilla varusteilla ja elintarpeilla sodan
aikana kuin myös muista asioista, jotka
Presidentti on jättänyt sen käsiteltäväksi.
P:n jäseninä ovat puolustusministeri, sotaväen
päällikkö, yleisesikunnan päällikkö,
suojeluskuntain ylipäällikkö sekä kaksi
kenraalia tai esiupseerin arvossa olevaa
sotilashenkilöä, jotka viimeksimainitut
Presidentti puolustusministerin
esittelystä määrää vuodeksi
kerrallaan (Asetus 22/4 1924).

Puolustusnihilisti ks. Nihilismi.

Puomi. 1. Pyöröpuu, jonka avulla
purjeen alareuna pingoitetaan, tai jolla
painoja nostetaan. Kokkapuun jatkoja
sanotaan liivari- ja jaakari-p:iksi. — 2.
Puiden lauttaamisessa käytetty pitkä jono
tukkeja, jotka päistään on siteillä
yhdistetty toisiinsa. P:eja käytetään irrallaan
uivien tukkien ohjaamiseen tai suurempien
tukkimäärien koossapitämiseen ja kuljettamiseen.

Puoskaroiminen, asianomaista
tieteellistä sivistystä vailla olevan henkilön
harjoittama lääkärintoimi (Laki lääkärintoimen
harjoittamisesta 23/1 1925, 6 §).

Puosu (ruots.), luotettava merimies,
joka päällystön katsannon alaisena
johtaa laivaväen töitä ottaen itsekin osaa
tärkeimpiin askareihin.

Pupiina (engl.), laippapäinen puola
(rulla), johon lankaa kääritään.

Pupilli (lat.), holhotti; silmäterä.

Pupin [pjūpin], Michael
(s. 1858), amer. sähköteknikko, prof. New Yorkissa.
Keksinyt itseinduktsionikäämien käyttämisen
puhelinjohdossa äänen vahvistamiseksi.

Purasin, taltta (ks. t.).

Purcell [pəsəl], Albert Arthur
(s. 1872), engl. työväenjohtaja. Tuli 1924
Amsterdamin internatsionaalin ja 1925
Englannin ammattijärjestön hallituksen
puheenjohtajaksi. — Purcell, Henry
(1658-95), engl. säveltäjä. Sävelsi
lukuisia oopperoita, joissa ilmeni lupaavaa
alkua kansalliseen tyyliin sekä eteviä
kirkkosävellyksiä.

Purgatiivinen (lat.), ulostamista
aikaansaava, ulostuttava.

Purgatorium (mlat.), kiirastuli.

Purilaat, alkeelliset kuljetusvälineet;
tehdään kahdesta aisapuusta, joiden
hiukan kaarevia takapäitä yhdistävät n. s.
pajut kaplaineen.

Purim, juutalaisten 14 ja 15 p.
maalisk. viettämä juhla, väitetään
perustetun Esterin (ks. t.) aikaansaaman
juutalaisten pelastumisen muistoksi
persialaisvainosta, mutta lienee bab. alkuperää.
Juhlaa vietetään lukemalla Esterin
kirjaa, antamalla molemminpuolisia lahjoja
ja almuja köyhille.



Puriškevitš, Vladimir Mitrofanovitš
(1870-1919), ven. oikeistopoliitikko,
Suomen-syöjiä ja Rasputinin murhaajia.

Purismi (mlat.), pyrkimys puhdistaa
äidinkielestä vierasperäiset sanat ja
lauseparret. — Puristi, kielenpuhdistaja.

Puristettu ilma, paineilma (ks. t.).

Puristuslujuus, suurin voima, minkä
jostain rakennusaineesta tehty koekappale
kestää laskettuna sen poikkipinnan
pintayksikköä (joko cm2:iä tai mm2:iä)
kohti. vrt. Lujuus.

Puristuvaisuus, kappaleiden
tilavuuskimmoisuuden yhteydessä oleva
ominaisuus vetäytyä pienempään tilaan
jokapuolisen ulkonaisen paineen
vaikutuksesta. Kaasujen p. on suurin;
nesteiden ja enimpien jähmeiden niin
pieni, että sitä on vaikea osoittaa.

Puritaanit (lat.), „puhdistusintoilijat",
ne engl. protestantit, jotka Elisabetin ja
seur. hallitsijoiden aikana vaativat
jumalanpalvelusmenojen puhdistamista kat.
aineksista sekä ankaraa lainomaista
raamatullisuutta uskonnollissiveellisessä
elämässä. P. jakautuivat us. ryhmiin, joista
tärkeimmät olivat independentit (ks. t.).

Purjealus, alus, joka kulkee vedessä
tuulen voiman vaikuttaessa sen
purjeisiin. Purjeet levitetään aluksessa
pyöröpuiden (mastojen, tankojen, raakojen,
kahvelien, puomien ja kokkapuun) taikka
myös taakiköysien varaan. Lukuunottamatta
monenmoisia vähemmän tärkeitä
veneiden ja pikkualusten purjemuotoja,
voidaan yleensä merelläkulkevat
nykyajan p:t viedä johonkin seur. ryhmistä:
jahti, kaljaasi (kaksi- tai useampimastoinen),
kuunari, priki, kuunarilaiva,
parkkilaiva tai fregattilaiva, jotka kaikki
myös saatetaan jakaa kahteen pääryhmään,
raakapurje- ja kahvelipurjealuksiin.
— Fregattilaivassa on kolme
mastoa, joita nimitetään keulasta alkaen:
keula- l. fokkimasto, isomasto ja
kryssi l. mesaanimasto. Jokainen
näistä mastoista on koottu kolmesta,
joskus neljästä kappaleesta, jotka
liitoksilla ovat toisiinsa yhdistetyt.
Alinta, aluksen rungolle pystytettyä
kappaletta sanotaan alamastoksi, sen jatkona
olevaa märssytangoksi, sitä seuraavaa
prammitangoksi ja tämän jatkona olevaa
vähä- eli puuven-prammitangoksi, jotka
kaksi viimemainittua useimmiten
tehdään yhdestä puusta, ilman jatkoa.
Jokaiseen mastoon ja tankoon on kiinnitetty
joko yksi tai kaksi raakaa (poikkipuuta),
jotka asemansa mukaan saavat nimensä.
Kun kukin raaka, tanko tai taaki ja
siihen liittyvä purje aina kantaa samaa
päänimeä, niin voidaan oheenliitetyistä
kuvista tuntea tärkeimmät nykyajan
aluksien purjeet, vrt. Laiva.


Purjealuksia. I. Fregatti. — II. Kuunari. — III. Kaljaasi, 1 fokki,
2 alamärssypurje, 3 keula-alamärssypurje, 4 ylämärssypurje,
5 keula-ylämärssypurje, 6 prammipurje, 7 keula-alaprammipurje,
8 keula-yläprammipurje, 9 vähä- eli puuvenprammipurje, 10
keula-vähäprammipurje, 11 iso purje, 12 iso alamärssypurje, 13 iso
ylämärssypurje, 14 iso alaprammipurje, 15 iso yläprammipurje, 16 iso
puuvenprammipurje, 17 pekiinipurje, 18 kryssi-alamärssypurje,
19 kryssi-ylämärssypurje, 20 kryssi-alaprammipurje, 21
kryssi-yläprammipurje, 22 kryssi-vähäprammipurje, 23 keula-pilvipurje
(engl. skysail), 24 iso pilvipurje, 25 kryssi-pilvipurje, a jääkäri,
b ulkoliivari, c sisäliivari, d keula-tankotaakipurje, e iso
taakipurje, f iso tankotaakipurje, g iso prammitaakipurje, h iso
puuvenprammitaakipurje, i kryssi-taakipurje, k
kryssi-prammitaakipurje, l kryssi-puuvenprammitaakipurje, m mesaani, n
keula-latvapurje, o iso latvapurje, p kryssi-latvapurje.



Purjehdus. 1. Purjelaivan ohjaaminen.
Myötäiseen tuuleen purjehdittaessa asetetaan
purjeiden pinnat mahdollisimman kohtisuoraan
aluksen pituusakselia vastaan, laitatuulessa ne
käännetään tarpeen mukaan viistoon.
Raakapurjealuksissa voidaan raa'at tav.
vetää niin paljon viistoon, että tuuli
peränpuolelta täyttää purjeet vielä,
silloinkuin keula poikkeaa n. 6
kompassipiirua (67° 30') tuulen lähtösuunnasta.
Kahveli- ja taakipurjealukset voivat
purjehtia vielä lähemmäksi vastaista tuulta.
Täten kuljetaan vastahankaan.
Tästä suunnasta alus vastatuulen kautta
käännetään, purjeiden täyttyessä toiselta
puolelta, siten, että sen pituusakseli
muodostaa tuulen suunnan kanssa tämän
toiselle puolelle yhtäsuuren kulman kuin
ennen käännöstä. Täten ristiin rastiin
purjehtimista sanotaan luovimiseksi.
Kun oikean puolen kylki on
tuulta kohden, on alus tyyrpuurin
halsseilla, kun vasen kylki on tuulta
kohden, niin se on paapuurin
halsseilla. — 2. Aluksen aseman
toteaminen ja sen kulkusuunnan määrääminen
perustuvat näkyvien esineiden havaitsemiseen,
luotaukseen, kompassin, merikartan,
loistoluetteloiden, vuorovesitaulujen y. m.
käyttöön sekä taivaankappaleista tehtyihin
havaintoihin, vrt. Paikanmääräys,
Peilaus, Luotaus.


Kilpapurjehdusta.

Purjehdussääntö (engl. act of
navigation), Englannin parlamentin 1651
julkaisema laki, jonka mukaan Englantiin
ja sen siirtomaihin sai Euroopan
ulkopuolella olevien maanosien ja eräitä
euroopp. tuotteita tuoda vain englantilaisilla
ja Englannin siirtomaiden laivoilla,
muita euroopp. tuotteita myös tuotantoinaan
laivoilla. P. oli tähdätty etupäässä
hollantilaisia vastaan. Sen tarkoituksena
oli Englannin laivaliikkeen edistäminen. P:öä
jäljiteltiin muissa maissa. vrt. Tuoteplakaatti.

Purjekangas, paksu, kaksivartinen
pellavakangas.

Purjekone, paperikone, jossa on suuri
kuivaussilinteri ja tätä varten suuri
kuivaushuopa, „purje". P:lla valmistetaan
toiselta puolen kiiltävää, toiselta
karheaa paperia.

Purjemeduusat ks. Hydrotsooit.

Purjosipuli ks. Sipuli.

Purkaminen. Ylimääräisenä
muutoksenhakukeinona on p. lain voiman
saaneen päätöksen tai tuomion kumoaminen
uusien aineellisten syiden perusteella
(Oikeudenkäymiskaari 31:3; Laki
korkeimmasta oikeudesta 22/7 1918, 2 §,
5 kohta; Laki korkeimmasta
hallintaoikeudesta 22/7 1918, 3 §, 2 kohta).
— P:ksi sanotaan väliin kaksipuolisen
oikeustoimen oikeusvaikutuksen
kumoamista, jota taas yksipuolisissa
oikeustoimissa nimitetään peruuttamiseksi.

Purkaus, mus., on sointukulku
riitasoinnusta siihen tasasointuun, jota korva
sen jälkeen vaatii tai odottaa.

Purkausaika, se aika, jona alus
rahtisopimuksen ehtojen mukaan on lastistaan
tyhjennettävä. Jos tämä laiminlyödään,
tulee alus n. s. ylimakuupäiville, joista
se saa eri maksun joko rahtisopimuksen
ehtojen tai sellaisten puutteessa lain
mukaan.

Purkauselektrometri, Lanen pullo,
määräetäisyydellä ponnesta olevalla
purkajalla varustettu Leidenin pullo, jota
käytetään sähkömäärien mittaukseen.

Purkyne (Purkinje), Johannes
Evangelista (1787-1869), tšek.
fysiologi, prof. Breslaussa ja Praagissa,
fysiologian uranuurtajia. Perusti Saksan
ensim. fysiologisen laitoksen (1842,
Breslauhun).

Purlakka ks. Burlakki.

Purmo, ruotsink. kunta Vaasan
läänissä, Keski-Pohjanmaalla, Purmonjoen
ympärillä, Uudesta-Kaarlepyystä itään.
212,8 km2, 3,141 as. (1926).

Purmonjoki, joki Pohjanmaalla,
Ähtävänjoen ja Lapuanjoen välissä.
Lähdejärviä on Kortesjärven kunnassa oleva
Purmojärvi. Lisäjoki oikealta Kerttujoki.

Purnu-uuni, korkea, ylhäältä
täytettävä sulatus- tai kuumennusuuni
(valimouunit, masuunit, kalkkiuunit y. m.).

Puro, Teuvo (s. 1884),
Kansallisteatterin näyttelijä 1906-23 ja
v:sta 1925, Tampereen Teatterin näyttelijä
1904-06 ja johtaja 1923-25.



Purppura (lat.). 1. Vanhalla ajalla
kuuluisa ja kallis p.-kotiloista saatu
sini-punerva väriaine, indigon
bromijohdannainen. Nykyajan teknillisesti
valmistettujen tervavärien rinnalla kalpea
väri. — 2. Lääket. Veren
sairaalloisista muutoksista johtuva tauti,
jolle on tunnusmerkillistä pienehköt, korkeintaan
2 cm leveät helakanpunaiset ihossa ja
limakalvoissa olevat veritäplät.

Purppuri, suom. kansantanhu.

Purpuriini, trioksyantrakinoni,
alitsariinin tapainen väriaine, jota on
m. m. värimataran juurissa. Käytetään
kankaitten värjäykseen.

Purrata (ruots.), merimiesten kesken
= herättää.

Purse, kierre, terys, „kraati",
lastuavan työaseen (poran, höylän, viilan
y. m.) kappaleen reunaan jättämä terävä kohoama.

Pursimies, sotalaivaston aliupseeri,
vastaa jalkaväen vääpeliä.

Purus, Amazon-joen lisäjoki oikealta,
lähteet Perussa, yli 3,000 km pitkä.

Puruvesi, saarekas, luonnonihana järvi
Kerimäen ja Kesälahden pitäjissä,
Saimaan vesistössä Oriveden ja Pihlajaveden
välissä. Punkaharju jakaa sen
koillispuolella olevaan Suureen-P:een ja
lounaispuoliseen Pieneen-P:een. Nämä ovat
toistensa yhteydessä Punkaharjun
molemmista päistä luunaan salmen ja
Punkasalmen kautta. Vesi harvinaisen kirkasta.

Pusey [pjūzi], Edward (1800-82),
engl. teologi ja katolisoivan puolueen
johtaja. Otti v:sta 1834 innokkaasti osaa
n. s. oxfordliikkeeseen (ks. t.). Toivoi
kat. ja anglikaanisen kirkon yhtymistä
kirkkoisien pohjalla. P:n kannattajia
sanotaan puseylaisiksi.

Puškin, Aleksandr Sergejevitš
(1799-1837), Venäjän suurin runoilija, kuoli
kaksintaistelussa. P. tuo teoksissaan romantiikan
ven. kirjallisuuteen; ne ovat mielikuvitusrikkaita
ja värikkäitä, muoto on loistelias. Teoksia:
runokertomukset „Ruslan ja Ljudmila" ja
„Kaukaasian vanki", Byronin „Don Juanin"
mallin mukaan kirjoitettu lyyrillinen eepos
„Jevgenij Onegin" (1822-31, pääteos), hist. runoelma
„Pultava", hist. kertomukset „Kapteenin
tytär" ja „Dubrovskij" (molemmat suomen.)
sekä hist. näytelmä „Boris Godunov".


Aleksndr Puškin.

Puskuri, buffertti, työntöä
vaimentava joustava laite rautatievaunussa,
liikkuvassa nostokoneessa, höyryvasaran
silinterin kannessa tai pohjassa tai radan
päässä, P:t ovat jousi-, kumi- tai neste-p:eita.

Pusseli, bushel (ks. t).

Pussieläimet (Marsupialia),
imettäväislahko (oik. alaluokka). Istukattomia;
poikaset syntyvät hyvin kehittymättöminä,
emo kantaa niitä vatsapuolella olevassa
ihopussissa, jossa nisätkin ovat.
Pankkaluut. P:iä on vain Austraaliassa,
eräillä Kaakkois-Aasian saarilla ja
Amerikassa. Tertiäärikaudella niitä oli
Euroopassakin. P:iä on lukuisia erilaisiin
elämänehtoihin mukautuneita tyyppejä.
— Lihansyöjiä l. pussipetoja:
pussihukka (Thylacinus
cynocephalus),


Pussihukkia.

harmaanruskea, selässä tummat poikkijuovat, toista
metriä pitkä, elää Tasmaniassa; pussinäätä
(Dasyurus viverrinus), n. 40 cm pitkä,
hoikka, selkäpuolelta vaaleanruskea,
valkotäpläinen, vatsapuolelta valkoinen,
Austraalian eteläosissa, Tasmaniassa;
pussiahma (Sarcophilus ursinus),
musta, ruumis n. 70 cm, häntä 30 cm,
kömpelön-näköinen, raivoisan kiukkuinen,
Tasmaniassa; pussipäästäinen
(Phascologale penicillata), selkäpuoli harmaa,
vatsapuoli vaalea, ruumis n. 22 cm pitkä,
häntä yhtä pitkä, kiipeää taitavasti,
Austraaliassa. — Hyönteissyöjiä:
pussimuurahaiskarhu (Myrmecobius
fasciatus), oravan kokoinen,
suippokuonoinen, pitkähän täinen, turkki
valkojuovainen, hampaita 50-54 eli enemmän kuin
millään muulla imettäväisellä, syö
muurahaisia ja termiittejä, Länsi- ja
Etelä-Austraaliassa; pussimäyrät l.
bandikutit (Perameles), pienehköjä,
suippokuonoisia, kengurujen tavoin hyppiviä,
maanalaisia käytäviä kaivelevia, syövät
hyönteisiä ja juuria, Austraaliassa;
pussirotat (Didelphyidæ) ovat
et.-amer., pienehköjä, useimmiten
pussittomia, pitkähäntäisiä muotoja, jotka
syövät sekä hyönteisiä että imettäväisiä ja
lintuja ja hampaistonsa puolesta lähenevätkin
lihansyöjiä p:iä (ks, Opossumi



ja Aineiasrotta); pussirottiin
kuuluva pussisaukko (Chironectes
minimus) elää vedessä, syö kaloja ja muita
vesieläimiä. — Kasvinsyöjiä: kengurut,
vompatti (ks. n.), monet pussiapinat,
joilla on tarttumaraajat ja pitkä tarttumahäntä
(pussiapinoita ovat m. m. kusut ja
kuskukset, ks. n.), puissa kiipeilevät,
siipioravan tavoin hyppivät austr. pussioravat
(Petaurus) ja kömpelön näköinen, isopäinen, n. 60
cm pitkä hännätön pussikarhu l. koala
(Phascolarctos cinereus), joka kiipeilee
Itä-Austraalian korkeissa kumipuissa ja jolla
on poskipussit kuten apinoilla.


Pussikarhu poikasineen.

Pussikehrääjä (Psyche),
kehrääjäperhossuku. Naaras siivetön, matomainen,
elää koko ikänsä tikuista, lehdenpalasista
y. m. s. laaditussa kopassa, jota
kuljettaa mukanaan. Uros isosiipinen. Toukka
elää samanlaisessa kopassa kuin
naaraskin. Suomessa 5 lajia.

Pussila, maatila Piikkiössä.

Pussitauti, sikotauti (ks. t.).

Pusta (unk. puszta), Itä-Unkarissa,
Länsi-Romaaniassa ja koillisessa Etelä-Slaaviassa
olevien arojen unk. nimitys. Viljelys on viime
aikoina suuresti supistanut p:ien alaa.

Pusta, Karl Robert (s. 1883),
Viron lähettiläs Pariisissa 1918-24 ja
v:sta 1925, ulkoministerinä 1924-25,
aiemmin sanomalehtimies.

Pusula, kunta Uudenmaan läänissä,
Uudenmaan luoteiskulmassa; 273,4 km2,
4,078 as. (1926).

Putatiiviavioliitto (lat.), purkavan
avioesteen vuoksi pätemätön avioliitto,
jonka toinen tai molemmat aviokumppanit
avioesteen olemassaolosta tietämättä
ovat uskoneet päteväksi. — Putatiivinen,
luuloteltu. — Putatiivirikos, harharikos
(ks. t.).

Puteoli ks. Pozzuoli.

Putikko, rautatieasema
Elisenvaaran-Savonlinnan rataosalla,
Punkaharjun kunnassa, 39 km Savonlinnasta.

Putkenkatkaisija, rautaputkien
katkaisemiseen käytettävä, teräväsyrjäisillä
kehrillä („linsseillä") varustettu työase,
jota kierretään ympäri putkea kehriä
tiukentaen, jolloin näiden reunat vähitellen
leikkaavat putken poikki.


Putkenkatkaisija.

Putki. Nesteiden, kaasujen, jyvien
y. m. johto-p:ien päät ovat tav.
varustetut toisiinsa liittämistä varten
kierteillä, laipoilla, muhveilla. Yhteenliitetyt
p:t muodostavat p.-johdon. I.
Metalli-p:ia. Sähköjohtojen suojus-p:t
ovat ohuesta metallilevystä valmistetut ja
eristysaineella sisustetut (Bergmannin
p:t), rakenne-p:t ovat tav. hyvin
keveät (esim. polkupyöräin kehys-p:t).
Raudasta valmistettuja: 1) Kaasu-p:t
tehdään levykaistaleesta, joka taivutetaan
p:ksi, kuumennetaan hitsikuumaksi ja
vedetään ahtaan vetoreiän läpi, jolloin
reunat hitsautuvat (tylppäsauma-p.).
2) Höyry-p:t valmistettiin ennen
levykaistaleesta, jonka reunat olivat
viistotut, joten niitä hitsattaessa oli
käytettävä valsseja ja tuurnaa (limisauma-p:t).
Nyk. höyry-p:t ovat saumattomia, joko
vedettyjä tai valssattuja (Mannesmannin
p:t). Saumattomat p:t maalataan tav.
punaisiksi; niitä sanotaan sen vuoksi
myös punaisiksi p:ksi. 3)
Tuli-p:ia käytetään höyrykattiloissa;
niissä kulkevat tulikaasut. 4) Ripa-p:ia
valetaan valuraudasta ja käytetään
huoneitten lämmityslaitteina; niiden pinnassa
on tiheässä laippoja l. ripoja lämmön
johtumista ja säteilyä varten. —
Lyijyjä tina-p:t valmistetaan siten, että
jähmettymäisillään oleva metalli puristetaan
silinteristä ulos renkaan muotoisen aukon
kautta. — II. Puu-p:t tehdään,
pienemmät poraamalla puunrungosta, suuremmat
lankuista rakentamalla, jolloin
vahvikkeina käytetään rautavanteita. —
III. Savi- ja sementti-p:ia käytetään
viemäreihin. Savi-p:t poltetaan ja lasitetaan.

Putkiharppi, peltisepän mittausase,
yhdistetty länki- ja kärkiharppi, jonka
kärkien väli on π (= 3,14) kertaa niin
pitkä kuin länkien väli.

Putkijohtotarpeet, kappaleet, joilla
putkia yhdistetään putkijohdoksi.


1 L-muhvi, 2 T-rauhvi, 3 ristimuhvi, 4 suora
muhvi, 5 vähennysmuhvi, 6 vähennysnippa,
7 suora nippa, 8 kaksoisnippa, 9 pitkä nippa,
10 tulppa, 11 kappa, 12 vastarengas.



Putkikaivo ks. Kaivo.

Putkikasvit, sarjakukkaiset (ks. t.).

Putkilojänne, johtojänne (ks. t.).
— Putkilokasvit, ne kasvit, joilla on
johtojänteitä, s. o. sanikkaiset ja siemenkasvit.
— Putkilot, kasvien johtojänteissä
olevat, veden johtoteinä toimivat putket,
jotka ovat syntyneet soluriveistä siten,
että solujen sivuseinät ovat ensin eri
tavoin paksunneet ja lopulta puutuneet
ja poikkiseinät hävinneet, vrt. Johtojanne.

Putkimadot (Tubicolæ), merisukamatoja,
jotka asustavat itse erittämissään tai
hiekkajyväsistä y. m. s. laadituissa alustaan
kiinnittyneissä putkissa. Varsinaiset
p. (Serpula) erittävät ympärilleen
kalkkikuoren. vrt. myös Hietamato.

Putkiposti, suurissa kaupungeissa,
myös liikehuoneissa käytetty putkijohto,
jossa kulkee paine- tai imuilman
voimalla yksi tai useampia „junaksi"
yhdistettyjä koteloita, joissa kirjeitä,
sähkösanomia, rahaa y. m. kuljetetaan.

Putkisalo, maatila Rantasalmella.

Putkisydämiset (Leptocardii), toisella
nimellä kallottomat (Acrania),
alhaisin selkärankaisryhmä, ks. Suikulainen.

Putlaus (engl.), keittoraudan
ja -teräksen valmistus melloittamalla
takkirautaa lieskauunissa.

Putna, Serethin lisäjoki oikealta,
Romaaniassa, 130 km. Sen varrella
taisteluja 1917.

Putnik, Radomir (1847-1917), serb.
kenraali. Serbian armeijan ylipäällikkö Balkanin
sodissa 1912-13 ja maailmansodassa 1914-15.

Putoamisliike, maan vetovoiman
aikaansaama liike. P. on vapaa, jos
kappale putoaa esteettä luotiviivan suuntaan,
jolloin t sek:ssa pudottu matka l = 1/2gt2,
alkupisteestä luettuna (g = painovoiman
kiihtyväisyys), ja loppunopeus v = gt =
[kvdratrot] 2gl. Jos p. on sidottu, s. o. kappale
pakoitetaan kulkemaan määrättyä rataa,
niin loppunopeus tässäkin tapauksessa on
v =  [kvdratrot] 2gl, missä l tarkoittaa luotiviivan
suuntaan mitattua putoamiskorkeutta,
mutta kuljetun matkan pituus riippuu
radan muodosta. Näitä lakeja muuntaa
ilman vastustus, kitka y. m.

Putridinen (lat.), mätäinen, mätänevä,
haiseva.

Putsaari, saari Uudenkaupungin
edustalla. Nupukivien valmistusta.

Putti (it.), tarkoittaa kuvaamataiteissa
esitettyjen lapsien ja pienten enkelien kuvia.

Putumayo [-ma'io], Amazonin lisäjoki
vasemmalta, lähteet Etelä-Kolumbiassa.
N. 1,600 km pitkä.

Putz [puts], Leo (s. 1869),
saks. taidemaalari, maalannut muotokuvia ja
henkilösommitelmia.

Puu. Kasvit. 1. Puuvartinen kasvi,
jolla on vahva, vasta ylempää haarainen


Nelivuotisen männyn rungon kappale, q
poikkileikkauspinta, l säteittäinen pitkittäisleikkaus,
t pinnanmyötäinen pitkittäisleikkaus, f
kevätpuu, s kesäpuu, m ydin, p ensi-ikäinen puu,
1, 2, 3, 4 toisiaan seuraavat vuosilustot, i
vuosilustojen raja, ms, ms', ms", ms'" ydinsäteitä,
c jälsi, b nila, h pihkatiehyitä, br kaarna.

tai haaraton runko. — 2. Puiden ja
pensaiden rungossa, oksissa ja juurissa oleva
kuorenalainen solukko, joka kasvaa
jällen synnyttäessä soluja sen aineksiksi.
Sen tehtävänä on varren (tai juuren)
vahvistaminen, veden ja siihen
liuenneiden aineiden kuljetus ja erinäisten
vararavintoaineiden säilyttäminen. P:n
ainekset ovat: putkilot ja vesisolut,
jotka ovat kuolleita, vettä kuljettavia
solumuodostuksia, puutylppysolut,
jotka ovat orgaanisia aineita säilyttäviä,
eläviä, ja puusyyt, jotka toimivat
vahvikkeina. Säteittäistä aineiden kuljetusta
välittävät säteittäiset solurivit,
ydinsäteet. Havupuilta puuttuvat
putkilot, niiden sijassa ovat vesisolut. P:n
kasvaessa syntyy alkukesällä suuria,
ohutseinäisiä vettä johtavia putkia,
loppukesällä yhä pieneneviä, ahdasonteloisia,
paksuseinäisiä, p:n lujuutta lisääviä
soluja; talveksi kasvu pysähtyy,
jatkuakseen taas seuraavana kesänä. Tästä
vuotuisesta ainesten vuorottelusta



muodostuvat vuosilustot, joiden luvusta
voi laskea p:n iän ja leveydestä havaita eri vuosien
edullisuuden p:n paksuuskasvulle. — Kem.-fys. P.
sisältää pääasiassa selluloosaa [(C6H10O5)n]


Aropaatsaman puun
poikkileikkaus vuosiluston
rajan (g) kohdalta.
Alaosassa ahdasputkiloista
kesäpuuta, yläosassa
seuraavan vuoden
kevätpuuta. p putkilolta.

Ja kokoomukseltaan tarkemmin tuntematonta
selluloosaakin hiilirikkaampaa ligniiniä, sekä vettä.
Lisäksi on solujen sisässä eri puulajeilla eri
määrin valkuaisaineita, tärkkelystä, dekstriiniä,
sokeria, parkkihappoa, väriaineita, hartseja,
haihtuvia öljyjä, kivennäissuoloja y. m. Kuivasta p:sta
on 47-62 % selluloosaa, 38-53 % ligniiniä.
Vedenpitoisuus juuri kaadetussa p:ssa voi olla
lähes 60 %, ilmakuivassa 20 %. Tuhka-aineenpitoisuus
on 0,3-1,0 %, typenpitoisuus harvoin
yli 0,5 %. — P:n ominaispaino vaihtelee,
kuten alla olevasta taulukosta näkyy:

PuulajiOminaispaino
tuoreenailmakuivana
Tammi . . . 1,070,74—0,80
Koivu . . . 0,80—1,090,51—0,77
Haapa . . . 0,800,45—0,50
Mänty . . . 0,800,52—0,54
Kuusi . . . 0,800,45—0,48

P:n kovuus on yleensä sitä suurempi,
kuta suurempi ominaispaino. P:n
halkoisuus on suurempi suorasyisillä
p.-lajeilla kuin kierteissyisillä. Kimmoisuus,
taivutuslujuus ja ilman- ja vedenkestävyys
vaihtelevat suuresti. P:n lämpötehosta
ks. Polttoaineet.

Puuaine, ligniini, todennäköisesti
selluloosan oksyderivaatti, jota on niini-
ja puusolujen seinämissä. P. poistetaan
kemiallisin keinoin hienoa paperia valmistettaessa.

Puuetikka, puuta kuivatislattaessa
saatu hapan neste, etikkahapon (6 %),
fenolien (6 %), metyylialkoholin (1 %)
y. m. vesiliuos. — Puuhappo, raaka
puuetikka.

Puuhiili, sydet, pajoissa,
masuuneissa y. m. polttoaineena käytetty,
miiluissa tai hiillytysuuneissa hiillytetty
puu. Pihkaisista puista saadaan kiiltävää
ja tiivistä p:ta, pihkattomista himmeätä
ja huokoista. vrt. Miilu,

Puuhiomo, tehdas, joka valmistaa
puumassaa. Puupölkyt joutuvat kuorittuina
hiomakoneessa (ks. Puunhiomakone)
kylki edellä hiekkakivitahkoa vastaan,
joka ne hioo kuiduiksi. Vesisuihku huuhtoo
nämä mukaansa. Puumassavelli joutuu sitten
kokouskoneeseen, jossa massa tarttuu
pyörivään metalliverkkolieriöön, siitä
huopaan ja kulkeutuu tämän mukana
puristusvalssien väliin. Täällä se tarttuu
ylempään valssiin kerääntyen paksuksi
kerrokseksi, joka aukileikattuna muodostaa
arkin. ks. kuvaliitettä Paperinvalmistus.

Puujauhot, kuivatuista sahajauhoista
tavallisten myllynkivien tapaisilla kivillä
jauhettu hieno jauho, jota käytetään
linoleumimattojen, massalattioiden,
vähäkankaan, gramofonilevyjen,
räjähdysaineiden y. m. valmistukseen.
Puujauhomylly on meillä Lahdessa.

Puukaasu, puusta valmistettu
valaistukseen ja keittoon käytetty kaasu,
vrt. Valokaasu.

Puukasvitiede, dendrologia (ks. t.).

Puukenholtsi, pokholtsi (ks. t.).

Puuki (ruots.), keulapullea,
aluksen keularungon ulkopuoliset pulleat
kyljet, jotka ulottuvat keulavantaasta
suoraan kylkeen asti keulamaston vaiheille.

Puukiipijä (Certhia familiaris),
tiaisille lähisukuinen, 13-14 cm pitkä
varpuslintu. Selkäpuoli harmaankellanruskea,
valkotäpläinen, vatsapuoli valkoinen;
nokka hoikka, kaareva, pyrstö tankea.
Kiipeilee pitkin puunrunkoja pieniä hyönteisiä
kaarnan raoista pyydystellen. Pesä puun ja
kuoren välisessä halkeamassa. Etelä- ja
Keski-Suomessa joks. yleinen.


Puukiipijä.

Puukko, teräväkärkinen, suhteellisesti
kapea- ja paksuhamarainen veitsi. Vars. työ- ja
talous-p:ja valmistavat Fiskarin ja Sorsakosken
tehtaat, pito-p:jen valmistus on kehittynyt
eritoten Kauhavalla voimaperäiseksi kotiteollisuudeksi.

Puukko, Antti Filemon (s. 1875),
jumaluusoppinut, Helsingin Yliopiston
V:n T:n eksegetiikan prof. v:sta 1927.
Julk. saksank. tutkimuksia Deuteronomionista
sekä „Israelin profeettain sosiaaliset mielipiteet".



Puukonkantokielto. Julkisiin huveihin
ei kukaan saa tulla ampuma-aseella,
puukolla, tikarilla, nyrkkiraudalla tai
muulla aseella varustettuna, ellei ase
kuulu virkapukuun tai järjestysmiehelle
(Asetus julkisista huveista maaseudulla
29/5 1924).

Puulaakiottelut, eri yhtiöiden
henkilökuntien väliset urheilukilpailut.

Puulavesi, n. 50 km pitkä, 25 km leveä
järvi Kymijoen vesistössä Kangasniemen
ja Hirvensalmen pitäjien alueella.
Päälaskuväylä kulki ennen Sysmän reitin
kautta Päijänteeseen, mutta P:n laskun
jälkeen (1831-54) Kissakosken kautta
suuntautui laskuväylä suoraan Kymijokeen,
ja Sysmän reitin kautta tapahtuva
vesivirtaus jäi hyvin vähäiseksi.

Puuliitokset, puurakenteiden puurakenteiden
osien väliset yhteenliittotavat, jotka aikaansaadaan
yksistään liitosmuotojen avulla (huuliliitos l. huullos,
pyällys y. m.) tai lisäksi käyttämällä vahvistusosia
ja -aineita (vaarnoja, nalkkeja, liimaa).


Puuliitoksia.

Puuma, kuguaari (Felis concolor),
amerikkalaisten ,,pantteri", amer. kissaeläin. Pituus
1,2 m, häntä 65 cm, säkäkorkeus 65 cm. Kellertävä,
leijonan näköinen, mutta uroskin harjaton.
Etelä-Amerikan eteläpäästä Kanadaan, asuu
aukeilla aromailla ja metsäseuduissa,
kiipeilee puissa. Verenhimoinen, varsinkin
siipikarjan ja lampaiden paha tuhooja.
Asutuilta seuduilta häviämässä sukupuuttoon.


Puuma.

Puumala, kunta Mikkelin läänissä,
Etelä-Savossa, Lappeenrannan-Savonlinnan
laivareitin varrella; 774,6 km2,
6,641 as. (1926). Kesällä vilkasliikkeinen
kirkonkylä on kauppalamainen.


Puumalan kirkonkylää.

Puumalansalmi, lähes 2 km pitkä,
n. 300 m leveä, keskiväylällä 10 m syvä
salmi Puumalan kirkonkylän kohdalla.
Tärkeä laivareitti ja laivojen
pysähdyspaikka, siitä kun ylempänä olevan
laajan vesialueen vedet virtaavat Saimaaseen.

Puumassa, mekaaninen puuvanuke. ks.
Puuvanuke.

Puumerkki, kirjoitustaidottoman
henkilön nimensä asemesta piirtämä merkki,
usein nimen alkukirjaimet. Asiakirjassa,
joka on p:llä allekirjoitettu, tulee olla
kahden todistajan nimikirjoitus.

Puumusta, sinipuun ja kaliumkromaatin
avulla kudonnaisiin saatu musta väri.

Puunaula, pliki, koivusta tai
vaahterasta tehtyjä nauloja, joilla
kengänanturat kiinnitetään.

Puunausvaha, buunausvaha (ks. t.).

Puunhiomakone, tahkokiveä muistuttavalla
noin 0,5-1,2 m leveällä ja 1,8-1,8 m
läpimittaisella hiekkakivellä varustettu
kone, jolla puupölkyistä valmistetaan
puumassaa. Uunihiomakoneessa
pölkyt pistetään n. s. uuneihin, joissa
laatta painevesimännän avulla painaa



pölkkyjä kiveä vastaan. Säiliöhiomakoneessa
pölkyt ladotaan suureen säiliöön, josta ne itsetoimisesti
painuvat kiveä vastaan. Ketjuhiomakone syöttää
itsetoimisesti keskeymättä, ja on säiliö-p:n tapainen,
mutta varustettu seinäketjuilla, jotka liikkuvat
sisäsivua alaspäin, tarttuen pölkkyihin sitä mukaa,
kuin niitä koneeseen ladotaan, ks. kuvaliitettä
Paperinvalmistus.

Puunilaiset (lat.), kartagolaiset. —
Puunilaissodat, kolme Rooman ja
Kartagon välistä sotaa, 264-241, 218-201 ja
149-146 e. Kr. vrt. Rooma, Hannibal.

Puunkuorimiskone, puunjalostustehtaissa
puitten kuorimiseen käytettävä kone,
jossa on pyörivään laikkaan sovitetut
terät ja näiden edessä pöytä. Puu
pannaan pöydälle, jolla se kulkee eteenpäin
samalla pyörien niin, että terät vuolevat
kuoren pois. Muitakin p.-tyyppejä on
käytännössä.

Puun kutistuminen, metsänh. Tuore
puu, jonka pintaosissa on 40-70 % ja
sydänpuussa 10-15 % vettä, kutistuu
kuivuessaan pituussuuntaan n. 0,1 %,
tangentin suuntaan n. 4-15 %, säteen
suuntaan 2-5 %. Kaskas puu kutistuu
enemmän kuin kevyt, mutta pihkainen raskas
vähemmän kuin pihkaa vain vähän sisältävä.

Puunleikkaus, puunveisto, taito
puusta leikkaamalla valmistaa
kuvapatsaita, rakennusten ja huonekalujen
ornamentteja, kirkollisia y. m. esineitä.
— P. on varsin vanha työtapa; m. m. varhaisimmat
kreikkalaisten ja muiden kansain
kulttikuvat olivat puuhun veistettyjä.
Keskiajalla kirkon palveluksessa alkaa p:lle
loistoaika. Huippukohtaa edustaa
1400- ja 1500-luku, joiden veistetyt
madonnan- ja pyhäinkuvat, alttariarkut ja -kaapit
sekä kuorituolien selustat ja käsinojat
ovat vielä renessanssinkin p:n
mieliaiheita, vaikkapa jo 1400-luvulla aletaan
maallikkohuonekalujakin, arkkuja,
kaappeja, korulippaita, kuvakehyksiä, yhä
rikkaammin koristella, kunnes lopulta p.
ulottuu kokonaisiin huonesisustojen
paneileihin ja kattoihin, joista sen vasta
rokokoon aikana stukkikoristelu karkoittaa.
Yksinkertaisen tekniikkansa, halvan ja
helposti saatavissa olevan aineensa
vuoksi p:lla on aina kansantaiteessa ollut
tärkeä sija, etenkin metsärikkaissa
seuduissa. Muutamissa Saksan, Itävallan ja
Sveitsin vuoristoseuduissa se vieläkin
kukoistaa kansantaiteen, kotiteollisuuden,
haarana, mutta elää myös korkeammassa
taiteessa sekä itsenäisenä että
koristetaiteen osana.

Puunmittari, dendrometri ja
ksylometri (ks. n.).

Puunpurija, soimenpurija (ks. t.).

Puunsäilytys. Puun lahoamisen
aiheuttavat mikro-organismit, sienet y. m. eliöt,
ja sen edellytyksenä on sopiva kosteus.
Jotta puu säilyisi, on kosteus siitä
kuivattamalla poistettava ja puuta
senjälkeen siveltävä jollakin suojelevalla
aineella, jotta kosteus ei siihen enää
pääsisi. Kun puu sisältää kosteutta imeviä
aineita sekä ravintoa (munanvalkuaisaineita
y. m.), niin nämä aineet joko
poistetaan puusta liottamalla sitä
kylmässä tai paremmin lämpimässä vedessä
tai paahtamalla höyryssä. Sienet ja
bakteerit hävitetään kyllästämällä puu
sopivilla aineilla: sinkkikloridilla,
kuparivihtrillillä, kreosoottiöljyllä,
elohopeakloridilla tai rautavihtrilli- ja
kalsiumkloridiliuoksella.

Puuntislaus, puun hajoittaminen
kuumentamalla sitä ilmalta suljetussa,
yleensä valurautaisessa astiassa,
retortissa. Tislaustuotteet johdetaan putkia
myöten jäähdyttäjään ja erottajiin. Ensin
poistuu puusta sen kosteus; n. 140°-150°:ssa
eroaa kemiallisesti yhtynyttä vettä ja
tärpättiä, pian sen jälkeen etikkahappoa
ja puuspriitä, jotka liukenevat veteen
(„puuhappoa"). Samalla kehittyy palamattomia
kaasuja, jotka eivät tiivisty. 230°-240°:ssa
alkaa ilmaantua tervaa, mikä valuu retortin
pohjalle ja eri putkea myöten tervasäiliöön;
samaan aikaan haihtuu pikiöljyä ja tervaöljyä,
jotka erotetaan helpommin haihtuvista
tislaustuotteista erottajassa ja yleensä
kootaan yhdessä tervan kanssa, sekä palavia
kaasuja. Lämpötilan lähetessä 400°:ta
tislaustuotteet alkavat loppua; viimeiset
kaasut voidaan poistaa hiilistä vesihöyryn
avulla. [Valmari ja Vainio, „Puun hiilto"
(1913); Talvitie, „Puun hiilto. . ." (1924).]


Puuntislausimni.
R retortti, t tulipesä,
c savukanava, k
tervasäiliön putki, h
tislautuvien aineiden
putken hana, f "hiilten
poistoluukku.

Puuntuhooja (Cossus cossus), iso,
paksu kehrääjäperhonen. Etusiivet
harmaanruskeat, valkoisenkirjavat,
tummajuovaiset, takasiivet ruskeanharmaat.
Toukka kiiltävä, melkein kalju,
mustapäinen, selkäpuolelta lihanpunainen,



vatsapuolelta vaaleampi; syö lehtipuiden
(etenkin raidan) runkoihin pitkiä käytäviä.


Puuntuhooja.

Puuntäi ks. Punkit.

Puunöljy puuöljy. ks. Oliiviöljy.

Puuoppi, puukasvitiede,
dendrologia (ks. t.).

Puupiirros, puulaattaan koholle
uurrettu sekä siitä joko käsin tai
kirjapainokoneella painamalla jäljennetty kuva.
P:ta valmistettaessa sileälle puunpinnalle
ensin tehdään piirustus, joka myöskin
valokuvauksen avulla voidaan puuhun
sovittaa. Piirustuksen mukaan poistetaan
veitsillä tai kaivertimilla kohdat, jotka
painaessa eivät saa näkyä; koho- eli
korkokuvan muotoisiksi jääneet paikat
sivellään värillä, jonka jälkeen kuva
painetaan paperille. P.-painokset ovat
yksi- tai monivärisiä. — P. taiteena
(ksylografia) on graafillisista
taiteista vanhin ja kansanomaisin. Se on
vanhempi kuin kirjapainotaito; ennen
viimeksimainitun keksimistä sitä käytettiin
leimasinten, blokkikirjojen, pelikorttien
y. m. valmistamiseen. P:ten
kukoistuskausi oli 1400-luvun lopulla ja
1500-luvun alkupuoliskolla, jolloin puunpiirtoa
harjoitettiin varsinkin Saksassa (esim.
Dürer, Holbein) sekä m. m. myöskin
Alankomaissa. Kun vaskipiirrokset
tulivat 1500-luvun loppupuoliskolla
käytäntöön, syrjäyttivät ne suuressa määrin
p:t, kunnes nämä jälleen 1700-luvulla
pääsivät Englannissa kehittymään
uudenaikaiselle asteelle. P:illa oli 1800-luvulla
uusi kukoistusaika, ja ne vallitsivat
kuvalehtien ja kirjojen kuvitusta, kunnes
fotomekaaniset jäljentämistavat tulivat
käytäntöön. Nyk. monet taiteilijat ovat
uudelleen ruvenneet kiinnittämään
huomiota p:iin. — Voittamattomia
värillisten p:ten teossa ovat japanilaiset,
jotka niissä käyttävät vesivärejä eivätkä,
niinkuin eurooppalaiset, öljyvärejä.
Japanilaiset p:t alkoivat 1860-luvulla levitä
Eurooppaan, jonka taiteeseen ne ovat
tuntuvasti vaikuttaneet. Kuva ks. II os.,
p. 531-532, kuvat 1 ja 4.

Puupistiäiset (Siricidæ), pistiäisheimo,
naarailla pitkä, hoikka munanasetinputki, jolla
työntävät munansa syvälle puuhun. Toukka syö tähän
mutkikkaita käytäviä. Suurin meikäläinen laji on
jättiläispuupistiäinen (Sirex gigas),
jonka naaras tulee 4,5 cm:n pituiseksi; sen
takaruumis on keltainen, leveän mustan vyön
ympäröimä, koiraan takaruumis keltainen,
mustakärkinen.


Jättiläispuupistiäinen.

Puupuhaltimet, mus., eroavat
vaskipuhaltimista vienomman äänensävynsä
puolesta (vrt. Puhallussoittimet).
P. ovat 4 lajia: huilut (ynnä pikkolo),
oboet (ynnä englannintorvi), klarinetit
(ynnä bassoklarinetti) ja fagotit (ynnä
kontrafagotti). Nyk. käytetään orkestereissa
enimmiten 3 soitinta kutakin lajia.

Puupuna, bresiljapuusta valmistettu
punaväri.

Puuraja, se vyöhyke, jolla arktisissa
seuduissa napaa kohti mentäessä
(polaarinen p.) ja korkeilla vuorilla
ylöspäin noustessa (alpiininen p.)
puulajien esiintyminen lakkaa.
Polaarinen puuraja yhtyy joks. tarkoin
heinäkuun +10° isotermiin. Meillä on p:n
puuna koivu.

Puuselluloosa, kemiallinen puuvanuke.
ks. Puuvanuke.

Puusprii, (epäpuhdas) metyylialkoholi.

Puustelli (ruots.), maatila, asumatila,
virkatalo.

Puuta, ven. kauppapaino, = 40 ven.
naulaa = 16,4 kg.

Puutarha, puutarhanhoidollinen
aikakauslehti, per. 1898, ilmestyy
Hämeenlinnassa kerran kuussa Suomen
Puutarhaviljelijäin Liiton kustantamana.

Puutarha-arkkitehtuuri käsittää
kaikki puutarhoissa ja puistoissa
esiintyvät rakennuslaitteet, esim. huvimajat,
raput, aidat, muurit, portit, pylväät,
sillat, altaat, penkit, kaaret, vieläpä
parvekkeet, pengermät y. m. puutarhan
koristeena käytettävät rakenteet ja
laitteet. Näitä suunniteltaessa pyritään
yhdistämään hyöty ja kauneus.
Rakenteiden täytyy ennen kaikkea sopeutua
kyseellisen puutarhan tyyliin ja muodostaa
sen kanssa mahdollisimman eheä kokonaisuus.

Puutarhaharjoittelu. P:n tarkoituksena
on valmistaa puutarhakouluihin ja
yleensä puutarha-alalle aikoville
tilaisuutta kokemuksen hankkimiseen
puutarhaviljelyksen eri aloilla. — P.
suoritetaan pätevien ammattilaisten johdolla
harjoittelupaikoiksi hyväksytyissä
puutarhoissa. P. ori nyk. Maataloushallituksen
puutarhanhoidontarkastajan valvonnassa.




Puutarhaopetus. Lepaan Puutarhaopiston alueita (lentokuva).


Puutarhakoulu ks. Puutarhaopetus.

Puutarhanhoidon neuvonta on v:sta
1922 ollut pääosaltaan kytkettynä
kotitalousneuvontaan (ks. Kotitalousneuvojat).
— Erikoisena hedelmäviljelyksen neuvojana
toimii valtion pomologi, jonka virka v:sta
1910 on ollut yhdistettynä Lepaan Puutarhaopiston
hedelmäviljelyksen opettajan virkaan.

Puutarhanhoito, kasvitarhanhoito,
erilaisten talous- ja koristekasvien viljeleminen
joko varsinaisessa puutarhassa tai ansareissa
l. kasvihuoneissa ja lavoissa, harvemmin myös
peltosaroillakin. Jyrkkää rajaa on mahdoton
vetää varsinaisen p:n ja maanviljelyksen välille.
Voitaneen kuitenkin sanoa, että edellinen
käsittää yleensä voimaperäisempää ja vaativampaa
viljelystä. — Maataloushallituksen toimesta
laaditun tilaston mukaan käytettiin tilivuonna
1924-25 kasvitarhantuotteita ja juurikasveja
henkeä kohti vuodessa ainoastaan 47 mk:n arvosta,
mikä teki vain 1,4 % ruokatalouskustannuksista.
Kasvitarhaa oli maassamme v:n 1920 tilaston
mukaan 4,895 ha l. 0,24 % viljellystä maasta.
Puutarhatuotteiden (hedelmien, vihannesten,
taimien y. m.) tuonti on lisääntymässä: 1913
12,7 milj. mk., 1926 138,7 milj. mk.
Vientimme, joka todellisuudessa käsittää miltei
vain puolukat, oli 1926 17,5 milj. mk. [Collan,
„Lavatarha- ja kasvihuonerakennusopas" (1921),
„Lasinalainen hedelmäviljelys" (1925),
„Hedelmä- ja marjalaatumme" (1926); Elfving,
„Kukkaviljelys avomaalla" (1921); Gripenberg,
„Hedelmäviljelys" (1924); Heikel, „Hedelmän- ja
marjanviljelys avomaalla" (1919); Idman-Tigerstedt,
„Kodin ruukkukasvit" (1926); Karlsson, „Kodin
kukkastarha" (1924); Lindgrén-Stening,
„Kasvitarhakirja" (1920); Lundén, „Keittiökasvikirja"
(1921), „Puutarhan maaperä- ja lannoitusoppi" (1925),
„Keittiökasvien siemenviljelyksestä kotikasvitarhoissa"
(1917); Kanck, „Puutarhataiteen historia" (1922);
Reijonen, „Puutarhakauneus" (1927); Salonen,
„Keittiökasvien ja marjain viljelys" (1925);
Smirnoff, „Suomen pomologiian käsikirja" (1894),
„Kukkaistarhan hoito" (1910); Tuuri,
„Kukkaiskoristelu ja sidonta" (1926).]

Puutarhaopetus. Korkein p. annetaan
Lepaan Puutarhaopistossa (C. F. Packalénin
Säädös). Kurssi 2-vuotinen, alkaa 1/11,
käytännöllistietopuolinen. — Puutarha-
l. kasvitarhakoulu ja: Harjun (Virolahdella),
Lepaan (puutarhaopiston yhteydessä, Tyrvännössä),
Otavan (Mikkelin pitäjässä), Myllysaaren (Viipurin
pitäjässä) ja Billnäsin (ruots., Pohjan
pitäjässä). Kaikki yhteiskouluja. — P:ta
annetaan lisäksi kaikissa kotitalousopistoissa
ja -kouluissa sekä vähemmässä määrässä myös
maamiesopistoissa, maamies- ja maanviljelyskouluissa,
pienviljelijäkouluissa ja seminaareissa. Kuvia ks.
kuvaliitteitä Kotitalousoppilaitoksia
(kuv. 3 ja 4) ja Maatalouskouluja (kuv. 2 ja 5).

Puutarharuiskeet ks. Kasviruiskeet.



PUUTEOLLISUUS


1. Uleå-yhtiön Varjakan saha Oulunsalossa.



2. Rosenlew-yhtiön sahalaitoksia Porissa.



PUUTEOLLISUUS


3. Gutzeit-yhtiön Norjan saha Kotkassa (sisäkuva).



4. Ahlström-yhtiön teollisuuslaitoksia Varkaudessa.




Puutarhaseurat. P:oja on maassamme
kolmattakymmentä. Huomattavimpia niistä ovat:
Suomen Puutarhaviljelijäin Liitto,
per. 1925, johon jäseninä kuuluvat maamme
melkein kaikki suom. puutarhaseurat sekä
joukko yksityisiä jäseniä. — Suom. p:oja:
Helsingin Suomalainen, Hämeenlinnan,
Jyväskylän, Kouvolan ja Kuusankosken,
Kotkan, Kuopion, Lahden, Lounais-Suomen,
Puutarhateknikkojen, Riihimäen,
Sortavalan, Tampereen, Viipurin
Puutarhaviljelijäin Seura, Suomen
Koulukasvitarhayhdistys. — Ruots. p:oja:
Aura Trädgårdsvänner (Turku), Nylands
Svenska Trädgårdssällskap (Helsinki),
Nylands Fruktodlareförening (Helsinki)
ja Blomsterodlingens Vänner (Helsinki).
— Kaksikielisiä p:oja: Suomen
Kauppapuutarhurien Seura (Helsinki), Suomen
Kukkainvälitysyhdistys (Helsinki).

Puutarhasiirtolat ks. Ryhmäpuutarhat.

Puutarhataide käsittää taiteen
sääntöjen perustalla tapahtuvaa puutarhojen


Geometriseen tyyliin  suunniteltu
puutarha (Versailles'n puutarha).

suunnittelua ja perustamista. Eri aikakausina
p. on suuresti vaihdellut esiintyen useina
n. s. puutarhatyyleinä, jotka
voidaan jakaa kahteen pääryhmään:
1) geometriseen l. säännölliseen ja
2) luonnontyyliin. Edellisessä noudatetaan
geometristä säännöllisyyttä puutarhan
jaoittelussa, käytävien, kenttien, istutusten,
puutarharakenteiden y. m. sijoittelussa,
jälkimmäisessä taas Luonnonmukaista
epäsäännöllistä ja vapaata jaoittelua ja
ryhmittelyä. Tunnetuimpia geoni. tyyleistä
ovat: roomalainen tyyli, siitä
kehittynyt italialainen l. renessanssityyli
ja varsinkin ranskalainen tyyli,
jonka luoja on Lenôtre (ks. t.). Luonnontyyleistä


Luonnolliseen tyyliin suunniteltu puutarha.

mainittakoon englantilainen ja kiinalainen
tyyli. Nyk. käytetään sekä geometristä että
luonnontyyliä, edellistä vars. kaikenlaisissa
kaupunkien istutuksissa, edustapuutarhoissa
ja yleensä rakennuksiin läheisesti
liittyvissä pienissä puutarhoissa.
Luonnontyyliä taas käytetään suurissa puistoissa
ja kaikenlaisilla epäsäännöllisillä alueilla.
Aivan yleiseen käytetään myös
kyseellisiä tyylejä yhdistettyinä, niin että
samassa puutarhassa rakennusta lähin
alue on geometriseen ja edempänä oleva alue
luonnontyyliin suunniteltu. [Ranck (1922).]

Puutavaralajit. 1) Pyöreä puutavara:
mastopuut, piirut, pylväät, paalut l.
paalutushirret, kaivospölkyt l. propsit,
riuku-, tanko-, seiväspuut, ruoteet y. m. s.
2) Halkaistu puutavara: halot l.
polttopuut, aidakset (tehdään männystä,
kuusesta ja haavasta, pituus
3-7 m), splitsipuut, splits and back.
3) Veistetty tai osaksi sahattu
puutavara: rakennushirret, pelkat,
vasat, Hollannin pelkat (järeitä,
etupäässä kuusisia, pitkin pituuttaan
keveästi veistettyjä kahdelta, tyvipäästä
2-3 jalan pituudelta neljältä puolen,
pituus 14-30 Amsterdamin jalkaa,
latvaläpimitta 9 Amsterdamin tuumasta
ylöspäin), ratapölkyt, pyöreälatvaiset parrut,
nelisärmäiset parrut l. palkit, Egyptin
parrut (pienemmistä mänty- ja kuusipuista
nelisärmäiseksi veistettyä tavaraa, paksuusmitat
3X3, 3X4, 4X4 ja 4X5 tuumaa, tav. pituusmitat
12 1/2, 15 3/4, 18 3/4, 22 ja 25 jalkaa), lehterit



(mänty- ja kuusipuita, kahdelta puolen
2 1/2 tuuman vahvuisiksi veistettyjä,
pituudet 20, 24, 30 ja 36 jalkaa).
4) Sahattu puutavara: lankut,
battensit, soirot, scanthingit, laudat
(lauta tav. 1/2-1 3/4 tuumaa paksu, leveys
4 tuumasta ylöspäin; 3-5 1/2 tuuman levyisiä
lautoja sanotaan pikkulaudoiksi l. planšeteiksi;
3/4-5/8-1/2 tuuman paksuisia, 4-4 1/2-5-5 1/2
tuumaa leveitä, vajaasärmäisiä pintalautoja
sanotaan Schaalbrettziksi). Pinnat
eli pintalaudat, hylky- l. nollalaudat
(vajaasärmäisiä pintalautoja tai
lahonvikaisia tai muusta syystä hylättyä
lautatavaraa), kiminet (erilaisia
astialautoja, vahvuus yleensä 1/2 tuumaa,
leveys ja pituus vaihtelevat), päreet
l. säleet (laths), kepit (squares,
pieniä, nelikulmaisia 1X1, 1X1 1/4 ja
1 3/8X2 tuumaa vahvoja, 4-6 jalkaa
pitkiä), koivukepit (nelikulmaisia, 1X1,
2X2 ja 3X3 tuumaa vahvoja, 2-4
jalkaa pitkiä), jalkalaudat (firewood,
splitwood, sahatavaran tarkistuksessa
syntyneitä lankkujen ja lautojen päitä).
5) Höylätty puutavara käsittää
etupäässä koneella höylättyjä lautoja ja
lautalistoja. 6) Raaka-aineeksi
valmistettava puutavara: tukit,
paperipuut, faneeriteollisuuteen
käytettävät, tulitikkupuut, rullapuut,
koivupropsit (6-8 jalkaa pitkiä, 3-8 1/2 tuumaa
vahvoja, pienemmät kolmelta, suuremmat
neljältä puolelta, mutta ei päistään
aisattuja), miilu- l. hiilipuut, tervakset y. m.
[Helander, ,,Metsänkäyttö-oppi" (1922).]

Puutavarankuivaus. Sahatavara
kuivataan ennen laivausta tavallisesti
ulkoilmassa, tapuleissa, mutta usein
keinotekoisestikin kuivausuuneissa l.
-huoneissa. Viimemainittuihin
johdetaan lämmitettyä ilmaa, joka
sopivilla ilmanvaihtolaitteilla saatetaan
kiertämään. Lankkujen halkeilua koetetaan
estää johtamalla kuivaushuoneeseen
kosteutta, mikä estää pintaosien äkillisen
kuivumisen, mutta ei kumminkaan estä
sisäosien kuivumista. Havupuille käytetään
tavallisimmin +35° -40°, joskus +55°:n ilmaa.
[Helander, „Metsänkäyttö-oppi" (1922).]


Kuivaushuone uudempaa rakennetta kaaviollisesti
kuvattuna, a venttiili, josta ulkoilma
virtaa sisään, b uuni, välillä ventilaattori, joka
puristaa ilman kuivaushuoneeseen, c torvi, josta
ilmavirta pakottuu ulos.

Puutavarateollisuus, puuteollisuus (ks. t.).

Puutavarayhtiön maanomistus. Tästä
säädetään 15/1 1915 asetuksessa
eräänlaatuisten yhtiöiden ja yhdistysten
oikeudesta kiinteistön hankintaan maalla sekä
5/5 1925 laissa puutavarayhtiöiden
lainvastaisesti hankkimista kiinteistöistä.

Puuteollisuus. Jo keskiajalla
Suomesta vietiin Ruotsiin ja Viroon p:n
tuotteita. Ensim. sahalaitokset
(„saha-myllyt") syntyivät maahamme
1500-luvun loppupuoliskolla. Kuitenkin koko
Ruotsin vallan ajan ja vielä 1850-luvun
loppupuolelle asti p. ja puutavaran vienti
pysyi verraten vähäisenä, koska
pelättiin metsien häviämistä; sahoja saatiin
perustaa vain erityisellä luvalla, ja
tukkien sahausmäärä oli rajoitettu. V. 1857
kumottiin höyrysahojen perustamista
koskeva kielto, ja 1861 sahat vapautettiin
aikaisemmista määräyksistä, mistä
oli seurauksena, että p:sta tuli suurteollisuus.
Suomen p:n asemaa ja merkitystä kuvastavat
seuraavat numerotiedot v:lta 1925:

Työpaikkoja Työntekijöitä Valmistusarvo(mk.)
Sahat ja höyläämöt   465         38,115       2,069,955,900
Faneeritehtaat        12          2,783         144,446,600
Puusepän- ja huonekalutehtaat    108          2,300         100,292,100
Muut                 127          4,619         231,579,700
———————————————————
Yhteensä     712         47,877       2,546,274,300

Samana vuonna vietiin maasta p:n tuotteita
3,011,961,000 mk:n arvosta (54,25 %
koko viennin arvosta). Suurimmat
puutavaraliikkeemme ovat A. Ahlström o.-y.,
W. Rosenlew & Co, W. Gutzeit & Co o.-y.,
Kaukas o.-y. ja Uleå o.-y. vrt.
Metsätalous (diagrammat), ks.
kuvaliitettä. [Kovero, „Suomen
vientiteollisuus" (1926).]

Puuteri (ransk.), hajustettu valkoinen
tai värillinen tärkkelys-, talkki- y. m.
jauhe, jota käytetään iholle, hiuksiin ja
peruukkeihin.

Puutylppy, pitkittäisissä riveissä
olevat, pitkähköt, us. puutuneet elävät
tylppysolut johtojänteen puuosassa, vrt.
Puu.



Puuvanuke. 1. Mekaaninen p. eli
puumassa on puuta hiomalla saatua
kuituainetta. Raaka-aineena käytetään
etupäässä kuusta, myös haapaa ja
mäntyä. Hiominen tapahtuu hiomakoneessa
(ks. Puunhiomakone). Jos
hiottaessa lasketaan niukasti huuhtomavettä,
saadaan kuumana hiottua massaa,
joka ominaisuuksiltaan eroaa runsaalla
vesimäärällä valmistetusta kylmänä
hiotusta massasta. Jos hiomapölkyt
höyrytetään 4 ilmakehän paineessa 10-12
tuntia, niin puu tulee ruskeaksi ja sen
kuidut sitkeämmiksi, saadaan n. s. ruskeata
massaa, joka on lujempaa ja jota
käytetään sellaisenaan ruskeiden
käärepaperien ja pahvin valmistukseen.
— 2. Kemiallinen p. l. puuselluloosa
valmistetaan liuottamalla puusta ligniini-,
hartsi-, kumi-, sokeri- y. m. aineet pois.
Natroni- l. soodamenettelyssä.
joka on häviämässä käytännöstä, käytetään
liuottimena natriumhydroksidia tai soodaa
tai molempia. Sulfiittimenettelyssä
käytetään raaka-aineena pääasiallisesti
kuusipuuta. Kuoritut puut pirstotaan lastuiksi,
jotka keitetään happamessa kalsiumsulfiittiliuoksessa.
Sulfaattimenettelyssä käytetään
keittolipeää, joka sisältää natronlipeää,
natriumsulfidia ja natriumsulfaattia.
Raaka-aineena ovat kuusi, mänty, myös
sahanjätteet. — Eri menetelmin saatu
selluloosa pestään, lajitellaan, kuivataan
ja leikataan arkeiksi. — Sulfiittiselluloosa
on valkoista ja sitä käytetään vahvempien
paperien valmistukseen, natroni- ja
sulfaattiselluloosaa täytyy valkaista, jos
siitä valmistetaan valkoista paperia. ks.
kuvaliitettä Paperinvalmistus.

Puuveistos ks. Puunleikkaus.

Puuvilla l. pumpuli, viljeltyjen
puuvillapensaiden siemenkarvat. Nämä ovat
melkein puhdasta selluloosaa, 1-4 cm
pitkiä, 1-soluisia, kuivuneina ilmaa
sisältäviä ja sen vuoksi tav. valkoisia.

Puuvillakankaat jaetaan sidoksen
mukaan seuraavasti: 1) kaksivartiset
p.: karttuunit, kalikoot, šifongit ja
perkalit, skotlanninbatistit ja musliinit,
molinot sekä tylli ja harsokankaat;
2) toimikkaat: tvillit, moleskin,
molton, nankinit, barchent j. n. e.;
3) pomsikankaat: m. m. satiinit;
4) sidoskuviolliset: m. m. ripsit,
pikeet, puuvilladamasti, ontelokankaat,
vakosidoksiset (cord-) p. P:ta ovat vielä
puuvillasametit (manchester). Värjäyksen
ja viimeistelyn kautta saadaan ginghamit,
flanellit, printersit y. m.

Puuvillakärsäkäs (Anthonomus
grandis), puuvillanviljelyksen vaarallinen
tuhohyönteinen (kovakuoriainen). Naaras
laskee munansa kukkasilmuun tai siemenkotaan,
niistä kehittyvät toukat turmelevat kukan
tai siemenkarvat. Pohjois-Amerikassa.

Puuvillapensaat (Gossypium)
kuuluvat malvakasveihin, us. lajeja viljellään.
Ne ovat 0,5-1,5 m korkeita monivuotisia ruohoja


Puuvillapensas. Kukkiva
oksa ja avautuva kota.

tai pensaita, joilla sormiliuskaiset lehdet
ja suuret, keltaiset tai punaiset kukat.
Hedelmä n. 3 cm pitkä kota, jossa lukuisia
tiheiden karvojen peittämiä siemeniä. Tärkeimmät
lajit ovat länsi-int. pensasmainen
G. barbadense ja Etelä- ja Itä-Aasiassa
ammoisista ajoista viljelty ruohomainen
G. herbaceum. Puuvillan viljelystä voi
harjoittaa 40°:n pohj. lev. ja 40°:n et. lev.
välisellä alueella, mutta menestyksellä sitä
suuremmassa määrässä harjoitetaan vain
n. 35°:n pohj. ja et. lev. välisellä
alueella. Sen menestymisen edellytyksiä
ovat kohtalainen kosteus ja tasainen,
korkea lämpötila kasvuaikana, mutta
poutasää hedelmien kypsyessä. Kylvö,


Puuvillan tuotanto 1922—23 tuhansissa
tonneissa: Yhdysvallat 2,116, Britt. Intia 921, Egypti
302, muut maat 257.

suoritetaan us. koneella: 18-20 kg siemeniä
haria kohti. 3-4 viikon kuluttua ovat
taimet 10-12 cm korkeat, ja silloin ne
harvennetaan niin, että ovat n. 45 cm:n
päässä toisistaan. Kun kodat ovat
kypsyneet, pursuu puuvilla ulos kodan raoista.
Puuvillan korjuu toimitetaan tav. käsin,
Texasissa heinäkuussa, Pohjois-Carolinassa
lokakuussa, Egyptissä syys-marraskuussa,
Kiinassa lokakuussa, tropiikeissa
loka- ja huhtikuussa (joulukuun sateet
kun siellä aiheuttavat toisen kukkimisen).
Sato vaihtelee, hyvänä tuloksena on
pidettävä, jos saadaan 1 tonni siemeniä
1.300 kg raakapuuvillaa ha:lta.



Puuvillasiemenkakut, sivutuote
puuvillan siemenistä öljyä puserrettaessa;
käytetään karjanrehuna. P:jen arvo
riippuu niiden kuorenpitoisuudesta.
Erotetaan kuoritut, puoleksi kuoritut ja
kuorimattomat p., jotka vastaavasti sisältävät
muuntuvaa valkuaista 36, 30 ja 17 % ja
joista yhtä rehuyksikköä vastaavat 0,85,
0,95 ja 1,4 kg.

Puuvillasiemenöljy (engl. cotton oil),
puuvillapensaan siemenistä uutettu öljy;
om.-p. 0.922-0,926 (15°:ssa). Käytetään
saippuateollisuudessa raaka-aineena, tai
erotetaan jähmeät osat puuvillasteariiniksi,
jota käytetään margariiniteollisuudessa,
juoksevien osien tullessa käytäntöön
voitelu- ja ruokaöljynä. Jätteistä
saadaan rehukakkuja.

Puuvillateollisuus on alkanut Intiassa,
missä jo sangen varhain kehrättiin
puuvillalankoja ja valmistettiin niistä
hienoja kankaita. Vähitellen p. pääsi alulle
Kiinassa ja Etu-Aasiassa, Egyptissä,
Kreikassa ja Kartagossa. Etelä-Amerikassa
sitä oli jo Amerikan löydön aikoina.
Puuvillan käyttö joutui Euroopassa
unohduksiin kansainvaellusten aikoina, mutta
alkoi uudelleen maurien toimesta
Espanjassa. Pääasiallinen Euroopan
puuvillakankaiden tarve tyydytettiin keskiajalla
tuottamalla niitä Intiasta Venetsian ja
myöhemmin hollantilaisten välityksellä.
Kuitenkin 1300- ja 1400-luvuilla myöskin
Italiassa, Sveitsissä, Hollannissa ja
Saksassa sekä 1500-luvulla sitäpaitsi
Englannissa oli p:ta. Karttuuninpainaminen
1700-luvun alussa suuresti vilkastutti p:ta
ja vielä enemmän saman sataluvun
jälkipuoliskolla kehruu- ja kutomakoneitten
keksiminen Englannissa, mikä aiheutti
tämän maan johtavan aseman p:ssa.
Samoihin aikoihin Pohjois-Amerikan
puuvilla alkaa vallata markkinoita. Lukuisat
keksinnöt ja suunnaton menekki ovat
tehneet p:sta yhden maailman tärkeimpiä
teollisuudenhaaroja. — Suomessa oli 1925
puuvillatehtaita 11, niissä työväkeä 7,199
henkeä ja valmisteiden arvo 392 milj. mk.
Suurin ja vanhin tehdas on Finlayson &
C:o (ks. t.).

Puuväkiviina, selluloosaa rikkihapolla
käsittelemällä saadun sokeriliuoksen
käymisestä saatu etyylialkoholi. —
Puuvärit, väripuista valmistetut värit. —
Puuöljy ks. Oliiviöljy.

Puvis de Chavannes [pyvi's də šava'n],
Pierre (1824-98), ransk. taidemaalari.
Päätyöt öljyvaroin kankaalle maalatut
seinämaalaukset, kuten „Genovevan lapsuus"
Pariisin Panteonissa, „Runotarten pyhä lehto"
Lyonissa y. m., jotka kuuluvat 1800-luvun
monumentaalimaalauksen parhaimpiin. P:n väritys
on vaalea ja sommittelu yksinkertainen. On
huomattavasti vaikuttanut meidänkin
taiteeseemme v:n 1900 tienoilla.


Puvis de Chavannes: Genovevan lapsuus.

Puy [pyī], Le P., kaup.
Kaakkois-Ranskassa, lähellä Loirea. Keskiaik.
rakennuksia. Maataloustuotteiden kauppaa,
teoll. 21,000 as.

Puy-de-Dôme [pyī-də-dō'm]. 1. Vuori
Keski-Ranskassa, Mont Doren pohjoisosassa,
1,465 m yli merenp. Ilmat, asema.
— 2. Departementti Keski-Ranskassa
Allier-joen kahden puolen.

Pyat [pīā'], Felix (1810-89),
ransk. poliitikko ja näytelmäkirjailija. Pariisin
kommuunin johtajia 1871.

Pydna, ent. kaup. Makedoniassa; siellä
roomalaiset 168 e. Kr. voittivat
Makedonian kuninkaan Perseuksen.

Pygmalion, kreik. taruhenkilö,
Kyproksen kuningas. Rakastui Afroditen
kuvaan tai tekemäänsä naisen kuvaan,
jolle Afrodite hänen pyynnöstään antoi
elämän.

Pygme (kreik.), muin.-kreik.
nyrkkeilytapa, joka otettiin olympialaisten
kisain ohjelmaan 688 e. Kr. P. suoritettiin
alussa paljain käsin, mutta lopulta
iskun voimaa tehostettiin sitomalla käsien
ympäri hihnoja ja lyijyä.



Pygmee (kreik.), kääpiö; pygmeet,
mytolog. kääpiökansa Okeanoksen partailla.
P:iksi sanotaan nykyisin usein
Keski-Afrikan kääpiöitä.

Pyhiinvaellus, us. uskonnoissa
sellaisilla paikoilla käynti, joihin liittyy
arvokkaita uskonnollisia muistoja tai joita
niillä tapahtuneiden ilmestymis- tai
parantamisihmeiden vuoksi pidetään
jumalallisen voiman erityisinä
vaikutussijoina. Huomattavimmat p.-paikat ovat
Palestiinan eri seutujen rinnalla Rooma,
Tours, Compostella (Espanjassa), Loreto,
Einsiedeln, Lourdes, Montserrat y. m.,
Suomessa keskiajalla Pyhän Henrikin
hauta Turun tuomiokirkossa, Rengon ja
Hattulan kirkot.

Pyhimys ks. Pyhäinpalvelus.

Pyhimyskaappi, pyhäin jäännöslipas
tai pyhäinkuvilla varustettu kaapintapainen
pienoispyhättö.

Pyhimystarina ks. Legenda.

Pyhittäminen, ehtoollisliturgiassa
suoritettava asetussanojen lukeminen, jonka
kautta leipä ja viini siunataan pyhään
tarkoitukseensa.

Pyhitysliike, uskonnollinen liike,
jonka pyrkimyksenä on pyhitys uskon
kautta ja sydämen täydellinen puhdistuminen
synnistä. N. s. helluntailiike on
siitä haarautuma.

Pyhtää (ruots. Pyttis), kaksikielinen
(enemmistön kielenä suomi) kunta
Viipurin läänissä, Itä-Uudenmaan rannikolla;
278,6 km2, 5,474 as. (1926). A.-b.
Stockforsin teollisuuslaitoksia.
Suur-Ahvenkosken kartano. Harmaakivikirkko
v:lta 1320.

Pyhtään saari, Kymijoen itäisten ja
läntisten suuhaarain väliin muodostunut
saari, käsittää koko Pyhtään pitäjän ja
länsiosan Kymin pitäjää.

Pyhy, Konrad von (k. 1557),
saks. aatelismies ja seikkailija. Oli
Kustaa Vaasan kanslerina; vangittiin 1543
rahavarojen kavalluksesta, kuoli vankeudessa.

Pyhä, alk. jumalanpalvelusta koskeva
käsite, jota käytetään sellaisista esineistä
ja henkilöistä, jotka välittömästi
kuuluvat jumaluudelle ja ovat sen johdosta
kaikesta jokapäiväisestä erotetut. Pyhää
tulee ihmisen lähestyä vain pelolla ja
määrättyjä sääntöjä noudattaen (vrt.
Tabu). V:n T:n aikaisemmissa osissa
Jumalan pyhyys merkitsee hänen
olentonsa majesteettiutta, joka ei ihmisen
puolelta siedä ajattelematonta
lähestymistä eikä kosketusta, vaan päinvastoin
saattaa käydä hänelle hengenvaaralliseksi.
Profeettain julistuksen kautta saa
Jumalan pyhyys osittain uuden merkityksen;
se tulee siveelliseksi ominaisuudeksi,
joka ilmenee synnin vastustamisessa ja
tuomitsemisessa. U:ssa T:ssa on tämä
käsitys vallitseva.

Pyhä Allianssi, liitto, jonka
Aleksanteri I, Fredrik Vilhelm III ja Frans I
tekivät 1815 ja johon liittyivät muut
Euroopan vallat paitsi Englanti, paavi ja
Turkki. Sen tarkoituksena oli saattaa
kristinuskon vaatimukset politiikassakin
määrääviksi, mutta sen vaikutus jäi aivan
vähäiseksi.

Pyhä hame l. ihokas, Jeesuksen
yhdeksi kappaleeksi kudottu ihokas, muka
säilynyt. Trierin lisäksi 20 kaupunkia
väittää omistavansa p:n h:n.

Pyhä hauta, Jerusalemissa oleva
kalliohauta, jossa Jeesuksen ruumiin luullaan
levänneen. Paikalla on kirkko, joka
nykyisessä asussaan on 1800-luvulta,
mutta sisältää osia 1100-luvulla rakennetusta
ristiretkeläiskirkosta. Tämän edeltäjänä on
ollut Konstantinus Suuren 336 rakennuttama
kirkko. Ulkokuva ks. Jerusalem.


Pyhä hauta (oik. valkealla marmorilla päällystetty
kivirahi, jolla Jeesuksen ruumis lepäsi).

Pyhä Henki (lat. Spiritus sanctus),
kristillisen jumaluusopin mukaan
jumaluuden kolmas persoona, Isän ja Pojan
henki, jonka kautta uskoville annetaan
jumalallisen elämän osallisuus.

Pyhäinjäännökset, Kristuksen,
kuuluisien marttyyrien tai muiden
pyhimysten ruumiit ja niiden osat, vaatteet sekä
kidutus- y. m. esineet, jotka ovat olleet
kosketuksissa heidän kanssaan. Niiden
kunnioitus pääsi voimaan 300-luvulla, ja
Tridentin kirkolliskokous juhlallisesti
hyväksyi niiden palvonnan. P:n luultiin
saavan ihmeitä aikaan.



Pyhäinjäännöslipas, kat. pyhäinjäännösten
säiliö, tav. alttarilla tai sen yläpuolella,
takana tai erikoisessa aarrekammiossa. P:t olivat
us. loisteliaita ja arvokkaita taide-esineitä.


Ursulan pyhäinjäännösarkku.
(Maalaukset Memlingin.)

Pyhäinkuvat, maalatut tai muovaillut kat.
pyhimyksiä esittävät kuvat, myös muut vihityt
kuvat, joille osoitetaan kunnioitusta.

Pyhäinmiesten päivä, kirkollinen
juhlapäivä kaikkien pyhimysten ja
marttyyrien muistoksi. Kreik.-kat. kirkko
viettää sitä helluntain jälkeisenä
sunnuntaina, room.-kat. marrask. 1 p:nä,
Suomen kirkko sam. p. tai, jos se on arki,
seur. sunnuntaina.

Pyhäinpalvelus, jo 100-luvulta lähtien
kristillisessä kirkossa esiintyvä tapa
osoittaa marttyyreille, suurille
kirkonopettajille y. m. erikoisen hurskasta ja
nuhteetonta elämää viettäneille erityistä
kunnioitusta. Pyhimysten lukumäärä
kasvoi nopeasti, sillä heidän palvelemisensa
vastasi pakanallisia sankareita palvelleen
ja taikaesineitä käyttäneen kansan
tarpeita. Kullakin paikkakunnalla oli lopulta
oma paikallispyhimyksensä; lapset saivat
nimensä pyhimysten mukaan, joten
nimipäivän viettäminen oli oikeastaan
suojeluspyhimyksen kunnioittamista. Paitsi
Neitsyt Mariaa, jonka puoleen voitiin
kääntyä kaikissa asioissa, oli pyhimyksiä,
jotka auttoivat jossakin erikoisessa
tarpeessa (silmätaudissa, merihädässä) tai
jotka olivat jonkun ammattiluokan
nimikkopyhimyksiä. Alk. oli piispoilla
oikeus korottaa henkilöitä pyhimyksiksi,
mutta v:sta 1170 se on paavin yksinoikeutena.

Pyhä istuin, paavinistuin.
— Pyhä isä, paavin kunnianimi.

Pyhäjoki, Pohjanmaan valtajokia,
Kalajoesta pohjoiseen. Alkaa
Pyhäjärvestä, laskee Pohjanlahteen 2:lla
suuhaaralla Pyhäjoen kirkonkylän eteläpuolitse.
Lukuisia koskia. Pituus 166 km.
Lisäjokia Kärsämänjoki ja Piipsanjoki.

Pyhäjoki, kunta Oulun läänissä,
Keski-Pohjanmaalla, Pyhäjoen alajuoksun
varrella; 510,9 km2, 5,459 as. (1926).
Yppärin ja Viirteen taistelupaikat v:lta 1808.

Pyhäjoki, muinainen kuninkaankartano
Perniössä, kuulunut Naantalin luostarille
1441 — n. 1556.

Pyhäjärven rata, yksityinen
kapearaiteinen rautatie Hyvinkään asemalta
Pyhäjärven (U. l.) Karkkilan (Högforsin)
tehtaalle. Pituus 45 km, raideleveys
0,75 m. Rakennettu 1908-11.

Pyhäjärvi, useiden Suomen järvien
nimi. Niistä mainittavimmat: 1.
Uudenmaan läänissä, Kymijoessa, Iitin ja
Jaalan pitäjissä oleva 15 km pitkä, 5 km
leveä järvi, jossa Mäntyharjun reitti
yhtyy Kymijokeen. — 2. Uudenmaan
läänissä Artjärven ja Lappträskin pitäjissä
oleva 8 km pitkä, 3 km leveä järvi, josta
Koskenkylänjoki (ks. t.) alkaa.
— 3. Turun ja Porin läänissä (suurin osa
Säkylän pitäjässä), 26 km pitkä, 9 km
leveä, laskee Euranjokea myöten
Rauman-mereen. — 4. Hämeen läänissä,
Kokemäenjoen vesistön keskusjärvi. Suurin
pituus 15 km, suurin leveys 3 km. —
5. Hämeen läänissä, Loimijoen latvoilla,
7 km pitkä, n. 5 km leveä. — 6.
Viipurin läänissä, Karjalan kannaksen
kaakkoisosassa, Pyhäjärven pitäjässä.
Laskee Kiimajärven kautta Vuoksen
pohjoiseen haaraan. — 7. Viipurin ja
Kuopion läänien rajalla, Uukuniemen,
Kesälahden ja Kiteen pitäjissä, laskee
Oriveteen kahta tietä, pääväylä Puhoksen
kautta; 45 km pitkä. — 8. Vaasan
läänissä, Saarijärven reitissä, 18 km pitkä,
6 km leveä. — 9. Oulun läänissä,
Pyhäjärven pitäjässä, Pyhäjoen latvajärvi,
pituus 25 km. — 10. Oulun läänissä,
Sodankylässä, Pyhätunturin pohjoispuolella,
Kemijoen vesistössä, 3 km pitkä. —
11. Oulun läänissä, Inarissa, Vaskojoen
vesistössä, 4 km pitkä.

Pyhäjärvi, kunta Uudenmaan läänissä,
Uudenmaan luoteiskulmassa; 237,2 km2,
5,221 as. (1926). Karkkilan (Högforsin)
ruukki. Yhteiskoulu. — Pyhäjärvi,
kunta Viipurin läänissä, Karjalan
kannaksella, Laatokan rannalla; 521,6 km2,
8,475 as. Konevitsan luostari. Konnitsan
maamieskoulu. Touvilan y. m. ent.
lahjoitusmaatilat. — Pyhäjärvi, kunta
Oulun läänissä, Keski-Pohjanmaalla, Kuopion
läänin rajalla; 1,341 km2, 7,663 as
(1926). — Pyhäjärvi, kunta
Aunuksessa, Petroskoista länteen.

Pyhäjärvi, rautatieasema
Hiitolan-Raudun radalla, Pyhäjärven
(V. l.) kunnassa, 58 km Hiitolasta.



Pyhäjärvi (vir. Pühajärv),
kauneudestaan kuulu järvi Virossa Otepään
pitäjässä, Tarton-Valgan radan itäpuolella.

Pyhä keskustelu (it. Santa
conversazione), taidehist., esitys
Neitsyt Mariasta lapsineen pyhimysten
ympäröimänä (ilman erikoista toimintaa).

Pyhäkoski, Oulujoen suurin koski,
Utajärven ja Muhoksen pitäjissä, 20 km
pitkä, putouskorkeus 56,7 m, keskiveden
aikana 197,317 hevosvoimaa. Matkailijain
suosima koskenlaskukoski. P:n omistaa
Suomen valtio, sen rannat ovat rauhoitetut.


Pyhäkoski.

Pyhäkoulu l. sunnuntaikoulu
on engl. alkuperää. Kirjanpainaja
Robert Raikes (1735-1811) perusti
p:ja v:sta 1780 alkaen Gloucesterissa,
myöhemmin muissakin Englannin kaupungeissa.
— Suomessa aloitti p.-toimen 1832
herännäissaarnaaja J. Fr. Bergh.
Toinen p:n merkkimiehistä on A. G.
Borg (ks. t.). Erikoinen p.-yhdistys,
jonka nyk. nimi on Suomen
Evankelis-Luterilainen Pyhäkouluyhdistys,
perustettiin 1888. V. 1926 oli yhdistyksen johdon
alaisia p:ja 8,658, opettajia 18,328 ja
oppilaita 171,934. Melkein alusta alkaen
on yhdistys julkaissut ,,Pyhäkoululehteä"
ja „Lasten Pyhäkoululehteä". Maamme
ruotsinkieliset muodostivat 1926 oman
p.-yhdistyksen (Finlands Svenska
Söndagsskolförbund). [Kilpeläinen, ,,Suomen
pyhäkoulu" (1912); Laasonen, „Pyhäkoulujen
järjestely ja hoito meillä" (1919);
Vilkuna, „Pyhäkoulun ohjekirja" I-III
(1923) ja „Pyhäkoulun käsikirja" (1924).]

Pyhä Liiga, valtiollisia järjestöjä
1500-1600-luvuilla; ne olivat syntyneet paavin
myötävaikutuksella tai oli niillä
uskonnollisia tarkoitusperiä. Esim. Ranskassa
1576 syntynyt Guisen johtama kiihkokat.,
hugenotteja vastaan tähdätty liitto.

Pyhämaa, kunta Turun ja Porin
läänissä, Varsinais-Suomen luoteisosassa,
Pohjanlahden rannalla; 60,6 km2, 1,327
as. (1926).

Pyhä Neitsyt, Neitsyt Maria.

Pyhänhengenhuone, keskiajalla
tavallinen nimitys kaupungeissa olleille
vaivais- ja sairashuoneille.

Pyhäniemi, maatila Hollolassa.

Pyhän ruumiin juhlapäivä, 1264
vietettäväksi säädetty Kristuksen ruumiin
ja veren muuttumisopin voittoa ylistävä
kat. juhlapäivä kolminaisuuden
sunnuntaita seuraavana torstaina.

Pyhäntä, kunta Oulun läänissä
Keski-Pohjanmaalla, Oulujärven
lounaispuolella; 765,2 km2,
2,152 as. (1926).

Pyhän Yrjön kanaali, salmi, joka
yhdistää Irlanninmeren eteläpään
Atlanttiin. Kapein kohta 62 km.

Pyhäranta, kunta Turun ja Porin
läänissä, Varsinais-Suomen luoteisosassa,
Pohjanlahden rannalla; 130,8 km2, 2,739
as. (1926).

Pyhäristi. 1. Hattulan vanhan kirkon
nimi. — 2. Muolaan pitäjän ent. nimi.

Pyhä Rooman valtakunta, Saksan
valtakunnan virallinen nimi 962-1806.

Pyhäsalmi, rautatieasema
Iisalmen-Ylivieskan radalla, Pyhäjärven
(O. l.) kunnassa, 66 km Iisalmesta.

Pyhäselkä, järvi Vuoksen vesistössä,
Oriveden koillispuolella, 30 km pitkä,
14 km leveä. P:n koillisosaan laskee
Pielisjoki ja pohjoispäähän Höytiäinen,
lounaassa P. on yhteydessä Oriveden
kanssa. Koillisrannalla on Joensuun kaup.

Pyhäselkä, Kiihtelysvaarasta erotettu
kunta Kuopion läänissä, Pohjois-Karjalassa,
Pyhäselän kaakkoispuolella; 251,0 km2,
4,943 as. (1926). Niittylahden kansanopisto
(aiemmin Kiihtelysvaarassa), Pohjois-Karjalan
karjanhoitokoulu.

Pyhä sydän, Jeesuksen ruumiillinen
sydän uskonnollisen palvonnan esineenä.
Sen juhlaa vietetään (v:sta 1856)
Kristuksen ruumiin juhlaa seuraavana
toisena perjantaina.

Pyhä Synodi (oik. Pyhin
Hallitseva Synodi), Pietari Suuren
1721 perustama Venäjän kirkon korkein
hallitusvirasto. Sen valta käsitti koko
kirkollisen elämän, kuten lainlaadinnan
ja -käytön, kirkkokurin, opilliset asiat
y. m. Se oli kaikessa keisarin alainen,
jonka edustajana sitä johti
yliprokuraattori. Lakkautettu 1917.



Pyhät sodat. 1. Muinaisessa Kreikassa
amfiktyoniliittojen määräyksestä
käydyt sodat, joiden tarkoituksena oli
estää tai rangaista niiden suojeluksessa
olleiden temppelien loukkausta. — 2.
Muhamettilaisten p. s. (arab. džihad)
tarkoittavat taistelua uskottomia vastaan.

Pyhätunturi. 1. Tunturi Kemijärven
ja Sodankylän pitäjäin rajalla. 526 m
yli merenp. — 2. Kuusamossa (Pyhävaara),
n. 21 km kirkolta pohjoiseen,
n. 450 m yli merenp. — 3. Kittilässä,
n. 25 km kirkolta länteen, n. 550 m yli
merenp. — 4. Kittilässä, n. 15 km
kirkolta luoteeseen, n. 500 m yli merenp.

Pyhävesi, n. 10 km pitkä järvi
Mäntyharjun reitissä; etelärannalla
Mäntyharjun kirkonkylä.

Pyhävuori (ruots. Bötomberget), 130 m
yli merenp. kohoava vuori Etelä-Pohjanmaalla,
Karijoen ja Lapväärtin pitäjien rajalla.

Pyhä vuosi. Kat. kirkko viettää joka
25:s vuosi erikoisia p:iä v:ia, viimeksi
joulunaatosta 1924 joulunaattoon 1925.

Pyhä yö, jouluyö.

Pyjama (pers.), miesten ja naisten
yöpuku, johon kuuluu housut ja takki.

Pyknometri (kreik.), pieni lasipullo,
jonka sisältämä nestemäärä voidaan
tarkoin säätää, nesteiden ominaispainon
määräämistä varten. P. varustetaan
yleensä hiotulla lasitulpalla, jonka läpi
kulkee hiuspilli, mihin neste kohoaa
ääriään myöten täytetystä p:stä, P.
punnitaan ensin vedellä ja sitten
kyseellisellä nesteellä täytettynä.

Pykälä l. paragrafi,
järjestelmällisen esityksen alaosasto
tai se merkki (§), joka siihen liittyvän
numeron kera osoittaa uuden alaosaston
alkavan. P:ää käytetään varsinkin
lakiteksteissä, säännöissä, erinäisissä
sopimuksissa, oppikirjoissa j. n. e.

Pylades ks. Orestes.

Pylkönmäki, kunta Vaasan, läänissä,
Pohjois-Hämeessä; 369 km2, 2,601 as.
(1926).

Pylonit (kreik.), korkeat, kaidat,
katkaistun pyramidin tapaisesti
suippenevat muin.-egypt. temppelin
sisäänkäytävää sivustavat torniparit.

Pylorus (kreik.), mahalaukun portti,
ks. Mahalaukku.

Pylos, kaksi muin. kaupunkia
Peloponnesoksen lounaisosassa.

Pylväs, pystysuoraan vaikuttavia
kuormituksia, vaakasuoria palkkeja ja kaaria
kannattava, silinterinmuotoinen,
irrallinen ja jäsennöity pystytuki (kolonna)
puusta, kivestä tai raudasta. P:ssä on
kolme osaa: jalka (baasi), runko
l. varsi ja pää (kapiteeli).
Jalka puuttuu toisinaan; yksinkertaisimpana
tämä on matala leveä laatta; usein se lepää
nelikulmaisella laatalla (plintti). Varsi
on joko sileä tai varustettu pystyuurteilla
(kanneleilla), toisinaan muutenkin
koristeltu. P:ta palkistoon liittää kapiteeli,
joka aina on runsaimmin koristeltu.
Kuvia I os., p. 678 ja II os., p. 93, 679.

Pylväsjärjestöt, pylväiden ja
palkistojen kokonaisuuksia, joissa eri osien
laatu ja luku, suhteet toisiinsa ja
kokonaisuuteen ilmenevät vakiintuneina ja
tyylin luonteen mukaisina tyypillisimmissä
esimerkeissään. Klassillinen arkkitehtuuri
hyväksyy kolme pää-p:öä: doorilaisen,
joonialaisen ja korinttilaisen, muutamat
luokittelijat lisäksi toskanalaisen ja
kompositajärjestön sekä karyatidijärjestönkin,
jossa pylväiden sijalla on naisfiguureja.

Pylväspyhimys, rintasuojuksella
varustetun pylvään päässä asuva
itsensäkiduttaja. Simeon (390-460) lienee
asunut Antiokian lähellä 30 v. 60 jalkaa
korkean pylvään päässä.

Pylväät, puutavaralaji. Valtion
rautateille ostetaan vain mäntyisiä
sähkölennätin-p:itä, joiden pituus on 7,5, 9
tai 11 m ja latvaläpimitta 175 mm ja
puhelin-p:itä, joiden pituus on 7 tai 7,5 m
ja latvaläpimitta 150 mm.

Pym [pim], John (1584-1643), engl.
poliitikko, Kaarle I:n yksinvallan kiihkeä vastustaja.

Pynninen, Juha (1818-64),
viipurilainen kauppa-apulainen. Perusti 1846
Suomen ensim. kansankirjaston. [Meurman (1895).]

Pyo . . . (kreik.), lääket., tautien
nimissä ilmaisemassa että märkiminen
on taudin tekijänä.

Pypin, Aleksandr Nikolajevitš
(1833-1904), ven. kirjallisuushistorioitsija.
Teoksia: ,,Slaavilaisen kirjallisuuden
historia", „Venäläisen kansatieteen historia",
,,Venäläisen kirjallisuuden historia" (kaikki ven.).

Pyramidi (kreik.), monitahokas jota
rajoittaa monikulmio (p:n pohja) ja
joukko kolmioita, joilla on yhteinen kärki
(p:n huippu). Huipun ja pohjan
kohtisuora väli on p:n korkeus. P:n
tilavuus on 1/3ak, missä a on pohjan ala
ja k korkeus. Pohjan suuntainen taso
leikkaa p:sta katkaistun p:n.

Pyramidirata, aivojen liikesarka-alueelta
alkava, selkäytimen kautta kulkeva hermorata,
jota pitkin liikeärsytys kulkee aivoista
liikehermoihin.



Pyramidit (kreik.), rakennuksia, joilla
on nelisivuisen särmäkartion l. p:n muoto.
Kuuluisimmat ovat muin. Egyptin p., joihin
faaraot ja eräät ylhäiset henkilöt haudattiin.
Enimmät ovat Ala-Egyptissä Kairosta Fajumiin.
Suurin on Keopsin, jonka korkeus on nyk. 136 m
ja pohjasivun pituus 210 m. Kuva ks. Egypti.


Keopsin pyramidin nurkkaus.

Pyramidoni eli amidopyriini,
dimetyyliamidofenyylidimetyylipyratsoloni,
kiteistä, veteen liukenevaa jauhetta, jota
käytetään kuumetta alentavana ja kipuja
tyynnyttävänä lääkkeenä.

Pyramus ja Tisbe, kaksi
rakastavaista Babylonissa, jotka
väärinkäsityksen johdosta surmasivat
itsensä. Aiheena Ovidiuksella ja
Shakespearen „Kesäyön unelmassa".

Pyranometri (kreik.), Anders
Ångströmin keksimä kokonaissäteilyn
mittauskoje, jonka pääosina on kaksi
tummaa ja kaksi valkeata metallikaistaletta.
joihin on kiinnitetty pieniä termoelementtejä.
Käytetään auringon sekä suoranaisen että
diffuusin säteilyn mittaamiseen.

Pyree (ransk.), sosekeitto.

Pyreneet, Pyreneitten vuoret,
Pyreneitten niemimaan ja muun Euroopan
rajalla oleva 480 km pitkä, 50-120 km
leveä poimuvuori. Korkein vuoriryhmä
Maladetta (ks. t.). Lumiraja
pohjoisrinteellä 2,500 m, etelärinteellä
3,000 m. Keski-Pyreneitten poikki kulkee pitkää
tunnelia myöten Toulousen-Barcelonan,
vuoriston itäpäässä Marseillen-Barcelonan
ja länsipäässä Pariisin-Madridin rata.

Pyreneitten niemimaa, läntisin
Etelä-Euroopan 3:sta isosta niemimaasta.
Pyreneitten vuorten erottama muusta
Euroopasta, 582,000 km2. Itärannikon
edustalla ovat Baleaarien ja Pityuusien
saariryhmät. Sisäosa korkeata, yksitoikkoista,
vuorijonojen katkomaa ylätasankoa
(meseta). Sen pohjoisreunalla ovat Kantabrian
vuoret ja Galician vuorimaa, sen keskitse
lounaasta koilliseen kulkevat Kastilian
rajavuoret (ks. Kastilia) ja
eteläreunalla Sierra Morena. Niemimaan
eteläosassa on Granadan ylänkö, jossa
vuorijono Sierra Nevada ja tässä niemimaan
korkein huippu Mulhacen. Alangoista
mainittavimmat Andalusian ja Aragonian
alangot. — Tärkeimmät joet: Minho,
Duero, Tajo, Guadiana, Guadalquivir
laskevat Atlanttiin, Ebro ja Juear
Välimereen. — Ilmasto: ylätasangoilla
mannerilmasto, itä- ja etelärannikolla
Välimeren ilmasto, pohjois- ja länsirannikolla
tav. meri-ilmasto. Madridissa on
tammikuun keskilämpö +4,3°, heinäkuun
+24,3°, Malagassa tammikuun +12°, elokuun
+25°, Lissabonissa +9,6° ja +21°.
Valtioita: Espanja ja Portugali
(ks. n.). Kartta ks. Espanja.

Pyreneitten rauha, Ranskan ja
Espanjan 1659 Bidassoa-nimisen rajajoen
saaressa solmima rauha, jossa Espanja
luovutti Artois'n ja Roussillonin.

Pyrheliometri (kreik.), auringon
säteilemän lämpömäärän mittaamiseen
käytetty koje. Pouille'n p:n pääosa on
vedellä täytetty, yhdeltä seinämältään
mustattu hopearasia, jonka lämpötilaa
voidaan tarkata. Angströmin p:n
pääosa on lämpösähköpari.

Pyridiini, kivihiili- ja luutervasta
tislaamalla saatu hiili-vety-typpi-yhdistys,
jota käytetään lääkkeenä sydäntaudeissa
ja alkoholin denaturoimiseen. Pahanhajuinen,
väritön neste, kiehuu 115°:ssa.
— Pyridiiniemäkset, pyridiiniä ja sen
homologisia johdannaisia sisältäviä
orgaanisten typenpitoisten aineiden
tislaustuloksia, joita käytetään alkoholin
denaturoimiseen.

Pyriitti, rikkikiisu.

Pyrkijä, Suomen Nuorison Liiton
äänenkannattaja, Santeri Alkion
perustama 1890, ilm. nyk. Helsingissä.

Pyrmont, kaup. Preussissa, Hannoverin
maakunnassa. Kylpypaikka. 3,000 as. —
P. oli pienen Lippen ja Braunschweigin
välissä sijainneen, Waldeckiin yhdistetyn
P:n ruhtinaskunnan pääkaupunki.
Se tuli tasavallaksi 1918 ja liitettiin
Preussiin 1921.

Pyro . . . (kreik.), kem., alkuliite
useiden kuumentamalla valmistettavien
aineiden nimissä.



Pyroelektrisiteetti, kidelämpösähko.

Pyroforiset aineet, ilmassa itsestään
syttyvät aineet. Tällaisia ovat alhaisessa
lämpötilassa pelkistetyt metallit, kuten
nikkeli, koboltti ja rauta, sekä eräät
ceriumlejeeraukset (n. s. auerkivi). Käytetään
m. m. kaasun ja tupakan sytyttimissä.

Pyrogallushappo, pyrogalloli,
kolmiarvoinen fenoli, C6H3(OH)3,
saadaan gallushappoa kuumentamalla.
Veteen helposti liukenevia kiteitä, joiden
sulamisp. 132°; alkalisessa liuoksessa
voimakas pelkistin. Käytetään kaasuja
analysoitaessa, valokuvauksessa kehitteenä,
iholääkkeenä, hiusvärinä. Myrkyllistä.

Pyrokatekiini, brentskatekiini,
orto-dioksybentsoli, C6H4(OH)2,
saadaan eräistä hartseista sekä
keinotekoisesti fenolisulfonihaposta. Veteen
liukenevia kiteitä, sulamisp, 104°.
Voimakas pelkistin. Käytetään
valokuvauksessa kehitteenä. P:n
monometyylieetteri on guajakoli,
jota on pyökintervassa.

Pyrokseenit, ryhmä kokoomukseltaan
erilaisia ja eri kidejärjestelmiin
kuuluvia, mutta kiderakenteeltaan toisiaan
muistuttavia mineraaleja (enstatiitti,
hypersteeni, diopsidi, augiitti, jadeiitti
y. m.). — Pyrokseniitti, pääasiallisesti
pyrokseeneista muodostunut tumma,
purkautunut kivilaji.

Pyroksyliini, trinitroselluloosa,
pumpuliruuti. ks. Nitroselluloosa.

Pyrola, talvikki.

Pyrolatria (kreik.), tulenpalvelus.

Pyrolusiitti, ruunikivi.

Pyromagneettiset koneet perustuvat
siihen, että n.800°:seen kuumennettu rauta
ei enää ota magnetoituakseen, joten
epätasaisesti kuumennettuun renkaaseen
magneetti vaikuttaa epätasaisesti,
saattaen sen pyörimään. P. k. ovat vailla
käytännöllistä merkitystä.

Pyromania (kreik.), sairaalloinen halu
sytyttää tulipaloja.

Pyrometri (kreik.), lämpömittari, jolla
mitataan korkeita lämpötiloja. P:einä
käytetään lämpösähköpareja, ilma-p:jä sekä
metalli-p:jä; molemmat viimemainitut
perustuvat, kuten tavallinen lämpömittari,
aineiden laajenemiseen lämpötilan noustessa.

Pyroskooppi (kreik.), koje hehkuvan
kappaleen lämpötilan arvioimiseen sen
hehkuvärin perusteella.

Pyrosulfaatit, pyrorikkihapon, H2S2O7,
suolat. Näitä syntyy veden erotessa, kun
happamia sulfaatteja kuumennetaan tai
persulfaatteja lämmitetään, jolloin
happea vapautuu.

Pyrosulfiitit, metabisulfiitit,
haposta H2S2O5 johdetut suolat. Näistä
kalium-p:ia käytetään valokuvauskehitteissä
kehiteaineen hapettumista ehkäisemään sekä
väriaineteollisuudessa.

Pyrotekniikka (kreik.), ilotulitustaito.

Pyrra ks. Deukalion.

Pyrroksen voitto, voitto, joka on
ostettu liian raskailla uhrauksilla,
näennäinen voitto. Kerrotaan Pyrroksen
Ausculumin voiton jälkeen (279 e. Kr.)
huudahtaneen: „vielä sellainen voitto ja
minä olen hukassa".

Pyrroli, heterosyklinen yhdistys
C4NH5, jota on m. m. luutervassa.
Väritön neste, kiehuu 131°:ssa, om.-p. 0,95;
ei liukene veteen. P:n johdannaisia ovat m. m.
hemoglobiini ja lehtivihreä sekä nikotiini.

Pyrron (n. 360-275 e. Kr.), kreik.
filosofi, vanhemman skeptillisen
koulukunnan perustaja.

Pyrros (k. 272 e. Kr.), Epeirokseii
kuningas. Hyökkäsi 280 Etelä-Italiaan,
voitti kahdesti roomalaiset Herakleiassa
ja Ausculumissa (vrt. Pyrroksen voitto)
ja miehitti Sisilian; kärsittyään Etelä-Italiassa
Beneventumin tappion palasi Kreikkaan.

Pyrstötiainen (Aegithalus caudatus),
pieniruumiinen, pitkäpyrstöinen, tiaisten
heimoon kuuluva 14,5-16,5 cm pitkä, valkoisen,
mustani ja punaharmaan kirjava lintu. Etelä- ja
Keski-Suomessa pesivänä harvinainen, talvisin ja
syksyisin joks. yleinen. Pesä tav. koivun
oksahangassa.


Pyrstötiainen.

Pyrstötähti, komeetta,
aurinkokuntaan kuuluva pieni taivaankappale,
jonka rata on hyvin soikea. Ratansa
kaukaisemmista osista saapuessaan p. on
muodoltaan muiden kiertotähtien kaltainen.
Aurinkoa lähetessä osa p:n aineesta
haihtuu kaasuksi ja (Arrheniuksen mukaan)
säteilypaineen vaikutuksesta virtaa
poispäin Auringosta, jolloin syntyy tunnettu
pyrstömuodostuma. P:t sisältävät aineita,
jotka tunnetaan maapallolta, m. m.
hiiliyhdistyksiä ja metalleja. Niiden radat
ovat hyvin pitkulaisia ellipsejä, jotkut
lähes paraabeleja. Päinvastoin kuin ennen
luultiin, ovat uusimmat ratalaskut 



todenneet, että p:issä ei ole tavattu
ainoatakaan sellaista, jonka rata olisi
hyperbeli, ja joka siis olisi vain
satunnaisesti vieraillut aurinkokunnassamme.


Donati'n pyrstötähti 1858.

P:n tullessa lähelle isoja kiertotähtiä
sen rata on eräissä tapauksissa muuttunut
suuresti. Havaituista n. 1,000 p:stä on
n. 400:n radat voitu laskea ja n. 25
havaittu vähintään kerran uudelleen
niiden palattua ratansa kaukaisimmilta osilta
(näistä mainittakoot Bielan, Donati'n,
Encken ja Halleyn p.). Eräät
p:t ovat hajaantuneet pitkin rataansa,
näkyen enää vain toistuvina tähtisateina
(esim. Perseidit).


Erään pyrstötähtiradan historia.

Pyräs, pieni tukkilautta.

Pystyhöylä, pistokone (ks. t.).

Pystysuora, luotisuora, vertikaali,
luotiviivan suunta. Yhtyy likipitäen maan
keskipisteeseen tähtäävään suoraan. P. taso
on jokainen taso, joka sisältää p:n,
vaakasuora eli horisontaali
on tätä vastaan kohtisuora taso tai suora.

Pysty-ympyrä, vertikaaliympyrä.
1. Zenitin kautta kulkeva isoympyrä
taivaanpallolla. — 2. Pienehkö korkeuskulmien
mittauskoje. vrt. Tähtitieteelliset kojeet.

Pysyväinen Kansainvälinen Tuomioistuin,
Kansainvälinen Pysyväinen Tuomioistuin (ks. t.).

Pysyväislämpöiset, tasalämpöiset,
ne eläimet, joiden ruumiinlämpö pysyy joks.
samana ympäristön lämpövaihteluista huolimatta.
P:iä ovat imettäväiset ja linnut.

Pytagoraan väittämä: suorakulmaisen
kolmion hypotenuusan neliö on = kateettien
neliöiden summa (c2 - a2 + b2).
Lavennettu P. v.: vinokulmaisen
kolmion sivun neliö = toisten sivujen neliöiden
summa vähennettynä (tai lisättynä, jos välinen
kulma on tylppä) näiden ensinmainitulla
sivulla olevien projektsionien kaksinkertaisella
tulolla (c2 = a2 + b2 —+ 2αβ=a2 + b2 — 2ab cos C).


Pytagoraan väittämä.
a hypotenuusa,
b ja c kateetit.

Pytagoralaiset luvut, kokonaislukuryhmät,
jotka tyydyttävät (yhtälön muodossa lausutun)
Pytagoraan väittämän (ks. t.).

Pytagoras (n. 570-500 e. Kr.), kreik.
filosofi, asui Ala-Italiassa. P. perusti
sinne uskonnollis-moraalisen, osaksi
tutkimiselle omistetun veljeskunnan, joka
ankarine ohjeineen, tunnuksineen ja
salamerkkeineen on tullut, kuten
orfilaiset mysteerit, myöhempien
veljeskuntalaitosten esikuvaksi. Tämä
pytagoralainen liitto muodostui johtavaksi
valtiolliseksi aristokratiaksi us. Suur-Kreikan
(ks. Græcia) kaupungeissa, kunnes
valtaan päässyt rahvas sen n. 440 e. Kr.
hajoitti. P:n omat tutkimukset koskivat
matematiikkaa, säveloppia ja tähtitiedettä.

Pyteas, kreik. merenkulkija
Massiliassa. Teki n. 330 e. Kr.
tutkimusmatkan Länsi-Euroopan rannikkoja pitkin
Brittein saarille käyden mahdollisesti
Norjan länsirannikolla saakka. P:n
kuvaus Pohjoismaista, „Thulesta", on
vanhin, joka on säilynyt.

Pyterlahti, kylä Virolahdella.
Kansanopisto. Rapakivigraniittilouhoksia.

Pytia, ennustuspapitar Delfoissa, joka
Apollonin temppelissä haltioituneena
vastasi neuvonhakijain kysymyksiin.

Pytolaiset kilpailut, olympialaisten
jälkeen tärkeimmät Kreikan kansallisista
kilpailuista. Niitä vietettiin Delfoissa,
joka 4:s vuosi Apollonin kunniaksi.
Ohjelmassa oli ruumiillisten kilpailujen
ohessa kilpailuja runotaiteessa ja
soitannossa. Voittajat palkittiin
laakeriseppeleellä.





Pyton, kreik. tarustossa Delfoin
läheisyydessä oleileva louhikäärme, jonka
Apollon surmasi.

Pytonit, aas. jättiläiskäärmeitä (ks. t.).

Pyy, metsäpyy (Tetrastes bonasia),
metsäkanan heimoon kuuluva kanalintu,
37-41 cm pitkä. Varpaat ja nilkan
alaosa höyhenettömät. Väritys ks.
liitekuvaa Lintuja, Yksiavioinen. Syö
marjoja, siemeniä, kesällä myös hyönteisiä,
matoja, y. m. Asuu kesäisin sekametsissä
ja koivikoissa, talvisin havumetsissä;
oleskelee kesäisin etupäässä maassa,
talvisin puissa. Pesänä maassa oleva
syvennys, munia 8-12, kellanpunervia,
ruskeatäpläisiä. Yleinen muualla maassamme
paitsi Ahvenanmaalla ja Lapissa.
Arvokasta metsänriistaa. Rauhoitettu meillä
maaliskuun 1 p:stä lokak. 1 p:ään.

Pyygatti (ruots.), reikä tai torvi, joka
aluksen laidan lävitse johtaa kannelle
tulleen veden pois.

Pyykitys. P:ksi sanotaan rajankäynneissä
ja maanjaoissa rajalinjojen ja
päätepisteiden varustamista erityisillä
kivisillä merkeillä, pyykeillä.
Tavallisesti laatii maanmittari samalla n. s.
pyykkiselityksen, jossa mainitaan
pyykkien numerot, nimet, laadut, välimatkat
toisistaan ja mitä tiloja pyykit erottavat.

Pyynikki, luonnonihana harju
Tampereen laidalla, n. 170 m yli merenp.
Näkötorni. N. s. Termopyleen kalliosola,
joka ehkä ennen on yhdistänyt toisiinsa
Näsijärven ja Pyhäjärven.

Pyällyskehrä, moletti, pieni,
varteen sovitettu teräspyörä, kehässä
uurteita tai kuvioita, jolla työkappaleeseen
painetaan sorvissa kuviollinen tai karhea
pinta, esim. pyällys asetteluruuvien päähän.

Pyökki (Fagus silvatica), jopa 30 m
korkea, tammen sukuinen lehtipuu, joka
kasvaa metsiä muodostavana suurimmassa osassa
Eurooppaa, pohjoisessa Etelä-Ruotsiin asti.
Lehdet puikeansoikeita, ehytlaitaisia,
kiiltävänkaljuja, kuori sileä, harmaanvalkoinen.
Piikkinen kehto ympäröi kahta n. 1,5 cm
pitkää pähkinää. Puuta käytetään paljon
puuteollisuuteen. Punalehtistä muunnosta,
veri-p:iä, viljellään koristepuuna.
— vrt. Avenpyökki.


Pyökin kukkiva oksa
(1) ja pähkinät
kehdossaan (2).

Pyöreän pöydän ritarit ks. Artur.

Pyöreä torni, Pässinlinna,
Viipurin kaupunginmuuriin aikoinaan
kuulunut sarvivarustus, nyk. Kauppatorilla,
rak. 1547-50. V. 1923 tapahtuneitten
korjausten jälkeen sisustettu kahvilaksi
y. m. ks. kuvaliitettä Viipuri.

Pyörimistauti, pyörätauti (ks. t.).

Pyörivä peili, koje, jota käytetään
hyvin nopeasti tapahtuvan liikkeen,
etenkin värähdysliikkeen tutkimiseen. Jos
tutkittava värähtely on valoilmiön
seuraama (kuten sähköpurkaukset), niin
sen valosäteiden annetaan heijastua
nopeasti pyörivästä peilisärmiöstä
varjostimelle tai valonaralle paperille, jolloin
valoilmiön eri vaiheet projisioituvat eri
kohdille varjostinta, „nauhaksi"
kehittyneinä, riippuen peilin pyörimisestä
aiheutuvasta valosäteen tulokulman
muuttumisesta. Jos värähtelevä esine ei itse
valaise, niin siihen voidaan esim.
kiinnittää peili, johon tähdätty valosäde saa
heijastua p:ään p:iin.


Värähtelevän liekin kuva pyörivän peilin
kehittämänä.

Pyöriäinen l. merisika (Phocæna
communis), 1,5-2 m pitkä hammasvalas;
selkäpuolelta musta, alta valkoinen, selässä matala
evä. Euroopan rannoilla Pohjois-Jäämerestä
Välimereen saakka, kesäisin myös Itämeressä,
Suomenlahdessa ja Pohjanlahdessa. Syö kaloja.


Pyöriäisiä.

Pyörre, nesteen tai kaasun
kierukkamainen liike, jollaisia ovat esim.
häränsilmät virrassa. P.-liikkeen teorian ovat
laatineet Helmholtz ja W. Thomson, vrt.
Pilvenpyörre ja Myrsky.

Pyörrepatsas, pilvenpatsas.
ks. Pilvenpyörre.



Pyörrevirrat, Foucault'n pyörrevirrat (ks. t.).

Pyörtyminen aiheutuu siitä, että veri
äkkiä virtaa pois aivoista. Se johtuu
m. m. tuskasta, voimakkaista mielenliikutuksista,
ruumiillisesta rasituksesta, verenvuodosta
y. m. s. Pyörtynyt on asetettava pitkälleen
niin, että pää on yhtä matalalla kuin muu ruumis,
kiristävät vaatteet on avattava, kasvoja voi
pyyhkiä kylmällä vedellä tajunnan
palautumisen jouduttamiseksi.

Pyörä, liikeneuvojen, koneiden y. m.
laitteiden tärkeimpiä osia pyörivän
liikkeen aikaansaamiseksi, sen siirtämiseksi
ja sen muuttamiseksi suoraviivaiseksi
j. n. e. Pyörän osia ovat kehä, puolat
ja napa. — Ajoneuvojen p:t ovat tav.
puusta; kehä tehty neljänneksistä,
kuudenneksista, joskus kahdeksanneksista
(„pöydästä", „talloista"), kehää pitää
koossa kutistamalla paikoilleen pantu
vanne l. rengas. Puolia (kehrävarsia,
värttinävarsia) on 8-12; navassa
(rummussa) on valurautainen putki, „pyssy",
kulumisen vähentämiseksi. ks. myös
Hammaspyörä ja Hihnapyörä.

Pyörähdyskappale ja pyörähdyspinta,
matem., syntyvät siten, että tasokuvio
pyörähtää akselinsa ympäri. Kyseellistä kuviota
sanotaan p:n emäviivaksi l. meridiaanikäyräksi.
Tämän pisteet piirtävät p:n leveysympyrät.

Pyörämylly, kollerimylly (ks. t.).

Pyörätauti, pyörimistauti,
eläinl., lampaissa, harvoin naudoissa;
aiheutuu erään koirissa elävän
heisimadon (Tænia cænurus) rakkomadon
kehittymisestä aivoissa, missä se
kasvaessaan puristaa aivokudosta ja aiheuttaa
eläimessä tahatonta pyörimistä ja kiertämistä.

Pyörökaarityyli, romaaninen tyyli (ks. t.).

Pyöröpuu, runhultti, yhteisnimi
aluksen takilassa esiintyville pyöröpuille,
joihin kuuluvat mastot, tangot, raa'at.
kokkapuut, puomit, kahvelit y. m.

Pyörörauta, kankirauta, jonka
poikkileikkaus on ympyrä.

Pyörösakset ks. Sakset.

Pyöveli, oikeastaan raskaammanlaatuisen
kuolemantuomion, kuten hirttämisen,
teilaamisen j. n. e. täytäntöönpanija,
vastakohtana mestaajalle. P.
nimitystä on käytetty kuitenkin
merkitsemään molempia.

Päevaleht, Tallinnassa ilmestyvä
puolueeton sanomalehti, per. 1905.

Pähkinä, 1-siemeninen, aukeamaton
hedelmä. Ahtaammassa merkityksessä:
pähkinäpuun hedelmä.

Pähkinähakkinen (Nucifraga
caryocatactes), varislintu, ruskea,
valkotäpläinen, 34-36 cm pitkä. Pesii
vanhanmaailman pohjois- ja keskiosissa,
Suomessa vain lounaisimmassa kulmassa;
kiertomatkoillaan syksyllä ja talvella
(m. m. 1900, 1911, 1913 ja 1917) tavattu
koko alueellamme. Syö hyönteisiä,
marjoja, siemeniä, jyviä ja pähkinöitä.
Pesä kuusessa.


Pähkinähakkinen.

Pähkinälinna (ruots. Nöteborg,
saks. Schlüsselburg, suom. väännös Lyyssinä),
pikkukaup. Inkerinmaalla, Venäjällä,
Nevan niskassa. P:n alkuperäinen nimi oli
Pähkinäsaari, jossa 1323 tehtiin
Pähkinäsaaren rauha (ks. t.). Oli usein
sotanäyttämönä, ruotsalaisten hallussa
1612-1702.

Pähkinänakkeli (Sitta europæa),
varpuslintu, puukiipijäin sukulainen.
Selkäpuolelta siniharmaa, alta valkoinen.
14,5-16,5 mm pitkä. Asuu lehtimetsissä ja
puistoissa, pesii onttoihin puihin.
Kiipeilee puissa erittäin taitavasti, pystysuoraa
runkoa alaspäinkin. Syö siemeniä ja
hyönteisiä. Suomessa tavattu satunnaisesti
(runsaasti 1900), ei koskaan pesivänä.
Skandinaavian eteläosissa, Keski- ja
Itä-Euroopassa.

Pähkinäpuu l. pähkinäpensas
(Corylus avettana), 3-6 m korkea
pensasmainen puu, norkkokasvi, joka
kukkii keväällä paljasoksaisena. Hedenorkot
pitkät, eminorkot pienet, sumumaiset,
punaluottiset. Lehdet pyöreän herttamaiset.
Hedelmät, pähkinät, lehtimäisen kehdon
ympäröimät. Etelä-Suomessa.


Pähkinäpuun oksia (toisessa
kukkia, toisessa hedelmiä).

Pähkinäsaaren rauha, ensim. Ruotsin ja
Novgorodin välinen rauhanteko, tehty
1323. Sen mukaan jaettiin Etelä-Karjala
kahtia. Raja kulki Siestarjoesta Vuoksen



poikki Särkilahteen Saimaan itäpäähän
ja sieltä Sääminginsalon, Siitinselän,
Karjalankosken, Kolimakosken kautta
Petajokeen (nyk. Pyhäjokeen) ja Pohjanlahteen.
Kun uudisasutus lännestäpäin oli ottanut
haltuunsa Pyhäjoen pohjoispuolellakin olevan
Pohjanlahden antakaistaleen, ei rajaviiva sielläpäin
koskaan tullut voimaan, ks. Suomi,
historia (kartta).

Pähkinäöljy, pähkinäpuun siemenistä
puristettu öljy. Keltainen, kirkas,
hajuton, kuivumaton.

Pähkämö (Stachys), kasvisuku
huulikukkaisten heimoa. Meillä kapealehtinen
suo-p. (S. palustris) yleisenä
rikkaruohona. Hopeanvałkoinen, pehmeäkarvainen
S. lanata koristekasvina,

Päihtymys, äkillinen alkoholimyrkytys.

Päijänne, Kymijoen vesistön
keskusjärvi, Saimaan jälkeen maamme suurin
järvi (Laatokkaa lukuunottamatta), 129
km pitkä, suurin leveys 23 km, veden
pinta-ala 1,111 km2, saarien pinta-ala
331 km2. Suurin syvyys, pohjoisosassa,
93 m, keskisyvyys 17 m. P. on syntynyt
useiden halkeamalaaksojen yhteensulautumisen
kautta, minkä vuoksi sen muoto on hyvin
liuskainen. Rannat yleensä verraten korkeat,
vuoriset ja metsäiset. vrt. Kymijoen vesistö.

Päistäret ks. Pellava.

Päistärpää, maatila Sauvossa.

Päivystys. Sekä upseereita että
aliupseereita määrätään vuorotellen
valvomaan ja tarkastamaan sisäpalvelusta
kasarmeissa sekä olemaan tällöin aina
tavattavissa.

Päivä. 1. Se osa vuorokaudesta, jolloin
aurinko on taivaanrannan yläpuolella.
P:n pituus vaihtelee maant. leveyden
ja vuodenajan mukaan, ollen kääntöpiirien
välissä läpi vuoden n. 12 tuntia,
syys- ja kevätpäiväntasauksen aikaan
samoin 12 tuntia yli koko maapallon,
kesäpäivänseisauksen aikana sitä pitempi,
kuta pohjoisempi maant. leveys; 60°
leveydellä 18,5 tuntia, pohjoisnavalla 6 kk.;
talvipäivänseisauksen aikaan päinvastoin,
60° leveydellä 0,5 tuntia, samalla kuin
pohjoisnavalla on 6 kk. yö. — 2. = vuorokausi.

Päiväjärjestys on se järjestys, jossa
asiat on määrätty käsiteltäviksi viraston
tai edustuslaitoksen istunnossa. Kun
Eduskunnassa asianomainen hallituksen jäsen
on antanut vastauksen tehtyyn
välikysymykseen tai hallituksen puolesta on
ilmoitettu, ettei asian laadun vuoksi voida
kysymykseen vastata, ja keskustelu
asiasta on julistettu päättyneeksi, esittää
puhemies Eduskunnan hyväksyttäväksi
n. s. yksinkertaisen p:een
siirtymisen, jonka sanamuoto on:
„kuultuansa annetun selityksen Eduskunta
siirtyy p:een". Jos tätä ei hyväksytä,
on asia lähetettävä valiokuntaan, jonka
tulee ehdottaa n. s. perusteltua
p:een siirtymistä, mistä Eduskunta
sitten päättää (V. J. 20/7 1908, 32 §,
muutettuna 31/12 1917 lailla).

Päiväkorennot, surviaiset (Ephemeridæ),
korennoisia, joiden takaruumiin päässä 2-3
pitkää sukasta, etusiivet takasiipiä paljon
suuremmat, etumainen raajapari tuntosarvien tavoin
eteenpäin suuntautunut. Täysimuotoisten suuosat
ja suoli surkastuneet; ne eivät syö mitään,
elävät vain muutamia päiviä, jotkut lajit vain
muutaman tunnin. Toukat elävät vedessä,
hengittävät takaruumiin kahden puolen
olevilla ilmaputkikiduksilla. Toukasta
kuoriutuu täysimuotoisen (imagon)
kaltainen „subimago", joka kuoriutuu vielä
kerran, ennenkuin tulee sukukypsäksi.


Päiväkorennon
muodonvaihdos.

Päiväkunta (ruots. dagsled),
keskiajalla ja uudenajan alussa maassamme
käytetty metsäalueen mitta, nähtävästi
miehen p:ssä kulkema matka (2-3 penik.).

Päiväkäsky, sotaväessä päivittäin
annettava kirjallinen käsky, joka
sisältää määräykset palveluksesta y. m.

Päivämäärän raja, pohjoisesta
etelään kulkeva, 180° meridiaaniin
suunnilleen liittyvä rajaviiva, jonka yli
kuljettaessa on sovittu päivämäärän
muuttuvan.

Päivänannos, muona-annos (ks. t.).

Päivänkakkara (Chrysanthemum
leucanthemum), mykerökukkaisten heimoon
kuuluva yleinen ruohokasvi, jonka
kielimäiset laitakukat valkoiset, torvimaiset
kehräkukat keltaiset. Yleinen koko
maassamme pelloilla, niityillä ja pientareilla.
Viljellyistä p:ista ks. Krysanteemit.

Päivänpaisteautografi (jälkiosa kreik.),
koje, joka itse merkitsee ne ajat,
jolloin on ollut päivän paistetta.
Tavallisimman p:n muodostaa pyöreä lasipallo;
tämä taittaa auringon säteet
polttopisteeseen, jonka ura kulkee pitkin



asteikolia varustettua paperiliuskaa, polttaen
tähän päivänpaisteen vahvuutta eri
vuorokauden aikoina näyttävän polttoviivan.
Toisten p:ien pääosana on lämpösähköpari
tai valonherkkä paperi.


Päivänpaisteautografi.

Päivänsalo, Bror Hannes (s. 1875),
alk. Helander, Helsingin kaupunkilähetyksen
johtaja 1906-17 ja v:sta 1921, teol. toht. Julk.
m. m. „Suomen koulun uskonnonopetus ja valistussuunta",
saarnakirjan „Lapset Mestarin edessä", uskonnolliset
romaanit ,,Näkymätön käsi" ja „Kiirastulen läpi",
matkakuvaukset „Gennesaretin rannoilla"
ja „Jerusalemissa".


B. H. Päivänsalo.

Päivänsappi, auringonsappi (ks. t.).

Päivänseisauspisteet, solstitiumpisteet,
ne ekliptikan pisteet, joissa aurinko saavuttaa
deklinatsionin ääriarvot (+23,5° ja —23,5°). Auringon
ollessa p:ssä on päivä pisimmillään tai
lyhimmillään. Kesäpäivänseisaus on 22 p.
kesäkuuta ja talvipäivänseisaus 22 p.
joulukuuta. P. ovat 90° etäisyydellä
päiväntasauspisteistä.

Päiväntasaaja, ekvaattori (ks. t. ja
Pallo). — Päiväntasaus,
ekvinoktium, päivän ja yön
yhtäpituus, mikä sattuu auringon tullessa
päiväntasaajan kohdalle, ekliptikan ja
ekvaattorin leikkauspisteeseen,
p.-pisteisiin. Aurinko on kevät-p.-pisteessä
21 p. maalisk. ja syys-p.-pisteessä 23 p. syysk.

Päiväperhoset (Rhopalocera), perhosia,
joilla on hoikka ruumis, nuijapäiset tuntosarvet
ja suuret, leveät, lepoasennossa tav. pystyyn
kohotetut siivet. ks. väriliitekuvaa Perhosia.

Päiväraha, palkkio, jonka virkamies
matkustussäännön mukaan on oikeutettu
saamaan matka- ja toimituspäivältä
(Valtioneuvoston päätös 15/1 1925).

Päivärinta, Jaakko (1847-1902),
alk. Swan, Lammin kirkkoherra
1894-1902, Kansanvalistusseuran perustajia ja
ensim. sihteeri 1874-78. — Päivärinta,
Pietari (1827-1913), kansankirjailija.
Toimi kotipitäjänsä Ylivieskan lukkarina
1868-1913. Edustajana valtiopäivillä 1882-91
ja kirkolliskokouksissa 1876-93. Kuvaillut
kirjoissaan keskipohjalaista kansanelämää.
Teoksia: „Elämäni" (1877), „Elämän havainnolta"
(1880-89), „Tintta-Jaakko", „Torpan poika",
„Minä ja muut" (1885), „Oukkari", „Pikakuvia
1867 katovuodesta", „Syyslehtiä", „Pikku
Mari" y. m. [Havu (1921).]


Pietari Päivärinta.

Päiväsakko. Kun aikaisemmin sakkoa
tuomittiin määrämarkoin, säädettiin
21/5 1921 annetulla lailla, jolla muutettiin
R. L:n 2:4 ja 5, että sakko on
tuomittava p:öin, vähin sakko yksi p. ja
suurin 300 p:oa, ellei sakkoja yhdistetä.
Oikeuden on ottaen huomioon
sakotettavan maksukyky, määrättävä, mikä
rahamäärä on pidettävä hänen p:naan. —
Laeissa ja asetuksissa rahamäärin
säädetyistä sakoista vastaa enintään 10 mk:n
sakko yhtä p:oa ja jos sakko nousee siitä
yli, lisätään rangaistukseen yksi p.
kultakin täydeltä 10 mk:lta. Sakkoa
vankeudeksi muunnettaessa vastaa 10
päivän vankeus enintään 10 p:oa ja jos
sakko nousee siitä yli, lisätään yhden
päivän vankeus kultakin p:lta,
korkeimman vankeusajan tällöin kuitenkin ollessa
180 päivää. Uhkasakko pakkokeinona määrätään
ja tuomitaan määrämarkoin, ei p:oin.

Päiväsokeus (nyctalopia), taudillinen
tila, jolloin ihminen hämärässä näkee
paremmin kuiri kirkkaan valon vallitessa.
Vastakohta: yösokeus.

Päivätyö, se tavallisesti määrätyin
päivälukumäärin sovittu työ, minkä
vuokramies vuokranmaksuna suorittaa
vuokranantajalle. Yksityismaan
vuokrauksessa voi p.-vuokra edelleen olla voimassa,
mutta on kummallakin asianosaisella
valta vaatia siirtymistä sovitusta
p.-velvollisuudesta rahavuokran kannalle.

Päivölä. 1. Kansanopisto ja
maamieskoulu Sääksmäellä. — 2. Lepokoti
Vihdissä, Hiidenveden rannalla, 2 km
Nummelan asemalta.

Päkiä, kavion pallot (ks. Kavio, kuva).

Pälkjärvi, kunta Kuopion läänissä,
Pohjois-Karjalassa, Viipurin läänin
rajalla; 263,1 km2, 2,840 as. (1926).
Piirimielisairaala.



Pälkäne, kunta Hämeen läänissä,
Hämeessä, Tampereelta kaakkoon; 237,4 km2,
4,586 as. (1926). Kostianvirran
taistelupaikka, jossa muistomerkki.
Kasvinviljelyskoeasema. Us. kartanoita.
Harmaakivikirkon (1400-luvulta) rauniot, ks.
kuvaliitettä Häme, 1.

Pälkänevesi, n. 10 km pitkä järvi
Pälkäneen pitäjässä, laskee Kostianvirtaa
myöten Mallasveteen.

Pälli. 1. Oulujoen koski.
— 2. Saimaan kanavan sulku.

Pällilä, hovitila ja lahjoitusmaa
Muolaan pitäjässä, valtion lunastama 1872.

Pälsi, Sakari (s. 1882),
muinaistutkija, kirjailija, Kansallismuseon
amanuenssi v:sta 1920. Julk. kivikautta
koskevia tutkimuksia sekä „Mongolian
matkalta", ,,Pohjankävijän päiväkirjasta",
„Arktisia kuvia", „Vanhaa ja katoavaa",
„Tukkimetsistä ja uittopuroilta",
,,Suomenlahden jäiltä" y. m.

Pännäinen (ruots. Bennäs),
rautatieasema Seinäjoen-Kokkolan rataosalla,
Pietarsaaren maalaiskunnassa, 33 km
Kokkolasta. Haararata Pietarsaareen.
Teollisuuslaitoksia.

Päreet, säleet (laths), ohkaisia
sälöjä; käytetään kattamiseen, reenpohjiksi,
korien aineksena, seinien, kattojen y. m.
rappauksen sitomiseen.

Pärehöylä, käsi- tai konevoimalla
toimiva höylä, jolla valmistetaan
kattopäreitä.

Pärnu, kaup. Virossa, P:n joen suussa
läh. Riianlahden muodostaman P:n lahden
rantaa. Merikylpylä. Tallinnan jälkeen
huomattavin satama. Per. 1255. 19,000 as.

Pärnumaa, maakunta Lounais-Virossa.

Pärttyli, myös Perttuli
= Bartolomeus, elok. 24 p.

Pärttylin yö l. Pariisin verihäät,
hugenotteja (ks. t.) elok. 24 p:n vastaisena
yönä 1572 Pariisissa kohdannut verilöyly.

Pätemätön oikeustoimi, oikeustoimi,
joka ei aikaansaa sillä tarkoitettua
oikeusvaikutusta joko sen vuoksi että
sitä ilman muuta on pidettävä kokonaan
mitättömänä, mitätön oikeustoimi
(saks. Nichtigkeit), tai sen
vuoksi että se moitekanteella saadaan
kumotuksi, moitteenalainen
oikeustoimi (saks. Anfechtbarkeit).

Pätevyys, lakit., kelpoisuus johonkin
virkaan; jonkin viranomaisen toimivalta;
jonkin oikeus- tai hallintotoimen ominaisuus
saada aikaan tarkoitettu oikeusseuraamus,
vrt. Kompetenssi, Pätemätön oikeustoimi.

Pätevyysriita, kompetenssiriita (ks. t.)

Päts, Konstantin (s. 1874), vir.
poliitikko, lakimies. V. 1917 P. oli Viron
kansalliskongressin esimiehenä, vangittiin
bolševikkiaikana, sitten 1918 Viron ensim.
hallituksessa pää- ja sisäministerinä,
saksalaisten vangitsema sam. v., väliaikaisen
hallituksen pää- ja sotaministeri 1918-21,
riigivanem 1921-22 käyden tällöin Suomessa,
sen jälkeen 1922-23 Riigikogun esimies.
Kuuluu maaliittoon.


Konstantin Päts.

Pää, melkein kaikilla selkärankaisilla
sekä useilla selkärangattomilla oleva,
muusta ruumiista usein kaulaksi
kapenevan kohdan erottama ruumiinosa,
jossa sijaitsevat aivot (tai niitä
vastaavat hermosolmut) sekä tärkeimmät
aistimet ja suu. vrt. Pääkallo.


Ihmisen pään halkileikkaus. 1 selkäydin, 2
ydinjatkos, 3 aivosilta, 4 pienet aivot, 6
aivokurkiainen, 9 käpylisäke, 10 kitaluun ontelo,
12 pehmeä kitalaki, 13 leuka-kieliluun lihas,
14 kieliluu.

Pääaihe l. pääteema, mus.,
sävellyksen tärkein ja huomattavin sävelaihe.
— Pääosa, pääjakso, pääsikermä, päätaite
(päälauseke) on kolmiryhmäisten
(kehysmuotoisten) sävelrakenteitten ensim. ryhmä,
joka esiintyy uudelleen kolmantena joko
entisellään tai muunnetussa muodossa
(vrt. Kertausjakso). — Pääponsi,
sonaattimuotoisen sävellyksen pääjakson
1:nen aiheryhmä.



Päähkä (favus), erään
mikroskooppisen pienen sienen aikaansaama
ihotauti, joka ilmenee päässä tukkaa tai
partaa kasvavilla kohdilla kellervinä rupina.

Pääisku, mus., säkeen painavin isku,
tav. sen 1:nen.

Pääjahti, malaijilaisten kansojen,
erikoisesti Borneon dajakkien keskuudessa
esiintyvä tapa surmata ihmisiä pääkallokokoelman
keräämistä varten. Nykyisin ovat p:t käyneet
harvinaisiksi.

Pääjalkaiset, mustekalat (ks. t.).

Pääjärvi. 1. Järvi Karstulassa,
Saarijärven reitin latvoilla, 15 km pitkä. —
2. Järvi Lammin ja Kosken pitäjäin
rajoilla, Vanajaveden reitin itäreunustalla,
10 km pitkä. — 3. Järvi Vienan Karjalassa,
Koutajoen vesistössä, 77 km pitkä, 30 km
leveä. P:een laskee lännestä Oulankajoki.

Pääkallo on muilla selkärankaisilla
paitsi kallottomilla (suikulaisella) aivoja
sekä näkö-, kuulo- ja hajuelimiä
ympäröivä luuston osa. P:n luut ryhmitetään
aivokopan luihin ja naamaluihin.
Imettäväisten aivokopan luita ovat otsaluu,
2 päälaenluuta, 2 ohimoluuta, niskaluu,
kitaluu ja seulaluu. Naamaluut (ks. t.).
vrt. myös Kraniaali-indeksi.

Pääkalloperhonen (Acherontia
atropos), suuri kiitäjäperhonen, jonka
mustahkossa selässä on pääkalloa muistuttava
kuvio. Toukka syö perunanlehtiä.


Pääkalloperhonen.

Pääkappale, katkismuksen tai
katekeettiseen muotoon laaditun
oppikirjan pääosasto.

Pääkaupunki, se maan kaupungeista,
missä hallitus sijaitsee.

Pääkirja ks. Kirjanpito, p. 534.

Päälaensilmä, parietaalisilmä,
useimmilla selkärankaisilla aivan
surkastunut, mutta nahkiaisilla ja eräillä
matelijoilla, m. m. tuataralla (Hatteria),
hyvin kehittynyt väliaivojen selkäpuolella
oleva lisäke, joka yläpäästään on pullistunut
silmämäiseksi elimeksi. Matelijoilla p. on
päälaenluissa olevassa aukossa läpikuultavan
ihon alla.

Päällysketto (epidermis), kasvien
ulkopinnan uloin solukerros. P:n ulkoseinän
uloimmassa kerroksessa on runsaast
korkkiainetta, se peittää koko pinnai
yhtenäisenä, haihtumista ehkäisevänä
päällyskelmuna l. kutikulana.

Päällysloiset, ulkoloiset,
ektoparasiitit. ks. Loiseläimet.

Päällysvieraat, epifyytit (ks. t.).

Pääluokat (aikaisemmin päämuolot),
verbin taivutuksessa erotettavat muotoryhmät,
jotka eroavat toisistaan siihen nähden, onko
toimittava persoona määrätty vai määräämätön.
Suomen kielessä p:ia on kaksi, aktiivi
ja passiivi (ks. n.).

Päämaja, armeijakunnan komentajan
ja esikunnan olinpaikka. Koko armeijan
p. on nimeltään „suuri p."

Päämajoitusmestari, armeijakunnan
päämajassa oleva ylempi upseeri, jota
komentava kenraali käyttää erikoisia
tehtäviä varten välittömänä apunaan.

Päämies, aatelisen suvun jäsen
(vanhimman haaran vanhin jäsen), joka
laillisesti edustaa sukua.

Pääministeri, ministeristön (meillä
Valtioneuvoston) puheenjohtaja, joka on
lähinnä vastuussa hallituksen yleisestä
asiain johdosta. Hallituksenvaihdoksen
tapahtuessa on p. se henkilö, jonka
tehtäväksi uuden hallituksen muodostaminen
annetaan. Meillä p. hoitaa Presidentin
tehtäviä tämän ollessa tilapäisesti estettynä.

Päänsärky, päänkivistys on
hyvin monen erilaisen sairaudentilan oire.
P:yä aiheuttaa kuume, aivojen
verenvähyys tai liiallinen verentungos,
aivokasvannaiset, aivojen verisuonten
kalkkiutuminen ja kuppataudista johtuvat
muutokset, myrkyt, hermostohäiriöt, nuha,
munuaistaudit.

Pääntauti, eläinl., hevosissa esiintyvä
tarttuva tauti; aiheuttaja eräs ketjukokki
(Streptococcus equi). Oireet: kuume
(40-41° C), raukeus ja vähentynyt ruokahalu,
nenäkatarri ja leukaperärauhasten
turpoaminen sekä myöhemmin märkiminen.
Hoidossa käytetään nenäontelon höyryttämistä,
kurkkuhauteita, leikkausta.

Päänuorunen, jylhä tunturi
pohjoisessa Vienan Karjalassa Pääjärven
länsirannalla. N. 600 m yli merenp.

Pääoma l. kapitaali. On
erotettava toisistaan kansantaloudellinen
(tuotanto-) ja yksityistaloudellinen
(ansio-) p. Edellinen on = kaikki käsillä
olevat tuotantovälineet, jotka itse ovat tuotteita
(jolloin tavallisesti myös raaka-aineet ja.
puolivalmisteet, jotka oikeastaan ovat
tuotantoaineita, luetaan tuotantovälineisiin
kuuluviksi). Kansantaloudellisen p:n muodostavat
siis: teollisiin ja maataloudellisiin tarkoituksiin
käytetyt rakennukset, maanparaimukset, työkalut,
koneet, j. n. e.



Yksityistaloudellinen p. on = ne varat,
joita niiden omistaja käyttää tulojen
hankkimiseksi itselleen. Se käsittää
kaikki kansantaloudellisen p:n ainekset,
mikäli niitä käytetään ansiotarkoituksiin,
lisäksi kaikki ne valmiit kulutusesineet
ja niiden esituotteet, jotka vielä ovat
tavaravarastoissa, sitten vuokrattaviksi
määrätyt käyttöesineet, esim. asuinhuoneistot,
vielä käteisen rahan, kaikki hyötyä tuottavat
oikeudet, kaikki tuloja antavat saatavat ja
myös maaomaisuuden. Se ei siis esiinny
konkreettisten hyödykkeiden yhdistelmänä, vaan
varallisuusarvona, joka saa yhtenäisen
ilmauksensa jossakin rahasummassa. —
Yksityistaloudellisessa p:ssa erotetaan
pysyvä (seisova) ja liikkuva
(kiertävä) p. Edellinen käsittää ne
tuotantovälineet, jotka pysyvät taloudessa ja
kuluvat vain vähitellen, niinmuodoin
teolliset ja maataloudelliset rakennukset,
koneet ja työkalut. Liikkuvaan p:aan,
jonka kierto tapahtuu sekä siten, että se
saman talouden piirissä muuttaa
muotoansa että siten, että sen, voidakseen
tuottaa voittoa, täytyy vaihtaa omistajaa
(tulla myydyksi), on luettava raaka- ja
apuaineet, puoli- ja kokovalmisteet, raha
ja sen vastikkeet. — Perustus-p.
on se p., joka tarvitaan jonkun yrityksen
alkuunpanemiseksi, liike-p. se p.,
jonka tehtävä on liikeyrityksen käynnissä
pitäminen. — Joskus puhutaan myös henkisestä
p:sta, jolla tarkoitetaan ihmisten
saavuttamia kykyjä, tietoja ja taitoja.

Pääomankorko ks. Korko 2.

Pääomankorkovero, vero, joka
kohdistuu pääoman omistuksesta saatuun
tuloon, erityisesti pääoman omistajan
lainaksi antamasta pääomasta saamaan
tuottoon. Sota-aikana säädettiin meillä
eräitä lakeja, joitten mukaan tämän
laatuista veroa kannettiin. Tulo- ja
omaisuusveron säätämisen jälkeen on p:n
luontoista veroa kannettu vain 30/12 1921
ulkomaalaisten suoritettavasta korko- ja
osinkoverosta annetun lain sekä tavallaan
tulo- ja omaisuusveron pidättämisestä
osinkoa maksettaessa 2/1 1926 annetun
lain nojalla.

Pääomavakuutus ks. Henkivakuutus.

Pääri (ransk. ja engl.). 1. Engl. p.
ks. Aateli. — 2. Ranskassa
läänityslaitoksen aikana ylimmät kruununvasallit
sekä 1814-48 p:ien kamarin l. ensim.
kamarin jäsenet.

Päärly (ruots.), helmi.

Päärynälevä (Macrocystis pyrifera),
et. pallonpuoliskon merien kylmemmissä
osissa kasvava jättiläiskokoinen
ruskolevä, jonka varsimaisiksi ja lehtimäisikbi
osiksi jakautunut sekovarsi on kiinni
pohjassa ja jonka pitkät haarat kelluvat
ilmarakkojen avulla vedessä. Haarojen
pituus voi olla toista sataa metriä.


Päärynälevä.

Päärynäpunkki, päärynän
äkämäpunkki (Eriophyes piri),
mikroskooppisen pieni punkkilaji, joka elää
tuholaisena päärynäpuun lehdissä.




Päärynöitä, 1 Flemish Beauty, 2 Yleinen suomalainen, 3 Harmaa päärynä, 4 Elokuun päärynä.

Päärynäpuu (Pirus communis),
hedelmäpuuna viljelty ruusukasvien heimon
puu, läheistä sukua omenapuulle, josta se
eroaa suippokärkisten lehtien, huiskilokukinnon,
valkoisten kukkien, kokonaan erillisten vartaloiden
ja latvapuoleltaan tyvipuolta turpeamman
hedelmän kautta. P:n kotimaa ja lajin
kantamuodot ovat epävarmoja. Luultavasti p.
on risteytystulos m. m. P. achras-
(Keski-Aasia), P. persica- (Syyria
ja Persia) ja itämaisista P. cordata-
ja P. elæagnifolia-laijeista.
Amerikassa viljellään P. japonicasta
kehitettyjä laatuja. Jo Etelä-Ruotsissa p.
joskus villiytyy, etelämpänä useinkin,
joten on ollut mahdoton ratkaista, onko
p. alkuperäinen Euroopassa. Viljelys on
levinnyt kaikkiin lauhkean ilmaston
maihin, meillä se puun arkuuden takia
rajoittuu etupäässä maan eteläosaan. Suomessa
yleisemmin viljeltyjä laatuja ovat
Yleinen suomalainen, Harmaa
päärynä, Elokuun päärynä, Tonkovjatka,
Flemish Beauty, Esperens, Bessemjanka,
Aspan talouspäärynä. P:ta viljellään
ja lisätään kuten omenapuuta. Tärkeimmät
loiset ja tuholaiset: hedelmärupi,
päärynäpunkki, kirsikkapistiäinen.


Päärynäpuun kukka.

Pääsiäinen. 1. Juutalaisten suuri juhla
Israelin kansan Egyptistä lähdön muistoksi,
passah (ks. t.). — 2. Krist. kirkon juhla
Jeesuksen ylösnousemisen muistoksi; sen
yhteydessä myös kärsimisen muistojuhla. P.
on vanhin krist. kirkon juhlista, vietetty
100-luvun alusta lähtien. P:tä vietetään
kevätpäiväntasausta seuraavan täysikuun
jälkeisenä sunnuntaina (siis 22/3 ja 26/4
välisenä aikana).

Pääsiäisjakso ks. Jakso.

Pääsiäissaari, Chilelle kuuluva
yksinäinen valtamerensaari Tyynessämeressä,
3,200 km Chilen rannikolta, 27°:lla et,
lev. ja 109°:lla länt. pit., 118 km2. Lähes
300 as. (polyneesialaisia). Kasvillisuus
on pensaikkoa ja ruohikkoa, joilla
elätetään lampaita. Vanhoja kivisiä
kuvapatsaita, joiden alkuperästä ei olla
selvillä.

Pääskylahti, maatila Säämingissä
Savonlinnan kaupungin vieressä, sen
omistama. Maanviljelys- ja karjanhoitokoulu
1897-1905, rakennus nyk. kunnalliskotina.
Reservikomppanian kasarmi, kesäisin
kadettien harjoittelupaikkana.

Pääskynen, kuvitettu lasten lehti.
Per. 1871, ilmestyi Ida Godenhjelmin
toimittamana 1873-80, uusi jakso v:sta
1907 Helmi Krohnin y. m. toimittamana.

Pääskyset (Hirundinidæ),
varpuslintuheimo. Nokka lyhyt., litteä, kita iso,
jalat pienet, siivet suipot ja pitkät.
Meillä 3 eri lajia. — Haarapääskynen
(Hirundo rustica), 19-21,5 cm pitkä,


Haarapääskynen.

selkäpuoli sinimusta, pyrstö ja siivet
mustat, vatsa valkoinen, rinnalla musta
poikkivyö, kurkku ja otsa punaruskeat.
Reunimmaiset pyrstösulat toisia kahta vertaa
pitemmät, suipot. Yleinen Etelä-Suomesta
Lappiin; pesii ihmisasuntojen eteisissä,
ladoissa, talleissa y. m., esim. kattohirren
varaan; pesä savesta, heinänkorsista,
höyhenistä. Munia 5-6, valkeat, punaruskeatäpläiset.
— Räystäspääskynen (Chelidon
urbica), 15-16 cm pitkä, selkäpuoli


Räystäspääskynen.

sinimusta, ylä-perä ja vatsapuoli valkoiset.
Pyrstö lyhyt, pykäläpäinen. Jalat kynsiin
asti höyheniset. Yleinen koko maassamme.
Pesä räystäiden alla, savesta. Munia tav.
4 (joskus 5-6), valkoiset.— Törmäpääskynen
(Clivicola riparia), 12,5-15 cm


Törmäpääskynen.

pitkä, selkäpuoli harmaanruskea, siivet ja
pyrstö mustanruskeat, vatsapuoli valkoinen,
rinnassa leveä harmaanruskea poikkivyö.
Koko maassamme. Kaivaa pesänsä jokitörmään
tai hiekkakuopan seinämään 0,5-1 m:n
pituisen umpitunnelin päähän. Munia 5-6,
valkoiset. — Kaikki p. muuttavat talveksi
Afrikkaan.



Päästäiset (Soricidæ), hiirien
näköisiä, hyönteissyöjien lahkoon kuuluvia
nopealiikkeisiä pikkuimettäväisiä, joilla on
suippo kuono, hoikat jalat ja pitkähkö häntä.
Meikäläinen tavallinen päästäinen
(Sorex vulgaris) on 6,5 cm
pitkä (häntä lähes 4 cm), selkäpuolelta
tummanruskea, alta vaaleanharmaa. Yleinen
koko maassamme. Syö hyönteisiä, toukkia,
matoja y. m. s. Pesä mättäissä, puiden
juurien alla y. m. On liikkeellä talvisinkin.
— Vesipäästäinen (Crossopus
fodiens) on yli 7 cm pitkä (häntä lähes
6 cm), selkäpuolelta musta tai mustanruskea,
alta valkoinen, väriraja selvä. Asuu vesien
lähistössä, ui hyvin (varpaat karvareunaiset,
häntä sivuilta litistynyt). Syö paitsi
maaeläimiä myös kalanpoikasia. Yleinen koko
maassamme.


Tavallinen päästäinen.

Päästäminen, karkaisun jälkeinen
teräksen käsittely, jonka tarkoituksena
on poistaa karkaisun aiheuttama
hauraus. P. aikaansaadaan uudelleen
kuumentamalla ahjossa, kuumalla hiekalla
tai raudalla, jolloin päästölämpö
määritellään päästö väreistä (ks. t.), rasvan
syttymisestä, puulastujen kipinöimisestä, tai
sulassa lyijyssä tai suolaseoksessa,
jolloin lämpö voidaan tarkemmin määrätä
lämpömittarilla, vrt. Myöstäminen.
[Pero, „Karkaisijan käsikirja" (1926).]

Päästökirja, aikaisemmin voimassa
olleen palkollissäännön mukaan isännän
palkolliselle antama todistus palveluksesta
ja siitä, että palkollinen oli vapaa hänen
palveluksestaan. 1/6 1922 annetun
työsopimuslain mukaan vastaa p:aa työsuhteen
päättyessä työnantajan työntekijälle
annettava todistus.

Päästövärit, teräksen kirkkaalle
pinnalle määrätyissä lämpötiloissa
ilmestyvät värit, jotka aiheutuvat
happeumakerroksessa tapahtuvista
interferenssi-ilmiöistä. Värit esiintyvät
seuraavissa lämpötiloissa: oljenkeltainen
220-230°, tummankeltainen 240°, punaruskea
265°, purppuranpunainen 275°, sinipunerva
285°, tummansininen 295°, vaaleansininen
310° ja harmaa 330°:ssa.

Pääsävellaji, mus., on mikä sävellaji
hyvänsä, johon jonkun sävellyksen
harmoninen rakenne perustuu. Kaikki muut
sävellyksessä esiintyvät sävellajit saavat
taiteellisen vaikutuksensa siitä, miten ne
suhtautuvat p:iin.

Päätäuti, pääntauti (ks. t.).

Päätelmä on ajatustoimitus, joka
johtaa yhden arvostelman l. väitteen,
„päätöslauseen" l. „johtopäätöksen", toisista
arvostelmista, jotka ovat sen perusteina
l. „premisseinä". P. on välitön, jos
päätöslauselma johdetaan yhdestä ainoasta
premissistä, välillinen, jos päätöslause
johdetaan asettamalla yhteen vähintään
kaksi premissiä, esim. „rikokset on
rangaistava", „varkaus on rikos", „siis
varkaus on rangaistava".

Päättymä, perfekti (ks. t.).

Pääty, harja- tai pulpettikattoisissa
rakennuksissa kattokaltevuuksien ylhäältä
rajoittama seinäpinnan yläosa.
— Päätykatto, kahtaanne kallistuva katto.
— Päätykolmio l. tympanon,
satulakattoisen rakennuksen ylin, kolmiomainen,
antiikin rakennuksissa joka sivulta
kattolistan rajoittama pääty ala.
Kuva ks. I osa. p. 238, II osa, p. 733.

Päätös. Tuomioistuimen tai muun
viranomaisen ratkaisuja jossakin asiassa
sanotaan yleensä p:iksi, ja milloin on
kysymyksessä jokin välitoimenpide,
sanotaan p:ta väli-p:ksi. Alioikeuden
ratkaisuja konkurssiasioissa sekä
ylioikeuksien ratkaisuja vedotuissa ja
nostoasioissa sanotaan kuitenkin tuomioiksi.

Päätöslasku (lat. regula de tri),
päättelymenetelmä, jota käytetään
tuntemattoman arvon määräämiseen kolmesta
tunnetusta. P:ua voidaan käyttää, milloin
on kysymyksessä kaksi suurelaatua, jotka
ovat suoraan tai kääntäen (vastakkain)
verrannolliset, ja näiden suurelajien
vastaavat arvot tunnetaan yhdessä
tapauksessa. Esim. tavaran määrä ja hinta
(suora verrannollisuus), tavaran koko ja
tarvittava määrä (vastakkainen
verrannollisuus). — Moniehtoisessa
p:ssa päättely perustuu useampiin
verrantoihin.

Päätösosa, finaali 1 (ks. t.).
— Päätösponsi, lopputeema (ks. t.).

Päätösvaltaisuus, tuomioistuimen,
viraston tai kokouksen senlaatuinen
kokoonpano, että se saattaa laillisesti ryhtyä
päätöstä tekemään.

Päävahti, upseerin johdossa oleva
tarvittavan suuruinen vahtiosasto, joka
huolehtii vahtipalveluksesta erinäisissä
vahtipaikoissa. P.-rakennuksessa säilytetään
myös arestissa olevat sotilashenkilöt.

Päävero, uudenajan alussa Suomessa
maksettu vero, joka suoritettiin
verojärjestelmän pääperusteen mukaan
(manttaalilta, kiukaalta l. savulta,
veromaalta, atralta).



Pää-ääni, mus., moniäänisessä
sävellyksessä se ääni, jota kulloinkin toiset
äänet säestävät. Homofonisessa tyylissä
on p:nä yhtäjaksoisesti sama ääni,
polyfonisessa alinomaa vaihdellen milloin
mikin eri äänistä.

Pöhlmann [pöl-], Robert
(1852-1914), saks. historioitsija. Julk.
tutkimuksia antiikin historiasta, m. m.
„Grundriss der griechischen Geschichte".

Pöhö, vesipöhö, edeemi,
ödeema, taudillinen kudosnesteen
keräytyminen ja siitä aiheutuva turvotus
varsinkin ihonalaisissa solukoissa.

Pöllyvaara, Pöllövaara, vuori
Kajaanin pohjoispuolella. Näköalapaikka,
jossa 22 m korkea näkötorni.

Pölläkkälä, kylä Muolaassa Vuoksen
varrella. P:n ja Suursaaren sahat, ed.
Hackman & Co:n omistama (per. 1891),
jälkim. Ahlström o.-y:n (per. 1895).
Yhteiskoulu. Liimatan-Pölläkkälän radan
tuleva pääteasema.

Pöllöt (Striges), lintulahko,
joka us. vieläkin luetaan petolintujen (ks. t.)
alalahkoksi. Pää iso, pyöreä, silmät
eteenpäin suuntautuvat; silmien ympärillä
tankeat, säteittäiset höyhenet, jotka
muodostavat n. s. naamakiehkuran. Nokka lyhyt,
yläleuka koukkumaisesti kaartunut.
Höyhenys tuuhea ja pehmeä. Raatelujalat,
joissa liereät kynnet; nilkat ja varpaat
höyhenpeitteiset. Liikkuvat pääasiallisesti
öisin. Syövät etupäässä pieniä
imettäväisiä ja lintuja; oksentavat
liukenemattomat ruoanjätteet oksennuspalloina.
Pesivät puunkoloihin, kallionrotkoihin,
vanhaan variksenpesään, jotkut maahankin.
Munat pyöreähköt, valkeat, täplättömät.
ks. Helmipöllö, Hiiriäispöllö,
Huuhkaja, Lapinpöllö, Sarvipöllö, Suopöllö,
Tunturipöllö, Varpuspöllö, Viirupöllö.

Pöltsamaa, kauppala Virossa, Tartosta
luoteeseen. 2,100 as.

Pöly, tomu (ks. t.).
— Pölymaa, lössi (ks. t.).

Pölynimijä, tomunimijä (ks. t.).

Pölysade, pasaatitomu (ks. t.).

Pölytys, siemenkasvien siitepölyn
kulkeutuminen heteiden ponsista emien
luoteille. Eräissä kukissa on itse-p.
(autogamia), s. o. oman kukan siitepölyllä
tapahtuva p. ainoana p.-tapana, toisinaan
kasvi turvautuu siihen hätäkeinona, ellei
ristipölytystä (allogamia), s. o.
toisen kukan siitepölyn joutumista emin
luotille, ole tapahtunut. Useimmilla
kasveilla risti-p. tuottaa parempia siemeniä.
Siitepöly joutuu toiseen kukkaan joko
tuulen (tuulensuosijat) tai hyönteisten
(hyönteissuosijat), joskus nilviäisten tai
kolibrien välityksellä. Tuulensuosijoilla
ovat kukat yleensä pienet, vähän näkyvät,
siitepölyä paljon, siitepölyhiukkaset
kuivia, heteet tai kukat tai kukinnot
heiluvia, luotit suuret ja karvaiset, mettä
ei ole (esim. havupuut, koivu, leppä,
heinäkasvit, sarat). Hyönteissuosijoilla ovat
kukat tai kukinnot yleensä loistavat,
siitepölyä vähemmän, siitepölyhiukkaset
tahmeita, usein piikkisiä, kukat tuoksuvia,
us. niissä on mettä. Useilla kasveilla
on erikoisia itsepölytyksen ehkäisemiskeinoja:
aikaisheteisyys ja aikaisemisyys
(ks. Aikais-eminen), emin vartalon
erilaisuus (ks. Heterostylia) ja
erilaisia laitteita, jotka vaikeuttavat oman
kukan siitepölyn pääsyä luotille.

Pönttövuoren tunneli, Jyväskylän-Pieksämäen
rataosalla, 17 km Jyväskylästä itään, Pönttövuoren
läpi 1914-17 rakennettu, 1,223 m pitkä.

Pöppelmann, Matthäus Daniel
(1662-1736), saks. arkkitehti, Dresdenin
(ks. t., kuva) Zwingerin rakentaja.

Pörssi on rakennus, johon
liikemiehet säännöllisesti, enimmäkseen
päivittäin erityisen p.-tunnin
ajalla kokoontuvat tekemään kauppoja y. m.
liikesopimuksia. Myös säännöllisesti
pidettyjä kokouksia, joissa määrättyjen
sääntöjen mukaan tehdään kauppoja,
sanotaan p:ksi. Suomessa on vain
Helsingissä p.-rakennus (v:sta 1912). — P:lle


Helsingin pörssitalo (pihalta).

on tunnusomaista, että siellä myydään
vain n. s. fungiibeleja esineitä (ks. t.).
P:t ovat 1) tavara-p:ejä, joissa tehdään
kauppaa tavaroilla, 2) arvopaperi-p:ejä,
joissa myydään arvopapereita, 3) vekseli-
ja valuutta-p:ejä, joissa tehdään
ulkomaan rahan määräisten vekselien ja
ulkomaalaisen rahan kauppoja. — P.-kaupat
suoritetaan enimmäkseen meklarien
(ks. t.) välityksellä. Välittämistään
kaupoista meklarit julkaisevat hintatietoja,



joita sanotaan p.-noteerauksiksi. —
Jos myydyt tavarat tai arvopaperit on
ostajalle luovutettava heti, puhutaan
päivä- l. käteiskaupasta. Jos taas
luovutus tapahtuu myöhemmin, on
kysymyksessä aika- l. hankintakauppa.
Erityisen ryhmän viimeksimainittuja
muodostavat p.-termiinikaupat l.
sellaiset, joissa kaupatun tavaran laatu
ja paljous, jopa termiinikin l.
hankinta-aika on n. s. p.-usansseissa
(kauppatavoissa) määrätty ja ainoastaan hinta
vaihtelee. Termiinikaupat voivat
vaikuttaa tasoittavasti hintain muodostumiseen,
mutta toisaalta juuri nämä kaupat usein
muodostuvat pelkäksi p.-keinotteluksi.
Differenssikaupoiksi sanotaan sellaisia
tavarakauppoja, joissa ostaja tai myyjä maksamalla
kaupantekoja täytäntäpäivän välisen hintaeron
pääsee tavaraa todella vastaanottamasta
tai toimittamasta. — Arvopaperikaupan
alalla p:ssä muodostuu tavallaan kaksi
puoluetta: ostajain puolue ja myyjäin
puolue. Edelliset uskovat arvopaperien
kurssien l. hintain olevan kohoamassa ja
hetken siten sopivaksi ostoille vastaista
edullista myyntiä varten. Heitä nimitetään
haussiers, koska keinottelevat
hintanousun toivossa (ransk. à la hausse).
Myyjät taas uskovat myöhemmin
voivansa halvemmalla ostaa, keinottelevat
hinnan alenemisen toivossa (ransk. à la
baisse) ja heitä nimitetään baissiers.
— Suomessa ei tehdä tavarain eikä
arvopaperien termiinikauppoja.

Pörssihutokauppa. Kansainvälisessä
tukkukaupassa on suuri merkitys säännöllisesti
pidetyillä p:illa, joita meklarit järjestävät
julkaisten edeltäpäin myytävistä tavaroista
luetteloita, missä tavarat on lajinsa mukaan
ja pienehköihin eriin ryhmitetty.

Pörtö [-tö], Pirttisaari (ks. t.).

Pötsi ks. Märehtijät.

Pötsövaara, vuoriseutu Laatokan
pohjoisrannikolla, Kirjavalahden lähellä,
Harlun pitäjässä; näköalapaikka;
korkeimmat paikat lähes 200 m yli merenp.

Pöydällepano, istunnossa tai
kokouksessa vireille pannun asian
käsittelemisen siirtäminen myöhempään istuntoon
tai kokoukseen. P:sta Eduskunnassa on
nimenomaisia säännöksiä 20/7 1908 V. J:n
55-57 §§:ssä.

Pöyhönen, Nora (s. 1849), o. s.
Europæus, uranuurtaja kotitalousopetuksen
alalla, Haapaveden kasvitarha- ja keittokoulun (nyk.
kotitalousopistona) johtaja v:sta 1893.


Noora Pöyhönen.

Pöytyä, kunta Turun ja Porin läänissä,
Varsinais-Suomen pohjoisrajalla, Aurajoen
yläjuoksun ympärillä; 314,5 km2, 4,671 as.
(1926).

Pöytäkirja on asianmukainen merkintä siitä,
mitä jossakin määrätyssä tilaisuudessa, kuten
oikeuden istunnossa, ulosmittauksessa,
kuulustelussa, kokouksessa, tarkastuksessa
j. n. e. on tapahtunut.

Pöytärahat, edustusrahat.
— Pöytätoveruus, kommensalismi (ks. t.).

Pööbeli (saks. ja ruots.), alhaiso,
roskaväki.

Q

Q, euroopp.-lat, kirjaimiston
seitsemästoista kirjain. Q:ta käytetään
k-äänteen merkkinä u:n (v:n)
edessä, joskus myös qu:ta. Roomal.
luvunmerkkinä = 500. Lyh. roomal.
kirjoituksissa Q (Qu) = Quintus
y. m. — Matem. tunnetun luvun, etenkin
suhteen merkkinä.

Qu . . . ks. myös Kv . . .

Quadragesima (lat.), ensim.
sunnuntai paastossa.

Quadriga (lat.), nelivaljakko.

Quadrivium (lat.), oik. neljän tien
risteys; keskiajalla ,,vapaiden taitojen"
toinen oppijakso, musiikki, aritmetiikka,
geometria ja astronomia. vrt. Trivium.

Quai d'Orsay [kē dorsē'], rantakatu
Pariisissa. Sen varrella ulkoministeriö,
jota usein sanotaan myös Q. d'O:ksi.

Qualis rex, talis grex (lat.),
millainen paimen, sellainen lauma.

Quand même [kā-mē'm] (ransk.),
kaikesta huolimatta, joka tapauksessa.



Quantum (lat.), kvantumi, määrä, paljous;
erkale (ks. Planckin erkaleoppi).

Quantum satis (lat.), kohtuullinen
määrä, riittävästi.

Quantz [kvants], Johann Joachim
(1697-1773), saks. huilutaituri ja
-säveltäjä. Toimi hovisoittajana Dresdenissä ja
Varsovassa 1718-41; siirtyi sitten
Berliiniin Fredrik Suuren palvelukseen.
Kehitti soittimensa teknillistä rakennetta.

Quarnerolahti [kvarnē'-],
Adrianmeressä, Istrian itäpuolella. Sen
sisäosaa sanotaan us. Fiùmen lahdeksi.

Quarter [kuōtə], engl.-amer. mitta,
neljännes hundredweightiä, gallonia tai yardia.

Quartier Latin [kartjē' latä']
(ransk.), Pariisin ylioppilaskortteli.

Quasi (lat.), niinkuin. vrt. Kvasi.

Quatember (lat.), kolmipäiväinen, neljä
kertaa vuodessa vietettävä paasto
room.-kat. kirkossa.

Quattrocento [kvatrotše'nto] (it.),
1400-luvun taide ja kirjallisuus Italiassa.

Quebec [kuebe'k]. 1. Maakunta
Kanadan itäosassa (St. Lawrence-joen
alajuoksun ympäristö ja suurin osa Labradoria);
1,830,600 km2, 2,4 milj. as.,
joista n. 80 % ranskalaisia. Maanviljelystä,
meijeriliikettä, metsänhoitoa, puuteoll.,
vuorityötä, kalastusta. Suurin kaup.
Montreal, pääkaup. Quebec.
— 2. Samannimisen Kanadan maakunnan
pääkaup. St. Lawrence-joen rannalla.
Ranskank. yliopisto. Sahalaitoksia; hyvä
satama, vilkas kauppa ja merenkulku.
120,000 as. (pääas. ranskalaisia). —
Ranskalaisten perustama 1608; ollut Kanadan
pääkaupunkina.

Quebracho [kebra'tšo], useita
et.-amer. puita, joita käytetään tarvepuiksi,
lääkeaineisiin ja parkitukseen.

Quedlinburg [kvedlinburhj], kaup.
Preussissa, Harzin luoteisjuurella.
Keski-aik. linna kirkkoineen. Suuria
kauppapuutarhoja. 27,000 as.

Queen [kuīn] (engl.), kuningatar.
— Queen Anne Style [kuīn än stail],
kuningatar Annasta nimensä saanut engl.
1700-luvulla vallinnut tyylisuunta. Se oli
barokkia, jossa oli goottilaisia aineksia.

Queensland [kuīnzlənd], Austraalian
liittovaltioon kuuluva valtio Koillis-Austraaliassa;
1,736,500 km2, 850,000 as. Maanviljelystä
(m. m. sokeriruokoa, maissia), karjanhoitoa,
vuorityötä (kuparia, kivihiiltä, tinaa),
metsänhoitoa, teoll. Pääkaup. Brisbane.

Que faire? [kö-fä'r] (ransk.), mitä
tehdä?

Quellinus [kvellī'-], Artus
(n. 1609-68), flaamil. kuvanveistäjä. Koristanut
barokkiveistoksilla Amsterdamin raatihuonetta.

Quelpart [engl. äänt. kue'lpāt]
(jap. Tamura), jap. saari Korean niemimaan
edustalla; 1,850 km2, n. 130,000 as.,
korealaisia.

Quensel [kven-], Percy (s. 1881),
ruots. geologi, prof. Tukholmassa v:sta 1914.
Tutkimusmatkoja Amerikkaan, Aasiaan ja Afrikkaan.
Tutkinut m. m. Ruotsin tunturialueita. — Quensel,
Ulrik (s. 1863), ruots. lääkäri, patologian
ja terveydenhoidon prof. Upsalassa v:sta 1902. Julk.
m. m. ,,Alkoholfrågan från medicinsk synpunkt" (1913).

Quercia [kvertša], Jacopo della
(1371-1438), it. kuvanveistäjä. Osoittaa voimakkaassa
taiteessaan siirtymistä gotiikasta renessanssiin.
Veistänyt Sienaan kaivoja y. m.

Quercitroni [kver-], pohj.-amer.
Quercus tinctoria-tammen kuori; käytetään
värjäykseen.

Querétaro [kerē'-], samannimisen
Keski-Meksikon valtion pääkaup., 1,912 m
yli merenp. Teollisuutta. 30,000 as.

Quesnay [kenē'], François
(1694-1774), ransk. taloustieteilijä. Toimi
Ludvig XV:n henkilääkärinä, fysiokraattisen
koulukunnan perustaja. Teoksia: ,,Tableau
économique", „Maximes générales du gouvernement
écomique d'un royaume agricole".

Quesnel [kene'l], Paschasius
(1634-1719), ransk. kat. teologi; kuului
oratoriaaneihin (ks. t.), jansenismin
viimeinen suuri edustaja.

Quesnoy (Duquesnoy) [kenuā'],
François du (1594-1646), flaam.
kuvanveistäjä, Brysselin kuuluisan
„Manneken-Pis" nimisen suihkukaivon tekijä.

Quetelet [ketlē'], Jacques
(1796-1874), belg. luonnontutkija ja
tilastotieteilijä, uudenaikaisen sosiaalistatistiikan
perustaja. Teoksia: ,,Sur l'homme et le
développement de ses facultés".

Quetta [kue'-], britt. Belutšistanin
pääkaup., maan koillisosassa. Lujasti
linnoitettu; tärkeä kauppapaikka. 50,000 as.

Quevedo y Villegus [keve'do i vilje'-],
Francisco Gómez de (1580-1645),
esp. kirjailija. Julk. satiirisia novelleja
„Sueños" (ruotsin.) ja veijariromaanin
„Historia de la vida del buscón".

Qui (lat.), kuka. — Qui pro quo,
vaihdos, erehdys.

Quidam (lat.), eräs.



Quidde [kvidə], Ludwig (s. 1858),
saks. historioitsija ja pasifisti. Teoksia:
„Caligula", joka käsitettiin keisari
Vilhelmiä tarkoittavaksi häväistyskirjaksi.

Quid Saulus inter prophetas? (lat.),
mitä Sauluksella on tekemistä profeettain
joukossa? (vrt. 1 Sam. 10).

Quiescat in pace (lat.), levätköön
rauhassa.

Quieta non movere (lat.), rauhassa
oleviin älköön kajottako.

Quinault [kinō'], Philippe
(1635-88), ransk. runoilija. Sepitti enimmät
tekstit Lullyn oopperoihin.

Quincke [kvi-], Georg Hermann
(1834-1924), saks. fyysikko, hiushuokoisuustutkimuksia.

Quincy [kui'nsi]. 1. Kaup.
Massachusettsissa Yhdysvalloissa, Bostonista
etelään. Kivilouhimoita ja konetehtaita.
Suomalaisasutusta. 50,000 as. — 2. Kaup.
Illinoisissa, Yhdysvalloissa, Mississippien
länsirannalla. Teollisuutta. 38,000 as.

Quinoa, kvinoa (ks. t.).

Quinquennium (lat.), viisivuotiskausi.

Quintana [kinta'na], Manuel José
(1772-1857), esp. runoilija. Ylistää
klassillissuuntaisissa oodeissaan merta ja
isänmaataan.

Quintilianus, Marcus Fabius
(n. 35 — n. 96), roomal. asianajaja ja
kaunopuheisuuden opettaja. Julk.
puhetaidon oppikirjan „Institutio oratoria".

Quipu [kīpu], muin. perulaisten
solmukirjoitus.

Quirinale, Kvirinaali (ks. t.).

Quirinalis, yksi Rooman seitsemästä
kukkulasta.

Quirinus, roomal. sodanjumala, jota
pidettiin samana kuin jumalaksi
korotettua Romulusta.

Quirites, kviriitit (ks. Kviriitti).

Qui s'excuse, s'accuse [ki seksky'z
saky'z] (ransk.), joka itseään puolustelee,
syyttää itseään. — Qui vivra, verra
[kī -ā', -rā'], ken elää, hän näkee.

Quito [kīto], Ecuadorin pääkaup.,
Andeilla. Yliopisto. 100,000 as.

Quod erat demonstrandum (lat.),
mikä oli todistettava. — Quod licet Jovi,
non licet bovi, „mikä sopii Juppiterille,
ei sovi härälle", se mikä sopii yhdelle, ei
sovi kenelle muulle hyvänsä.

Quodlibet (lat.), mus.,
1500-1600-luvuilla humoristinen kuorotyyli,
jossa eri äänet lauloivat eri laulujen sanoja.

Quorum (lat.), määrätty jäsenluku,
jonka läsnäolo tai myötävaikutus on
tarpeen, jotta kokous olisi päätösvaltainen
(q. de vote) [də vo't], taikka
keskusteluja päätösvaltainen (q. de discussion)
[de diskysiõ'].

Quos Deus perdere vult, prius dementat
(lat.), jotka Jumala tahtoo tuhota, ne hän
ensin lyö sokeudella. — Quos ego —,
„kyllä minä teitä", katkaistu uhkaus, jonka
Neptunus linkoaa tuulille (Æneis I).

Quot capita, tot sensus ja quot
homines, tot sententiæ (lat.),
niin monta mieltä kuin miestä.

Quousque tandem (patientia
nostra abutere Catilina),
„kuinka kauan (aiot väärinkäyttää
kärsivällisyyttämme Catilina)?", Ciceron
puheenparreksi käyneet sanat Catilinalle.

Quo vadis? [kvō vādis] (lat.), „minne
menet?", Pietarin kysymys Jeesukselle
ennen hänen karsimistaan (Joh. 1336);
Sienkiewiczin (ks. t.) romaani.

Qvanten [kvan-], Emil von
(1827-1903), Suomen ruotsink. kirjailija, siirtyi
Ruotsiin 1853. Kirjoitti 17-vuotiaana runon
„Suomis sång" (Suomen laulu), julk. runokokoelmia,
salanimellä Peder Särkilax teoksen
„Fennomani och skandinavism" (1855), jossa
kehoitti Ruotsia Krimin sodan aikana asevoimin
vapauttamaan Suomen, joka yhtyisi liittovaltiona
Ruotsiin, sekä „Finska förhållanden" (1857-61).


E. von Qvanten.

Qvigstad [kviksta], Just Knud
(s. 1853), norj. kielentutkija. Tromsan
seminaarin johtajana 1883-1920. Opetusministerinä
1910-12. Tutkinut pääasiassa Norjan lappalaisten
kieltä ja kansanrunoutta.



R

R, euroopp.-lat, kirjaimiston
kahdeksastoista merkki. Roomal.
luvunmerkkinä = 80. Lyhennyksissä R voi
olla = lat. Rufus, rex, y. m., matem.
= suora kulma, fysiikassa Réaumurin
lämpöasteikon merkki; matem. fysiikassa
r merkitsee useimmiten sädettä tai etäisyyttä,
R resultanttia, sähköopissa vastusta; postissa
„kirjoihin"; resepteissä = recipe (ota),
kellojen rukkaustaulussa = retarder tai
retard (hitaammin).

Ra, radiumin kem. merkki.

Ra, Re (ks. t.).

Raab. 1. Györ (ks. t.). — 2. Rába (ks. t.).

Raabe, Wilhelm (1831-1910), saks.
kirjailija. Teoksia: „Die Chronik der
Sperlingsgasse", „Unseres Herrgotts
Kanzlei", „Die Leute aus dem Walde",
„Der Schüdderump", „Horacker", sekä
„Nälkäpappi" (suomen.). R:n romaanit
ovat alakuloisen huumorin värittämiä.
[Spiero (saks., 1925).]

Raadelmaa, maatila Piikkiössä.

Raahe, kaup. Oulun läänissä
Keski-Pohjanmaalla, Pohjanlahden rannalla.
Ulkosatama Lapaluoto. 5-luokk.
keskikoulu jatkoluokkineen. Naisseminaari
(per. 1896), kauppaopisto ja kauppakoulu.
Pietari Brahen patsas. 4,187 as. (1926).
— Pietari Brahen perustama 1649, sai
laajan purjehdusvapauden 1765. R. oli
1800-luvulla suuri merikaupunki, ajoittain
oli sen kauppalaivasto Suomen suurin.
[Söderhjelm (1911); Paulaharju (1925).]


Raahe. Pekantori, taustassa kirkko.

Raahen rata, Lapin asemalta Raaheen,
28 km, avattiin liikenteelle 1900. Siirtyi
Raahen Rautatie o.-y:ltä valtiolle 1926.

Raahe o.-y., puutavaraliike,
kotipaikka Haukipudas, per. 1917,
osakepääoma 12 1/2 milj. mk. Omistaa
Martinniemen sahan sekä puuhiomon.

Raajarikkoisten huolto. V. 1890
aloitti Helsingissä toimintansa
Raajarikkoisten Avustamisyhdistys ja sam.
v. raajarikkoisten työkoulu sekä 1904
lastenkoti. V. 1919 oli Suomessa 3,530
raajarikkoista sekä yli 1,000 sotainvalidia.
[Sievers (ruots., 1915).]

Raaka (ruots.), aluksen takilaan
kuuluva, vaakasuorassa asennossa oleva
pyöröpuu.

Raaka-aine, jalostuskelpoinen luonnontuote.

Raakamaito, pihkamaito (ks. t.).

Raakapurje, suunnikkaan tai
puolisuunnikkaan muotoinen purje, joka
kiinnitetään raakapuuhun.

Raakasilkki ks. Silkki.

Raakel, Jaakobin toinen vaimo,
Labanin tytär.

Raakeli, kangaspaino-, apretuuri- tai
syvennyspainokoneen kaavinveitsi, joka
poistaa liian värin tai liisterin.

Raakku, simpukasta käytetty nimitys.

Raakkuäyriäiset (Ostracoda),
kalvoäyriäisryhmä, useimmat mikroskooppisia;
kaksikuorisia. Sekä suolaisissa että
suolattomissa vesissä.

Raala, maatila Nurmijärvellä, kuulunut
lähes 200 vuotta (v:een 1908) Adlercreutz-suvulle.
Kiven „Seitsemässä veljeksessä" esiintyvä
Viertola tarkoittaa R:aa.

Raamattu (kreik. grammata =
kirjoitukset), pyhien kirjojen kokoelma, jonka
kristillinen kirkko tunnustaa oppinsa ja
elämänsä perustaksi. R. jakautuu
Vanhaan ja Uuteen Testamenttiin.
Edelliseen, joka paria arameankielistä
poikkeusta lukuunottamatta on hepreankielinen,
kuuluvat Israelin kirjallisuuden tuotteet,
jotka olivat juutalaisten pyhiä kirjoja ja
sellaisina siirtyivät myös kristityille.
Jälkimmäiseen, joka osin arameankielisiin
lähteisiin perustuen on kreikankielinen,
sisältyvät kristinuskon omat vanhimmat
muistomerkit. V:n T:n kirjat ovat:
5 Mooseksen kirjaa, Josuan, Tuomarien
ja Ruutin kirjat, 2 Samuelin kirjaa,



2 Kuningasten kirjaa, 2 Aika-kirjaa, Esran,
Nehemian, Esterin ja Jobin kirjat, Psalttari,
Salomon sananlaskut, Salomon saarnaaja,
Korkea veisu sekä profeetat Jesaja, Jeremia
ynnä Jeremian valitusvirret, Hesekiel,
Daniel, Hosea, Joel, Amos, Obadja, Jona,
Mika, Nahum, Habakuk, Sefania, Haggai,
Sakaria ja Malakia. V. T. vahvistettiin
lopulliseen muotoonsa ensim. vuosisadan lopulla
j. Kr.; vanhimmat säilyneet käsikirjoitukset
ovat 900-1000-luvuilta j. Kr. U:n T:n kirjat
ovat Matteuksen, Markuksen. Luukaan ja
Johanneksen evankeliumit, Apostolien teot,
Roomalaiskirje, 2 Korinttolaiskirjettä,
Galatalaiskirje, Efesolaiskirje, Filippiläiskirje,
Kolossalaiskirje, 2 Tessalonikalaiskirjettä,
2 kirjettä Timoteukselle, kirjeet
Tiitukselle ja Filemonille (kaikki Paavalin
kirjeitä), Heprealaiskirje, 2 Pietarin
kirjettä, 3 Johanneksen kirjettä, Jaakobin
kirje, Juudaan kirje ja Johanneksen
ilmestys. Kirkko oli jo 100-luvun lopulla
tunnustanut useimmat U:n T:n kirjoista
ja 390-luvulla U. T. sai nykyisen
laajuutensa; vanhimmat säilyneet
käsikirjoitukset ovat 300-500-luvuilta.
Kuuluisimmat R:n käännökset ovat
„Septuaginta" (V. T.), „Versio
vulgata" ja Lutherin (ks. n.).
Ruotsiksi U. T. käännettiin 1526, koko R.
1541, uusi käännös 1917. Suomeksi U. T.
ilmestyi Agricolan kääntämällä 1548 („Se
Wsi Testamenti"), Psalttari 1551 sekä
katkelmia V:sta T:sta 1551 ja 1552.
V. 1602 ja 1638 asetettiin
r:n-käännöskomiteoita, puheenjohtajina Sorolainen
ja Petræus. V. 1642 ilmestyi koko R.
suomeksi (,,Biblia, Se on: Coco Pyhä
Ramattu Suomexi"), uusi Florinuksen
toimittama painos 1683 ja 1685, kolmas
Lizeliuksen toimittama painos 1758,
neljäs 1776. Uuden korjatun laitoksen
julkaisi A. V. Ingman 1858 ja 1859. V. 1861
asetetun r:n-käännöskomitean 1869-86
valmistamaa V:aa T:ia ei kirkolliskokous
hyväksynyt. Asetettiin uusi komitea,
jonka 1912 julkaiseman U:n T:n
kirkolliskokous 1913 erinäisin muutoksin
otti vanhan käännöksen rinnalla toistaiseksi
väliaikaisesti käytäntöön. V. T. oli
1927 valmiina lukuunottamatta profeettoja.

Raamattupiiri, lukupiiri, jonka
jäsenet kokoontuvat yhdessä tutkimaan
Raamattua. — Raamattuseura, Raamatun
levittämiseksi perustettu vapaa yhdistys.
Vanhin r. perustettiin 1710 Halleen
pietistien toimesta. Huomattavin on
Englannin ja Ulkomaan Pipliaseura (ks. t.).
Lähinnä sitä työn laajuudessa on Amerikan
R., per. 1816. Suomessa toimivat
Suomen Pipliaseura ja Suomen Kirkon
Sisälähetysseura (ks. n.).

Raamatullinen johdantotiede,
isagogiikka (ks. t.).

Raamatullinen suunta, teol.
oppisuunta, joka tahtoo rakentaa krist.
uskonopin ja siveysopin yksistään Raamatun
pohjalle ottamatta huomioon kirkollista
opinkehitystä tai vallitsevaa filosofista
maailmankatsomusta. R:n s:n
alkuunpanija on J. A. Bengel (ks. t.),
merkittävimpiä edustajia J. T. Beck (ks. t.)
ja suom. kannattajia Alfr. Kihlman,
A. V. Ingman, K. G. v. Essen, L.
Stenbäck ja G. Johansson.

Raamatunkritiikki, Raamatun
tieteellinen arvostelu. Se on joko
tekstikritiikkiä, joka tutkii alkutekstin
oikeaperäisyyttä, tai kirjallisuushist.
kritiikkiä, joka tutkii Raamatun kirjojen
syntyä, kokoonpanoa, tekijöitä ja niiden
arvoa hist. lähteinä. Huomattavia
uudenaikaisen r:n edustajia ovat m. m.
Wellhausen ja Harnack.

Raamatuntutkijain Seura, Kansainvälinen
Raamatuntutkijain Seura (ks. t.).

Raamikone, kankaiden kuivauskone,
jossa kangas kehykseen (raamiin)
pingoitettuna kulkee kuivauskammion läpi.

Raani, traani (ks. t.).

Raanu, kansanomainen käsityö, jonka
pohjavaatteessa sekä loimet että kuteet
ovat pellavaiset tai puuvillaiset. R:ja
on sekä suorakuvioisia, joitten
pohjavaatteen kuteitten väliin on
villalangoista lyöty taitteisia poikkiraitoja,
että vinokuvioisia, joitten pohjakankaan
kuteitten väliin lyödyt villalangat
kokonaan tai suurimmaksi osaksi
muodostavat vinoneliöitä. R:ja on pidetty
pöytäliinoina, vuoteiden verhoina tai peitteinä
sekä seinäverhoina. vrt. Ryijyt.

Raapevesi, musteen poistoneste. R:nä
käytetään mietoa kloorikalkin vesiliuosta,
joka heti pestään pois etikalla, sekä
oksaalihapon ja sen suolojen liuoksia.

Raasepori. 1. Linna, jonka rauniot
ovat Snappertunassa R:n joen rannalla,
7 km R:n seisahduslaiturilta
(Hyvinkään-Hangon radalla). R. on
todennäköisesti Bo Joninpoika Gripin
rakennuttama 1370-luvulla. Vv. 1465-67
R. oli Kaarle Knuutinpoika Bonden
asuinpaikkana. Alkoi rappeutua 1550-luvulta,
korjailtu 1890-luvulla. [Hartman (ruots.,
1896).] — 2. Valtion omistama tila
Snappertunassa.

Raaseporin kreivikunta, 1569-1680,
Leijonhufvud-suvun hallussa, käsitti
Raaseporin linnan tiluksineen, Tammisaaren



kaupungin ja kartanon, Karjaan ja Inkoon
pitäjät ja tiloja Lohjalla. — Raaseporin
lääni käsitti läntisen osan Uuttamaata,
oli olemassa vielä uudenajan alussa.


Raaseporin raunioita.

Raaseri ks. Moottorivene.

Raasikone, karstakone (ks. Karstaus).

Raastupa, huoneisto, jossa
raastuvanoikeus pitää istuntojaan.

Raastuvankokous, kaupunkikunnan
jäsenten kokous, joka pidetään
pormestarin, neuvosmiehen ja
maistraatinsihteerin vaaleja varten.
Oikeutettuja ottamaan osaa r:een ovat
kaikki ne kunnan jäsenet, jotka ovat
kaupunginvaltuutettujen vaalia varten
viimeksi laadittuun vaaliluetteloon
äänioikeutetuiksi merkityt. R:n kutsuu
kokoon maistraatti (Kaupunkien
kunnallislaki 27/11 1917, 36-40 §§).

Raastuvanoikeus on yleinen alioikeus
kaupungissa. Sen muodostavat
pormestari (isommissa kaupungeissa
oikeuspormestari) puheenjohtajana, sekä
raati- l. neuvosmiehet jäseninä. Suuremmissa
kaupungeissa r. on jakautunut eri
osastoihin. Virkamiehinä r:ssa eräissä
kaupungeissa on notaareja siviili- ja
rikosasioita varten.

Raasuli, kylä Raudussa (ks. t.),
Venäjän rajalla.

Raateluhammas ks. Petoeläimet.

Raati (ruots.), aikoinaan Ruotsin
kuninkaan neuvonantajakunta l. valtaneuvosto;
myös = raatimiehet (neuvosmiehet), jotka
pormestarin ohella kuuluvat maistraattiin
tai raastuvanoikeuteen.

Raatihuone, alk. rakennus, johon
kaupungin hallinto- ja edustuslaitokset ovat
keskittyneet. Tällaisista rakennuksista
käytetään myös nimitystä kaupungintalo.

Raatimies, neuvosmies (ks. t.).

Raatokuoriaiset (Silpha), mustia,
litteitä nuijasarvisia kovakuoriaisia.
Elävät toukkineen raadoissa. Ruskea
raatokuoriainen (Silpha l.
Blitophaga opaca) syö tuholaisena
erittäinkin sokeri- ja puna juurikkaiden
lehtiä. ks. värikuvaliitettä Tuhohyönteisiä.

Raattama, Juhani (1811-99),
Ruotsin suom. maallikkosaarnaaja,
Læstadiuksen kuoltua hänen alkuunpanemansa
herätysliikkeen johtaja. [Westeson,
„Lapin profeetan oppilaita" (1925).]

Raaveltuukki (saks.), purjepalttina,
paksu, kaksivartinen pellavakangas, jota
käytetään kovikkeeksi puvuissa.

Raa-Winterhjelm [rō-], Hedvig
Charlotte (1838-1907), o. s. Forsman,
ruots. näyttelijätär. Kuului Helsingin ruots.
teatteriin 1867-72; esiintyi 10 p. toukok. 1869
suomeksi Leana Kiven näytelmässä siten
tavallaan perustaen suomenk. näyttämötaiteen.
Puolisot: 1866-72 norj. näyttelijä Frithiof
Raa ja v:sta 1874 norj. kirjailija
Kristian Winterhjelm. [Krohn, „Lea" (1922).]


Hedvig Raa-Winterhjelm Leana.

Rába [-ā-] (saks. Raab),
Tonavan lisäjoki oikealta, lähteet Itävallassa,
suurin osa Unkarin länsiosassa. 256 km.

Rabanus Maurus, Hrabanus Maurus (ks. t.).

Rabarberi, raparperi (Rheum),
tatarkasvien heimoon kuuluva
monivuotinen ruohokasvi, jolla korkea varsi,
suuret herttamaiset poimulaitaiset lehdet,
haaraiset kukkatertut ja vihreänkeltaiset
kukat. Paksut ja pitkät lehtiruodit
sisältävät varsinkin alkukesästä runsaasti
omenahappoa ja hapanta kaliumoksalaattia
ja ovat eri tavoin valmistettuina
virkistävää ruokaa. Useimmat lajit
kotoisin Sisä-Aasiasta. — R.-juuri l.
lääke-r. on R. palmatumin y. m.
r.-lajien kuorittuja juurakonkappaleita,
joita käytetään ulostavaksi lääkkeeksi.
Eräitä lajeja koristekasveina.

Rabat, kaup. Marokossa, Atlantin
rannalla. Ransk. yliresidentin asuntopaikka.
Kutomatöiden ja mattojen valmistusta.
34,000 as., joista 1/3 eurooppalaisia.

Rabatti (ransk.). 1. Hinnanalennus
suurempia määriä ostettaessa tai käteisellä
maksettaessa. — 2. Kasvi- l. kukkalava.



Rabaud [-bō'], Henri
(s. 1873), ransk. säveltäjä, Pariisin
konservatorion johtaja v:sta 1920. Säveltänyt
oopperoita („Marouf"), oratorion „Job" ja
orkesteriteoksia.

Rabbe, Frans Johan (1801-79),
suom. lääkäri, historiantutkija. Teoksia:
„Finlands medicinalförfattningar",
,,öfversigt af nativiteten, mortaliteten och
folkmängden i Finland 1751-1850" (Hist.
Arkisto II-IV, 1868, 1874); käsikirjoituksena
Suomen lääkintähistoria. Hänen veljensä Fabian
Fredrik Rabbe (1803-62) lahjoitti
n. 56,000 mk. Suom. Kirjallisuuden Seuralle.

Rabbi (hepr.), „herrani", „mestarini",
juut. opettajien ja oppineitten kunnianimi.
— Rabbiini, juut. seurakunnan
uskonnonopettaja ja saarnaaja.

Rabbiinilainen kirjallisuus, pääasiassa
uushepreaksi kirjoitettu Kristuksen syntymän
jälkeinen kansallinen juut. kirjallisuus.

Rabelais [rablē'], François
(n. 1494 — n. 1553), ransk. kirjailija,
lääkäri ja pappi. Julk. lääket. ja
humanistisia teoksia sekä maailmankuulun,
keskiajan skolastiikkaa pilkkaavan
laajan realistis-humoristisen romaanin
„Gargantua et Pantagruel" (1532-52). Se
kuvaa, miten jättiläiskuningas
Gargantua kasvattaa poikaansa Pantagruelia
humanismin periaatteiden mukaan, sekä
molempien seikkailuja. [Plattard (ransk.,
1910).]

Rabenius [-ē'-], Olof Ingelsson
(1730-72), ruots. oikeusoppinut, prof.
Upsalassa. Lainopillisilla tutkimuksillaan
edistänyt Ruotsin oikeustiedettä.

Rabies (lat.), raivotauti, vesikauhu (ks. t.).

Rabitzrakenne, kipsistä ja kalkkilaastista
tehty seinä, jonka runkona on rautalankaverkko.
Käytetään myös rauta- ja puurakenteiden
suojelemiseksi tulenvaaralta.

Rabulisti (lat.), yllyttäjä,
kumousmies; suutaan soittava jyrkän suunnan
poliitikko.

Rachel [raše'l] (1821-58), oik.
Elisa Félix, ransk. (juut.) näyttelijätär,
mainehikas ranskalais-klassillisen tragedian
naisosissa.

Rachitis (kreik.), riisitaudin
tieteellinen nimi.

Racine [räsi'n], kaup. Yhdysvalloissa,
Wisconsinin valtiossa, Michigan-järven
länsirannalla. Maanviljelyskoneiden
valmistusta. 60,000 as.

Racine [rasi'n], Jean (1639-99),
ransk. näytelmäkirjailija. Julk. murhenäytelmät
„Andromaque" (1667), „Britannicus", „Bérénice",
„Iphigénie", „Phèdre" (suomen.) sekä uskonnolliset
näytelmät „Esther" (1689) ja „Athalie" (1691).
Boileau'n ja Molièren rinnalla R. on Ludvig
XIV:n aikaisen ranskalais-klassillisen kirjallisuuden
huomattavin edustaja ja Corneillen kirjallisten
traditsionien jatkaja. Hänen näytelmänsä
käsittelevät tav. velvollisuuden ja rakkauden
vaatimusten ristiriitaa; vars. R. on suuri mestari
naisluonteen kuvaajana; esitystapa on selkeä
ja säkeet loisteliaat. [Lemaître (ransk., 1908).]


Jean Racine.

Radamantys, kreik. taruhenkilö,
Zeuksen ja Europen poika, Minoksen ja
Aiakoksen kera vainajien tuomari.

Radbruch [rātbruh], Gustav
(s. 1878), saks. lakimies, prof. Kielissä.
Oikeusministerinä 1921-22 ja 1923
(oikeistososialisti).

Radeerata (lat.), raapia, vars. poistaa
kirjoitettua; myös syövyttää l.
harjoittaa radeeraustaidetta, josta ks.
Syövytystaide.

Radek, Karl (s. 1885), oik.
Sobelsohn, juutalaissyntyinen ven.
bolševikki, kommunistisen kiihoituksen
pääjohtajia.

Radetzky [-e'tski], Josef Wenzel
(1766-1858), kreivi, itäv. sotamarsalkka.
Kukisti 1848-49 it. vapausliikkeen Pohjois-Italiassa,
kenraalikuvernöörinä siellä v:een 1857.

Radiaaliliike, säteisliike,
taivaankappaleen liike näköviivan
suunnassa; määrätään tähtien spektriviivojen
siirtymisestä (Dopplerin laki). Nyk.
tunnetaan yli 1,000:n tähden r. Enimpien
tähtien radiaalinopeus on muutamia
kymmeniä km/sek.; suurimpia tunnettuja
erään 8:nnen luokan tähden, 250 km/sek.

Radiaalinen, radiäärinen,
säteittäinen, säteen suuntainen.

Radiaattori (lat.). 1. Lämpöpatteri
(ks. t.). — 2. Meijerissä separaattorin
ja kirnun yhdistelmä. Kermaa kuorivan kuulan
yläpuolelle on kiinnitetty n. s. kirnukuula,
johon keskipakoisvoima nostaa kerman ja
jossa siitä voi kirnuutuu erilleen tullen
koneesta puolivalmiina, puuromaisena massana.
Tästä erotetaan sitten käsin liikuteltavalla
männällä kermaneste (r.-maito) pois.
R.-voi on imelää.



Radiatsioni (lat.), säteily.

Radic [-itš], Stepan (s. 1871),
eteläslaav. poliitikko, 1904 perustamansa
Kroatsian talonpoikaispuolueen johtaja.
P. on vaatinut serbo-kroatsialaisen
liittotasavallan perustamista, mutta kun hänet
1925 Venäjällä käynnin jälkeen vangittiin,
niin hän luopui mielipiteistään; oli 1926
opetusministerinä.

Radiguet [-gē'], Raymond
(1903-25), ransk. kirjailija. Julk. huomiota
herättäneet rakkausromaanit ,,Le diable
au corps" ja ,,Le bal du comte d'Orgel".

Radikaali (lat.), kem. atomiryhmä, joka
eräissä kem. reaktsioneissa siirtyy sinänsä
aineesta toiseen. Varsinkin orgaanisessa
kemiassa r:eilla on suuri merkitys.
— Radikaalinen, mielipiteiltään jyrkkä.

Radikaalihoito, lääket., pyrkii
parantamaan taudin poistamalla sen
perussyyn. Vastakohta: palliatiivinen
hoito (ks. t.).


Täydellinen radioasema (laiva-asema). Vas. vastaanotin, oik. lähetin, keskellä sen mikrofoni
ja Morsen avain.

Radio (lat.), langaton lennätin
ja puhelin, perustuu Hertzin 1888,
keksimiin sähkömagneettisiin värähtelyihin,
jotka leviävät aaltoliikkeenä läpi
eristäjien ja avaruuden, ja kohdatessaan
johtajan synnyttävät tässä jännitysvaihteluja,
jotka aiheuttavat vaihtovirran.
Lähetyskoneen värähtelypiirissä
syntyneet värähtelyt johdetaan yleensä laajaan
ja korkealle ulottuvaan johtoverkkoon,
antenniin, jotta ne leviäisivät
ympäristöön mahdollisimman voimakkaina.
Vastaanottokojeeseen kuuluu niinikään
antenni, jossa syntyvät värähtelyt
(vaihtovirrat) johtuvat varsinaiseen
vastaanottimeen. Samoin kuin jännitetyllä
soittokoneen kielellä on määrätty
ominaisvärähtelynsä, jonka taajuudessa se
näpäytettynä tai resonanssin vaikutuksesta
soi, samoin jokaisella johtopiirillä
on ominaisvärähtelynsä. Jos
vastaanottajaa kohtaavat elektromagneettiset
aallot sen ominaisvärähtelyn taajuisina,
niin ne aiheuttavat johtajassa
voimakkaan värähtelyn, kun taas muun
taajuiset värähtelyt synnyttävät siinä vain
heikon värähtelyn, jos sitäkään.
Johtopiirin ominaisvärähtely riippuu sen
itseinduktsionista ja kapasiteetista.
Liittämällä värähtelypiiriin käämejä tai
kondensaattoreita tai poistamalla näitä
voidaan siis vastaanottokoje virittää
halutulle värähdystaajuudelle (ja sitä
vastaavalle aallonpituudelle). — Lähetysasemat.
Värähdysten aikaansaamiseen käytettiin
aluksi (Marconi 1896) kondensaattorin
purkausta kahden ponnen välissä.
Sähköpurkaus (kipinä) muodostuu erittäin
taajasta vaihtovirrasta, jonka taajuus

Radiopiirrosten avain: 1 yhtyvät, 2 risteilevät johdot, 3 virrankatkaisija, 4 Morsen avain,
5 voltti-, 6 ampèremittari, 7 kidedetektori, 8 kuulotorvet, 9 ääneenpuhuja, 10 kaksi eri
mikrofonia, 11 säädettävä vastus, 12 itseinduktsionikäämi, 13 sama, säädettävä, 14 „variometri"
(kaksiosainen itseinduktsionikäämi, jonka osien keskinäinen induktsioni säädettävä), 15 säädettävä
induktiivinen kytkentä, 16 rautasydäminen käämi, 17 kondensaattori, 18 sama, säädettävä,
19 antenneja, 20 kehäantenni, 21 A hehkuparisto (4—6 volttia), B anodiparisto (40—100 volttia),
22 tasavirtakone, 23 vaihtovirtakone, 24 induktsionikoje, 25 kipinäväli yaimenemattomin
kipinöin, 26 sama, vaimenevin, 27 valokaarivärähtelijä, 28 ioniputki, 29 maajohtoja, 30 itsetoimiva
katkaisija (Grammen vasara). — 31 Ioniputkilähetyskoje. — 32, 33 Yksinkertaisia
kidevastaanottimia. — 34 Yksiputkinen ioniputkivastaanotin.

voidaan säätää muuntamalla kondensaattorin
suuruutta (kapasiteettia) tai purkauspiirin
itseinduktsionia. Purkausvirta kestää tosin
hyvin lyhyen ajan, koska kipinävälin suuri
vastus vaimentaa värähtelyt nopeasti.
Tajuttavien merkkien aikaansaamiseksi
kondensaattori varataan sähkövirtalähteestä
yhä uudelleen, niin että purkaukset voivat kestää
pitkähkön ajan yhtä mittaa. Morsen avaimella
voidaan täten lähettää pitkiä ja lyhyitä
merkkejä (Morsen aakkosia). Tämän
alkuperäisen lähetystavan mukaan r:ta
usein nimitetään kipinälennättimeksi,
r.-lennätystä kipinäsähkötykseksi. Tansk.
Poulsenin onnistui (1906) käyttää soivaa
valokaarta (vrt. Kaarivalo)
värähtelyjen synnyttämiseen. Täten syntyvä
värähtely on miltei vaimenematonta, ja
sen intensiteettiä voidaan säätää m. m.
mikrofonilla, niin että alkuperäinen,
erittäin taaja sähkömagneettinen
värähtely joutuu kantamaan harvempaa
värähtelyä, jonka taajuus on niissä rajoissa,
että sen voi korvalla tajuta. Tähän
perustuu puheen ja musiikin lähetys r:lla.
Viime aikoina on ennen mainitut
värähtelijät miltei syrjäyttänyt värähtelijä,
jonka pääosana on ioniputki (ks. t.)
eli katodisädeputki, jossa niinikään
itseinduktsioiiiltaan ja kapasiteetiltaan
sopivaan johtopiiriin yhdistettynä saadaan
syntymään vaimenemattomia värähtelyjä.


— Värähtelypiirissä syntyneet värähtelyt
johdetaan antenniin joko suorastaan,
kytkemällä antenni ja värähtelypiiri
johtavaan yhteyteen keskenään (galvaaninen
kytkentä) tai induktsionikäämin
välityksellä, jossa värähtelypiiri muodostaa


Sähkövärähtelyjen kaavallinen esitys, 1
sähkövärähtelyt (tiheä aaltoviiva) äänivärähtelyn
(harvempi aaltoviiva, pisteviivoin) kantajana,
2 detektorin aiheuttama tasasuuntaus, 3
tärylevyn värähtelyt telefonissa.

primaarikäämin ja antennipiiri
sekundaarikäämin (induktiivinen kytkentä)
— Vastaanottokojeet. Vastaanottokojeen
antennissa syntyneet värähtelyt eivät
suuren taajuutensa vuoksi yleensä sinänsä
vaikuta esim. kuulotorveen (telefoniin),
vaan ne on ensin tasasuunnattava.
Tasasuuntaus tapahtuu eräiden kidemäisten
mineraalien tai niiden ja metallilangan
kosketuskohdassa (kidedetektori) tai
ioniputkessa. R:n historian aikaisimmissa
vaiheissa käytettiin detektorina
myös n. s. kohereeria, jonka muodostaa
johtolangan päiden välissä oleva
metallijauhe; jauhe asettuu sähkömagneettisten
värähtelyjen sitä kohdatessa sellaiseen
asentoon, että se johtaa paikallisparistosta
saatavaa sähkövirtaa, toimien siis releenä.
— Kide- tai ioniputkidetektorin
vastaanottamat värähtelyt voidaan johtaa
suorastaan kuulotorveen, tai milloin
merkkien vahvuus sitä vaatii, ensin
ioniputkien avulla vahvistettuina.
Vaikutusta voidaan vahvistaa myös n. s.
jälleenkytkennällä (regeneratiivinen
kytkentä), missä ioniputkesta saatu virta
ja antennipiiri saavat vaikuttaa
induktiivisesti toisiinsa.
— R.-liikenteessä käytetään
sähkömagneettisia värähtelyjä,
joiden aallonpituus on 10,000-110 m;
viime aikoina on myös vilkkaasti
kokeiltu lyhyemmillä aalloilla (aina
5 m:iin). Vielä lyhyempiä aaltoja
(— 0,01 m) sanotaan Hertzin aalloiksi,
näitäkin lyhyempiä ovat lämpö- ja
valoaallot. Aallonpituusalat ovat
kansainvälisesti jaetut yleiselle
sähkösanomavaihdolle, meri- ja ilmaliikenteelle,
yleisradiolle (ks. t.) ja kokeilulle, vrt.
Säteily ja Värähdysliike.
[Sweins (1923); Lescarboura (1924); Nesper
(saks.); aikakauslehti ,,Langaton".]

Radioaktiivisuus, radioaktiivinen
muuttuminen, alkuaineen itsestään


Radiumemanatsionin hajoaminen.


Radioaktiiviset
säteet magneettisessa
kentässä.

tapahtuva hajoaminen toisiksi
alkuaineiksi, yleensä säteilyilmiön
yhteydessä. — Radioaktiiviset
säteet eivät ole näkyviä, mutta ne
voidaan todeta valokuvauksellisesti
sekä sen johdosta, että ne kohdatessaan
eräitä aineita (sinkkisulfidi, timantti)
saattavat nämä loistamaan (fluorešoimaan),
ja tekevät läpikulkemansa ilman sähköäjohtavaksi
(ionisoivat sen). Säteily jakautuu kolmeen
ryhmään, α-säteet ovat kahdella
sähköerkaleella varattuja heliumatomeja, jotka
sinkoavat radioaktiivisesti hajoavasta
atomista 15-20 tuhannen km:n
sekuntinopeudella ja kykenevät tunkeutumaan
ilmassa muutaman cm matkan. Voimakkaan
magneetin kentässä α-hiukkasten
rata taipuu jonkinverran sivulle, β-säteet
ovat elektroneja (kuten katodisäteet),
niiden varaus on siis negatiivinen ja yhden
sähköerkaleen suuruinen; nopeus
vaihtelee 1/3 — lähes 1/1 valonnopeutta. Niiden
tunkeutumiskyky on suurehko —
läpäisevät muutaman, mm:n aluminium- tai
lyijylevyn. β-säteiden rata kääntyy
magneettisessa kentässä päinvastaiseen suuntaan
kuin α-säteitten sekä paljon enemmän.
Eräitten radioaktiivisten aineiden
hajaantuessa syntyy ainoastaan α-säteitä,
toisten hajaantuessa taas β-säteitä. β-säteiden


α-hiukkasten ratoja ilmassa.

syntyessä syntyy yleensä samalla
kolmatta sädelajia, γ-säteitä, jotka ovat
luonteeltaan röntgensäteiden kaltaisia
(sähkömagneettista värähtelyä kuten
valokin), niiden värähdystaajuus vain
on vieläkin suurempi, γ-säteiden
läpitunkevaisuus on erittäin suuri,
kykenevätpä tunkeutumaan useita cm
paksun lyijylevyn läpi. Eivät muuta
suuntaansa magneettisessa kentässä. Säteilyn
voimakkuus radioaktiivisessa
hajaantumisessa riippuu vain hajoavan alkuaineen
atomeista (ei sen mahdollisista
kemiallisista yhtymisistä, liuottimista,
katalysaattoreista eikä suuristakaan
lämpötilaeroista y.m.). Aineen hajaantuessa sen
atomien vähetessä säteilykin heikkenee
vastaavasti, väheten kullekin
radioaktiiviselle alkuaineelle ominaisessa ajassa
puoleen alkuperäisestään (n. s.
puoliintumisaika) ja jälleen yhtäpitkässä
ajassa tästä puoleen, j. n. e. Niinpä
jokaisesta radiumatomista, joka hajoaa,
syntyy yksi atomi heliumia ja yksi atomi
radiumemanatsionia (radioaktiivista
jalokaasua); tämä hajoaminen on niin hidas,
että puoliintumisaika on noin 1,600 vuotta.
Samalla tapahtuu suuri lämmönkehitys
— 1011 kaloriaa jokaista hajaantunutta
grammaekvivalenttia kohti. Syntynyt
emanatsioni sen sijaan hajoaa puoleen jo
3,85 vuorokaudessa. Radiumin ja sen
emanatsionin välillä vallitsee näin ollen,
sittenkuin hajaantumista on vapaasti
saanut jatkua jonkun aikaa,
radioaktiivinen tasapainotila, jossa syntyy yhtä
paljon emanatsionia kuin sitä hajoaakin.
Se emanatsionimäärä, 0,0003 mg, mikä on
tasapainossa 1 radiumgramman kanssa,
on nimeltään curie; sitä curiemäärää,
mikä sisältyy paino- tai
tilavuusyksikköön radioaktiivista kivennäistä,
käytetään sen r:n mittana (pienempi yksikkö
on mache, ks. Mache).


Uraani-radiumsarja periodisessa järjestelmässä.
Ylinnä alkuaineryhmien numerot, alinna
alkuainetyypin edustavimman alkuaineen kem.
merkki, sivuilla atomipainot.

Radioaktiiviset aineet muodostavat
kolme ryhmää, 1) uraani-radiumsarja,
2) aktiniumsarja ja 3) toriumsarja;
samaan sarjaan kuuluvat aineet
syntyvät peräkkäin toinen toisistaan. —
Radioaktiivisia aineita sijoitettaessa
alkuaineitten periodiseen järjestelmään tuotti
vaikeuksia se seikka, että näitä
alkuaineita on enemmän kuin vastaavia sijoja
järjestelmässä, sekä etenkin se, että
todettiin aivan samat kem. ominaisuudet
eräillä aineilla, joiden atomipaino eroaa
usealla (aina 8:llakin) yksiköllä. Tämän
vuoksi on otettu käytäntöön
alkuainetyypin käsite: samaan n. s.
alkuaineplejadiin kuuluvat alkuaineet
(isotoopit) muodostavat yhteisesti
alkuanietyypin, jolla on yhteiset kem.
ominaisuudet, mutta tyyppiin kuuluvien
aineitten at.-p:t sitä vastoin eivät ole
samat. Kullekin periodisen järjestelmän
paikalle tulee nyt kokonainen plejadi
yhden alkuaineen sijaan. Sen sijaan,
että at.-p:oa ennen oli pidetty
alkuaineen kem. tärkeimpänä ominaisuutena,
tuli nyt määrääväksi alkuainetyypin
järjestysnumero, jonka sittemmin
osoitettiin olevan sama luku, kuin se joka
ilmoittaa, kuinka monen sähköerkaleen
varaus atomiytimellä on. Täten tulivat
myös ymmärrettäviksi n. s.
siirtymälait, joiden mukaan alkuaineen
hajotessa α-säteilyn yhteydessä (jolloin siitä
siis poistuu heliumatomin mukana 2
positiivista sähköerkaletta) uusi aine kuuluu
kem. ominaisuuksiltaan 2 askelta
aikaisempaan alkuainetyyppiin, kun taas
β-säteilyssä syntynyt aine (jonka
ydinvaraus yhden negatiivisen sähköerkaleen
poistumisen johdosta on yhtä suurempi
kuin kanta-aineen) kuuluu askelta
myöhempään alkuainetyyppiin. Nämä seikat
ynnä isotooppisuuden toteaminen eräillä
ei-radioaktiivisillakin alkuaineilla on
johtanut n. s. Proutin hypoteesin jälleen
hyväksymiseen siinä muodossa, että
raskaampien alkuaineiden atomien
ajatellaan muodostuvan vety- ja
heliumatomeista ynnä elektroneista.

Historia. Radioaktiivisen säteilyn,
becquerelsäteet, keksi Becquerel
uraanisuoloilla 1896. Rouva Curien pääteltyä, että
säteily on atomiominaisuus, hän yhdessä
puolisonsa kanssa löysi uraanimalmeista
radiumin ja valmisti puhdasta
radiumsuolaa 1898 ja yhdessä Debiernen kanssa
1910 pelkkää radiumia. Radiumemanatsionin
keksi E. Dorn 1900. Rutherford ja
Soddy esittivät ensiksi 1902 päätelmän,
että r:n olemus on alkuaineen hajoaminen.



Radiogramma (kreik.), röntgenvalokuva.

Radiolaite. R:eita ei saa rakentaa
eikä käyttää ilman asianomaista lupaa.
Luvan r:n rakentamiseen ja käyttämiseen
antaa, kun on kyseissä kuuntelulupa,
Posti- ja Lennätinhallitus, muun luvan
Kulkulaitosministeriö (Laki radiolaitteista
17/1 1927; Asetukset 17/1 1927).

Radiolennätinkonventsioni, Lontoossa
1912 tehty kansainvälinen radiosopimus,
jossa määritellään laiva- ja
rannikkoasemien teknilliset ehdot ja annetaan
niille työskentelyohjeet. Suomi jäsenenä
v:sta 1927. Sopimus uusittaneen 1927.
Lontoossa 1914 pidetyssä konferenssissa
ihmishengen turvaamiseksi merellä määrättiin,
missä laivoissa tulee olla radio.

Radiometri (kreik.), Crookesin rakentama
koje. R:n muodostaa pieni pystyakselinen väkkärä
hyvin ohennettua ilmaa sisältävässä lasiastiassa;
siivet ovat toiselta puolen kirkkaat, toiselta
noetut; valosäteiden kohdatessa r:iä tämä
alkaa pyöriä sen johdosta, että ilmamolekyylit
kohdatessaan noetun, lämpimämmän pinnan
ponnahtavat voimakkaammin kuin kylmältä pinnalta.


Radiometri.

Radiopeilaus, radiosuuntiminen,
peilaus radiosignaalein. Perustuu siihen, että
kehäantennilla varustettu vastaanotin saa
signaalit voimakkaimpina kehän tason suunnasta
ja heikoimpina tätä vastaan kohtisuorasta
suunnasta. Laiva kuuntelee asemansa määräämiseksi
kahden kiinteän aseman signaaleja. Laiva sijaitsee
täten saatujen suuntaviivojen leikkauspisteessä.


Radiopeilauskoje.

Radioterapia (lat.-kreik.),
säteilyhoito, radioaktiivisista
aineista lähtevien säteiden käyttäminen
tautien parannuskeinona. R:aa käytetään
m. m. syövän ja tuberkuloottisten fistelien
parantamisessa.

Radium (lat.), radioaktiivisista
alkuaineista huomattavin, aviopari Curie'n
keksimä 1898. Kem. merkki Ra, at.-p. 226,0,
puoliintumisaika 1,600v. Pelkkänä valkean
loistava metalli, hapettuu ilmassa,
hajoittaa vettä. Yhdistykset bariumyhdistysten
kaltaisia. R.-yhdistyksiä on hyvin
pienissä määrin useissa kivennäisissä;
valmistuksen lähtökohtana on uraanimalmi
pikivälke (saks. Pechblende), jota
tarvitaan 10 tonnia 1 g:aan r:ia. vrt.
Radioaktiivisuus.

Radiumemanatsioni, nitoni,
radioaktiivinen jalokaasu, jota syntyy, kun
radiumatomista eroaa, sen radioaktiivisesti
hajotessa, yksi heliumatomi. Kem. merkki
RaEm tai Nt, at.-p. 222, puoliintumisaika
3,85 vrk., kiehumapiste —65°,
jäätymäp. —71°. Säteilee α-säteitä. vrt.
Radioaktiivisuus.

Radiusvektori (lat.) ks. Ko'ordinaatisto.

Radiäärinen, radiaalinen (ks. t.).

Radko-Dimitriev ks. Dimitriev.

Radom [rā-], kaup. Keski-Puolassa,
Lublinista länteen. Nahkateoll. ja kauppaa. 65,000 as.

Radoni, radiumemanatsioni (ks. t.).

Radoslavov [-slā'-], Vasilij
(s. 1854), bulg. vapaamielinen poliitikko.
Pääministerinä 1886-87 ja 1913-18.

Radowitz [rā-], Joseph von
(1797-1853), preussil. kenraali ja poliitikko.
Ajoi tarmokkaasti Preussin johdon
alaisen Saksan liiton muodostamista.

Radula (lat.), nilviäisten (paitsi
simpukkain) kieliviila.

Radža, rajah (sanskr.), Etu-Intian
kotimaisten ruhtinaitten arvonimi.

Radziwill, puol. ruhtinassuku
Liettuasta; us. huomattavia sotapäälliköitä.

Radžputana, Rajputana (ks. t.).

Rae [rei], John (1813-93), engl.
pohjoisnaparetkellä, joka retkillään
m. m. sai selville Franklinin (ks. t.)
retkikunnan tuhoutumisvaiheet.

Raeburn [reibən], Sir Henry
(1756-1823), kuuluisa skotl. muotokuvamaalari.
Töitä: „Lordi Newton", „Walter Scott".

Raekallio, Dagmar (s. 1871), myös
Hagelberg-Raekallio, o. s. Sarlin,
laulajatar, ensimmäisiä kauttaaltaan
suomenkielisin ohjelmin esiintyjiä.

Raelumi, lumirakeet. ks. Rakeet.

Raesadevakuutus, raevakuutus,
viljellyn maan kasvun y. m. vakuuttaminen
raesateitten tuottaman vahingon varalta.
Suomessa ei r:ta nyk. harjoiteta. Raesateen
johdosta vahinkoa kärsineet ovat joskus saaneet
apua valtiolta tai kunnalta.



Rætia, vanhalla-ajalla alppimaakunta,
joka vastasi jokseenkin Graubündeniä ja
Tirolia. Tav. siihen luettiin myöskin
Vindelicia = eteläinen Baijeri ja Württemberg
(Tonavaan asti). Roomalaisten valloittama
Augustuksen aikana, provinssi v:sta 15 e. Kr.

Rafael [rā-] (1483-1520), oik.
Raffaello Santi, it. taidemaalari.
R. oli kotoisin Urbinosta, oli Perugiassa
Peruginon oppilaana, v:sta 1504 Firenzessä


Rafael (omakuva).

ja 1508-20 Roomassa. R. on Italian
renessanssitaiteen päämestareita, jonka töitä
kaunistaa viivojen, muotojen ja asentojen
sopusuhtaisuus, ryhmittelyn luonnollisuus ja
selvyys, esityksen juhlallinen arvokkuus ja
sopusointuinen, hienostunut tunnelma.
Kuuluisia ovat R:n madonnankuvat, kuten
„Madonna del Granduca", „Madonna nurmikolla",
„La belle jardinière", „Madonna della Sedia",
„Sikstiiniläinen madonna" (ks. kuvaliitettä
Italian taidetta), muita taulukuvia
„Marian vihkiminen" l. „Sposalizio",
„Kristuksen kirkastus", „Pyhä Cecilia" ja
sarja muotokuvia,


Rafael: Galateian riemukulku.

kuten omakuva, Julius II, B. Castiglione,
Leo X (ks. t., kuva), n. s. Donna Velata
y. m. Roomassa R. sai paavi Julius II:lta
tehtäväkseen koristaa seinä- ja
kattofreskoilla Vatikaanin huoneita (,,R:n
stanzat"). Ensim. huoneen maalaukset
esittävät „neljää tiedekuntaa" („Disputa",
„Parnasso", „Oikeustiede", „Ateenan
koulu"), toisessa huoneessa on m. m.
„Pietarin vapauttaminen vankilasta",
kolmannessa on „Tulipalo Borgossa",
R:n valvonnan alaisina hänen oppilaansa
suorittivat joukon raamatullisia ja
koristeellisia kuvia eräisiin Vatikaanin
avoimiin halleihin („R:n loggiat"). Lisäksi
hän valmisti 10 apostolien töitä esittävää
värillistä kartonkikuvaa Sikstuksen
kappelin seinäverhoja varten, maalasi
Villa Farnesinaan mytologisen freskon
„Galateian riemukulku" ja johti
Psykesalin koristamista. Arkkitehtina R.
m. m. johti Pietarinkirkon rakennustöitä
v:sta 1514. [Wrangel (ruots., 1920);
Rosenberg (saks., 1920).]

Raff, Joachim (1822-82), sveits.
säveltäjä. Tuli 1877 Frankfurtin
konservatorion johtajaksi. Sävelsi m. m. 11
sinfoniaa ohjelmallisine otsikkoineen.

Raffaelli [rafaelī'], Jean
François (1850-1924), ransk. taidemaalari;
kuvannut Pariisin elämää. Saattanut
käytäntöön kuivan kiinteät öljyväripuikot,
n. s. R:n värit, joita käsitellään
kuin pastellivärejä.

Raffet [rafē], Auguste
(1804-60), ransk. kivipiirtäjä ja kuvittaja.
Pääteokset Ranskan vallankumousajan ja
Napoleon I:n sotia esittävät pienikokoiset
kivipiirrokset; niistä kuuluisin ,,Yöparaati".

Raffia, Itä-Afrikassa ja Madagaskarilla
kasvavan Raphia ruffia-nimisen
palmun lehdistä saatu niini. Käytetään
m. m. puutarhanhoidossa litteinä
vaaleina nauhoina sidonta-aineena.

Raffineerattu (ransk.), puhdistettu;
(ylenmäärin) hienostunut, tarkoin
harkittu (us. pahassa mielessä), viekas.
— Raffineeraus, tekn., puhdistaminen;
hiominen, kiilloittaminen.

Raffinoosi, melitoosi, eräs
sokerilaji, jota on vähän valkojuurikkaassa.

Rafflesia, troopillinen
loiskasvisuku, jonka lajeilla vain
kukka tulee isäntäkasvista esiin.
Sumatralainen R. Arnoldi
elää Cissus-liaanien juurissa
ja varsissa; kukka 1-neuvoinen,
lihanpunainen, läpimitaltaan 1 m.


Rafflesia Arnoldi.




Rafidi (kreik.), varsinkin
1-sirkkaisten kasvien soluissa olevien
neulakidekimppujen nimitys.

Raglan [räglən], Henry
Somerset (1788-1855), engl. sotamarsalkka,
englantilaisten ylipäällikkö Krimin sodassa.

Ragnar Lodbrok (s. o. Karvahousu),
tansk. viikinkipäällikkö, josta puhutaan paljon
pohjoismaisissa tarinoissa. Teki 845 hävitysretken
Pariisiin ja sai ehkä surmansa Englannissa. Hänen
poikansa retkeilivät viimemain. maassa.

Ragnarök [-ök], skand. myt.,
jumalten loppu, maailmanloppu. Odinin
johdolla aasat käyvät taisteluun Loki'a
vastaan; lopuksi syttyy valtava maailmanpalo,
josta kohoaa entistä ehompi maailma.

Ragout [-gū'] (ransk.), höysteliha,
lihamuhennos.

Rag-time [räg-taim] (engl.),
nykyaik. tanssimusiikissa käytetty sävellystapa.

Ragusa [-ū'-]. 1. Kaup. (serb.
Dubrovnik) Etelä-Slaaviassa, Dalmatsiassa
(aiemmin Itävallassa) Adrianmeren rannalla.
Matkailupaikka. 10,000 as. — 2. Kaup.
Kaakkois-Sisiliassa, 2-osainen (R. inferiore
ja R. superiore). 47,000 as.

Ragvald, Suomen piispoja. — R. I,
piispana 1258-66, oli kotoisin
Itä-Göötanmaalta ja ollut Birger Jaarlin
kanslerina. — R. II, piispana 1309-21, pani
alulle Kuusiston linnan rakentamisen.

Raha on yleinen vaihto- ja
maksuväline, jota samalla käytetään yleisenä
arvonmittana. R:aa ei kaivattu,
niinkauankuin jokainen talous itse tuotti
kaiken sen, mitä se tarvitsi. Mutta
työnjaon kehittyessä kävi tavarain
vaihto välttämättömäksi. Suoranaisen
vaihdon hankaluus vei kuitenkin
välttämättömästi siihen, että joku tavara, jota
yleisesti haluttiin ja johon aina oltiin
valmiit vaihtamaan muita tavaroita, tuli
yleiseksi vaihtovälineeksi, s. o. r:ksi.
Tavara, joka on tullut yleiseksi
vaihtovälineeksi, saa pian osakseen muutkin
r:n tehtävät: se tulee yleiseksi
maksuvälineeksi ja arvonmitaksi.
Asianomaisen yhteiskunnan taloudellisista oloista
riippuu, mikä tavara kulloinkin pääsee
r:n asemaan. Metsästä jäkansoissa on
r:na käytetty turkiksia (suomen r.-sanan
alkuperäinen merkitys on oravannahka),
paimentolaiskansoissa karjaa, j. n. e.
Kaikista hyödykkeistä näyttäytyivät
kuitenkin metallit, varsinkin jalot metallit,
sopivimmiksi käyttää yleisenä
vaihtovälineenä: ne ovat yleisesti haluttuja, ne
edustavat suhteellisen suurta arvoa
pienessä koossa, ne ovat laadultaan
yhtäläisiä, ne saattaa siis jakaa melkein
kuinka pieniin osiin hyvänsä ilman
arvonmenetystä, niiden kestävyys on
miltei rajaton. Kultaa ja hopeaa
käytettiin r:na jo muinaisessa Egyptissä,
Babyloniassa, Foinikiassa y. m. Ne
tulivat ensin liikkeeseen harkkoina ja
renkaina, jotka oli jokaisessa
vaihtotilaisuudessa punnittava ja sitten
koetinkivellä tarkastettava. Jo tällä
punnittujen metalli-r:ojen asteella
lienee usein tapahtunut, että metalli
paloiteltiin ja että palasiin pantiin jokin
tunnusmerkki. Kun julkinen
viranomainen otti haltuunsa metalli-r:ojen
paloittelun ja punnitsemisen ja leimallaan
takasi palasien oikean painon ja
pitoisuuden, mikä lienee ensin tapahtunut
Lyydian valtakunnassa 600-luvulla e. Kr.,
syntyi lyöty metalli-r. l. myntti.
— Kauan, eräissä maissa aina 1800-luvun
loppupuolelle, käytettiin arvonmittana
hopeata, mutta kun hopean arvo
1800-luvun jälkipuoliskolla alenemistaan
aleni, otti, toinen maa toisensa jälkeen
kullan päärahametalliksi.
Maailmansodan aikana ja sen jälkeen täytyi
melkein kaikkien maiden siirtyä
paperirahakannalle (ks. Rahakanta).
Siitä on nyttemmin muutamien onnistunut
jälleen päästä kultakannalle. — Varsinaisen
r:n rinnalla käytetään paljon n. s.
rahanvastikkeita, jotka täyttävät
muutamia tai vain yhden r:n tehtävistä.
R:n-vastikkeita on kahta lajia, niin.
1) lyötyjä r:oja, joiden metalliarvo on
pienempi kuin niiden nimellisarvo, ensi
sijassa n. s. vaihto-r:t (Suomessa tätä
nykyä siis nikkelipronssi- ja kupari-r:t),
ja 2) eräänlaiset luottopaperit (pankkisetelit,
šekit, vekselit). Rahanvastikkeet
säästävät r:n käyttöä, eikä
nykyaikainen vaihtoliike olisi ilman niitä
mahdollinenkaan. Erikoisessa asemassa on
varsinainen paperi-r.

Vanhimmat Suomessa tavatut r:t, eräitä roomal.
ja bysant. lukuunottamatta, ovat itämaisia
(n. s. kuufalaisia) r:oja, 800-900-luvuilta,
mutta niitä ei täällä käytetty varsinaisena
r:na. Kun Ruotsissa n. 1200 alkoi säännöllinen
rahanlyönti, opittiin Suomessakin
vähitellen käyttämään r:aa. ks. Markka,
Riksi, Plootu, Talari. Vanhimmat
Suomessa lyödyt r:t ovat Eerik
Pommerilaisen 1400-luvulla perustaman



1 ateenalainen neljän drakman hopearaha 400-luvulta e. Kr., 2 roomal. hopeadenaari 200-luvulta
e. Kr., 3 Eerik XIII Pommerilaisen aikana Turussa 1396 lyöty aurtua, 4 Kustaa II Aadolfin
aikainen (1626) kultainen 10 mk:n neliöraha, 5 Eerik XIV:n aikainen (1568) kultaraha („gyllen"),
6 puolen talarin ruots. hopearaha v:lta 1757, 7 Kaarle XII:n aikainen (1718) riikintalari, 8
hopea-markka v:lta 1915, 9 viiden pennin raha v:lta 1917, 10 20 mk:n kultaraha v:lta 1878, 11 10 mk;n
kultaraha v:lta 1882, 12 yhden pennin raha v:lta 1916, 18 200 mk:n kultaraha v:lta 1926, 14 100 mk:n
kultaraha v:lta 1926, 15 yhden pennin raha v:lta 1922. — Suomalaiset rahat luonnollisessa koossa.



rahapajan valmistamat Turun aurtuat
pienet sterlingit (3 penningin arvoiset
Seur. hallitsijoiden aikana Turun rahapaja
ajoittain oli toimessa, viimeksi
Kustaa Vaasan aikana. V:n 1809 jälkeen
Ruotsin ja Venäjän r. oli rinnan
käytännössä v:n 1840 raharealisatsioniin
(ks. t.), jolloin Venäjän r. tuli
yksin vallitsevaksi, kunnes Suomi sai
oman r:nsa 1865. R.-yksiköksi tuli
hopeamarkka; v:n 1877 rahalailla
siirryttiin kultakantaan. R:n laskuyksikkönä
oli edelleenkin markka ja rahapainon
yksikkönä Ranskan gramma; kulta-r:oja
lyötiin 10 ja 20 markan arvoisia.
Niissä tuli olla 2 28/31 ja 5 25/31 g
puhdasta kultaa. Vaihtorahana käytettiin
hopea- ja kuparirahaa. Maailmansodan
alussa (1914) Suomen rahalaitos joutu
paperirahakannalle. V:n 1925 rahalailla
palattiin kultakantaan. Kullasta lyödään
(v:sta 1927) 100 ja 200 markan määräisiä
r:oja; niissä on 3 15/19 ja 7 11/19 g
puhdasta kultaa. Kultarahaa valmistettaessa
sulatetaan rahakullaksi 9 paino-osaa kultaa
ja 1 paino-osa kuparia Vaihtorahana käytetään
1 markan, 50 ja 25 pennin nikkelipronssi-r:oja
sekä 10 ja 5 pennin kupari-r:oja.
Nikkelipronssi-r:t valmistetaan seoksesta, jossa
on 25 paino-osaa nikkeliä ja 75 paino-osaa
kuparia. Kupari-r:oihin käytetään puhdasta
kuparia tai seosta, jossa on 95 paino-osaa
kuparia, 4 paino-osaa tinaa ja 1 paino-osa
sinkkiä. — Kulta-r:n ohella on jokainen velvollinen
laillisena maksuvälineenä ottamaan vastaan
Suomen Pankin seteleitä. Vaihtorahaa on
rajoituksetta otettava vastaan valtion
rahastoihin ja Suomen Pankkiin tapahtuvissa
suorituksissa; muut eivät ole velvolliset
samassa maksussa ottamaan vastaan markan r:oja
enempää kuin 100 markkaa, 50 ja 25 pennin
rahoja enempää kuin 20 markkaa eivätkä
kupari-r:oja enempää kuin 10 markkaa.
Eri valtakuntien pää-r:ojen suhde Suomen
r:aan sekä omaan nimellisarvoonsa (oik.
sareke) 28 p:ltä toukok. 1927 selviää ed.
palstalla olevasta taulukosta. [Korpisaari
(1923).]

Myyntikurssi Nimellisarvo
———————————
Alankomaat (floriini) . . . 15:91,5    15:95,99
Belgia (belga) . . . 5:56       5:52,15
Englanti (punta) . . . 193:—     193:23
Espanja (peseta) . . . 7:05       7:66,13
Italia (lira) . . . 2:19       7:66,13
Latvia (lats) . . . 7:66       7:66,13
Norja (kruunu) . . . 10:29      10:64,07
Ranska (frangi) . . . 1:56,5     7:66,13
Ruotsi (kruunu) . . . 10:63,5    10:64,1
Saksa (markka) . . . 9:44       9:45,84
Sveitsi (frangi) . . . 7:65       7:66,18
Tanska (kruunu) . . . 10:62      10:64,07
Tshekko-Slovakia (kruunu) . . . 1:19      80:45,4
Viro (markka) . . . —:10,65    —:10,64
Yhdysvallat (dollari) . . . 39:70      39:70,5

Raha-arpajaiset, arpajaiset, joissa
voittona on raha. R:n toimeenpano oli
Suomessa kokonaan kielletty, kunnes
lailla 29/4 1926 muutettiin rikoslakia niin,
että r:ia nyk. voidaan Valtioneuvoston
luvalla pitää tieteen ja taiteen
edistämistä tarkoittavien laitosten hyväksi
(Asetus r:sta 7/5 1926; R. L. 43:1; Asetus
julkisten arpajaisten toimeenpanemisesta
16/4 1920).

Raha-asiaintoimituskunta ks. Senaatti.

Rahakanta ilmoittaa, mikä metalli on
jossakin maassa käypä laillinen
maksuväline ja ainoa arvonmitta, joka on
pakollisesti vastaanotettava. Sen mukaan,
onko laillisena maksuvälineenä kulta
vai hopea, on olemassa kultakanta
tai hopeakanta; jos yleisenä
kiertovälineenä on paperiraha, saattaa puhua
paperi-r:sta. Yksimetallikanta
l. monometallismi on olemassa
silloin, kun laillisena rahana on vain yksi
metalli, joko kulta tai hopea,
kaksimetallikanta l. bimetallismi
silloin, kun sekä kulta että hopea ovat
täysin päteviä maksuvälineitä ja
molempia saattaa rajattomassa määrässä
lyöttää rahaksi. Jos eräisiin rahalajeihin
sovelletaan kultakantaa ja toisiin
hopeakantaa, on olemassa paralleeli-r.
Jos hopean ja kullan välinen arvosuhde
on laissa määrätty, vallitsee
kaksinainen r. Jos kaksinaisessa r:ssa
hopean rahaksilyönti on rajoitettu, on
olemassa ontuva r. — Suomen r:sta
ks. Raha.

Rahamalmi, järvimalmin laji.

Rahamerkit, mynttimerkit (ks. t.).

Rahamägi, Hugo (s. 1886), Tarton
yliopiston teologian prof., Viron
opetusministerinä 1924-25.

Rahankeräys. Yleishyödyllistä,
hyväntekeväistä tai muuta yleistä tarkoitusta
varten voidaan julkinen r. toimeenpanna
maaherran luvalla, kun keräys rajoittuu
vain yhteen lääniin, ja Sisäasiainministeriön 
luvalla, kun r. aiotaan toimeenpantavaksi
useammassa läänissä tai koko maassa. Joka
panee toimeen julkisen r:n ilman asianomaista
lupaa, rangaistaan sakolla (Asetus 16/4 1920).

Rahanväärennys ks. Raharikoket.




Rahapaja on Valtiovarainministeriön
lainen 1861 per. laitos maamme kulta-,
nikkeli- ja kuparirahan valmistamista
varten. R:aan yhdistetyn tarkastuslaitoksen
tehtäviin kuuluu myös huolehtiminen kulta-
ja hopeateosten tarkastusleimauksesta. R:n
virkamiehinä on tirehtööri ja alitirehtööri,
joista jälkimmäinen samalla on tarkastuslaitoksen
johtajana (R:n ohjesääntö 13/11 1878; Asetus
r:n valvonnasta 18/6 1926; Valtioneuvoston
päätös, sisältävä kulta- ja hopeateosten
tarkastuksen ohjesäännön 30/4 1925).

Raharealisatsioni, rahasuoritus
(rahanmuutos, rahauudistus), toimenpide,
jolla lunastamaton seteliraha
jälleen tehdään lunastettavaksi. Tällainen
r. tapahtui Ruotsissa 1777, jolloin
valtakunnanpankin setelit tehtiin
lunastettaviksi puolesta nimellisarvostaan.
Suomessa pantiin 1840 toimeen r. määräämällä,
että setelien sijasta Venäjän hopearaha
oli oleva Suomen päärahalaji, että
hopearupla oli oleva ainoa laillinen maassa
liikkeessä olevan rahan arvonmittaaja
ja että liikkeen helpottamiseksi
annettujen, hopearuplille asetettujen setelien
arvon tuli täydelleen vastata hopearahaa;
yleisesti käytetyt ruots. setelit poistettiin
liikkeestä. Itämaisen sodan aikana täytyi
Suomen Pankin kuitenkin lakata lunastamasta
seteleitänsä, joten jouduttiin takaisin
paperirahakannalle. Kun 1860 Suomen
rahayksiköksi oli määrätty markka, arvoltaan
tasan neljännes ruplaa, määrättiin
rahauudistuksella 8/11 1865 metalliraha
(hopea) ainoaksi lailliseksi maksuvälineeksi.
Asian myöhemmistä vaiheista ks. Raha, p. 1097.

Raharegaali, valtiolle pidätetty
rahanlyöntioikeus.

Raharikokset, rikoksia, joista rankaisemalla
on tahdottu suojella sitä turvallisuutta, mikä
yhteiskunnassa on yleisiin maksuvälineisiin nähden
tarpeen. R:ina on R. L:ssa mainittu: vääränrahan
teko l. rahan mukaaminen ja rahan
väärentäminen sekä väärän tai
väärennetyn rahan maahantuonti, rahan
vajentaminen, väärän rahan kaupittelu,
raharikosten valmistelu sekä rahamerkkien
liikkeeseen laskeminen.

Rahasopimus, rahaunioni,
valtiosopimus, jolla kaksi tai us. valtioita
ovat sopineet saman rahajärjestelmän
käytäntöönottamisesta. ks. Latinalainen
rahasopimus ja Skandinaavian rahasopimus.

Rahatalous, sellainen talouselämän
olotila l. talousaste, jolloin vaihdannass
käytetään yleisesti hyväksyttyjä
vaihtovälineitä (jaloja metalleja, rahaa).
Vastakohta: luontaistalous (ks. t.).

Rahatiede, numismatiikka (ks. t.).

Rahatoimikamari, kunnallinen
virasto, joka hoitaa kaupungin kiinteää
omaisuutta ja sen raha-asioita, kantaa
kaupungin tulot, toimittaa päätetyt
maksut sekä suorittaa ne yleiset tehtävät
kaupungin puolesta, jotka vahvistetun
ohjesäännön mukaan sille kuuluvat.
R:n jäsenet valitsee kaupunginvaltuusto.
R:n alaisina muutamissa kaupungeissa
on rahatoimikonttori, jonka
tehtävänä silloin on ne käytännölliset
toimenpiteet, joita kaupungin rahavarojen
hoito vaatii (Asetus kunnallishallinnosta
kaupungissa 8/12 1873, V luku).

Rahayksikkö ks. Raha.

Rahbek [rāb-], Knud Lyne
(1760-1830), tansk. kirjailija, estetiikan prof.
Kööpenhaminassa. Julk. runoja, novelleja ja
draamoja sekä näytelmätaidetta koskevia tutkimuksia,
toimitti aikakauslehtiä „Minerva" ja „Den danske
Tilskuer". Hänen ja hänen vaimonsa Kamman,
o. s. Heger (1775-1829) koti, Bakkehuset,
oli ajan kirjallisten harrastusten keskustana.
[Kyrre (tansk., 1914); Troels-Lund (tansk., 1920).]

Rahja, kylä ja satamapaikka
Kalajoella lähellä Himangan rajaa.

Rahkapiimä, uunipiimä (ks. t.).

Rahkasammal (Sphagnum), erikoisen
sammalten pääryhmän muodostava suku, jossa n.
250 lajia. Vaaleanvihreitä tai punertavia, eräät
kellanruskeita. Lehdissä ja varressa runsaasti
reiällisiä soluja, jotka muodostavat kasvissa
vettä imevän ja pidättävän hiusputkiston. R:t
ovat tärkeimpiä turvetta synnyttäviä kasveja,
kasvavat kalkkiköyhässä tai kalkittomassa
maaperässä, usein matalassa vedessäkin.
— Rahkasuo, suo, jonka pintaturpeen muodostaa
rahka- l. valkosammal.


Rahkasammal.

Rahkeet, silmukkaiset hihnat längissä,
kiinnitetään, joustavan luokin avulla aisoihin.

Rahkoittuminen, efflorešenssi,
suolan kiteytyminen pitkin suolaliuosta
sisältävän astian seinämiä, hiushuokoisuuden
kohottaessa nestettä ylöspäin. Sama ilmiö myös
kosteilla kiviseinillä.

Rahkonen, Aleksanteri (1841-77),
suom. runoilija. Julk. kaksi vihkoa „Sääskiä" y. m.



Rahmaninov [-mā'-], Sergej
Vasilevitš (s. 1873), ven. säveltäjä ja
pianisti. Säveltänyt 3 oopperaa, sinfonioja y. m.

Rahtaus on merilain mukaan tavaran
kuljettamista laivalla rahtisopimuksen.
nojalla, joko siten että tavaran
kuljetukseen on vuokrattu koko laiva tai sen
osa, tai on sovittu määrätyn kappaleluvun
tai vissin tavaramäärän kuljettamisesta
(Merilaki 9/6 1873, 80-121 §§).

Rahti (ruots.), maa- ja
merikuljetuksessa sekä kuljetusmaksu että itse
kuljetus. — Rahtikirja, rahtiseteli,
tavaran kuljetuksessa käytetty asiakirja,
jonka lähettäjä antaa ohjeeksi
kuljettajalle ja joka on vastaanottajan
kuitattava saadessaan tavaran. vrt.
Konnossementti, Rahtisopimus.

Rahtisopimus, työurakkasopimus, jolla
kuljettaja (merenkulussa laivaaja)
sitoutuu lähettäjälle (laivauttajalle),
korvauksesta kuljettamaan tavaraa, ottaen sen
haltuunsa ja luovuttaen sen määräpaikalla
vastaanottajalle. Kun r. tehdään, on merenkulussa
rahtisuostumus (sertteparttia), tai muu
välikirja siitä kirjoitettava, jos jompikumpi
asianosainen sitä vaatii; kun sopimusta jo
on alettu täyttää ottamalla vastaan tavara,
antaa laivanpäällikkö tai laivakonttori joko
väliaikaisen lastikuitin tai
lopullisen konnossementin tai
kotimaisessa merenkulussa rahtikirjan.
Maakuljetuksessa on tapana antaa yksi tai
useampi rahtikirja.

Rahtisuostumus, sertteparttia (ks. t.).

Rahtitavara, rautatiekuljetuksessa
tavara, jota kuljetetaan vähintään 100 km
vuorokaudessa laskien tavaran lähtöajasta.

Raibolini ks. Francia.

Raid [reid] l. raidi (engl.),
ratsain suoritettu ryöstöretki.

Raideleveys, raidekiskojen sisäreunojen
väli. Normaaliraiteisen radan r. on meillä
ja Venäjällä 1,524 mm, Englannissa,
Keski-Euroopassa y. m. 1,435 mm (sovittu
kansainvälisessä konferenssissa Bernissä 1868).

Raiffeisen [-aizən], Friedrich
Wilhelm (1818-88), saks. sosiaalireformaattori,
pormestari. Perusti maalaisväestön keskuuteen
hänestä nimensä saaneita osuuskassoja.

Raikuun kaivanto, 1700-luvulla
kaivettu, nykyisin miltei käyttökelvoton
kaivanto Kerimäellä Pistolanjärven ja
Puruveden pohjoispään (Ängervöisen)
välissä.

Railo, Eino (s. 1884), Kustannus-o.-y.
Kirjan johtaja v:sta 1914, fil. toht, Julk.
väitöskirjan „Haamulinna" sekä nimellä
Osmo Iisalo kaunokirjalliset teokset
„Pyhiinvaeltaja", „Vorna", „Soljalan emäntä",
„Suomen kansan eläinkirja", „Suomalaisia legendoja".

Raimondi [-o'-], Marco Antonio
(s. n. 1480, k. ennen v:ta 1534),
tunnettu nimellä Marcantonio, it.
vaskeenpiirtäjä, Italian täysrenessanssin
huomattavin.

Raimund (Raymond), Toulousen
kreivejä. R. IV (k. 1105) oli ensim.
ristiretken johtajia ja valloitti Tripoli'n,
missä hänen sukunsa hallitsi v:een 1187.
— R. VI (hallitsi 1195-1222) ja R. VII
(hallitsi 1222-49) taistelivat albigenssisodissa
albigenssien puolella joutuen tappiolle.

Raimund [-nt], Ferdinand
(1790-1836), itäv. kirjailija ja näyttelijä.
Kirjoittanut wieniläisiä realistisromanttisia
kansannäytelmiä, kuten „Der Verschwender".

Rainaldi [-na'-], Carlo
(1611-91), it. barokkiarkkitehti, vars. sisustajana
mestari. Rakentanut Roomaan m. m. kirkon
S. Maria in Campitelli.

Rainis, Jahnis (s. 1865),
oik. Pleekschan, lättil. kirjailija,
voimakas lyyrikko ja huomattavien hist. tai
symbolististen näytelmien kirjoittaja.
R. on nyk. (1927) Latvian opetusministeri
(sosialisti).

Raippa- ja vitsarangaistus, v:n 1734
laissa säädetty ruumiillinen rangaistus
erinäisistä rikoksista sekä
muuntorangaistus sakkojen sijasta. Nykyinen
R. L. ei sisällä enää tätä rangaistusta.
Kurinpitorangaistuksena voidaan vankia,
kun muut keinot on havaittu
tehottomiksi, ja ellei vankia voida muulla
tavoin hillitä, vankilan johtokunnan
harkinnan mukaan kurittaa korkeintaan
25 lyönnillä (Asetus rangaistusten
täytäntöönpanosta 19/12 1889, 2:10,
muutettuna 14/2 1925).

Raippaluoto (ruots. Replot),
ruotsink. kunta Vaasan läänissä, saarilla
Merenkurkun äärellä; 194,1 km2, 3,428
as. (1926).

Rairuoho, rayruoho, lusteen
(Lolium) sukuun kuuluvia heinäkasveja.
Meillä viljellään jonkinverran engl. r:oa
(L. perenne) ja it. r:oa (L. multiflorum)
puutarhanurmissa.

Raisio. 1. Kunta Turun ja Porin
läänissä, Varsinais-Suomen länsirannalla;
65 km2, 2,276 as. (1926). Upalingon
kartano. Harmaakivikirkko v:lta 1305. —
2. Rautatieasema Turun-Uudenkaupungin
radalla, R:n kunnassa, 8 km Turusta.



Raiskaus ks. Siveellisyysrikos.

Raison [rezō'] (ransk.), järki,
ymmärrys, syy. — Raison d'être [dē'tr],
olemisen oikeus.

Raisuli (n. 1865-1925), marokkolainen
rosvopäällikkö. V:sta 1903 ryöstöretkillään
häiritei turvallisuutta Marokossa, kunnes
ranskalaiset valtasivat maan (1912).

Raita (Salix caprea), pajun sukuun
kuuluva leveälehtinen puu tai pensas.
Yleinen metsänreunoilla ja metsissä.

Raitio, Eino (s. 1882), K. R:n
poika, viulutaiteilija, v:sta 1911 viulun- ja
yhteissoiton opettaja Helsingin Konservatoriossa
sekä v:sta 1926 Sivistysjärjestöjen
Kansankonservatoriossa. — Raitio, Kosti
(1855-1924), koulumies, Jyväskylän seminaarin
johtaja 1900-12. Julk. oppikirjoja ja „Jyväskylän
seminaarin 50-vuotinen toiminta". — Raitio,
Väinö (s. 1891), K. R:n poika, säveltäjä,
on orkesteriteoksissaan edustanut uusinta
ekspressionistista tyyliä (,,Antigone", „Kuutamo
Jupiterilla" y. m.).

Raitiotie on kadun tai tien pintaan
laskettu raidetie, joka palvelee
pääasiallisesti henkilöliikennettä.
Liikevoimana enimmäkseen sähkö. — Ensim. r.
rakennettiin New Yorkiin 1850-luvun
alussa. Suomessa on r:itä Helsingissä
(rak. 1891), Turussa (rak. 1908) ja
Viipurissa (rak. 1912).

Raittiuslautakunta. Jos kaupungin- tai
kunnanvaltuusto asettaa kunnan vaalikelpoisista
jäsenistä erityisiä henkilöitä toimimaan
raittiuden edistämiseksi kunnassa ja valvomaan
kieltolain ja sen perusteella annettujen säännösten
noudattamista, muodostavat he, milloin heitä
on vähintään kolme, r:n. R:n ohella tai
sen sijasta voi valtuusto asettaa erityisiä
raittiudenvalvojia. Sitä r:n
jäsentä tai raittiudenvalvojaa, jolle
maaherra on myöntänyt oikeuden kotietsintöjen
toimittamiseen, nimitetään raittiuspoliisiksi
(Valtioneuvoston päätös 7/7 1922).

Raittiusliike. Lukuunottamatta
uskonnollis-siveellistä laatua olevia
raittiusharrastuksia (Buddhan kielto käyttää
juovutusjuomia, määräys Kiinassa
juopottelijoiden mestaamisesta n. 1120 e. Kr.,
Muhammedin kielto nauttia viiniä)
järjestelmällinen työ väkijuomien tuhoisien
vaikutusten vastustamiseksi, joka
siveellisen kokemuksen ohella panee suurta
painoa fysiologisille tosiasioille, sai alkunsa
Yhdysvalloissa 1700-luvun lopulla. Sen
aloittajana pidetään philadelphialaista kemian
professoria Benj. Rushia (1745-1813).
Ensim. raittiusseurat koettivat ehkäistä
väkijuomien väärinkäyttöä, mutta
sallivat niiden kohtuullisen nauttimisen.
V. 1826 perustettiin Bostonissa Amerikan
Raittiusseura, joka vaati ehdotonta
kieltäytymistä tislatuista juomista, ja 1836
kiellettiin myös viinin ja oluen
nauttiminen. Euroopan ensim. raittiusseurat
syntyivät 1829 Skotlannissa ja
Irlannissa. Ruotsissa perustettiin us.
raittius-seuroja 1830. Suomen ensim.
raittius-seuran perusti 1834 Elias Lönnrot
Kajaaniin. Enemmän sai aikaan herännäispappi
H. Renqvist Sortavalan seuduilla.
V. 1835 saapui Amerikasta Eurooppaan
toht. R. Baird, jonka kertomus Amerikan
raittiustyöstä Nikolai I:n käskystä m. m.
suomennettiin. Hänen kirjasensa
vaikutuksesta syntyivät ensim. raittiusseurat
Preussiin 1837, Sveitsiin 1838, Ranskaan
1839, Hollantiin 1842, Tanskaan 1843 ja
Venäjälle 1843. Englannin r. oli
ehdottomuuden kannalla ja edistyi hyvin, mutta
mannermaan seurat, jotka olivat
kohtuuden kannalla, alkoivat pian surkastua.
Pysyvämpi menestys r:lla oli Pohjoismaissa,
sen jälkeen kuin kotipoltto saatiin
lopetetuksi Norjassa 1848, Ruotsissa 1855
ja Suomessa 1866.

Ruotsin raittiustaistelu 1800-luvun
puolivälissä antoi asialle Suomessa uutta
virikettä. V. 1853 prof. Baranovskijn
aloitteesta pantiin toimeen rahankeräys
raittiuskirjasten toimittamiseksi.
Keräystä johtamaan ja kirjasia
toimittamaan valittiin komitea, johon paitsi
Baranovskija kuuluivat J. V. Snellman,
M. Akiander, Gabriel Rein ja A.
Schauman. V. 1859 komitea J. V. Snellmanin
ehdotuksesta muutettiin Kohtuuden
Ystävät-seuraksi. — Norjassa perustettiin
ensim. ehdottomuudenseura 1859,
Ruotsissa 1873 ja Tanskassa 1879, Suomessa
Alba ja Hilda Hellmanin aloitteesta 1877
Vaasaan. Helsingissä herätettiin
Kohtuuden Ystävien seura 1883, jolloin se otti
nimen Raittiuden Ystävät. Aluksi oli
tässä kohtuuden ja ehdottomuuden
osastot, mutta pian edellinen lakkautettiin.
Raittiudella on Suomessa sen jälkeen
tarkoitettu kaikkien juovutusjuomien täyttä
hylkäämistä. Raittiuden Ystävien ensim.
haaraosastoiksi perustettiin yhdistykset
„Koitto" ja „Eos" Helsinkiin 1883. —
Keski-Euroopan maissakin rupesi
raittiustyö tähän aikaan elpymään. Niissä
ei raittiuspyrkimys muodostunut yhtä
puhtaasti ehdottomuusliikkeeksi kuin
Skandinaavian maissa, sillä perustettiin
paljon kohtuudenseurojakin. Ranskassa



nämä ovat nykyisinkin enemmistönä.
Etelä-Euroopan maissa r. on ruvennut
saamaan jalansijaa vasta viime
vuosikymmeninä. — Uudenaikainen r. tehostaa
asiallisen valistustyön ohella lainsäädännön
tärkeyttä. N. s. kieltolaki on säädetty
Islannissa 1915, Yhdysvalloissa 1919 (astui
voimaan 1920), Suomessa 1917. Norjan osittaisesta
väkijuomakiellosta ks. p. 413. vrt.
Väkijuomalainsäädäntö ja Kieltolaki.
Suomen raittiusjärjestöistä
ovat huomattavimmat Raittiuden Ystävät,
jossa 1925 oli 367 jäsenyhdistystä ja
niissä 24,706 jäsentä, Finlands Svenska
Nykterhetsförbund (per. 1905, 102
yhdistystä, 7,402 jäsentä), Suomen Opettajain
Raittiusliitto (per. 1916), Suomen
Opiskelevan Nuorison Raittiusliitto (per.
1906, 35 yhdistystä, 4,716 jäsentä),
Suomen Työväen Raittiusliitto (per. 1914,
392 yhdistystä, 24,414 jäsentä, Suomen
Sosialidemokraattinen Raittiusliitto (per.
1924, 194 yhdistystä, 6,604 jäsentä) ja
Suomen Rautatieläisten Raittiusliitto
(per. 1902). Kun kieltolain voimaantulon
johdosta katsottiin tarpeelliseksi
ulottaa raittiuspyrkimystä entistä laajempiin
piireihin sekä valveuttaa yleistä
mielipidettä kieltolakia käsittämään,
perustettiin Kieltolakiliitto, jossa on jäseninä
joukko kuntia, eräitä liittoja, sekä yli
500 yhdistystä. Se julkaisee
Kieltolaki-lehteä; muista raittiuslehdistä on
merkittävin Kylväjä (ks. t.). Ulkomaisista
raittiusjärjestöistä on meillä
Goodtemplareilla (ks. t.) 44 suom. ja ruots.
loosia, joissa 1,896 jäsentä. — Suomen uudemman
r:n merkkihenkilöitä ovat K. Werkko,
A. A. Granfelt, Matti Helenius-Seppälä
ja Alli Trygg-Helenius sekä M. Soininen.
[Tigerstedt, „Väkijuomakysymys" (1922);
Voionmaa, „Yhteiskunnallinen alkoholikysymys"
(1925); Hytönen, „Historiallinen
raittiuslukukirja" (1914), „Suomen
kieltolakiliikkeen historia" (1921).]

Raittiusopetus. Aluksi r:ta annettiin
lasten- ja nuorison raittiusyhdistyksissä,
joita ensinnä perustettiin Skotlannissa
ja Englannissa (1830-luvulla). V:sta 1847
alettiin näitä yhdistyksiä nimittää
toivonliitoiksi. Suomessa niitä on perustettu
v:sta 1880 alkaen. Pakollista r:ta
kouluissa ruvettiin ensinnä antamaan
Yhdysvalloissa (v:sta 1882), Suomessa v:sta
1910. Nyk. on meillä määrätty r:ta
annettavaksi kansakouluissa
ylemmän kansakoulun 3:nnella ja 4:nnellä
luokalla sekä jatkokursseissa terveysopin
yhteydessä; oppikouluissa
lyseoiden ja keskikoulujen 5:nnellä (sitäpaitsi
6:nnella luokalla lyhyt yhteiskunnallisen
r:h kurssi voimistelutunneilla) ja
tyttökoulujen 6:nnella luokalla terveysopin
yhteydessä; seminaareissa liittyy
terveysopin opetukseen alkohologian
kurssi; yliopistossa sisältyy
alkohologia voimistelunopettajiksi ja
-opettajattariksi aikovien oppikurssiin. —
V. 1927 päätti Eduskunta kehoittaa
hallitusta ryhtymään toimenpiteisiin r:n
tehostamiseksi kouluissamme erittäin
silmällä pitämällä pätevien
raittiusopettajien valmistamista.

Raivio, Matti (s. 1893), suom.
hiihtäjä, Salpausselän kisojen voittaja 1926.

Raivola. 1. Kreik.-kat. seurakunta
Kivennavan pitäjässä. — 2. Rautatieasema
Viipurin-Rajajoen rataosalla, Kivennavan
kunnassa, 70 km Viipurista.

Raivotauti, vesikauhu (ks. t.).

Raja l. rajah (arab.), sellaisten
Turkin asukasten nimitys, jotka eivät
tunnusta islamia.

Raja-arvo, limes (lyh. lim),
matem., arvo, jota jonkin suureen funktsioni
lähenee, kun suure itse lähenee määrättyä
n—1
arvoa; esim. lim —— = 1 merkitsee:
n = oo n

n—1
lausekkeen —— r., n:n kasvaessa ohi
n

kaikkien rajojen, on 1.

Rajah, radža (ks. t.).

Rajahinta, se korkein hinta, mikä
elintarvesäännöstelyn aikana määrätyistä
tavaroista oli lupa ottaa, ja jonka
ylittämisestä oli säädetty rangaistus.

Rajahyöty. Jos oletamme, että arvon
perustuksena on hyöty, niin mitenkä on
ymmärrettävä, että on olemassa paljon
hyödykkeitä, jotka ovat erinomaisen
hyödyllisiä, mutta jotka ovat joko kokonaan
arvottomia tai joiden arvo on verraten
vähäinen (esim. ilma, vesi, y. m.). Tämän
pulman selvittämiseksi on keksitty n. s.
r. -teoria. Sen mukaan arvon määrää
hyöty, mutta ei se hyöty, mikä esineillä
yleensä on, vaan se hyöty, nim. juuri r.,
mikä on kullakin yksityisellä esineellä,
jota haluamme käyttää. Olettakaamme,
että meillä on tietty määrä esim. vettä,
joka on jaettu yhtä suuriin määräosiin
ja jolla voimme tyydyttää useita
erivoimaisia tarpeita. Tämän hyödykkeen
arvon määrää silloin sen vähimmän
tärkeän tarpeen voima, jota voimme tällä
hyödykkeellä tyydyttää. Sillä jos
menettäisimme yhden määräosan tätä
hyödykettä, jättäisimme tietysti juuri tuon
vähimmän tärkeän tarpeen tyydyttämättä.
Toisin sanoen, se määräosa,





jonka hyöty on pienin, määrää kaikkien
muiden arvon. R.-teorian esittäjiä ovat
olleet ransk. Dupuit ja saks. Gossen,
myöhemmin Stanley Jevons, Walras,
Menger, Böhm-Bawerk y. m.

Rajajoen taistelu, 9 p. heinäk. 1703;
siinä kenraalimajuri Cronhjort koetti
turhaan puolustautua Rajajoen yli tunkeutuvaa
ylivoimaista venäläisarmeijaa vastaan.

Rajajoki l. Siestarjoki, 60 km:n
pituinen joki Karjalan kannaksella, Suomen ja
Venäjän rajana 1323-1617 ja v:sta 1812.


Rajajoen silta, vaalea osa Suomen puoli.

Rajajoki, Viipurin-R:n rataosan
pääteasema, Terijoen kunnassa, 96 km
Viipurista.

Rajakontu, kylä Aunuksessa Vitelen
pitäjässä lähellä Suomen rajaa.

Rajalin [-ī'n], Thomas von
(1673-1741), vara-amiraali. V. 1741 Ruotsin
laivaston päällikkönä sodassa Venäjää
vastaan majaili hallituksen käskystä kesän
Haminan läheisyydessä, jolloin elintarpeiden
puutteesta aiheutuneet taudit veivät suuren
osan miehistöstä.

Rajamaankomendantti, rajamaille
sota- tai poikkeustilan sattuessa sota- tai
poikkeustilan voimaansaattamista varten
asetettava viranomainen.

Rajamerkki, pyykki, ks. Pyykitys.

Rajamäki, rautatieasema
Hyvinkään-Karjaan rataosalla, Nurmijärven
kunnassa, 13 km Hyvinkäältä. — Valtion
alkoholiliikkeen R:n tehtaat (per.
1888, siirtyneet valtiolle 1920);
valmistavat alkoholia, hiivaa, etikkaa ja
teknokemiallisia tuotteita.

Rajankatselmus. Jos maanomistajat
riitautuvat tiluksista ja rajamerkeistä,
niin on heidän keskenänsä sovittava
tiluskatselmuksen pitämisestä. Jos he
eivät siitä sovi, voivat he kääntyä
oikeuden puoleen ja jos riita ei saata päättyä
ilman katselmusta, niin oikeus määrää
kihlakunnankatselmuksen,
joka on kihlakunnantuomarin ja lautakunnan
pidettävä ja jossa katselmustuomio on
riitapuolille julistettava (Maakaari 14:1).

Rajankäynti on se maanmittaustoimitus,
jolla maatilain väliset tai niitä
ympäröivät tai kylien tai läänien rajat
avataan ja pyykitetään (Maakaari
12:3-6; Asetus jakolaitoksesta 26/10 1916,
93-94 ja 164-170 §§; Asetus menettelystä
maanmittaustoimituksissa 26/10 1916,
58-62 §§; Senaatin päätös
maanmittaustoimituksissa noudatettavista
ohjeista 7/11 1916, 87-95 §§). Eri valtakuntain
välillä tapahtuu r. sopimusten perusteella.
Suomen ja Venäjän välisestä r:stä on
säädetty Tarton rauhansopimuksen
5:nnessä artiklassa. R. Suomen ja Norjan
välillä on paraikaa (1927) vireillä.

Rajanoikaisu, maanomistajain
sopimusten nojalla sekä eräissä tapauksissa
maanjaon yhteydessä pakollisesti tapahtuvilla
tilusvaihdoilla suoritettu rajojen oikaiseminen
tilusten tarkoituksenmukaiselle käyttämiselle
haitallisten mutkien poistamiseksi.

Rajanvartiointi, salakuljetuksen ja
luvattoman rajanylittämisen estäminen.
Meillä huolehtivat r:sta Karjalan
kannaksen, Salmin, Joensuun, Kainuun ja
Lapin rajavartiostot. Niihin kuuluu sekä
palkattuja että asevelvollisia joukkoja,
jotka ovat Sisäasiainministeriön alaisia.
Asevelvolliset joukot ovat varsinaisesti
toimessa olevien palkattujen joukkojen
reserveinä.

Rajapallo, pallopeli, jossa kaksi
puoluetta heittää suurta palloa aina siitä,
mihinkä se on pudonnut tai missä se on
saatu ilmassa kiinni, koettaen näin
pyrkiä vastapuolueen rajalinjan yli.

Rajapyykki, pyykitys (ks. t.).

Rajaseutulaki, 17/12 1920 annettu
julistus, jolla eräät osat Suomen
kaakkoista maa- ja vesialuetta on julistettu
olemaan väliaikaisesti poikkeustilassa.

Rajaseutupolitiikka, ne erikoiset
toimenpiteet, joihin valtiovalta on ryhtynyt
rajaseutujen väestön elinehtojen
parantamiseksi. Rajaseutuhuoltoon kehoittavat
valtioita yleishumaaniset syyt, kansallisen
yhteenkuuluvaisuuden vahvistaminen,
puolustuskuntoisuuden tehostaminen,
asutusmahdollisuuksien lisääminen j. n. e.
Venäjän vallan aikana ei rajaseudunhuoltoa
Suomessa ollut; päinvastoin pantiin
1910-luvulla alkuun osalla itäistä
rajaseutua venäläistyttämistyö ven.
kansakouluja (n. 70) perustamalla ja
venäläismielisiä virkamiehiä suosimalla. Vasta
Suomen tultua itsenäiseksi on rajaseutuihin
kiinnitetty erityistä huomiota. V. 1925
Eduskunta hyväksyi yleisohjelman, joka



tietää riittävien määrärahojen myöntämistä
tarkoitusta varten sekä erityisen
ohjaavan ja valvovan elimen perustamista.
Tähänastinen rajaseudunhuolto on
kohdistunut erityisesti kulkuneuvoihin,
kansanopetukseen (palkanlisät
rajaseudun opettajille, ylimääräiset avustukset
kansakoulujen rakentamista ja ylläpitoa
varten), vapaaseen valistustyöhön, terveys-
ja sairashoito-oloihin, maataloudellisten
edellytysten tutkimiseen, väestön
ohjaukseen elinkeinojensa kehittämiseksi,
taloudellisten yhtymäin (osuuskuntain
y. m.) avustamiseen. Viranomaisten
apuna ja rinnalla toimivat
rajaseutuhuollon hyväksi muiden tehtäviensä
ohella lukuisat aatteelliset ja
taloudelliset järjestöt. V. 1927 perustettiin
erityinen kansalaisjärjestö Suomen
Rajaseutuyhdistys (aikaisemmin
Suomalaisuuden Liiton rajaseutuosasto) ajamaan
rajaseututyötä. Yhdistys julkaisee
„Rajaseutu"-nimistä aikakauskirjaa ja
ylläpitää toimistoa Helsingissä.

Rajasuo, rajapaikka Suomen ja
Venäjän rajalla, Kuhmoniemellä.

Rajatarkastaja ks. Tullilaitos.

Rajatulkki, tarkkuustöissä käytetty
mittausväline, jolla voidaan todeta, että
valmistettavan kappaleen suuruus (esim.
läpimitta) on määrättyjen rajojen
välillä, ja joka siksi on kaksipuolinen.
Kuvassa (ks. Mittausvälineitä,
palsta 170, kuva 6) on toisten leukojen
väli 499, toisten 501 tuuman tuhannesosaa.

Rajavartio ja rajaviskaali ks. Tullilaitos.

Raja-Yoga ks. Tingley, Katherine.

Rajevskij [-e'-], Nikolaj
Nikolajevitš (1771-1829), ven. kenraali.
Suomen sodassa 1808 johti venäläisten
läntistä armeijaosastoa, joka seurasi
Klingsporin armeijaa. Siikajoen
taistelun jälkeen peräytyi etelään, joutui
tappiolle Lapualla ja aikoi peräytyä
Tampereelle, mutta silloin häneltä otettiin
päällikkyys. Otti osaa sotaan Napoleonia
vastaan 1812.

Rajputana [radž-], Etu-Intiassa,
Punjabin eteläpuolella (Indus-joesta itään)
oleva alue, jossa 21 kotimaisten ruhtinasten
hallitsemaa suojelusvaltiota (334,000 km2,
10 milj. as.) ja britt. provinssi
Ajmere-Merwara (7,021 km2, 0,5
milj. as.). Länsiosa on Tharrin erämaata.
Maanviljelys ja karjanhoito pääelinkeinot.
Tärkein kaup. Jaipur.

Rakeet syntyvät alijäähtyneitä
vesihiukkasia sisältävän pilven kohdatessa
pienistä jääkiteistä muodostuneen pilven,
jolloin vesihiukkaset jäätyvät ja alkavat
pudota maata kohti. Matkalla ne usein
vielä kasvavat kohdatessaan lisää
alijäähtynyttä vettä, joka jäätyy niiden
pinnalle. R. esiintyvät meillä pääasiassa
lämpiminä kesäkuukausina ukkospilvien
seurassa. — Lumi-r. esiintyvät
vaihdevuodenaikoina, vyörymyrskyjen
synnyttämistä pilvistä. Ne ovat lunta, joka
jääsiteiden vaikutuksesta on muodostunut
rakeitten suuruisiksi, läpinäkymättömiksi
palloiksi.

Rakennushirret, puutavaralaji,
kahden puolen veistettyjä hirsiä. Veistosten
väli tav. 7-tuumainen. R. ovat läpimitaltaan
latvasta 7-9 tuumaa ja yhtä monta metriä
pitkät, ulkohuonerakennuksiin käytetään
6 1/2-tuumaisiakin.

Rakennusjärjestys, Valtioneuvoston
kaupungeille, kauppaloille ja taajaväkisille
yhdyskunnille vahvistama sääntö siitä, millä
tavoin niiden alueella on lupa rakentaa.

Rakennuskaari, v:n 1734 lain neljäs
pääosasto, joka sisälsi säännökset
maanjaosta, -viljelyksestä, metsänkäytöstä,
yhteismaista, kalavesistä, myllyistä,
teistä ja silloista, huoneiden rakentamisesta,
kyytilaitoksesta y. m. s. R:ta ovat
useat lait ja asetukset sittemmin
kumonneet, muuttaneet ja täydentäneet.

Rakennuskonttori, kaupunkien
kunnallinen virasto, jonka esimiehenä on
kaupungininsinööri ja joka suunnittelee
ja johtaa kaupungin omien rakennusten
ylläpito- ja uutisrakennustöitä. R:n
tehtävistä erotetaan usein vesijohto-,
sähköjä kaasulaitoksen johto ja hoito.

Rakennusmestari, huoneitten, teiden,
siltojen y. m. rakennusten lähintä
työnsuoritusta valvova ja järjestävä
työnjohtaja. Tietopuolinen sivistys käsittää
meillä teollisuuskoulun huone- tai
kulkulaitosten rakennusosaston oppimäärän.

Rakennusosuuskunnat, osuuskuntia,
jotka rakennuttavat taloja vuokratakseen
niistä jäsenilleen hyviä ja halpoja asuntoja.
[Kalliala, „Asunto-osuuskunnat" (1917).]

Rakennuspiirustukset. Ennenkuin
rakennuksen rakentamiseen ryhdytään,
laaditaan siitä r., jotka tav. yksityiskohtia
myöten selvittelevät rakennuksen
muodot ja osat. R:ia laadittaessa
tehdään ensin luonnospiirustukset
(tav. 1:200), jotka pääpiirteissään
esittävät rakennussuunnitelman, ja
pääpiirustukset (1:100), mitkä ovat
rakennussuunnitelman lopullisena
pohjana. — R:iin kuuluu: pohja-, leikkaus-,



julkisivu- l. fasadi-, asema- ja
työpiirustukset (erikois-, rakenne- l.
konstruktiopiirustukset ja osa- l.
detaljipiirustukset, 1:50 ja suurempina)
sekä lujuuslaskelmat. R:iin sisältyy
tav. myöskin rakennus-, aine- ja työselitys
ja kustannusarvio. [Rousti, „Rakentajan opas"
(1912); Helin, „Huonerakenteiden
oppikirja" (1915); Suomela, „Käytännöllinen
rakennusopas" (1922); Paalanen,
„Pienasuntojen tyyppipiirustuksia" (1922,
lisävihko 1923); Keinänen, „Puumiehen
rakennusoppi" (1925); Nieminen,
„Maatalousrakennukset" (1924),
„Maalaisrakentaja" (1926).]

Rakennussääntö, rakennusjärjestys (ks. t.).

Rakennustaide l. arkkitehtuuri,
kuvaamataiteitten haara, jolla tarkoitetaan
käytännöllisyyden vaatimuksia ja
kauneuden yleisiä lakeja noudattavaa
rakennustöiden (asuinrakennusten,
palatsien, kirkkojen y. m.) suunnittelemista
ja suorittamista, ks. erikoisartikkeleita
eri maiden taiteesta sekä taidetyyleistä.
[Hahr (ruots., 1926-).]

Rakennustaito, Suomen Rakennusmestariliiton
äänenkannattaja, per. 1905.

Rakennusvelvollisuus, kruununtilan
tai virkatalon rakennusten ja viljelysten
kunnossapitovelvollisuus; kaupungeissa
tontinomistajan velvollisuus rakentaa
tontilleen; seurakunnissa seurakuntalaisten
velvollisuus kirkon ja pappilan kunnossapitoon.

Rakennusvero, tuottovero, jota
rakennuksen omistaja tai vakinainen haltija
on velvollinen rakennuksen tuotosta
suorittamaan. R:n päämuodot ovat: ovi-
ja ikkunavero, huoneluokkavero,
vuokrantuottovero ja rakennuksenarvovero.
Suomessa ei ole nyk. voimassa r:oa.

Rakennusylihallitus ks. Yleisten
Rakennusten Ylihallitus.

Raketti (it.). 1. Lieriömäinen,
ilotulitukseen ja merkinantoon käytetty,
räjähdysaineella ladattu kotelo. — 2.
Verkkopallopelin maila.

Rakitis (kreik.), riisitauti.

Rakki (ruots.), ne laitteet, joilla
raakapuu keskikohdaltaan kiinnitetään
paikoilleen joko mastoon tai tankoon.

Rakko, virtsarakko (ks. t.).

Rakkojalkaiset (Physopoda l.
Thripidæ), korennoisiin kuuluvia, 1-2 mm
pitkiä, 4-siipisiä hyönteisiä, joilla
tarttumaeliminä toimivat rakot viimeisten
jalkanivelten päissä. Elävät m. m.
viljelyskasveissa tuholaisina, monet lajit
synnyttävät valkotähkiä heinissä ja
viljalajeissa.

Rakkokatarri ks. Virtsarakko.
— Rakkokivet ks. Virtsakivet.
— Rakkokouristus ks. Virtsarakko.

Rakkolanjoki, maatila Vahvialassa.
Tilalla on R:n kaakelitehdas, per. 1877.

Rakkolevä, merihaura (Fucus
vesiculosus), Suomenkin merenrannikolla
yleinen ruskolevä, sekovarsi liuskoittunut,
haarat 2-3 cm leveät, parittaisten ilmarakkojen
kannattamat; muna- ja siittiöpesäkkeet ovat
eri yksilöissä, haarojen turvonneissa
päissä. Käytetään paikoitellen peltojen
lannoitukseen.


Rakkolevä.

Rakkomato ks. Heisimadot.

Rakkosuiset (Physostomi),
luukalaryhmä, jolla uimarakko on kapean
ilmatiehyen välityksellä yhteydessä nielun
kanssa. Vatsaevät rintaevien takana.
R:ia ovat m. m. särki- ja lohikalat, silli,
hauki, ankerias.

Rakkotulehdus ks. Virtsarakko.

Rákóczy [rākōtsi], Ferenc
(1676-1735), unk. vapaudensankari. Johti 1703
Unkarin kapinaa ja valittiin Siebenbürgenin
ruhtinaaksi, mutta kärsi tappion 1708 ja pakeni.
Hänestä on saanut nimensä n. s. R:n marssi.
— Rákóczy, György I (1591-1648),
Siebenbürgenin ruhtinas v:sta 1630. R. teki
kolmikymmenvuotisessa sodassa (1643) liiton
Ruotsin ja Ranskan kanssa Itävaltaa
vastaan; solmi rauhan 1645.
— Rákóczy, György II (1621-60),
Siebenbürgenin ruhtinas v:sta 1648, ed. poika.
Teki liiton Kaarle X Kustaan kanssa toivoen
pääsevänsä Puolan kuninkaaksi.

Rakoluomi ks. Avosilmä.

Rákosi [rākoši], Jenö (s. 1842),
unk. sanomalehtimies ja näytelmäkirjailija.
— Rákosi, Viktor (1860-1923),
unk. kirjailija ja sanomalehtimies, J. R:n
veli. Teoksia suomen.: novellikokoelma
„Lahonneita puuristejä", romaani „Talvinen tarina".

Rakovskij [-ko'-], Hristo
(s. 1879), romaanialaissyntyinen ven. kommunisti.
Venäjän lähettiläänä Lontoossa v:sta
1923 ja Pariisissa v:sta 1926.

Rakoäänne, spirantti (ks. t.).

Rakuuna (ransk.), kevytaseinen
ratsumies. Nimitys johtuu siitä, että miehistö
oli varustettu pyssyillä, joiden perä oli
louhikäärmeen (ransk. dragon) pään
muotoinen; tuli käytäntöön Ranskan
hugenottisotien aikana. Alk. r:t tavallisesti



taistelivat jalan, ja hevoset olivat
pääasiallisesti kulkuneuvoina. 30-vuotisen
sodan jälkeen r:t sulautuivat muuhun
ratsuväkeen.

Rakuunarykmentti. Suomen ent.
r:eistä ovat mainittavimmat vv:n 1808-09
sodan Savon rakuunat, Karjalan
rakuunat ja Uudenmaan rakuunat. V. 1901
hajoitetussa Suomen sotaväessä oli
„Suomen rakuunarykmentti”, muodostettu
1890 yleisen asevelvollisuuden pohjalle
tarkka-ampujapataljoonien ohelle.
Rykmentin kasarmit sijaitsivat
Lappeenrannassa. Suomen nyk. r:istä ks.
Ratsuväki.

Rakvere (saks. Wesenberg), kaup.
Pohjois-Virossa, Tallinnan-Narvan radan
varrella. 7,700 as. R:n linnan rakensi
Valdemar II 1220, sen valloittivat
ruotsalaiset 1581, nyk. raunioina.

Raleigh [rōli], Sir Walter
(1552-1618), engl. sotilas ja löytöretkeilijä.
Perusti Virginian siirtokunnan
Pohjois-Amerikkaan (nyk. Pohj.-Carolinaan).
Oltuaan valtiollisista syistä vankina
Towerissa 1603-16 lähti 1617 löytöretkelle
Guayanaan, joutui siellä selkkauksiin
espanjalaisten kanssa ja mestattiin
kotiin palattuaan.

Ralf, Oscar (s. 1881), ruots.
oopperalaulaja (tenori), vars. Wagner-laulaja.

Raljeerata (ransk.), pilailla, tehdä pilaa.

Rallentando [-ta'-] (it.),
mus., vähitellen, hidastuen.

Rama, paikkakuntia Palestiinassa;
tunnetuin niistä 9 km Jerusalemista
pohjoiseen.

Rama VI (s. 1881), Siamin kuningas
v:sta 1910.

Ramadan (arab.), muhamettilaisen
kuu vuoden 9:s kuukausi, jonka kestäessä
islamin tunnustajat paastoavat
aamuhämystä auringonlaskuun.

Ramayana ks. Intian kielet ja
kirjallisuus.

Rambaud [rābō'], Alfred
(1842-1905), ransk. historioitsija. Teoksia:
„Histoire de la Russie” (suomen.),
„Histoire de la civilisation française” sekä
laaja yleinen historia (Lavissen kera).

Ramfoouille'n hotelli [rābuijē'n],
markiisitar de R:n palatsi, jossa
makusuuntaa määräävä Pariisin kirjallinen
piiri kokoontui 1617-45.

Rambov, Oranienbaum (ks. t.).

Rameau [-mō'], Jean Philippe
(1683-1764), ransk. säveltäjä, urkuri ja
musiikkiteoreetikko. Asettui 1723
Pariisiin ja saavutti vähitellen täyden
tunnustuksen kansallisen oopperatyylin
kehittäjänä (ks. Lully). Julk. us.
teoreettisia teoksia; m. m. uraauurtavan
sointuopin 1722.

Ramée, P. de la, Ramus, P. (ks. t.).

Ramek, Rudolf (s. 1881), itäv.
lakimies ja poliitikko. Liittokanslerina 1924-26.

Ramie [-mī'], kiinanruoho
(Bæhmeria nivea), Itä-Aasiasta kotoisin oleva,
m. m. Intiassa ja Pohjois-Amerikassa viljelty,
monivuotinen, 1-2 m korkea pensasmainen nokkoskasvi;
lehdet pyöreät, alapinnalta tav. hopeanvalkoiset.
Sen pitkistä, vahvoista niinikuiduista
valmistetaan köysiä, nuoria ja kankaitakin.


Ramie.

Ramón y Cajal [-mō'n i kaha'l],
Santiago (s. 1852), esp. lääkäri,
histologian ja patologian prof. Madridissa.
Erittäin arvokkaita hermoston rakennetta
selvittäviä tutkimuksia. Sai 1908 Nobelin
lääket. palkinnon.

Rampolla [-o'-], Mariano
(1843-1913), Tindaron markiisi, roomal.
kardinaali. Paavin valtiosihteerinä 1887-1903
vaikutti tehokkaasti Leo XIII:n
ranskalaisystävälliseen politiikkaan. Itävallan
vastalauseen takia jätetty 1903 paaviksi
valitsematta.

Ramponeerata (it.), vahingoittaa, särkeä.

Ramppi (ransk.), rinne, viettävä
ajotie jonkun rakennuksen edustalle;
katsomoon päin oleva, valaistuslaitteilla
varustettu näyttämön reuna l. parras.
— Ramppikuume, esiintymiskuume (vars.
näyttelijöillä). — Ramppivalo,
parrasvalo. Joutua r:oon tarkoittaa
näytelmästä, että se tulee esitetyksi.

Ramsay [-se], Anders Edvard
(1799-1877), kenraali, vapaaherra.
Suomen Kaartin komentaja 1829-38, myöh.
Venäjällä korkeissa sotilasviroissa.
— Ramsay, Anders Gustaf
(1832-1910), liikemies ja kirjailija. Kirj.
muistelmateoksen „Från barnaår till
silfverhår” (lyh. suomen. „Muistoja lapsen
ja hopeahapsen”). — Ramsay, Anders
Henrik (1707-82), kenraali, vapaaherra.
Savon ja Kyminkartanon läänin maaherrana
1765-74, jolloin 1773 asevoimalla kukisti Elimäen
rälssitalonpoikien aiheuttamat rauhattomuudet,
Hämeen-Uudenmaan läänin maaherrana




1774-76. — Ramsay, Anders Wilhelm
(1777-1808), majuri. Kunnostautui Siikajoella,
kaatui Lemulla Vegesackin yliadjutanttina.
Häntä ja hänen veljeään luutnantti Carl
Gustafia (1783-1808), joka kunnostautui
Siikajoella ja kaatui Lapualla, tarkoittaa
„vänrikkien” runo „Matkamiehen näky”.
— Ramsay, August (s. 1859),
pankinjohtaja, fil. toht., tod. valtioneuvos,


August Ramsay.

„Nya svenska läroverketin” johtajana 1883-95,
Suomen Kaupunkien Hypoteekkikassan toimitusjohtajana
1895-1901, vakuutustarkastajana 1892-1901,
senaattorina 1901, Suomen Teollisuudenharjoittajain
Keskinäisen Paloapuyhdistyksen toimitusjohtajana
1902-13, Yhdyspankin johtajana 1913-19,
rahaministerinä 1919, Suomen Hypoteekkiyhdistyksen
toimeenpanevana johtajana v:sta 1920.
Valtiopäivillä 1885-1906 (aatelistossa) ja
1919-22, Keskuskauppakamarin ja Helsingin
kauppakamarin puheenjohtaja v:sta 1917,
Suomen Aatelisliiton puheenjohtaja v:sta
1925. Julk. us. teoksia m. m. matematiikan ja
matkailun alalta. — Ramsay, Georg
Edvard (1834-1918), kenraali, vapaaherra,
A. E. R:n poika. Suomen Kaartin komentajana
1874-77, Semenovin Kaartin 1877-78, Suomen sotaväen
päällikkönä 1880-1902. — Ramsay, Henrik
(s. 1886), Suomen Höyrylaiva o.-y:n toimitusjohtaja
v:sta 1920, fil. toht., A. R:n poika.
— Ramsay, Jully (1865-1919),
o. s. Ekström, historiantutkija, A. R:n puoliso.
Teoksia: „Frälsesläkter i Finland intill Stora
ofreden”. — Ramsay, Wilhelm (s. 1865),
geologi, prof. Helsingissä v:sta 1899.
Tutkimusmatkoja m. m. Kuollaan, julk. „Geologian
perusteet”. — Ramsay [rämzi], Sir
William (s. 1852), skotl. kemisti, prof.


Sir William Ramsay.

Lontoossa 1887-1902, keksinyt yhdessä
Rayleighin kanssa argonin ja Traversin
kanssa neonin, kryptonin ja ksenonin.
Yhdessä Soddyn kanssa osoittanut, että
radiumin hajotessa syntyy heliumia. Sai
1904 Nobelin kemianpalkinnon mainittujen
jalokaasujen keksimisestä. — Ramsay
[-se], Wolter (1855-1926),
vuorineuvos, Tampereen Pellava- ja
Rautateollisuus o.-y:n toimitusjohtaja 1906-26.

Ramsden [rämsdən], Jesse
(1735-1800), engl. mekaanikko ja optikko,
taitava fys. kojeiden rakentaja.

Ramses, us. egypt. faaraoita. R. II
(n. 1250 e. Kr.), teki sopimuksen
heettiläiskuninkaan kanssa, jonka mukaan
Palestiina edelleen kuului Egyptiin.
Rakennutti loistorakennuksia.

Ramsgate [rämzgeit], kaup.
Kaakkois-Englannissa, Pohjanmeren rannalla.
Kylpypaikka. 37,000 as.

Ramstedt, Gustaf John (s. 1873),
kielentutkija, Helsingin Yliopiston
altailaisen kielentutkimuksen ylim. prof.
v:sta 1917 ja Suomen lähettiläs (chargé
d'affaires ad interim) Japanissa (ja
Kiinassa) v:sta 1919. Julk. saks. tutkimuksia
mongol. ja turk. kielten aloilta.

Ramus, Petrus (1515-72), ransk.
Pierre de la Ramée, ransk. humanisti
ja filosofi; murhattu protestanttina Pärttylin
yönä. Koetti korvata Aristoteleen logiikan
omalla dialektiikalla.

Rancken, Gustaf (1756-1831),
Perniön kirkkoherra 1803-31. Kuului
herännäisyyteen, julk. uskonnollisia kirjoja.
Hänen poikansa, Mietoisten kappalainen
Engelbrekt R. (1790-1862) julk.
v:sta 1839 aikakauslehtiä Ecclesiastikt
Intelligensblad ja 1840-45 Ecclesiastikt
Litteraturblad. — Rancken, Oskar
(1824-95), koulunopettaja Vaasassa. Julk.
eräitä tutkimuksia, m. m. vv:n 1808-09
sotaa koskevia, kerännyt ruots. kansanrunoutta.

Randers, kaup. Tanskassa, Jyllannin
itäosassa, Gudenaa-joen varrella 10 km
sen laskusta R:n vuonoon. Elintarve-,
metalli- (rautatievaunu-) teoll. Vilkas
kauppa, hyvä satama. 27,000 as. — Mainittu
jo 1000-luvulla.

Randvere, J. Aavikin (ks. t.) salanimi.

Ranft, Albert (s. 1858), ruots.
teatterinjohtaja ja näyttelijä. Omisti
1899-1917 Gööteporin Ison-Teatterin sekä
Tukholmassa us. teattereita, kunnes 1925
oli pakotettu luovuttamaan ne osakeyhtiölle,
joka 1926 lopetti toimintansa; sen jälkeen
johtaa uuden yhtiön omistamaa Vasateaternia.

Rangaistus, lakit., on väärin tehnyttä
kohtaava seuraamus, joka käsittää
kajoamista hänen muuten suojeltuihin
oikeuksiinsa ja jonka tarkoituksena on tuottaa



hänelle kärsimystä. R:lla rikosoikeudellisessa
merkityksessä tarkoitetaan valtiovallan alaiselleen
lainrikkojalle kärsimyksen aikaansaamiseksi
oikeusorgaaniensa kautta määräämää pahaa, joka
kohdistaa vaikutuksensa sekä rangaistun itsensä
että hänen ympäristönsä mielentilaan. Rikoslakimme
mukaan ovat r:t joko pää-r:ia l. sellaisia
joita voidaan tuomita itsenäisinä, muista
r:ista riippumattomina, tai lisä-r:ia,
joita voidaan käyttää ainoastaan toisten
r:ten lisänä. Pää-r:ia ovat: kuoleman-r..
kuritushuone- ja vankeus-r., elinkautiselle
kuritushuonevangille tuomittava yksinäishuone,
sakko, varoitus sekä viraltapano ja
virantoimitusero. Lisä-r:ia ovat: ne kovennukset,
joilla elinkautiselle kuritushuonevangille
yksinäishuone voidaan koventaa, maastakarkoitus,
erityisten elinkeinojen, ammattien tahi
toimien harjoittamisoikeuden menettäminen
sekä kansalaisluottamuksen menettäminen,
todistajaksi kelpaamattomuus ja maan
palvelukseen kelvottomaksi julistaminen
(Rikoslaki II luku, osaksi muutettu 21/5 1921).

Rangaistusasteikko l. rangaistuslatitudi.
Nyk. on lainsäädännössä yleensä luovuttu määräämästä
rikoksesta määräsuuruista rangaistusta, vaan
alettu käyttää suhteellisesti määrättyjä
rangaistuksia siten, että laissa on
säädetty rikoksesta seuraavan rangaistuksen
ylin ja alin raja, ja tuomarin asia on
näissä rajoissa määrätä kulloinkin
käytettävän rangaistuksen suuruus. Tätä
laissa määrätyn ylimmän ja alimman
rangaistuksen alaa sanotaan r:ksi.

Rangaistuskaari, v:n 1734 lain
seitsemäs osasto, joka sisälsi määräykset
rangaistusten täytäntöönpanosta. Kun
R. L. ja rangaistusten täytäntöönpanosta
19/12 1889 annettu asetus 14/4 1894
astuivat voimaan, lakkasi r. olemasta
voimassa (R. L:n voimaanpanoasetus
19/12 1889, 1 § ja julistuskirja 1/4 1894).

Rangaistusluettelo, luettelo, jota
alioikeuksissa on pidettävä vapausrangaistukseen
tuomituista henkilöistä semmoisissa asioissa,
joita ei alisteta hovioikeuden tutkittavaksi
(Asetus 20/11 1886, 1 ja 2 §, viimeksi mainittu
muutettuna 9/7 1918).

Rangaistussiirtola ks. Varavankila.

Rangaistusten täytäntöönpano. R. t:sta
voimassa olevat tärkeimmät lait ja
asetukset: 19/12 1889 asetus, osaksi
muutettu 29/2 191 ja 31/12 1917; 21/12 1921,
14/2 1925, 23/4 1926 ja 29/4 1926; 20/11 1896,
sisältävä lähempiä määräyksiä siitä,
mitenkä ehdotonta vapausrangaistusta
määräävä tuomio on täytäntöön pantava,
osaksi muutettu 9/7 1918; 20/6 1918 laki
ehdollisesta rangaistustuomiosta; 21/3 1925
asetus vankeinhoitolaitoksesta ja 23/4 1926
asetus sakkorangaistusten täytäntöönpanosta.

Rangaistusteoria l. rikosteoria,
yhteinen nimitys tieteellisille teorioille
rangaistuksen oikeusperusteesta ja
tarkoituksesta. Nämä teoriat voidaan
ryhmitellä: a) Absoluuttiset r:t,
joiden mukaan rikos ei ole ainoastaan
rangaistuksen edellytys, vaan myöskin
sen ainoa peruste: rangaistaan, koska
on rikottu (quia peccatum est).
Absoluuttisista r:ista ovat huomattavimmat
Kantin esittämä mielipide, että
rangaistus on kategorinen imperatiivi l.
ehdoton siveellinen vaatimus, sekä Hegelin
oppi, että rikos on oikeuden kieltämistä
ja rangaistus oikeusjärjestyksessä ilmenevän
järjellisen tahdon vaatimaa tämän kieltämisen
kieltämistä. — b) Relatiiviset r:t,
joiden mukaan rikos on ainoastaan rangaistuksen
edellytys, eikä sen peruste, joten rangaistus
ei ole rikoksen välttämätön seuraus, vaan
ainoastaan eräs keino sen pahan poistamiseksi,
mikä rikoksessa ilmenee: rangaistaan
sittenkuin on rikottu, jotta ei rikottaisi
(postquam peccatum est, ne peccetur).
Relatiivisista r:ista ovat huomattavimmat:
1) pelotusteoria, jonka mukaan rangaistuksen
tarkoituksena on rikollisen rankaisemisella
pelottaa rikoksentekijää ja muita tekemästä
rikosta; 2) Feuerbachin psykologinen
pakkoteoria, jonka mukaan pelottaminen on
aikaansaatava ei rangaistuksen täytäntöönpanolla,
vaan laissa säädetyllä rangaistusuhalla; 3)
parannusteoria, joka käsittää
rangaistuksen tarkoitukseksi rikoksentekijän
parantamisen; 4) preventsioniteoria, jonka
mukaan valtio täyttääkseen kansalaisilta
saamansa tehtävän koettaa rankaisemalla
estää rikollista tekemästä uutta rikosta;
5) puolustusteoria, jonka mukaan
yhteiskunta rangaistessaan käyttää sille
kuuluvaa hätävar jelusoikeutta.
— c) Välitysteoriat, joitten mukaan
rangaistus on oleva oikeudenmukainen hyvitys,
johon samalla tulee liittyä määrättyjä
hyötytarkoitusperiä (hyödyllisyysteoria).
Näistä teorioista on mainittava 1) hyvitysteoria,
jonka mukaan rangaistus on käsitettävä
hyvitysrangaistukseksi l. tehdyn loukkauksen
hyvittämiseksi ja 2) oikeudenmukaisuusteoria,
jonka mukaan rangaistus on vain
oikeudenmukaisuuden vaatima toimenpide.



Rangaistusvanki ks. Vanki.

Rangaistusvankila ks. Vankila.

Rangi (ransk.), virka-arvo, yhteiskunnallinen arvo.

Rangoon, Rangun [raŋgū'n], kaup.
britt. Taka-Intiassa, Irawadi'n suistamossa;
Birman pääkaup. Yliopisto. Hyvä satama. Riisin,
teakpuun ja puuvillan vientiä. 340,000 as.

Rangström, Ture (s. 1884), ruots.
säveltäjä ja musiikkikirjailija, v:sta 1922
Gööteporissa. Säveltänyt sinfonioja ja
muita orkesterikappaleita, oopperat
„Kronbruden” ja „Medeltida” y. m.

Ranin. Gust. Ranin o.-y.,
Kuopiossa, per. 1852 kauppaneuvos Gust.
Ranin (k. 1896), osakeyhtiöksi 1919,
osakepääoma 6 milj. mk. Omistaa valssimyllyn,
kaljatehtaan ja tukkukaupan.

Rankaisuoikeus (lat. jus puniendi),
valtion oikeus rangaista rikoksen tekijää.
R:n asialliset edellytykset määrää rikosoikeus
ja sen muodolliset edellytykset prosessioikeus.

Rankaisusiirto, viran tai toimen
haltijaan kohdistuva kurinpitotoimi, joka
käsittää virkamiehen siirtämisen toiseen,
tavallisesti vähemmän edulliseen virkaan.

Rankapuu, pitkä, kaitainen, verraten
hento, tav. suljetussa metsikössä kasvanut puu.

Ranke, Leopold von (1795-1886),
saks. historiankirjoittaja, prof. Berliinissä.
Pääteokset: „Die römischen Päpste” (1834-36),
„Deutsche Geschichte im Zeitalter der Reformation”
(1839-47), „Französische Geschichte” (1852-61),
„Englische Geschichte” (1859-68) ja
„Weltgeschichte” (1880-88, keskeneräinen).
R. on Saksan suurimpia historiankirjoittajia;
nimenomaan hän oli mestari osoittamaan tapahtumien
syy-yhteyden. Hän asetti historiantutkimuksen
päätehtäväksi osoittaa, miten asianlaita on
todella ollut („wie es eigentlich gewesen”)
ja ihanteeksi täydellisen objektiivisuuden ja
menneisyyden ymmärtämisen. [Helmolt (saks., 1920).]


L. von Ranke.

Rankki (ruots.), paloviinan
valmistuksessa hapan, vellimäinen jäännös, kun
alkoholi on tislattu pois mäskista.
Käytetty karjan ruokintaan,

Rankkuri, kaupunkien palvelusmies,
jonka toimena on kaupungin alueella
tavattujen eläinraatojen sekä tuntemattomien
ihmisruumiiden poiskorjaaminen ja hautauttaminen.
Suuremmissa kaupungeissa on r:n toimi lakkautettu,
ja hänen tehtävänsä kuuluvat kaupungin
puhtaanapito- ja terveydenhoitoviranomaisille.

Rannalle jäänyt tai uponnut puu.
Jos lautattu puu on rannalle tai
rantaan jääneenä ulkona lautasta tai
ympäryspuomista vuotta kauemmin, on
rannanomistajalla oikeus ottaa se omakseen,
ellei puutavaranomistaja kirkossa
kuuluttamalla annetun kehoituksen jälkeen
30 päivässä maksa kuulutuskuluja ja
vie pois puuta. Tätä rannanomistajalle
kuuluvaa oikeutta sanotaan 
rannanoikeudeksi. Uponneen tai
uppoamaisillaan olevan puun, jota ei viipymättä
oteta pois, saa veden omistaja tai muu,
joka siitä kärsii haittaa, todistajan
läsnäollessa viedä lähellä olevalle
rannalle. Puu joutuu nostajan omaksi, ellei
sen omistaja maksa nosto- ja ilmoituskuluja
3 kuukauden kuluessa, sittenkuin
siitä on paikkakunnalla olevalle
lauttauksen päällysmiehelle ilmoitettu tai
kirjeessä lähetetty ilmoitus todisteellisesti
puunomistajalle saapunut (Vesioikeuslaki
23/7 1902, II luku, 17 ja 18 §§,
viimeksimainittu muutettuna 28/10 1915).

Ranne (carpus), käden yläosa,
kämmenluiden ja kyynärvarrenluiden
välinen kohta. R.-luita on 8.

Rannikkolaivuri, säädetyn
merimiespalveluksen, koulukurssin ja
perämiespalveluksen suorittanut merenkulkija,
joka on pätevä päälliköksi konevoimalla
kulkeviin rannikko- ja sisävesien lastialuksiin
sekä sisävesien matkustaja-aluksiin.

Rannikkopuolustus. Suomen r:n
muodostavat rannikkotykistö sekä (v:sta
1927) laivasto. — Rannikkotykistö,
rannikkopuolustukseen käytettävä tykistö,
joka on sijoitettu ja varustettu pääasiallisesti
rannikon saarille. Tykit ovat isokaliberisia
ja kauaskantavia. vrt. Tykistö.

Ranska (ransk. La France), tasavalta
Länsi-Euroopassa, Pyreneitten pohj.-puolella.
Paitsi manneraluetta ja rannikkosaaria kuuluu
R:aan Korsikan saari. 550,986 km2,
40,7 milj. as. Rannikon pituudesta
(3,120 km) huolimatta on hyviä satamia vähän.
Välimeren rannikko on Rhônen suiston itäpuolella
runsaslahtista ja vuorista, edustalla on
Hyères-saaristo. Rhônen 


Vaakuna.

RANSKA


1. Normandian rannikkoa.



Annecy-järven rantoja Länsi-Alpeilia.



RANSKA


Viininkorjuuta Champagnessa.


4. Provencelainen kyläkuja.




RANSKAN TAIDETTA


1. Poussin: Maisema, etualalla evankelista Matteus (Berliini).



2. Watteau: Ranskalainen huvinäytelmä (Berliini).



RANSKAN TAIDETTA


3. Millet: Tähkäpäiden poimijat (Pariisi).



4. Manet: Aamiainen nurmikolla (Pariisi).





Ranskan departementit: 1 Pas-de-Calais, 2 Nord, 3 Somme, 4 Seine-Inférieure, 5 Oise, 6 Aisne,
7 Ardennes, 8 Manche, 9 Calvados, 10 Orne, 11 Eure, 12 Eure-et-Loir, 13 Seine-et-Oise,
14 Seine, 15 Seine-et-Marne, 16 Marne, 17 Meuse, 18 Meurthe-et-Moselle, 19 Moselle, 20
Bas-Rhin, 21 Finistère, 22 Côtes-du-Nord, 23 Morbihan, 24 Ille-et-Vilaine, 25 Mayenne, 26 Sarthe,
27 Loir-et-Cher, 28 Loiret, 29 Yonne, 30 Aube, 31 Haute-Marne, 32 Vosges, 33 Haut-Rhin,
34 Loire-Inférieure, 35 Maine-et-Loire, 36 Indre-et-Loire, 37 Cher, 38 Nièvre, 39 Côte-d'Or,
40 Haute-Saône, 41 Belfort, 42 Doubs, 43 Vendée, 44 Deux-Sèvres, 45 Vienne, 46 Indre,
47 Creuse, 48 Allier, 49 Saône-et-Loire, 50 Jura, 51 Charente-Inférieure, 52 Charente,
53 Haute-Vienne, 54 Dordogne, 55 Corrèze, 56 Puy-de-Dôme, 57 Loire, 58 Rhône, 59 Ain,
60 Haute-Savoie, 61 Gironde, 62 Lot-et-Garonne, 63 Lot, 64 Cantal, 65 Haute-Loire, 66 Ardèche,
67 Drôme, 68 Isère, 69 Savoie, 70 Hautes-Alpes, 71 Landes, 72 Gers, 73 Tarn-et-Garonne,
74 Aveyron, 75 Lozère, 76 Gard, 77 Vaucluse, 78 Basses-Alpes, 79 Alpes-Maritimes, 80
Basses-Pyrénées, 81 Hautes-Pyrénées, 82 Haute-Garonne, 83 Ariège, 84 Tarn, 85 Aude, 86
Pyrénées-Orientales, 87 Hérault, 88 Bouches-du-Rhône, 89 Var, 90 Korsikka.



suisto on matalaa, lietteistä, ja samanlaista
on sen länsipuolella olevaLanguedocin
rannikko, jossa runsaasti laguuneja (étangs)
ja hiekkasärkkiä. Matalaa dyynirannikkoa
on myös Biskajan lahden rannikko,
varsinkin Gironden eteläpuolella (Les
Landes); pohjoisempana pistävät Atlanttiin
kalliorantainen Bretagnen ja Cotentinin
niemimaa. — Pinnanmuodostus ja
vesistöt. Etelässä Pyreneitten vuoret,
kaakossa Alpit. Itäosa vuorimaata:
Keskiylänkö, Sevennit, Ranskan Jura,
Vogeesit, Ardennit; hedelmällistä alankoa on
Rhönen-Saônen laakso. Länsiosassa ovat
suuret Garonnen ja Seinen-Loiren
alangot. Atlanttiin laskevia jokia: Somme,
Seine, Orne, Loire, Charente, Garonne,
Adour; Välimereen: Aude, Rhône.
Järvet kaikki pieniä. — Ilmasto. Välimeren
rannikolla n. s. Välimeren-ilmasto
(Nizzassa tammik. keskilämpö +8,4°).
Tyypillinen meri-ilmasto on vain Kanaalin
varrella ja Bretagnen niemimaalla. Yleensä
R. on +10° ja +15° vuodenisotermien välillä.
Pariisissa on vuoden keskilämpö +10°,
tammikuun +2,2° ja heinäkuun +18,1°,
Marseillessa ovat vastaavat luvut +14,3°,
+6,4° ja +22,1°. Sademäärä keskimäärin n.
600 mm luoteisrannikolla, 1,000 mm
eräissä vuoristolaaksoissa ja Keskiylängön
etelärinteillä 1,500-2,000 mm. Rhônen
laaksossa puhaltaa mistraali. —
Kasvillisuus. Etelässä Välimeren-kasvillisuus,
joka työntyy Rhônen laaksoa myöten
pitkälle pohjoiseen; kastanjapuu on tärkeä
koko Etelä- ja Keski-R:ssa. Muu osa R:aa,
Keskiylängön nummi- ja havumetsäseutuja
sekä alppialueita lukuunottamatta,
kuuluu lehtimetsävyöhykkeeseen (tammi,
pyökki, vaahtera, saksanpähkinä,
kastanja), vuoristoseuduissa kasvaa
havupuita. Metsän peitossa on n. 18 %
maasta. — Väestö. N. 90 % asukkaista
puhuu ranskaa; vieraskieliset ovat
saksalaisia (n. 1,7 milj., pääasiassa
Elsassissa), flaameja ja valloneja (Belgian
rajalla) ja italialaisia (300,000)
Korsikassa ja Nizzassa. Bretagnessa asuu
n. l,3 milj. bretoneja, jotka ovat joks.
sekoittumattomia kelttejä, Pyreneitten
länsipäässä baskeja (200,000). Väestöstä asuu
41 % kaupungeissa, joista 15:ssä on yli
100,000 as. Syntyneisyys vuodessa 19 0/00,
kuolleisuus 17 0/00. — Uskonto ja
sivistys. Valtiokirkkoa ei ole, väestön suuri
enemmistö room.-katolisia (tunnustuksettomista
ei ole tilastoa); protestantteja
on n. 1 milj., juutalaisia n. 100,000. —
Yliopistoja 17, lukuisia tieteellisiä ja
taidelaitoksia ja -seuroja; suurenmoisia
taidekokoelmia. — Elinkeinot.
Pääelinkeino maanviljelys (n. 40 %
asukkaista saa siitä elatuksensa); maa on
hedelmällistä ja hyvin viljeltyä;
viljelysmaata (1922) 66,3 %, siitä peltoa 41,2 %,
viinitarhoja 3 %, puutarhamaata 2,1 %,
niittyä 20 %. Tärkein viljalaji vehnä;
se ei kumminkaan riitä väestön
kulutukseen. Sokerijuurikkaan viljelys
maailmansodan jälkeen suuresti kasvanut.
Provencessa viljellään öljypuita, Rhônen
laaksossa mulperipuuta, etelässä erilaisia
etelänhedelmiä. Viininviljelyksellä
elää n. 1,5 milj. ihmistä,
viljelyksen pääalueet Seinen, Garonnen ja
Rhônen laaksot sekä Languedoc. V. 1924
saatiin 16,000 km2:n viljelysalueelta
n. 73 milj. hl viiniä (arvo 5 miljardia
frangia). Karjanhoito ei tuota
riittävästi väestön omiksi tarpeiksi.
Vuorityö on vars. Elsass-Lothringenin
liittämisen jälkeen Ranskaan ja Saarin alueen
jouduttua ransk. hallinnon alaiseksi,
suuresti voimistunut. Raudantuotannossa
(1925: 35 milj. ton. malmia, 8,5 milj.
ton. rautaa, 7,4 milj. ton. terästä)
voittaa nyk. vain Yhdysvallat R:n. Muita
vuorityön tuotteita kivihiili (1925:
47 milj. ton.), kalisuola ja ruokasuola.
Teollisuus maapallon ensimmäisiä.
Tärkein haara tekstiiliteoll.;
silkkiteollisuuden keskuksia ovat Lyon,
Saint-Étienne, Grenoble, vaatetus- ja
muotiteollisuuden Pariisi, villateollisuuden
Rouen, Amiens, Lille. Metalliteollisuuskeskuksia
ovat Saint-Étienne, Le Creusot, Lyon,
Pariisi. — Tärkeimmät tuontitavarat:
puuvilla, kivihiili, villa, vilja, silkki;
vientitavarat: valmiit vaatteet, silkkikankaat,
puuvillakankaat, villakankaat, rauta ja
teräs, autot. — Rautateitä n. 42,000 km.
Raha: 1 frangi (franc) = 100 centimeä.—
Valtiomuoto ja hallitus. R. on tasavalta
v:sta 1870, voimassa oleva perustuslaki
on v:lta 1875. Eduskunta 2-kamarinen:
edustajakamari (1 edustaja joka
75,000 as. kohden, valitaan 4 v:ksi) ja
senaatti (314 jäsentä, departementtien
ja siirtomaiden valitsijamiesten
valitsemat 9 v:ksi). Yleinen äänioikeus 21 v.
täyttäneillä miehillä. Presidentin vaalia ja
valtiosäännön muutoksia koskevien
kysymysten käsittelyä varten kokoontuvat
molemmat kamarit yhteisistuntoon
muodostaen silloin kansalliskokouksen.
Presidentti valitaan 7 v:ksi. Maan
hallituksen, ministerineuvoston, nimittää
presidentti. Korkeimpana hallinnollisena
tuomioistuimena toimii valtioneuvosto
(conseil d'état), joka myös voi antaa
eduskunnalle ja hallitukselle lausuntoja


lakiehdotuksista ja poliittisista
kysymyksistä. Algeriaa ja Belfortin aluetta
lukuunottamatta on maa hallinnollisesti
jaettu 90 departementtiin (ylin
hallitusmies prefekti); nämä jakautuvat
arrondissementteihin (hallitusmies aliprefekti),
nämä kantoneihin (joilla ei ole
paikallishallintoa) ja nämä kuntiin (esimies
määri). — Pääkaup. Pariisi.

Siirtomaat ja suojelusalueet:

Afrikassa:
Pinta-ala km2Asukkaita
Algeria             575,000       5,8 milj.
Tunisia             125,000       2,1 milj.
Marokko             420,000       4,5 milj.
Sahara            2,400,000       0,5 milj.
Ranskan Länsi-Afrikka    3,520,000      12,3 milj.
Ranskan Keski-Afrikka    2,600,000       2,8 milj.
Madagaskar lähisaarineen      627,000       3,4 milj.
Réunion y, m.         2,400     200,000
Somalirannikko       22,000      65,000

Aasiassa:
Ranskan Intia           513     270,000
Ranskan Indo-Kiina  780,000  19,400,000

Amerikassa:
S:t Pierre ja Miquelon               241       4,000
Guadeloupe            1,780     230,000
Martinique              987     250,000
Ranskan Guayana      88,250      44,000

Oseaaniassa:
Uusi-Kaledonia       18,400      50,000
Muita saaria          4,000      32,000


Kansainliiton  mandaatteja:

Togo                 52,000     765,000
Kamerun             431,000     2,5 milj.
Syyria ja Libanon   182,000     3,3 milj.


R:sta riippuvaisia itsenäisiä valtioita
ovat Andorra ja Monaco. R:n ja
Englannin yhteisen hallinnon alaisia ovat
Uudet-Hebridit.

Historia. Rautakauden alkaessa
(1000-800 e. Kr.) asui R:ssa ligureja. Nämä
joutuivat kosketuksiin kreikkalaisten,
ja vielä aikaisemmin foinikialaisten
kanssa, jotka olivat perustaneet sinne
kauppa-asemia (vrt. Marseille).
Etelä-Ranskassa iberit syrjäyttivät ligurit
n. 600 e. Kr. Samoihin aikoihin tuli
koillisesta kelt. kansoja, gallialaisia, jotka
vähitellen saivat haltuunsa heistä
nimensä saaneen Gallian (ks. t.). Gallia
joutui lopullisesti roomalaisille n. 50 e. Kr.,
400-luvulla kansainvaellusten pyörteisiin
ja seur. vuosisadalla frankkilaisille (ks.
Frankkien valtakunta). V. 987
tuli Kapetingien suku R:n
valtaistuimelle. Kuninkaalla ei aluksi ollut
sananvaltaa juuri muualla kuin omassa
herttuakunnassaan Franciassa (Île de France)
Pariisin ympärillä. Kun Normandian
herttua Vilhelm Valloittaja pääsi
Englannin hallitsijaksi, heikonsi se yhä R:n
kuninkaan asemaa. Vielä suuremman
menetyksen aiheutti Ludvig VII:n
eronneen puolison Akvitanian perijättären
Eleonoran avioliitto (1152) Englannin
tulevan kuninkaan Henrik Plantagenet'n
kanssa, jolla paitsi Normandiaa oli
Ranskassa myös Anjou, Maine ja Touraine.
Täten koko länsi- ja keskiosa Ranskaa
tuli kuulumaan Englannin kuninkaalle.

Kuninkaan arvovalta alkaa jälleen
kohota Filip II Augustin
(1180-1223) ajoista. Hän valloitti
Englannilta Normandian, Anjoun, Tourainen
ja Poitoun ja vakiinnutti valtansa
Pohjois-Ranskassa. Hänen poikansa
Ludvig VIII:n (1223-26) pojan
Ludvig IX Pyhän (1226-70) aikana
päättyivät albigenssisodat, jotka lopettivat
Etelä-Ranskan valtiollisen ja uskonnollisen
erikoisaseman. Viimemainittu teki
Pariisin parlamentista kuninkaan
korkeimman tuomioistuimen, jonka
päätöksiä kaikkien oli noudatettava. Hänen
poikansa Filip III Rohkean (1270-85)
poika Filip IV Kaunis (1285-1314)
peruutti Champagnen kruunulle, teki
paavit R:n kuninkaista riippuviksi ja
kutsui kaupunkien edustajat valtiopäiville.
Seuraavat hallitsijat olivat Ludvig X
(1314-16), Filip V (1316-22),
Kaarle IV (1322-28) ja Filip VI
(1328-50), viimeksimainittu Capet-suvun
Valois-nimistä sivuhaaraa. Filip VI:ta
ei Englannin kuningas Edvard III,
joka oli Filip IV:n tyttärenpoika,
tunnustanut hallitsijaksi, vaan aloitti n. s.
satavuotisen (kruununperimys-) sodan
(1339-1453). Ranska kärsi 1346
tappion Crécyssä ja menetti Calais'n;
kuningas Juhana Hyvä (1350-64)
joutui Poitiers'n taistelussa 1356
vangiksi, ja sisäisiä levottomuuksia puhkesi
(Jacquerie-kapina). V. 1360 tehdyssä
Brétignyn rauhassa R:n oli luovutettava
Englannille Lounais-Ranska Loireen asti
ja Calais. Kaarle V Viisaan
(1364-80) aikana valloitettiin melkein
kaikki Englannin ransk. alueet, mutta
kun R. hänen poikansa Kaarle VI:n
(1380-1422) aikana oli sisäisten
riitaisuuksien heikontama, niin englantilaiset
saivat Azincourtin voiton (1415) ja



valloittivat Pariisin. Koko Pohjois-Ranska
yhtyi englantilaisiin ja kapinoiviin
burgundilaisiin. Englannin kuningas
Henrik V (k. 1422) tunnustettiin Ranskan
kruununperilliseksi ja nai kuninkaan
tyttären. Heidän poikansa Henrik VI
tuli R:n kuninkaaksi, mutta
Etelä-ja Keski-Ranska tunnusti Kaarle VI:n
pojan Kaarle VII:n (1422-61)
hallitsijakseen. Englantilaiset piirittivät jo
Orléans'ia, kun Jeanne d'Arcin (ks. t.)
ripeä toiminta pelasti Kaarlelle kruunun.
Sodan päättyessä 1453 vain Calais jäi
englantilaisille. Valtiosäädyt myönsivät
pysyvän veron vakinaisen sotajoukon
ylläpitämiseksi, ja kirkko tehtiin paavin
kanssa tehdyllä sopimuksella
hallitsijavallasta riippuvaiseksi.

Ludvig XI (1461-83) sai
peruutetuksi m. m. mahtavimman vasallinsa
Kaarle Rohkean läänit Burgundin,
Picardie'n y. m. R. tuli kokonaisuudessaan
kuulumaan kuninkaan hallinto- ja
tuomiovaltaan. Kaarle VIII (1483-98)
hankki avioliiton kautta kruunulle
Bretagnen ja teki sotaretken Italiaan, mutta
ei voinut pitää valloittamaansa Napoli'a.
Ludvig XII (1498-1515) valloitti
Milanon, mutta karkoitettiin sieltä. Frans I
(1515-47) piti hallussaan Milanoa
1515-21; kävi neljä sotaa Kaarle V:tä
vastaan. Hänen poikansa Henrik II
(1547-59) auttamalla Saksan
protestantteja Schmalkaldenin sodassa sai 1552
Metzin, Toulin ja Verdunin ja myöh.
Calais'n. Frans II:n (1559-60)
seuraajan Kaarle IX:n (1560-74) aikana
puhkesivat hugenottisodat (ks. Hugenotit)
ja jatkuivat Henrik III:n
(1574-89) hallitessa. Ne päättyivät vasta
hugenottien johtajan Bourbon-sukuisen
kuningas Henrik IV:n (1589-1610)
käännyttyä katolilaisuuteen. Ludvig
XIII:n (1610-43) aikana kardinaali
Richelieu hoiti R:n hallitusta. Hän
lakkautti hugenottien erioikeudet, keskitti
hallinnon hallitsijan ja hänestä
riippuvien virkamiesten käsiin ja ajoi
tarmokasta Habsburgien-vastaista politiikkaa
m. m. auttaen Ruotsia kolmikymmenvuotisessa
sodassa. Ludvig XIV:n (1643-1715)
aikana hoiti hallitusta v:een 1661
kardinaali Mazarin. Westfalenin
rauhassa 1648 R. sai Itävallan alueet
Elsassissa ja Pyreneitten rauhassa 1659
Espanjalta Artois'n ja Roussillonin. Taitavien
ministerien (ks. Colbert ja
Louvois) johtamana R. edistyi
taloudellisesti ja sotilaallisesti.
Pohjois-Amerikasta hankittiin siirtomaita.
Aachenin rauhassa 1668 R. sai osan Espanjan
Alankomaista ja Nijmegenin rauhassa
1678 Espanjalta Franche-Comtén y. m.
sekä n. s. reunioneilla (ks.
Réunionikamarit) alueita Espanjalta
ja Saksalta, mutta antoi Rijswijkin rauhassa
1697 takaisin muut reunionit paitsi
Strassburgin. Espanjan perintösodassa
(ks. t.) R. kärsi suuria tappioita. Se oli
taloudellisesti nääntynyt, mutta tieteet
ja taiteet olivat kohonneet korkealle,
ranskan kieli ja ransk. tavat vallitsivat
koko Euroopassa. Ludvig XV:n
(1715-74) aikana R. tosin tuli saamaan
Lothringenin 1766 osanotostaan Puolan
perintösotaan ja Korsikan, mutta
seitsenvuotisessa sodassa (ks. t.) se menetti
suurimman osan siirtomaitaan. Raha-asiat
joutuivat rappiolle, ja osaltansa
valistusajan aatteiden herättämä sisäinen
tyytymättömyys oli suuri. Ludvig XVI
(1774-92) oli liian heikko saadakseen
käännettä aikaan, ja tehdyt parannukset
jäivät puolinaisiksi. Suuri vallankumous
(ks. Ranskan vallankumous)
pyyhkäisi koko kuninkuuden (1792).
Vähemmistödiktatuuri syrjäytettiin 1795,
mutta uuden direktoriohallituksen kukisti
Napoleon Bonaparte jo 1799. Valtion
johtoon tuli kolme konsulia, joista
ensimmäisellä, Bonapartella, oli tosiasiallinen
valta. Hän keskitti hallinnon, julkaisi
uuden siviililakikirjan (,,Code
Napoleon"), teki paavin kanssa n. s.
konkordaatin, jonka mukaan katolinen kirkko
asetettiin entiselleen, mutta tuli valtiosta
riippuvaksi, ja järjesti opetuslaitoksen.

V. 1804 Napoleon julistautui
keisariksi. Hän kävi useita sotia: kolmatta
liittokuntaa vastaan 1805, Preussia
vastaan 1806-07, Espanjassa 1808-14,
Itävaltaa vastaan 1809, Venäjää vastaan
1812, mutta sortui vihdoin taistellessaan
1813-14 miltei koko Eurooppaa vastaan.
R. menetti v:n 1792 jälkeen tehdyt
suuret valloitukset. Napoleonin kukistuttua
palasivat Bourbonit valtaan ja heidän
mukanaan taantumus. Ludvig XVIII:n
(1814-24) aiheuttamaa tyytymättömyyttä
Napoleon 1815 käytti hyväkseen, mutta
hänen toinen hallituskautensa jäi
lyhytaikaiseksi („satapäiväinen
keisarikunta"). Kaarle X (1824-30)
menetti kruununsa n. s. heinäkuun
vallankumouksessa ja hänen seuraajansa
Ludvig Filip (1830-48) helmikuun
vallankumouksessa. Tasavalta julistettiin
toistamiseen. Sen ensim. presidentiksi
valittiin Louis Napoleon, joka julistautui
keisariksi Napoleon III:na (1852-70).
Hän pani toimeen joukon uudistuksia,
hankki R:lle mainetta Krimin sodassa


ja auttoi 1859 Sardiniaa, saaden
korvaukseksi Savoijin ja Nizzan. Sensijaan
sekaantuminen Meksikon (ks. t., historia)
asioihin ei tuottanut tuloksia, ja
Saksan-Ranskan sodassa (1870-71) Napoleon
menetti kruununsa.

Kolmannen tasavallan aikana (v:sta
1870) R. tehtyään rauhan Saksan kanssa,
jolloin menetti Elsass-Lothringenin ja
joutui maksamaan 5 miljardin frangin
sotakorvauksen, ja selviydyttyään
Pariisissa 1871 puhjenneesta
kommuunikapinasta, on yhtämittaa
kohonnut. Uudistuksia, osittain varsin
jyrkkiä, on toimeenpantu, kuten
uskonnonopetuksen poistaminen kansakouluista
1882, porvarillinen (ei-kirkollinen)
avioero 1884 ja hautaus 1887, lait
munkkikuntia vastaan 1901 ja 1904, kirkon
ja valtion ero 1905, sairaus- ja
vanhuudenvakuutus 1910-11. Uusia siirtomaita
hankittiin jatkuvasti. Ulkopolitiikassa
vallitsi yhtaikaa Saksan pelko ja
kostonajatus. Siinä tarkoituksessa tehtiin
1890-luvulla liitto Venäjän kanssa, jolle
annettiin suuria lainoja. Suhde Englantiin oli
ollut 1890-luvulla kireänlainen etujen
vastakkaisuuden takia Afrikassa, mutta
1904 tapahtui läheneminen. Saksan
kanssa oli 1905-06 ja 1911 Marokosta
aiheutuneita selkkauksia. Sisäpoliittisista
kysymyksistä ks. Boulanger, Panamajuttu,
Dreyfus.

Maailmansota (ks. t.) päättyi
Versailles'n rauhassa (ks. t.) R:n ja sen
liittolaisten voittoon. R:n rahataloudellinen
asema on sodan jälkeen ollut tavattoman
vaikea, sodan aiheuttamat menot kun
nielevät jatkuvasti määrättömiä summia,
frangi suuren velkaantumisen takia on
melkoisesti laskenut ja Saksalta odotetut
miljardit ovat osittain jääneet saamatta.
V:sta 1924 maltillisempi politiikka
Saksaa kohtaan on päässyt valtaan. Sen
tuloksena on ollut m. m. Saksan
sotakorvauksen järjestäminen ja n. s. läntinen
turvallisuuspakti, jossa Saksa tunnustaa
nyk. länsirajansa.

R:n kolmannen tasavallan presidentit
ovat: Thiers (1871-73), Mac Mahon
(1873-79), Grévy (1879-87), Carnot (1887-94),
Casimir-Périer (1894-95), Faure
(1895-99), Louhet (1899-1903), Fallières
(1906-13), Poincaré (1913-20), Deschanel (1920),
Millerand (1920-24) ja Doumergue (v:sta
1924). [Hanotaux (ransk.); Lavisse
(ransk., 1920-22); Laurin, „Väkivaltaa ja
vääryyttä" (1919); Ruuth (1893).]

Ranskalainen side, kirjan kokonahkakannet.
— Ranskalainen vierailu, lyhyt vierailu.

Ranskalais-klassillisuus, ransk.
klassisismi, kirjallinen makusuunta,
joka 1600-luvulla syntyi Ranskassa
ja sieltä levisi muuhun Eurooppaan.
Se pyrki järkevyyteen, selvyyteen ja
yleisinhimillisyyteen, mikä tapahtui
usein mielikuvituksen, tunteen ja
persoonallisen sävyn kustannuksella.
Antiikin (Aristoteleen) taidesääntöjä
noudatettiin tragediassa turhan tarkasti
vars. n. s. kolmen yhteyttä (ajan,
paikan ja toiminnan), ja usein ne
käsitettiin väärin, josta syystä tätä suuntaa
on usein sanottu pseudo- l.
valeklassillisuudeksi. Taidesuuntaa
suosi vars. Ranskan Akatemia; sen
teoreetikko on Boileau-Despréaux ja
suurimmat kirjailijat Corneille, Racine ja
Molière (ks. n.). [Homén (ruots., 1914-16).]

Ranskalais-saksalainen sota,
Saksan-Ranskan sota 1870-71 (ks. t.).

Ranskan Akatemia (ransk. Académie
française), Richelieun perustama 1635.
Siinä on 40 jäsentä, etupäässä
kirjailijoita ja kielimiehiä, mutta myös muut
huomattavat kansalaiset voivat päästä
sen jäseniksi. Sen tehtävänä oli aluksi
valvoa ranskan kielen puhtautta, mutta
se tuli pian ylimmäksi asteeksi
kirjallisissa kysymyksissä. Tässä suhteessa
se on paljon menettänyt merkitystään, vrt.
Institut de France.

Ranskan Guayana ks. Guayana.

Ranskan Guinea (ransk. Guinée
Française), Ranskan Länsi-Afrikkaan kuuluva
siirtomaa-alue Portugalin Guinean ja
britt. Sierra Leonen välillä. 231,700 km2,
2 milj. as. Vientitavaroita: kautsu, karja,
maapähkinät. Pääkaup. Konakry.

Ranskan Indo-Kiina (ransk.
L'Indochine Française), Taka-Intian
itäosassa oleva Ranskan siirtomaa-alue, johon
kuuluvat Kochin-Kiina, Kambodša,
Annam, Tonking ja Laos (ks. n.).
Etelä-Kiinassa oleva Kvangtšoun (ks. t.)
ransk. vuokra-alue kuuluu hallinnollisesti
R. I.-K:aan. Pinta-ala yht. 780,000 km2,
19,4 milj. as. Hallinnon johdossa on
Hanoissa asuva kenraalikuvernööri.
R. I.-K. on Aasian hedelmällisimpiä
seutuja. Vientitavaroita: riisi (70 % koko
viennistä), kalat, mausteet (pippuria),
vuodat, kivihiili, puuvilla, kautsu, sokeri.
Maassa on vielä paljon käyttämättömiä
mineraalirikkauksia.

Ranskan Intia (ransk. Établissements
Français dans l'Inde), Etu-Intiassa
olevat Ranskan siirtomaa-alueet:
Pondichéry, Karikal, Chandernagore, Mahé ja
Janaon; yht. 513 km2, 270,000 as.
Kuvernööri asuu Pondichéryssä.



Ranskan Keski-Afrikka (ransk.
Afrique Équatoriale Française),
Ranskan siirtomaa-alue Afrikassa, ulottuu
Atlantin rannalta Kongon suun pohjoispuolelta
Tsad-järveen ja Bahr el-gazaliin. R. K:aan
kuuluvat Gabunin, Keski-Kongon,
Ubangi-Šari'n ja Tsadin siirtomaat, kunkin
hallinnon johtajana kuvernööri ja näiden
päällikkönä Brazzavillessä asuva
kenraalikuvernööri. 2,600,000 km2,
2,8 milj. as., näistä 1,900 valkoihoista.
Vientitavaroita: kautsu, eri puulajeja,
norsunluu, palmuöljy.


Juhla-asuisia naisia Ranskan Kongosta.

Ranskan kieli ja kirjallisuus. Kieli.
Ranskan kieli, joka on romaaninen kieli,
on syntynyt Rooman keisariajalla
Galliassa puhutusta latinasta. Se jaetaan
esikirjalliseen ranskaan, muinaisranskaan
(800-1400) ja uus- l. nykyisranskaan.
[ Söderhjelm-Tötterman (koulukielioppi,
1921), Hagfors (sanakirja, 1914).]
Kirjallisuuden vanhin huomattava
muistomerkki on Rolandin (ks. t.) laulu
(n. 1080). N. 1150-1230 kukoistaa osin
kelttiläisen saturunouden, osin
provencelaisen lyriikan (ks. Provencen
kieli ja kirjallisuus) pohjalta
noussut hienostunut eepillinen runous,
n. s. bretonilaiset romaanit (ks. t.),
joiden pääedustaja on Chrétien de
Troyes. Varsinaisen kansan
keskuudessa syntyy humoristisia runonovelleja
(vrt. Fabliau) ja eläinsatuja (vrt.
Kettu Repolainen). 1200-luvulla
kirjoitetaan suuri opetusrunoelma
„Ruusunromaani". Jo 1100-luvulla alkaa
draama, joskin sen vars.
kukoistusaika on vasta 1300-1400-luvuilla.
Vakava näytelmä jakautuu mysteeri- ja
miraakkelinäytelmiin ja moraliteetteihin
(ks. n.), huvinäytelmä farsseihin ja
sottie'siin (ks. n.). 1400-luvun runoilijoista
on Villon merkittävin. — Renessanssia
edustaa Plejadin (ks. t.) runoilijakoulu,
novellienkirjoittaja Margareeta
Navarralainen, suuri humoristi
Rabelais ja esseisti Montaigne.
— Ranskalais-klassillisuus (ks. t.)
1600-luvulla vie ransk. makusuunnan voittoon
muualla Euroopassa. Suunnan teoreetikko
on Boileau-Despréaux, sen
suurimmat näytelmärunoilijat Corneille,
Racine ja Molière, muut
pääedustajat saturunoilija La Fontaine,
romaanikirjailija M:me de La Fayette,
moralisti La Rochefoucauld,
tapojenkuvaaja La Bruyère,
kirjeidenkirjoittaja M:me de Sévigné,
uskonnolliset kirjailijat ja kaunopuhujat
Bossuet ja Fénelon sekä filosofit
Descartes ja Pascal. — Valistusajan
(n. v:sta 1715) luonteenomaisin teos on
ensyklopedistien toimittama suuri
,,Encyclopédie" (ks. Ensyklopedia).
Johtavat kirjailijat ovat Montesquieu,
Voltaire ja Rousseau, muita,
näytelmäkirjailijat Marivaux
ja Beaumarchais, edelleen Diderot,
Prévost ja Lesage. —
Vallankumous- ja keisariajan huomattavimmat
kirjailijat ovat Chénier, M:me
de Staël ja Chateaubriand.
Romantiikan varsinaisen ajan (1830-48)
pääkirjailijat ovat Hugo, joka on
viljellyt  kaikkia  kirjallisuuden  lajeja,
lyyrikot Musset, Gautier, Lamartine
ja Vigny, romaaninkirjoittajat
Stendhal (ks. Beyle),
Mérimée ja kriitikko Sainte-Beuve
sekä historiankirjoittaja Michelet. —
Naturalismia valmistaa Comten
positivistinen filosofia, jonka Taine 
sovelluttaa kirjallisuushistoriaan ja estetiikkaan,
kaunokirjallisuudessa George Sand
ja varsinkin Balzac ovat naturalismin
edeltäjiä. Sen päämestarit ovat Flaubert,
Goncourt-veljekset, Zola, Daudet
ja Maupassant. Ajan lyyrikoista ks.
Baudelaire ja Leconte de Lisle,
näytelmäkirjailijoista Scribe, Sardou,
Augier, Dumas nuor., Becque, Curel,
joista tosin vain kaksi viimeksimainittua on
vars. naturalistia. Valtaväylästä sivulla
on Renanin skeptillisyydestä
vaikuusta saanut France. 1890-luvulla
naturalismi alkaa syrjäytyä. Lyriikan
alalla esiintyy symbolismi, jota
edustavat Verlaine, Mallarmé ja belg.
Verhaeren, sekä näytelmäkirjallisuuden
alalla Maeterlinck. Moraalisia



probleemoja pohtivat romaanikirjailijat
Bourget ja Rod.
Erikoisasemassa ovat Rostandin näytelmät;
psykologisia näytelmiä kirjoittaa
Porto-Riche. Viimeisten vuosikymmenien
runsaasta ja eri suuntiin pirstoutuneesta
kirjallisuudesta mainittakoon ainoastaan
joukko kirjailijanimiä: Loti, Barrès,
Gide, Maurras, Péguy, Claudel, Bazin,
Bordeaux, Rolland, Proust.
Kirjallisuuteenkin on tuntuvasti vaikuttanut
filosofi Bergson. [Lanson (ransk.,
1912), „Manuel bibliographique . . ." (1921);
Lalou (aika 1870-1922, ransk., 1925);
Anttila, „Johdatus uudenajan kirjallisiin
valtavirtauksiin" (1926).]

Ranskan Kongo, Ranskan Keski-Afrikasta
ennen käytetty nimitys.

Ranskan Länsi-Afrikka (ransk.
Afrique Occidentale Française),
Länsi-Afrikassa olevat Ranskan siirtomaat:
Senegal, Mauretania, Ranskan Guinea,
Norsunluurannikko, Dahomé, Ranskan Sudan,
Ylä-Volta, Nigerin siirtomaa. Hallinnon
johdossa Dakarissa (Senegalissa) asuva
kenraalikuvernööri. 3,520,000 km2, 12,3
milj. as., niistä n. 10,000 eurooppalaista.

Ranskan Oseaania (ransk. Établissements
de l'Océanie), Polyneesiassa olevat
Ranskalle kuuluvat saaret, joista tärkeimmät
Seurasaaret, Paumotu-, Marquesas- ja
Tubuaisaaret. Hallinnon johdossa
on Papeetessa (Tahiti'lla) asuva
kenraalikuvernööri. 4,000 km2,
31,000 as., joista n. 4,000 eurooppalaista.
Uusi-Kaledonia ja Loyaltysaaret (Melaneesian
saaria) muodostavat oman eri hallintoalueensa.

Ranskan pankki (Banque de France),
Ranskan valtakunnanpankki, per. 1800.
Osakepääoma 182,500,000 frangia. Ranskan
ainoa setelipankki. Haarakonttoreita yli 250.

Ranskan Somalirannikko (ransk.
Côte Française des Somalis), Ranskan
siirtomaa-alue Punaisenmeren suussa Adenin
lahden länsirannikolla; 22,000 km2,
65,000 as. Pääkaup. Djibuti.

Ranskan Sudan (ransk. Soudan
Français), ennen useiden Ranskan
Länsi-Afrikkaan kuuluvien siirtomaa-alueiden
yhteisnimi, nyk. erään sisämaassa
olevan hallinnollisen alueen nimi; 924,000
km2, 2,5 milj. as. Kaupunkeja:
Bammako (pääkaup.), Timbuktu.

Ranskan taide. Jo muinaisajan gallit
olivat taitavia taidekäsityöläisiä.
Roomalaisten valloitettua Gallian syntyi
roomal.-gallialainen paikallistaide, josta on vielä
nähtävänä temppeleitä (ks. Nîmes,
kuva), amfiteattereita (esim. Arles'issa
ja Orangessa, kuva ks. Roomalainen taide)
sekä akvedukteja. Vars. R. t. alkaa frankkilaisaikana.
Karolinkilaisen ajan taide, joka on aluksi yhteistä
Ranskalle ja Saksalle, on etupäässä
kirkollista. Muin.-krist. basilika kehittyy
itämaisen vaikutuksen alaisena tavalla,
joka johtaa romaaniseen tyyliin.
Luostarien suojissa kukoistaa värikylläinen,
koristeellisesti tyylitelty
miniatyyrimaalaus. Norsunluuleikkaus- ja
kultasepäntaide olivat myös korkealla kannalla. —
Romaaninen tyyli (ks. t.) oli valmis
n. 1050. Ranskan romaaniselle tyylille
ovat luonteenomaisia kappelivyö ja
kaartokäytävä. Maakunnalliset
eroavaisuudet olivat hyvin suuret.
Huomattavimmat kuvanveistotuotteet ovat
Chartres'in tuomiokirkon länsipäädyn
monumentaaliset, vielä jäykähköt kuvapatsaat.
— Gotiikka on syntynyt Ranskassa,
Île-de-Francessa, jossa Saint-Denis'n
luostarikirkon goottilainen kuori oli valmiina
1144. Sen rinnalla Laonin tuomiokirkko
ja Pariisin Notre Dame (ks. t., kuva)
ovat varhaisgotiikan päätuotteet.
1200-luvulla rakennetaan täysgotiikan suuret
tuomiokirkot Amiensiin, Reimsiin (ks. n.,
kuvia sekä Goottilainen tyyli,
kuva), Chartres'iin sekä Pariisin
Sainte-Chapelle. Myöhäisgotiikan
flamboyant-tyyliä (ks. t.) edustaa Rouenin
Saint-Maclou. Linnoitettu luostari
Mont-Saint-Michel ja paavien palatsi Avignonissa
ovat niinikään goottilaisia rakennuksia.
Veistotaide liittyy läheisesti
arkkitehtuuriin ja kohoaa plastilliseen
täydellisyyteen, jota ei ole nähty sitten antiikin
aikojen. Kuuluisia ovat Amiens'in,
Reims'in ja Pariisin Notre Damen
veistokset. Lasimaalaus kehittää loisteliaita
värimosaiikkeja, joiden vaikutus esim.
Pariisin Sainte-Chapellessa on valtava. —
Renessanssi lasketaan alkavaksi Frans I:n
hallituskaudesta (1515-47). Hän
rakennuttaa linnoja, joissa tapaa it.
vaikutusta (Blois, Chambord, Fontainebleau,
Louvre [ks. t., kuva], viimeksimainitun
pääarkkitehti oli Lescot). —
1600-luvulla Ranska kohoaa Euroopan
johtavaksi taidemaaksi. Ludvig XIV:n
aikainen R. t. on akateemisiin muotoihin
sidottua, vaikutukseltaan mahtipontista
hovitaidetta. Rakennustaide oli aluksi
palladiotyylistä klassisismia, johon yhtyy
aineksia ransk. renessanssista (arkkitehdit
Lemercier ja Fr. Mansart)
sekä tuonnempana it. barokista. Aikakauden
suurin rakennustyö on Versailles'n (ks. t.,
kuva) linna. Sen pitkän puutarhafasadin
rakensi H. Mansart, sen suurenmoisen
puutarhan suunnitteli




Le Nôtre ja sisustuksen Lebrun.
Huomattavimmat kuvanveistäjät olivat
Girardon ja Puget.
Suuntaamääräävä taidemaalari oli Lebrun,
barokkimaalari kuten myös Rigaud.
Päämestarit olivat kuitenkin Poussin
ja Claude Lorrain, muita Le
Nain-veljekset ja Champaigne; etevä
vaskenpiirtäjä oli Callot. — Rokokoo on
ransk. tyylimuoto. Se on lähinnä
sisustustaidetta ja taidekäsityötä.
Huomattavimmat arkkitehdit ovat de Cotte,
Oppenort ja Meissonier,
kuvanveistäjät Pigalle, Falconet ja
Bouchardon, ja taidemaalarit, suuret
mestarit Watteau, Boucher ja
Chardin sekä muotokuvamaalarit
Nattier, Pesne, La Tour y. m. —
Klassillisuus herää uudelleen eloon
1700-luvun puolivälissä (uusklassillisuus). Sen
tunnetuimmat arkkitehtuurituotteet ovat
Gabrielin rakentama Petit Trianon
Versailles'ssa ja Soufflot'n Pariisin
Panthéon (ks. Panteon, kuva p. 642),
sekä empiretyyliset Chalgrinin
Riemukaari (ks. kuvaliitettä Pariisi)
ja Vignonin Sainte Madeleine-kirkko,
niinikään Pariisissa. Huomattavimmat
sisustusarkkitehdit olivat Percier ja
Fontaine ja kuvanveistäjät Pajou
ja Houdon. Taidemaalareista Fragonard
ja vielä Greuze ovat lähempänä
rokokoota kuin uusklassillisuutta.
Viimeksimainitun päämestari on David. —
1800-luku on tyylikokeilujen aikaa.
Uusgotiikkaa edusti Viollet-le Duc,
uusrenessanssia Garnier, jonka päätyö on
Pariisin Suuri Ooppera (ks. kuvaliitettä
Pariisi); sen lisäksi on
ilmaantunut pyrkimyksiä historiallisista tyyleistä
riippumattoman modernin tyylin
luomiseen. Kuvanveistäjistä Rude, P. J.
David ja Barye olivat uusklassikkoja,
Dubois vastaanotti vaikutuksia
renessanssista, Carpeaux barokista, suuri
mestari Rodin lähentelee
impressionismia, Maillol ja Bourdelle
taas ekspressionismia. — Maalaustaiteessa
Ingres edustaa klassisismia, joka
muodostuu akateemisen koulun
lähtökohdaksi. Siihen kuuluvat historiamaalarit
H. Vernet, Delaroche ja
Meissonier. Géricault ja romantikko
Delacroix olivat suuria
väritaiteilijoita ja lähinnä heihin liittyy
Daumier. Maisemamaalauksen uudistaa
Corot, ja Millet maalaa eteviä
kansanelämänkuvauksia. Realismin
suunnannäyttäjänä esiintyy Courbet.
1870-luvulla alkavan impressionismin
pääedustajat ovat Manet, Monet, Pissarro,
Sisley, Renoir ja Degas
sekä uusimpressionismin Seurat,
Signac ja Cross. 1890-luvulla
Puvis de Chavannes edustaa ihanteellista
monumentaalimaalausta. Cézanne, van Gogh
ja Gauguin ennakoivat
ekspressionismia, jonka vaikutusvaltaisin
taiteilija on Matisse. Siitä lähtöisin
on kubismi, jota m. m. Picasso on
edustanut. Aivan viime aikoina on siitä
kehittynyt todellisuutta lähentelevä
suunta, joka liittyy Ingresiin ja jonka
johtaja on Derain (s. 1880). 1800-luvun
puolivälistä lähtien Ranska on jälleen
ollut edelläkävijämaa taiteen alalla.
[Hourticq (ransk., 1911, saks., 1912).]
ks. kuvaliitettä.

Ranskantauti, kuppa (ks. t.).

Ranskan vallankumous 1789-99.
Valtion raha-asiain huonous, johon
osaltansa oli syynä Pohjois-Amerikan
vapaustaistelun tukeminen, pakotti
kutsumaan koolle valtiosäädyt Versailles'iin
5 p:ksi toukok. 1789. Kolmas sääty, jossa
oli jäseniä saman verran kuin muissa
yhteensä, vaati äänestettäväksi pääluvun
mukaan yhteisessä kokouksessa eikä,
kuten ennen, säädyittäin. Kun aatelisto
ja papisto tätä vastustivat, julistautui se
kansalliskokoukseksi ja vannoi n. s.
Pallohuoneessa, ettei se hajaannu,
ennenkuin on antanut Ranskalle valtiosäännön.
Muiden säätyjen ja Ludvig XVI:n täytyi
taipua. Kun kuningas kokosi sotaväkeä
Pariisiin kansalliskokouksen kurissa
pitämiseksi, puhkesi kapina ja Bastilji
(ks. t.) valloitettiin. Järjestyksen
ylläpitämiseksi perustettiin kansalliskaarti,
joka otti trikolorin lipukseen (vrt.
La Fayette). Aatelisto, papisto y. m.
luopuivat etuoikeuksistaan (4 p. elok. 1789),
ja kansalliskokous julisti yleisen
tasa-arvoisuuden, persoonallisen vapauden ja
kansan suvereniteetin ehdottomiksi
ihmisoikeuksiksi. Lokak. 5 p. kansa pakotti
kuninkaan Versailles'sta siirtymään
Pariisiin; häntä seurasi pian
kansalliskokous, joka joutui katuyleisön
vaikutuksen alaiseksi. Radikaalisia uudistuksia
tehtiin joukoittain, m. m. kirkon
maaomaisuus peruutettiin valtiolle, hallinto
ja lainkäyttö uusittiin y. m. Kuningas
yritti paeta, mutta pidätettiin. Syysk.
1791 kansalliskokous sai perustuslain
valmiiksi. Siinä itsevaltius poistettiin ja
kuninkaalle myönnettiin ainoastaan
väliaikainen veto-oikeus.
Nyt kansalliskokous hajaantui ja uusi
„lakiasäätävä" kansalliskokous kokoontui.
Siinä oli johtava asema girondisteilla
(ks. t.). Nämä saivat aikaan sodan



Itävaltaa ja Preussia vastaan (1792).
Epäillen kuninkaan olevan salaisessa
yhteydessä vihollisten kanssa
kansanjoukko hyökkäsi Tuileries-linnaan;
kuningas pakeni kansalliskokouksen
turviin, joka toistaiseksi hänet erotti ja
sulki Temple-torniin. Jakobiinit (ks. t.)
panivat vähän sen jälkeen toimeen
inhoittavia murhia (syyskuunmurhat).
Syysk. 1792 kokoontui kansalliskonventti
päättämään kuninkuuden kohtalosta. Siinä
Jakobiinit saivat ohjakset
käsiinsä. Tasavalta julistettiin heti.
Kuningas tuomittiin kuolemaan ja
mestattiin. Valta keskitettiin
„yhteishyvänvaliokunnalle" (Robespierre, Danton,
Carnot y. m.). Vallankumouksen viholliset
kukistettiin armotta („hirmuvallan aika"
1793-94). Vallankumoustribunaalien
tuomioiden perusteella useita girondisteja
mestattiin, samoin kuningatar Marie
Antoinette ja tuhansittain muita (vrt.
Giljotiini). Maaseudulla puhjenneet
kapinat (Lyonin, Toulonin, Vendéen ja
Bretagnen) tukahdutettiin verisesti. Uusi
ajanlasku säädettiin; kristinusko kiellettiin
ja sijaan pantiin järjenpalvelus.
Robespierre mestautti kilpailijansa Héberfin
ja Dantonin ja vallitsi nyt diktaattorina,
kunnes itse mestattiin (1794). Maltillisempi
suunta pääsi tämän jälkeen määräämään.

V. 1792 alkanut sota oli vähitellen
menestynyt. V. 1793 Englanti, Itävalta,
Preussi, Sardinia, Espanja ja
Alankomaat y. m. vallat muodostivat n. s.
ensimmäisen liittokunnan Ranskaa vastaan,
mutta ranskalaiset pitivät puoliaan,
valloittivatpa Reinin länsipuolella olevat
vihollistensa alueet, m. m. Belgian ja
Hollannin, josta tehtiin Batavian
tasavalta. Preussi ja Espanja solmivat
Ranskan kanssa rauhan 1795. Sam. v.
säädettiin uusi hallitusmuoto. Hallituksen
johtoon tuli 5-miehinen direktorio; eduskunta
oli kaksikamarinen (vanhojen ja
viidensadan neuvosto). Napoleon Bonaparte
pakotti Itävallan Campo Formion rauhaan
1797; Ranska sai pitää Belgian, ja
Lombardiasta y. m:sta tehtiin Cisalpiininen
tasavalta. Genovasta tuli Ligurian
tasavalta ja myöhemmin Kirkkovaltiosta
Rooman ja Sveitsistä Helvetian tasavalta.
Kaikki nämä uudet valtiot olivat riippuvaisia
Ranskasta. Napoleon teki 1798 retken
Egyptiin. Sam. v. Venäjä, Englanti,
Itävalta, Italian ruhtinaat ja Turkki
muodostivat toisen liittokunnan Ranskaa
vastaan. Sodassa ranskalaiset kärsivät
tappioita, mutta kun Napoleon Bonaparte
palasi Egyptistä ja anasti 1799 vallan
(brumairen kaappaus), muuttui sotilaallinen
asema. Ranskasta tuli nyt kolmen
konsulin johtama tasavalta, ensim.
konsulina Bonaparte, joka hallitsijana
vakaannutti R. v:n tärkeimmät saavutukset:
yhdenvertaisuuden, uskonnon- ja
elinkeinovapauden aatteet. [Liisberg (1906);
Fridericia (1921); Lenôtre, „Suuren
vallankumouksen henkilöitä" (1919),
„Dantonin koti" (1925).]

Ransuuni (ruots.), päivän annos.

Ranta, Sulho (s. 1901), säveltäjä,
fil. maist. Säveltänyt kamarimusiikkiteoksia,
lauluja y. m. edustaen huomattavalla
omintakeisuudella uusinta tonaalisuudesta
irroittuvaa säveltyyliä.

Rantaharakka, meriharakka
(Hæmatopus ostralegus), kurmitsain
heimoon kuuluva 42-46 cm pitkä kahlaaja,
selkäpuolelta musta, alta valkoinen, nokka ja
koivet punaiset. Asustaa merenrannikkojemme
kivikkorannoilla, pesii hietikolle kivien
väliin; munia 3-4, ruskeanharmaat, tummatäpläiset.


Rantaharakka.

Rantakana (Rallus aqvaticus),
liejukanan heimoon kuuluva 27-31 cm pitkä
kahlaaja, harmaanruskea, mustatäpläinen.
Suomessa hyvin harvinainen.

Rantakari, Kaarle Nestori
(s. 1877), fil. maist. „Uuden Auran"
päätoimittaja 1911-16, Savo-Karjalan
Osakepankin pääjohtaja 1916-24. Turun
Yliopiston perustamishankkeen alkuunpanija.

Rantakaura (Ammophila arenaria),
pitkäjuurakkoinen merenrantaheinä, jota
istutetaan sitomaan lentohiekkakinoksia.

Rantala, Pirttipohjan ent.
lahjoitusmaan kantatila Ruskealassa.

Rantalöytö, rannalle ajautunut
laivalöytö tai merihylky (ks. t.).

Rantamala, Irmari,
ks. Untola, Algoth.

Rantamatala. Merta sekä järvessä
selkää, jonka pituus ja leveys on vähintään
8 km, ei kylä, eräin poikkeuksin, saa
vallita ulommalta kuin 500 m siltä
kohdalta rantavettä, josta tavallisen
vedenkorkeuden aikana 2 m:n syvyys alkaa.
Tätä ulointa vesialueen rajaa nimitetään
r:ksi (Laki, sisältävä määräyksiä
välirajasta vedessä ja vesialueen jaosta
23/7 1902, 1-4 §§).



Rantaoikeus. Keskiajalla katsoivat
rantaseudun asukkaat oikeudekseen ryöstää
haaksirikkoutuneen rantautuneen laivan.

Rantasalmi. 1. Kunta Mikkelin
läänissä, Keski-Savossa, Haukiveden
ympärillä; 708,3 km2, 9,388 as. (1926). Vanha
sivistyspitäjä. Haapaniemen (ks. t.)
sotakoulu. Parkumäen taistelupaikka. Us.
hist. kartanoita. Maamieskoulu. — 2.
Rautatieasema Savonlinnan-Pieksämäen rataosalla,
R:n kunnassa, 37 km Savonlinnasta.

Rantasipi (Actitis l. Tringoides
hypoleucus), viklojen heimoon kuuluva
19-21 cm pitkä kahlaaja; selkäpuolelta
ruskean-harmaa, vatsapuoli valkoinen. Yleinen
koko maassamme varsinkin sisävesien rannoilla,
merenrannoilla harvinaisempi. Pesä metsässä
pensaiden ja varpujen alla; munia 4, harmaankeltaisia,
tummatäpläisiä. Ääni valittava.


Rantasipi.

Rantatuki, maatuki (ks. t.).

Rantatörö (Gobio fluviatilis), 13-18 cm
pitkä, liereähkö, isosuomulnen särkikala. Turpa
2-viiksinen, selkäpuoli mustanharmaa, vihreäpilkkuinen,
vatsapuoli vaalea. Etelä- ja Lounais-Suomen
merenrannikolla ja jokien suissa. Syö
kasviaineita ja pikkueläimiä. Liha hyvää.

Rantavehnä (Elymus arenarius),
hiekkaisilla merenrannoilla kasvava korkea
vaaleanharmaa heinä. Juurakko pitkä,
laajalti rönsyilevä.

Rantaviiva, maan ja meren rajaviiva.

Rantikenkä, reunahihnalla varustettu
kenkä. ks. Jalkineteollisuus.

Rantsila, kunta Oulun läänissä,
Pohjanmaalla, Siikajoen keskijuoksun
varrella; 633,6 km2, 4,057 as. (1926).

Rantzau [-tsau], Daniel
(1529-69), Tanskan armeijan ylipäällikkö
Pohjoismaiden seitsenvuotisessa sodassa
1563-70. — Rantzau, Henrik (1526-98),
Slesvigin ja Holsteinin käskynhaltija
v:sta 1556, J. R:n poika. Hän on
tunnettu myös kirjallisista ja taiteellisista
harrastuksista. — Raritzau, Johan
(1492-1565), otti osaa kreivisotaan
Kristian III:n puolella, myöh. Slesvigin ja
Holsteinin käskynhaltijana.

Ranua, kunta Oulun läänissä
Pohjoispohjanmaalla, Kemin ja Kuusamon
välillä; 3,077 as. (1926).

Ranunculus, leinikki,
leinikköisten heimoon kuuluva kasvisuku;
kelta-, harvemmin valkokukkaisia ruohoja.
Niittyleinikki (R. acer),
heinänurmien rikkaruoho.

Raoult [rau'lt], François Marie
(1830-1901), ransk. kemisti, tutkinut
m. m. liuosten kiehumapisteen kohoamista
ja jäätymäpisteen alenemista.

Rapakivi, geol. Kansankielessä
sanotaan r:ksi kaikenlaisia kivilajeja, jotka
helposti rapautuvat soraksi.
Petrografisesti r. on ruskeanpunainen karkea
porfyyrigraniitti, jossa suurempien
maasälpärakeiden välissä on keskirakeista
perusmassaa. Suurten rakeiden sisus on
ortoklaasia, sen ympärillä on ohut
oligoklaasikuori. R:eä on, paitsi Kiovan
seuduilla Venäjällä, vain Suomessa, ja nimi
on suom. muodossaan levinnyt erikielisiin
geol. teoksiin.

Rapala l. Rapoila, ratsutila Sysmässä.

Rapallo [-pa'-], kaup. Italiassa,
Genovan itäpuolella. 7,000 as. — Siellä Saksa
ja Venäjä tekivät 1922 sopimuksen, joka
korvasi Versaillesin rauhan mitättömäksi
tekemän Brest-Litovskin rauhan ja jossa
molemmin puolin luovuttiin
vahingonkorvausvaatimuksista.

Rapamaha, märehtijäin pötsi.

Raparperi, rabarberi (ks. t.).

Rapautuminen on kallioperässä ja
irtonaisissa maalajeissa lämmönvaihtelujen,
ilman ja veden sekä eliöiden
vaikutuksesta tapahtuvien murenemis- ja
hajoamisilmiöiden yhteinen nimitys.
Puhutaan kolmenlaisesta r:sta: mekaanisesta
l. fysikaalisesta, kemiallisesta ja
organogeenisesta. Mekaaninen r. (kivien
särkyminen) aiheutuu lämmönvaihteluista
joko veden myötävaikutuksella tai ilman
sitä. Kuiva r. on yleistä kuivissa
ilmastovyöhykkeissä, missä päivän ja yön
lämpötilan erotus on suuri ja missä kiven eri
ainekset lämmönvaihtelujen
vaikutuksesta laajenevat ja kutistuvat eri
tavoin; tämän johdosta kivi halkeilee.
Kylmässä ilmastossa vesi jouduttaa r:ta
tunkeutumalla kallioperän hienoihin
rakoihin ja halkeamiin ja sitten siellä
jäätyessään halkaisemalla kalliota
(pakkas-r.). Kemiallisen r:n
pääaiheuttajana on vesi ja eräät siihen liuenneet
aineet. Veteen liuenneet kivilajien
ainekset virtaavat sen mukana pois,
liukenemattomat muodostavat
rapautumattomien kivennäisten kerällä
maa.-perää. Organogeeninen r. on
kasvien ja eläinten aikaansaamaa ja
laadultaan sekä mekaanista että kemiallista.
Kasvien juuret tunkeutuvat kallioperän
rakoihin, laajentavat niitä ja liuottavat
erittämillään hapoilla kiinteitä aineksia;
samoin vaikuttavat sammalet, levät ja
jäkälät. Kastemadot edistävät niinikään



r:ta. — Suomessa on jääkauden jää
kuljettanut rapautumissoran pois; monin
paikoin maapallolla on
rapautumisjäännöksiä kymmenien metrien
vahvuisena kerroksena. — Kun kidevettä
sisältävistä kiteistä vesi poistuu joko
kuumennettaessa tai muuten, himmenevät
tai hajoavat alkujaan kirkkaat kiteet;
tätä sanotaan niiden r:ksi.

Raphia, sulkapalmusuku. Länsi-Afrikassa
ja troopillisessa Amerikassa kasvavan
R. viniferan lehtisyistä valmistetaan
puutarhateissä sitoma-aineeksi käytettyä
raffianiintä.

Rapidi (lat.), nopea.

Rapola, ratsutila Sääksmäellä. Sen
vieressä Rapolanharju, jolla esihist.
muinaislinnan jäännöksiä.

Rapola, Frans Oskar (1862-1910),
koulumies. Julk. historian oppikirjoja
ja maakuntakuvauksen „Häme". — Rapola,
Martti (s. 1891), F. O. R:n
poika, Turun Yliopiston suomen ja sen
sukukielten prof. v:sta 1921. Joukko
teoksia suomenkielen tutkimuksen alalta.

Raporteerata (ransk.), ilmoittaa, lähettää
tiedonanto. Substantiivi: raportti.

Rapp, Aleksander (1869-1927),
suom. taidemaalari.

Rappaus, kalkki-, sementti- tai
kipsilaastista tehty seinä- ja laipiopintojen
peite. K. kiinnittyy heittämällä, se
silitetään viivoittimella ja hierinlaudalla tai
jätetään silittämättä (roso-r.), jolloin
tav. vielä alus-r:n päälle heitetään
karkealla soralla sekoitettua laastia
(räisky-r.). Terrasti-r:ssa sekoitetaan r:een
marmori- tai muuta kivijauhetta ja tav. vielä
pinta hakataan hakuilla.

Rappuvuori, 209 m merenpinnan, 131 m
Päijänteen pinnan yläp. oleva vuori
Jämsässä, Päijänteen länsirannalla.

Rapsi, kaalirapsi (Brassica
napus), Keski-Euroopassa viljelty lantun
sukuinen öljykasvi, 1- ja 2-vuotisia muotoja
(B. napus v. annua ja B, napus v.
oleifera) viljellään. Siemenistä puserretaan
öljyä, jätteistä saadaan karjanrehuksi
käytettäviä r.-kakkuja (sisältävät
n. 21 % muuntuvaa valkuaisainetta).

Rapsikuoriainen (Meligethes œneus),
yleinen metallinvihreä tai -sininen
kovakuoriainen, joka samoinkuin sen
toukkakin elää ristikukkaiskasvien kukissa
syöden näiden heteitä ja emejä. Tekee suurta
tuhoa rapsin-, turnipsin-, lantun- ja kaalin
siemenviljelyksissä, ks. värikuvaliitettä
Tuhohyönteisiä. — Rapsikärsäkäs,
lyijynharmaa r. (Ceuthorrhynchus
assimilis), lyhyt ja paksu, harmaa kärsäkäs;
elää tuholaisena ristikukkaisissa viljelyskasveissa,
joiden siemeniä toukka syö. — Rapsipistiäinen
(Athalia colibri), mustan- ja
keltaisenkirjavalehtipistiäinen. Toukka
ristikukkaiskasvien ja juurikkaiden tuholainen syöden
niiden lehtiä.

Rapsodi (kreik.), muinaisessa
Kreikassa kiertävä ammattilausuja. —
Rapsodia. 1. Rapsodin (ks. t.) esittämä
runo. — 2. Mus. Soitinsävellys
(orkesterille, pianolle y. m.), jonka
pääaineksena on sarja luonteenomaisia
kansansävelmiä. Joskus nimitetään r:ksi
myös oma-aiheisia sävellyksiä, joiden
yleinen luonne vastaa nimityksen
alkuperäistä merkitystä.

Raptus (lat.), raivokohtaus; ankara
mielenliikutus.

Rapu (ruots.), äyriäinen, tav.
jokiäyriäinen. — Rapurutto, jokiäyriäistä
ahdistava bakteeritauti. Tuli Suomeen
ensin Vuoksen vesistöön 1893 ja
Kokemäenjoen vesistöön 1907, josta levisi
nopeasti maamme muihinkin rapuvesiin
tuhoten monin paikoin sinä ja seur. v.
rapukannan melkein kokonaan. Sen
jälkeen sitä on jatkunut eräissä pienissä
vesistöissä ja viime vuosina se näyttää
rajoitetuilla alueilla olleen leviämässäkin,
vaikka yleensä rapukanta on vuosien 1907
ja 1908 ruton jälkeen lisääntymässä sekä
uusien istutusten että ruton loppumisen
johdosta.

Rariteetti (ransk.), harvinaisuus.

Raseeminen seos, kahdesta optillisesti
isomeerisestä aineesta, joista toinen
kääntää polarisatsionitasoa oikealle, toinen
vasemmalle, tehty sellainen seos, joka ei
ole optillisesti aktiivinen.

Rasin, Razin (ks. t.).

Rasite, servituutti (ks. t.).

Rasitus, julkis- tai yksityisoikeudellinen
henkilökohtainen tai kiinteistöstä menevä
aika-ajoittain toimitettava raha-maksu tai
muu suoritus, vrt. Kiinteistörasitus,
Servituutti.

Rasitustodistus, asianomaisen
oikeusviranomaisen antama todistus siitä, mitkä
kiinnitykset, vuokraoikeuden rekisteröimiset,
ulosmittaukset ja muut vapaan omistus- ja
määräämisoikeuden rajoitukset ovat kiinteistöön
nähden voimassa tai kiinnityshaun alaisia.

Rask, Rasmus (1787-1832), Tanskan
huomattavimpia kielentutkijoita ja
vertailevan kielentutkimuksen perustajia,
prof. ja yliopistonkirjastonhoitaja
Kööpenhaminassa. Pääteokset: ,,Undersögelse
om det gamle nordiske eller islandske
Sprogs Oprindelse" (1818) ja ,,Om
Zendsprogets og Zendavestas Ælde og



Ægthed" (1826). V. 1818 K. kävi Suomessa, jolloin
innostutti maamme oppineita suomenkielen ja
kansanrunouden tutkimiseen. R. on myös julk.
lapin kieliopin (1832) sekä tutkimuksen (1819)
suom.-ugr. kansojen sukulaisuussuhteista. [Wimmer
(tansk., 1887); Jespersen (tansk., 1918).]


Rasmus Rask.

Raskaat nesteet, sellaiset liuokset,
joilla on suuri ominaispaino ja joita
käytetään kivennäisten ominaispainon
määräämiseen. — Raskaat öljyt,
tervojen ja vuoriöljyn vaikeasti kiehuvat
osat.

Raskassälpä, baryyttisälpä,
kivennäinen, pääasiassa bariumsulfaattia;
lisäaine värijauheissa ja kautsussa.

Raskaus, naisen tila sinä aikana
(n. 40 viikkoa viimeisten kuukautisten
alkamispäivästä lukien), jolloin
hedelmöittynyt muna kehittyy emässä.
Ensimmäisiä r:n oireita ovat kuukautisten
poisjääminen, oksennukset, hermokivut,
omituiset mieliteot; rintojen nännit
käyvät tummanruskeiksi, ruskeita täpliä
ilmestyy usein kasvoihinkin. Sikiön
kasvaessa suurenee emä kohoten pian
vatsaonteloon. Täysin varmat r:n merkit ovat
kumminkin vasta 5:nnen kuukauden
alussa kuuluvat sikiön sydämenäänet ja
äidin tuntemat sikiön liikkeet. R.-ajan
terveydenhoitoon nähden on huomattava:
kiivaita ruumiinliikkeitä tulee välttää,
vikautuneet hampaat on pikaisesti
korjattava, koska ne muuten varsin nopeasti
murenevat, umpitautia vastustetaan
lievästi ulostavilla aineilla. — Vaarallinen
r:n muoto on emänulkopuolinen r. (sikiön
kehittyminen munajohtimessa, joskus
munasarjassa tai vatsaontelossa). R:n
ennenaikainen keskeytyminen - keskenmeno
(ks. t.). R. on useimmiten 1-sikiöinen;
kaksosia on vain 1 tapaus 80:sta,
kolmosia 1 tapaus 8,000:sta.

Raskauttavat asianhaarat, ne
tosiseikat, joiden olemassaolon johdosta rikos
esiintyy raskaampana ja sen tähden
aiheuttaa ankaramman rangaistuksen,
kuin rikoksesta yleensä on säädetty.
Väliin on R. L:ssa mainittu, mitä on
pidettävä johonkin rikokseen nähden
r:na a:na, väliin taas on sen
ratkaiseminen jätetty tuomioistuimelle.

Raskolnikot (ven.), kaikkien Venäjän
kirkon lahkolaisten yhteinen nimitys,
ahtaammassa merkityksessä Moskovaa
patriarkka Nikonin 1667 toimeenpaneman
liturgisen uudistuksen takia muodostuneen
lahkon jäsenet n. s. vanhauskoiset l.
starovertsit. Muita r:oja ovat „hengelliset
kristityt", jotka hylkäävät kaikki
jumalanpalvelusmenot, sekä duhoborit,
molokaanit, skoptsit, stundistit
(ks. t.) y. m.

Rask-Örsted Fondet, tansk.
tieteellinen rahasto, per. 1919,
pääoma 5 milj. kruunua.

Rasmussen, Knud (s. 1879),
Grönlannissa syntynyt tansk. Grönlannintutkija
ja napaseuturetkeilijä, perusti 1910
Luoteis-Grönlantiin Thulen lähetys- ja
kauppa-aseman. vrt. Napamaat,
löytöhist.

Raspi (ruots.), jämsi, rouhin,
piikkihampainen viilantapainen puu-, luu-,
sarvi- y. m. töihin käytettävä työkalu.
— Raspikone, kone, jossa pyörivä terillä
ja hampailla varustettu valssi jyrsii
väri- y. m. puuta lastuiksi.

Rasputin [-pū-], Grigorij
Jefimovitš (1872-1916), siperialainen
munkki ja seikkailija. Sai Venäjän hovipiireissä
suuren vaikutusvallan, koska nautti keisarinnan
erikoista luottamusta; murhattiin.

Rastaat. 1. Varpuslintuheimo (Turdidæ),
johon kuuluvat rastaan, kivi- ja pensastaskun,
leppälinnun, satakielen ja punarinnan suvut.
Nilkan etupuoli yhden, takaosa kahden
rinnakkaislevyn peitossa (saapasnilkkainen
jalka). — 2. Rastaan suku (Turdus).
Räkättirastas (T. pilaris),
26-28 cm pitkä, selkä ja hartiat punaruskeat,
päälaki, niska ja yläperä tuhkanharmaat,
kurkku ja rinta ruosteenkeltaiset,
mustapäiset. Pesii puihin ja katajapensaisiin;
munia 5-6, sinivihreät, ruskeatäpläiset. Syö
matoja, etanoita, hyönteistoukkia y. m., mutta
myös marjoja puutarhoista; muuttolintu, mutta
jää leutoina talvina paljon maahamme.


Räkättirastas.

— Laulurastas (T. musicus), yleinen
koko maassamme. Kuva ks. värikuvaliitettä
Lintuja. Pituus 20-24 cm. Erinomainen
laulaja, havumetsien asukas. Pesä tav. kuusessa.



Munia 4-6, sinivihreät, ruskeatäpläiset.
— Punasiipirastas (T. iliacus),
21-23 cm pitkä, laulurastaan näköinen,
mutta kupeet ja siipien alapeitinhöyhenet
ruosteenpunaiset. Pesä pensaassa, puussa,
kannossa tai maassa. Laulu miellyttävää. —
Harvinaisia ovat laulurastaan näköinen, mutta
sitä suurempi roso- l. kulorastas
(T. viscivorus) sekä musta,
keltanokkainen mustarastas
(T. merula) ja Lapissa pesivä
sepelrastas (T. torquatus).

Rastatt [-š-], kaup. Badenissa, 20 km
lounaaseen Karlsruhesta. 15,000 as. —
Siellä tehtiin 1714 rauha, joka lopetti
Espanjan perintösodan (ks. t.).

Raste Gaisa, Norjan Ruijassa
Tenojoen vas. rannalla 1,059 m yli merenp.
kohoava tunturihuippu.

Rasteri ks. Autotypia.

Rastoptšin, Rostoptšin (ks. t.).

Rasumovskij, Razumovskij (ks. t.).

Rasuuri (lat.), raaputtaminen.

Rasva. Eräisiin ruumiin
sidekudossoluihin kertyy suurin määrin
rasva-ainetta (ks. Rasvat), joka lopulta
täyttää solut pieniksi rasvapalloiksi. Useat
tällaiset solut yhtyvät laajoiksi
r.-kerroksiksi ihon alle, lihasten ja
sisäelintenkin väliin. — Rasvaevä,
lohikaloille ominainen pieni rasvarikas,
ruodoton ihopoimu selässä lähellä pyrstöevää.

Rasvahapot, sanan laajemmassa
merkityksessä metaanisarjan karbonihapot.
Näitä ovat tyydytetyt r. (r. sanan
ahtaammassa merkityksessä), joiden
yleinen kaava on CnH2n + 1COOH, ja
tyydyttämättömät r. (öljyhapposarja, yleinen
kaava CnH2n — 1COOH sekä propiolisarja,
yl. kaava CnH2n — 3COOH). R:n
glyseridit ovat rasvoja, natriumsuolat
saippuoita ja kaliumsuolat suopia.
Tyydytetyistä r:sta tärkeimmät ovat
muurahaishappo, etikkahappo, voihappo,
palmitiinihappo ja steariinihappo,
tyydyttämättömistä öljyhappo.

Tyydytettyjä rasvahappoja:

Happo               Kaava   Sulamisp.    Kiehumap.
Muurahais-h. . . . H.COOH    +8,3°       101°
Etikka-h. . . . CH3COOH   +16,7        118
Propioni-h. . . . C2H5COOH   —22          141
Voi-h. . . . C3H7COOH   —3,1        162
Valeriaana-h. . . . C4H9COOH   —58,5        186
Kaproni-h. . . . C5H11COOH   —1,5        205
Heptyyli-h. . . . C6H13COOH   —10,5        223
Kapryyli-h. . . . C7H15COOH   +16,5        237
Nonyyli-h. . . . C8H17COOH   +12,5        254
Kapriini-h. . . . C9H19COOH   +31,4        269
Palmitiini-h. . . . C15H31COOH   +62,6        269*
Margariini-h. . . . C16H33COOH   +60          277*
Steariini-h. . . . C17H35COOH   +69,3        287*
* 100 mm:n paineessa.

Rasvahäntälammas ks. Lammas.

Rasvakaasu, rasvasta tai vuoriöljyteollisuuden
jätteistä valmistettu valokaasu.

Rasvakala, vilukala (ks. t.).

Rasvat, elimellisessä luonnossa yleisiä
aineita, rasvahappojen glyseridejä. R. ovat
puhtaina hajuttomia ja värittömiä, eivät
haihdu tav. lämpötilassa eivätkä kastu.
Kovien r:n (talin y. m.) pääaineosana ovat
palmitiini- ja steariinihapon
glyseridit, notkeat r. (ihra) sisältävät
tämän ohella öljyhapon glyseridiä. Voi
sisältää lisäksi volhapon ja eräiden
muiden rasvahappojen glyseridejä, joilla on
erikoisena ominaisuutena se, että ne
haihtuvat yhdessä kiehuvan veden kanssa.
Nesteisiä eläinrasvoja sanotaan traaniksi
(ks. t.). Kasvi-r. ovat enimmäkseen
nesteisiä. Ne jaetaan kuivuviin öljyihin, joiden
sisältämä oleiini hapettuessaan kuivuu
(pellavaöljy ja risiiniöljy), ja
kuivumattomiin. Jähmeitä kasvi-r:ja ovat
palmuöljy ja kaakaovoi. — Rasvan
härskiintyminen riippuu rasvahappoglyseridien
hajoamisesta, jolloin syntyy
pahanhajuisia rasvahappoja. R:n hajoittamista
alkaleilla sanotaan saippuoimiseksi; tässä
syntyy rasvahappojen vastaavia suoloja
(saippuoita) ja glyseriiniä.

Rasvoittuminen. l. Rasvainfiltratsioni,
luonnottoman runsas rasvan kertyminen kudosten soluihin
ja varsinkin niiden väliseen sidekudokseen.
Tämmöistä r:ta on m. m. sydämen seinämäin r. — 2.
Rasvadegeneratsioni, solujen sisällyksen
muuttuminen rasvamaiseksi aineeksi; on merkki
solussa tapahtuneista sairaalloisista muutoksista.

Rasvojen kovettaminen, hydreeraus (ks. t.).

Rata, tähtit. Kiertotähtien r:t ovat
ellipsejä, joiden toisessa polttopisteessä
on aurinko. R:n määräämiseksi ilmoitetaan
n. s. r.-elementit: r:n epäkeskisyys. r:n parametri,
sen noususolmun pituus (= kulmaetäisyys
kevätpisteestä), r:n kaltevuus, perihelin
kulmaetäisyys noususolmusta, aika, milloin
taivaankappale oli perihelissä. R.-elementit
määrätään vähintään kolmeen (eri päivinä tehtyyn)
havaintoon perustuen.

Ratainsinööri, valtion rautateiden
palveluksessa oleva tie- ja vesirakennusinsinööri,
joka valvoo ratapiirin ratojen ja rakennusten
kuntoa ja johtaa niiden rakennustöitä.



Ratamestari, ratainsinöörin alainen
rautatielaitoksen rakennusmestari, joka
lähinnä valvoo ja johtaa ratapiirin rakennus-,
korjaus- y. m. töitä sekä valvoo
ratavahtien toimintaa.

Ratamo (Plantago), kasvisuku.
Vanallisia 2-sirkkaisia ruohokasveja,
tuulensuosijoita. Yleisin meikäläinen laji on
pihoissa ja teillä kasvava piha-r.
(„rautalehti") (P. major), jolla
suurehkot, silposuoniset, puikean soikeat lehdet
ja pitkä tähkä, limaiset siemenet.

Ratan [rā-], satamapaikka
Pohjois-Ruotsissa, Pohjanlahden rannalla,
50 km Uumajasta koilliseen. R:sta käsin
ruotsalaiset 1809 koettivat turhaan saartaa
Uumajassa olevat venäläiset.

Ratapiha ks. Asema. —
Rataprofiili, rautatien normaaliprofiili.

Ratapölkky, puutavaralaji. Valtion
rautatiet asettavat r:ille seuraavat
määräykset: r:jen tulee olla puhtaiksi
kuoritut, kahden puolen veistetyt, terveistä,
kasvavista aikana 1/11-1/3 kaadetuista tai
Pyryyn kuivaneista, mädästä ja sinipinnasta
vapaista, eheistä mänty- tai honkapuista.

Pitempien  Lyhyempien
R:jen pituus . . . 275 cm     250 cm
Latvaläpimitta . . . 250 mm     225 mm
Veistosten väli . . . 160 mm     150 mm
Kapeamman veistopinnan leveys . . . 140 mm     130 mm

Rataseläimet (Rotatoria), tav.
matoihin liitetty eläinluokka. Pieniä,
mikroskooppisia vesieläimiä, joiden ruumiin
etupäässä on väryskarvakiehkura. Meillä
kolmatta sataa lajia, useimmat suolattomissa
vesissä. Kesämunat partenogeneettisia,
syksyllä munitut talvimunat hedelmöitetään.


Rataseläimiä.
1 Brachionus
urceolaria, A
naaras, B
koiras, 2 Notholca
longispina.

Rataslaiva, pyörälaiva. ks. Höyrylaiva.

Ratavartija, ratamestarin valvonnan alainen
rautatien virkailija, joka päivittäin vartioi
ja tarkastaa alueensa (n. 5 km).

Rathenau [rāte-], Walther
(1867-1922), saks. liikemies ja kirjailija,
A. E. G:n johtaja v:sta 1915. Järjesti
1914 sotatarvikkeiden raaka-ainehankinnan,
1921 uudestaanrakentamisministeri,
ulkoministerinä 1922 solmi Venäjän
kanssa Rapallon sopimuksen. Juutalaisvastaisen
monarkistisalaliiton jäsenten murhaama.
Teoksia suomen.: „Tulevat ajat" y. m.

Rathke, Martin Heinrich
(1793-1860), saks. eläintieteilijä ja anatomi;
prof. Tartossa ja Königsbergissä.
Uranaukaisijoita selkärankaisten
sikiökehityksen tutkimuksen alalla.

Ratichius, Ratke (ks. t.).

Ratifikatsioni (ransk.),
kansainvälisessä oikeudessa lopullinen
vahvistus, jonka valtionpäämies antaa
valtuuttamansa asiamiehen tekemälle
valtiosopimukselle. Yleensä valtiosopimus ei ole
lopullinen ja velvoittava, ellei sitä ole
ratifiseerattu. 17/7 1919 H. M:n 33 §:n
mukaan Suomen suhteista ulkovaltoihin
määrää Presidentti, kuitenkin niin, että
sopimukset ulkovaltojen kanssa ovat
Eduskunnan hyväksyttävät, mikäli ne
sisältävät säännöksiä, jotka kuuluvat
lainsäädännön alaan tai valtiosäännön
mukaan muuten vaativat Eduskunnan
suostumusta. — Ratifiseerata,
ratifioida, suorittaa ratifikatsioni.

Ratihabeeraus (lat.), pätemättömän
oikeustoimen jälkeenpäin tapahtunut hyväksyminen.

Ratiini, bakteerivalmiste
(paratyyfusbasilleja), jota käytetään hiirien ja
rottien hävittämiseen. On vahingoton
ihmisille ja kotieläimille, synnyttää hiirissä
ja rotissa tappavan taudin. Niitä rottia
varten, jotka ovat kyseessäolevaan
bakteeriin nähden vastaanottamattomia,
valmistetaan merisipulista ratiini II-nimistä
valmistetta.

Ratiné [-nē'] (ransk.), eräs
talvikangaslaji, jonka pintakarvat ovat
(ratineerikoneella) kierretyt nupuiksi.

Ratio (lat.), järki, peruste.

Ratke, Wolfgang (1571-1635), lat.
Ratichius, saks. pedagogi. R. halusi
tehdä äidinkielen opetuksen pääkieleksi
ja kouluopetusta annettavaksi kaikelle
kasvavalle nuorisolle sekä helpottaa
vieraiden kielten opetusta luettamalla
kirjallisuutta ja vähentämällä kielioppia.

Ratsastus urheiluna käsittää 1)
nopeusajon, jossa yksinomaan hevosen
nopeus on ratkaiseva. Toinen kilpailulaji,


Esteratsastus puutelineen yli.





Esteratsastus maavallin yli.

missä nopeus tulee myös kysymykseen on
2) nopeus-este-r., nopeusajo
laajemmalle radalle asetettavien esteiden yli.
Varsinainen 3) este-r. suoritetaan
kentällä, jolloin on pääasia, että Levonen
„ottaa" esteet niin hyvin, etteivät kaviotkaan
koske niihin. 4) Koulu- l. kaunoratsastus
käsittää hevosen liikkeet, käännökset, kaarrot,
sivuittain kulun j. n. e. käynnissä, ravissa
ja laukassa. Harvinaisempi on varsinainen
korkeushyppykilpailu, joka suurin piirtein
suoritetaan kuten vastaava kilpailu muussakin


Ratsu syöksyasennossa.

urheilussa. Erikoinen kilpailu on vielä
kenttäkilpailu, johon kuuluu eri osina
koulu- ja este-r. sekä n. 30-40 km:n
kestävyys-r., jossa osa matkasta, n. 6-12 km,
on nopeus-este-r:ta ja osa maasto-este-r:ta.
Maailman kuuluisimmat r.-kilpa-ajot ovat engl.
Derbyn nopeusajo ja Liverpoolin Grand
National-nopeus-este-r. Edellisiä on pidetty
v:sta 1780, jälkimmäisiä v:sta 1836. Meillä
on vapaussodan jälkeen r. elpynyt.
R.-seuroja on Helsingissä 2, Viipurissa,
Lappeenrannassa ja Tampereella 1.


Vikellystä.

Ratsia l. razzia (ransk.),
ryöstöretki; poliisin toimeenpanema ajojahti
epäilyttävien henkilöiden ja joukkueiden
kiinnisaamiseksi.

Ratsionaaliluvut ks. Luku.

Ratsionalismi (lat.), järkeisusko l.
järkiperäinen ajatuskanta. — 1.
Yleisfilosofisessa ja tieto-opillisessa
merkityksessä se mielipide, että tiedon lähteenä
on ensi sijassa järki l. ajatuskyky eikä
kokemus; vastakohta empirismi.
Jyrkkä r. väittää, että puhdas
ajatteleminen yksistään antaa ihmiselle
selvityksen olemassaolon tärkeimpiin
arvoituksiin. Maltillinen r. myöntää, että tiedon
saavuttamiseen tarvitaan kokemuksen
myötävaikutusta, mutta on sitä mieltä,
että kokemus l. havainto ei yksinään
anna varsinaista tietoa, vaan järjen l.
ajatuskyvyn täytyy ratkaista, missä
kohdin saatamme luottaa kokemukseen.
Jyrkkää filosofista r:ia kannatti
muinaisaikana esim. Platon, uudella-ajalla
Spinoza, Wolff, Hegel. — 2. Jumaluusopissa
r. tarkoittaa kaikkia niitä opinsuuntia,
jotka asettavat järjen ylimmäksi
uskonnon tuomariksi; ahtaammassa
merkityksessä se 1700-luvun loppupuoliskolla
vars. protestanttisessa teologiassa esiintynyt
suunta, joka valistusfilosofiasta
vaikutusta saaneena pyrki kristinopista
syrjäyttämään ihmeuskon ja tekemään sen
järjellä käsitettäväksi. Entistä enemmän
kiinnitettiin huomiota Raamatun
kirjojen ja kirkon opin syntyyn. Saarna
tehtiin jokapäiväisiä tarpeita palvelevaksi
opetus- ja kehoituspuheeksi. Papit
saattoivat saarnata vieläpä
perunanviljelyksestä ja rokotuksesta. R:n
syrjäytti 1800-luvun alussa romantiikka,
uskonnollinen herätys ja idealistinen filosofia,
m. m. Schleiermacherin.

Ratsue, eskadroona (ks. t.). —
Ratsumestari, ratsuväen upseeri, vastaa
kapteenin arvoa muussa sotaväessä.

Ratsupalvelus, sotapalveluksen
suorittaminen ratsain, vasallin velvollisuus
läänityslaitoksen aikana. Saatettiin
Ruotsissa käytäntöön Alsnön asetuksella 1279,
jossa r:n suorittajille (rälssimiehille)
myönnettiin verovapaus omasta ja
tilojensa puolesta. R. muuttui
henkilökohtaisesta velvollisuudesta
rälssimaahan kuuluvaksi rasitukseksi. R:ta



suorittavat muodostivat 1500-luvulla
aatelislipallisen, 1700-luvun keskipalkoilla r.
muuttui r.- l. ratsuvarustussuostunnaksi,
joka lakkautettiin Suomessa 1808. vrt.
Ratsutila.

Ratsusäteri, Kaarle XI:n reduktsioriissa
kruunulle peruutettu säteritila,
joka sittemmin kruununtilana annettiin ent.
omistajalle hallittavaksi velvollisuudella
suorittaa siltä ratsupalvelusta samoin
kuin ratsutilalta haltijan saadessa
vastikkeeksi vapauden kruunulle menevistä
veroista. Nyk. ovat r:t samassa asemassa
kuin tavalliset kruununtalot.

Ratsutila l. rustholli, tila, jonka
omistajan tai haltijan tuli ruotujakolaitoksen
aikana vastata rakuunan ylläpito- l.
ratsuvarustusvelvollisuudesta, saaden
vastikkeena nauttia hyväkseen talon
varsinaisen maaveron ja useissa
tapauksissa, kun ratsuvarustus katsottiin talon
veroa raskaammaksi, jonkin muunkin
talon, n. s. augmenttitalon, maaveron.
V. 1810 r:t vapautettiin ratsuvelvollisuudestaan
kruunulle maksettavaa vakanssi- ja
passevolanssimaksua vastaan. V. 1886,
kun ratsuvarustusvelvollisuus kokonaan
lakkautettiin, r:t vapautettiin
vakanssi- ja passevolanssimaksuista,
mutta r:in omat verot rajoitettuun määrään
peruutettiin kruunulle. Jos tila oli
kruununluontoinen, sanottiin sitä
kruununratsutilaksi. Nykyisin on
kruununratsutiloista voimassa asetus 6/6 1883.

Ratsuväki on jalkaväen ja tykistön
rinnalla ollut kolmas pääaselaji.
Nyttemmin r. on menettänyt paljon
merkitystään ilmailuvoimien, polkupyörä- ja
hiihtojoukkojen, tankki- ja
panssariauttojoukkojen takia. Kuitenkin r:lle
vielä jää tehtäviä, joita muut joukot eivät voi
täyttää. R. tuli Euroopassa käytäntöön
jo persialaissodissa. Aleksanteri Suuren
tessalialaisella r:lla saavuttama menestys
oli jo huomattava. Keskiajalla
rautapukuiset ratsumiehet olivat armeijan
tärkein osa. Vasta 30-vuotisen sodan jälkeen
tuli jalkaväki pääaselajiksi, joskin Fredrik
Suuren ja Napoleonin aikoina ratsuväki
taas sai varsin suuren merkityksen.
Maailmansota muodostui suurelta osalta
asemasodaksi, mikä vähensi r:n merkitystä.
— R. jakautuu divisioonaratsuväkeen,
joka palvelee jalkaväkeä ja
armeijan-r:een, joka suorittaa tiedustelun
suurpiirtein, takaa-ajon j. n. e. Nyk.
ratsuväen aseistus muuttuu tehoisammaksi
konekiväärien ja kevyen tykistön avulla,
ja siihen usein liitetään pyöräilijöitä,
panssariauttoja, hiihtäjiä ja lentokoneita.
Suomessa on r:eä kaksi rykmenttiä
(Uudenmaan Rakuunarykmentti ja Hämeen
Ratsurykmentti), jotka muodostavat prikaatin.
Kumpaankin kuuluu 4 ratsastavaa ja 1
konekiväärieskadroona. Kuvia ks. Suomen
puolustuslaitos.

Ratti (saks.-ruots.), ohjauspyörä.

Ratula l. Rattula, maatila Artjärvellä.

Ratzel [ratsəl], Friedrich
(1844-1904), saks. maantieteilijä, prof.
Münchenissä ja Leipzigissä. Antropogeografian
perustajia. Julk. m. m. „Anthropogeographie"
(1882-91) ja „Völkerkunde" (1886-88).

Rau, Karl Heinrich (1792-1870),
saks. taloustieteilijä, kuului vanhempana
vapaamieliseen koulukuntaan. Teoksia:
,,Lehrbuch der politischen Oekonomie" (1826-37).

Rauanheimo, Akseli (s. 1871), alk.
Järnefelt, Suomen pääkonsuli
Kanadassa v:sta 1925. Toiminut
sanomalehtimiehenä Suomessa ja Yhdysvalloissa.
Julk. „Suomalaiset Amerikassa",
„Meikäläisiä merten takana" ja romaanin
„Uuteen maailmaan".

Rauch [rauh], Christian
(1777-1857), saks. uusklassillinen kuvanveistäjä.
Töitä: kuningatar Louisen hautakuva,
Fredrik Suuren ratsastajapatsas Berliinissä
y. m. muistopatsaita. R. oli kauan Saksan
johtava kuvanveistäjä. [Machowsky (saks., 1916).]

Raud, Kristjan (s. 1868), vir.
taidemaalari ja piirtäjä. Toiminut
innokkaasti kansantaide-esineitten
keräämiseksi.

Raudanjoki, Kemijoen lisäjoki oikealta,
laskee Kemijokeen n. 15 km Rovaniemen itäpuolella.

Raudankanto, keskiajalla käytetty
n. s. jumalantuomio (ks. t.), jossa syytetyn
tuli kantaa kädessään hehkuvaa rautaa.

Raudaskylä, kylä Ylivieskassa.
Kansanopisto, yhteiskoulu. Pysäkki
Iisalmen-Ylivieskan radalla.

Rauha-sanaa käytetään myöskin
merkitsemään rauhanpäätöstä, r:n-sopimusta,
s. o. sitä juhlallista välipuhetta, jolla
kaksi tai useammat valtiot julistavat keskenään
käymänsä sodan lopetetuksi. Ennen lopullista
r:aa tehdään tavallisesti aselepo l. väli-r.
Elleivät neuvottelut heti vie lopulliseen
r:n-sopimukseen, tehdään valmistava
r:n-sopimus (preliminääri-r., r:n
preliminäärit). — Kun liittokuntasodassa
joku liittolaisista tekee r:n aikaisemmin
kuin muut, on tällainen r. erikois- l.
separaatti-r. R:n-neuvottelu jen
tuloksena on r.-kirja.



Rauha, Viipurin läänin kuntain
piirimielisairaala, Joutsenon pitäjässä
Saimaan rannalla; valmistui 1926. —
Samalla paikalla oli sitä ennen pensionaatti,
josta eräs yhtymä 1910-11 muodosti
kylpylaitoksen ja parantolan. Huhtik. 1923
tuhosi tulipalo parantolan, minkä jälkeen
tila ostettiin piirimielisairaalaksi.

Rauhalinna, 1. Maatila Kaarinassa. —
2. Asemapäällikköjen lepokoti
Säämingissä läh. Savonlinnaa.

Rauhanen ks. Rauhaset.

Rauhankongressi. 1. Kokous, jossa
useiden keskenään sodassa olleitten ja
myös mukaan laskettujen puolueettomien
valtioiden valtuutetut neuvottelevat ja
sopivat rauhasta. — 2. Rauhanaatteen
ajajien toimeenpanema kansainvälinen
kokous.

Rauhanlaki ks. Edsöre.

Rauhanliike pyrkii poistamaan sodat
korkeamman kulttuurin ja moraalin
vastaisina ja koettaa kehittämällä
kansainvälistä julkista oikeutta ja
yhteenkuuluvaisuuden tunnetta kansojen kesken
saada valtioitten väliset riitaisuudet
ratkaistuiksi oikeudellista tietä. Ensim.
rauhanyhdistykset syntyivät 1815 ja 1816
Yhdysvaltoihin ja Englantiin. Ensim.
kansainvälinen rauhankongressi pidettiin
1843. Parlamenttien rauhan unioni
perustettiin 1888. V. 1892 avattiin Bernissä
kansainvälinen rauhantoimisto, 1902
Luzernissa rauhanmuseo, 1903 (Pariisiin 1912
siirretty) rauhaninstituutti sekä
Brysselissä 1910 kansainvälinen museo. A.
Carnegie lahjoitti 1910 10 milj. dollaria
rauhanrahastoksi ja kustansi Haagin
rauhanpalatsin; 1896 A. Nobel perusti
rauhanpalkinnon (ks. Nobelin
säätiö). Vv. 1899 ja 1907 pidettiin
Haagissa valtain välisiä rauhankonferensseja.
Maailmansota oli kova isku r:lle, mutta
toisaalta se aiheutti myös Kansainliiton
(ks. t.) syntymisen, joka toistaiseksi on
valtavin yleismaailmallinen
rauhanjärjestö. — Rauhanasiaa ajamaan
perustettiin meillä Suomen Rauhanliitto 1920.
[Fried (saks., 1912-13).]

Rauhanpiippu, pitkä, ruokovartinen,
sulilla y. m. koristettu piippu, jota
intiaanipäälliköt rauhankeskusteluissaan
vuoron perään polttavat.

Rauhanrikkominen. Aikaisemmassa
ruots.-suom. oikeudessa r:lla tarkoitettiin
oikeusjärjestyksen yleisen rauhantilan
ohella suojelemien erikoisten rauhojen,
koti-, nais-, kirkko- ja käräjärauhan
rikkomista. Nykyisessä rikoslaissamme on
r. yhteisnimenä kotirauhan ja hautarauhan
rikkomiselle (ks. n.).

Rauhantuomari. Muutamissa maissa
(ei Suomessa) on varsinaisten
tuomioistuinten ohella r:eja, jotka osaksi
käyttävät tuomiovaltaa, mutta joiden
tärkeimpänä tehtävänä on sovitella riitoja ja
siten ehkäistä tarpeetonta oikeudenkäyntiä.
R.-laitos on kotoisin Englannista.

Rauhanvakuus, ehdollista tuomiota
muistuttava rikosoikeudellinen säännöstö,
jolla tarkoitetaan sitä, että rikokseen
syypää henkilö voidaan muun
rangaistuksen ohella ja asemesta velvoittaa
asettamaan vakuus siitä, ettei hän määrätyn
ajan kuluessa tee uutta rikosta. R. on
Englannista kotoisin. Suomen
rikosoikeudessa ei ole r.-säännöstöä.

Rauhanyhdistysten Keskusyhdistys
ks. Læstadiolaisuus.

Rauhaset ovat elimiä, jotka joko
erittävät erilaisia nesteitä tai muodostavat
eläviä soluja kuten sukupuolirauhaset.
R:n erittämät nesteet ovat joko ruumiin
toiminnalle tarpeellisia (sekreetit) tai
vahingollisia ja sen vuoksi poistettavia
(ekskreetit). Edellisiä ovat esim.
ruoansulatus-r:n erittämät nesteet,
jälkimmäisiä esim. hiki ja virtsa. Useimmilla
r:lla on omat tiehyensä, joita pitkin niiden
erite poistuu; toisilla, n. s. umpi-r:lla
ei ole johtotiehyttä, vaan eritteet
(hormonit, ks. t.) joutuvat suoraan vereen
tai kudosnesteeseen (vrt. Sisäinen
eritys). Eräillä (esim. sukupuoli-r:lla
on sekä johtotiehyt että sisäistä
eritystä. R. ovat joko yhdestä solusta
muodostuneet tai monisoluisia, muodoltaan
joko putkimaisia (tubulöösisiä) tai
säkkimäisiä (asinöösisiä); kummatkin
rauhasmuodot voivat olla joko yksinkertaisia
tai kerrottuja, viimeksimainituissa ovat
tiehyen sivuhaarat haaraiset.

Rauhattomat, vanhemman ruots.-suom.
oikeuden mukaan henkilöt, joilta rikoksen
johdosta riistettiin oikeusturva.

Rauhe Alb [raue alp], osa Saksan
Jura-vuoristoa, Neckarin ja Tonavan välissä.

Rauhes Haus [raues], J. H. Wichernin
(ks. t.) 1833 perustama suuri sisälähetyslaitos
läh. Hampuria, jossa erilaisia kasvatuslaitoksia y. m.

Rauhoitus, joko yleinen tai
osittainen, riistanhoidollisessa tai
luonnonsuojelutarkoituksessa annettu lain
määräys, joka kieltää pyydystämästä
joitakin hyödyllisiä tai harvinaisia
eläimiä, tai myös hävittämästä
kasvullisuutta. Useimmat haukat ja pöllöt,
peura, joutsen, naarashaahka ja saman
vuoden haahkanpoikanen, ristisorsa,
lunni, herna, naarasfasaani, viiriäinen,



kurki, tuonenkurjet, haikarat, nokikana,
kuovit, töyhtöhyyppä, viklat ja muut
kahlaajat, uikut, ruokki, kiislat, lokit,
tiirat, myrskylintu, raiskat, tikat, käki,
käenpiika, sininärhi, harjalintu,
mehiläis-syöjä, jäälintu, kehrääjä,
tervapääskynen, peltovaris, naakka,
pähkinähakkinen, kuhankeittäjä, kottarainen,
rastaat, tilhi ja muut pikkulinnut sekä lepakot
ja siipiorava ovat rauhoitettuja kautta
vuoden, samoin toistaiseksi maakotka
muualla paitsi Oulun läänissä, merikotka,
kalasääksi ja tunturihaukka. Hirvi on
nimikään rauhoitettu ympäri vuoden
muualla paitsi Petsamon kihlakunnassa,
jossa kruununvoudin luvalla saa
metsästää uroshirviä syyskuun ensimmäisten
kahdeksan päivän kuluessa. Saimaan
hylje on koko vuoden rauhoitettu.
Kalojen r:sta ks. Kalanrauhoitus.

Rauhoitusajat. Näillä tarkoitetaan
niitä aikoja, jolloin hyödyllisiä eläimiä ei
saa tappaa. Koirashaahka on rauhoitettu
1/3-9/6, räkättirastas 1/3-30/6, heinäsorsa,
jouhisorsa, haapana, tavi, heinätavi,
lapasorsa, telkkä, hanhi, lehtokurppa,
heinäkurppa ja taivaanvuohet 1/3-14/8,
pilkkasiipi, meriteeri, jouhisotka,
tunturisotka, punasotka, alli, isokoskelo ja
pikkukoskelo 1/3-31/8, naarasmetso ja naarasteeri
1/12-31/8, koirasmetso, koirasteeri, metsäkana,
kuruna ja jänis 1/3-31/8, peltopyy 15/10-15/9,
pyy 1/3-30/9, koirasfasaani 1/12-30/9.
ks. myös Kalanrauhoitus.

Rauhoitusalue, riistanhoidollisessa tai
luonnonsuojelutarkoituksessa joko epämääräiseksi
tai määräajaksi rauhoitettu alue.

Raukit, geol., Gotlannin rannikoilla
olevia kalliopylväitä. R. ovat tyrskyjen
kulutukselta säästyneitä rantakallioiden
jäännöksiä.

Rauma, kaup. Turun ja Porin läänissä,
Satakunnassa, Pohjanlahden rannalla.
Kunnallinen yhteislyseo, miesseminaari
(per. 1896), merenkulkuopisto,
kauppakoulu ja -opisto. Rauman Nahkatehdas
o.-y., lasitehdas, Rauma Wood Ltd:n
teollisuuslaitokset. Puutavaranvientiä,
pitsinnypläystä. Harmaakivikirkko 1400-luvulta
(alk. fransiskaaniluostarin kirkko),
raatihuone (rak. luultavasti 1774, yläkerta
nyk. museona). Kaupungilla on osittain
vanhanaikainen leima. 8,423 as. (1926).
— R. on  syntynyt keskiajalla, sen
porvarien ensim. oikeuskirja on v:lta 1442.
1800-luvun alussa saatuaan täydelliset
ulkomaanpurjehdus- ja kauppaoikeudet
R:sta tuli tärkeä merikaup., jonka
kauppalaivasto us. v. 1890-luvulla oli
Suomen suurin. [Högman (1907).]


Rauma, taustassa vanha raatihuone.

Rauma, Himangan ent. nimi.

Rauma, Romsdalin vuonoon (Norjassa,
Dovresta itään) laskeva joki. R:n rata =
Romsdalin rata (ks. Romsdalin vuono).

Rauman maalaiskunta, kunta Turun
ja Porin läänissä, Satakunnan lounaiskulmassa,
Pohjanlahden rannikolla; 226,2 km2,
5,340 as. (1926).

Raumanmeri ks. Pohjanlahti.

Raumannus, Johannes Svenonis
(k. 1614), suom.-ruots. jumaluusoppinut,
Upsalan yliopiston prof., sen rehtori 1610-13.
— Raumannus, Jonas Mathiæ
(1608-83), Uudenkirkon (T. l.) kappalainen,
1638 asetetun raamatunkäännöskomitean jäsen.
Toimitti 1646-47 suomenk. ,,Manuale
finnonicum'in", jossa m. m. virsikirja,
evankeliumikirja, katkismus, osia
kirkkokäsikirjasta y. m.

Rauman rata, yksityinen rautatie
Peipohjasta Raumalle, 47 km, avattu
liikenteelle 1897.

Rauma Wood, oik. Osakeyhtiö
Rauma Wood Ltd, Raumalla (ent.
Wuojoki Gods a.-b., per. 1912), omistaa
Raumalla sahan, sähkölaitoksen,
konepajan, sulfiittiselluloosatehtaan y. m.
sekä Haukiputaalla sahan. Osakepääoma
30 milj. mk., työväestöä 1,300.

Raunistula, Turun esikaup. Maariassa.

Rauskut (Rajæ), rustokalojen
alalahko. Ruumis selkävatsaisesti litistynyt;
selkäpuolella ovat silmät ja ruiskutusreiät,
vatsapuolella suu, sierainaukot ja
kidusraot. Rintaevät suuret, ruumista
reunustavat, pyrstö tav. ohut ja liereä.
Pohjakaloja, syövät muita kaloja, äyriäisiä,
nilviäisiä. — Oka-r. (Raja clavata),
yleinen Euroopan rannoilla, myös Itämeren
länsiosissa. Pituus pohjoisissa merissä
n. 1,5 m, leveys 1 m, tulee etelässä 3-4 m
pitkäksi ja 2-3 m leveäksi. Kuva ks.
värikuvaliitettä Kalat, merikaloja, 6.
— Sähkö-r. (Torpedo) ovat liereähköjä,
suomuttomia; pään ja eturuumiin sivuilla
on sähköelimet, joilla kala lamauttaa



saaliinsa ja puolustautuu petokaloja
vastaan. Kirjo-r. (T. marmorata)
tulee 1,5 m pitkäksi ja 20-30 kg:n painoiseksi.

Rauta. Kem. Metallinen alkuaine,
at.-p. 55,84, kem. merkki Fe. Kem.
puhtaana kiteinen, hopeanvalkea metalli,
om.-p. 7,84, sulamisp. 1,550°,
kiehumisp. 2,450°. Kuivassa ilmassa ja
hapettomassa, hiilihapottomassa vedessä
muuttumaton, mutta kosteassa ilmassa ja
luonnonvedessä hapettuu helposti; syntyvä
hydroksidi, Fe2O3 . nH2O (ruoste) ei
muodosta tiivistä suojelevaa kerrosta. R.
liukenee laimeihin happoihin, punahehkussa
hajoittaa vettä. Muodostaa kaksi
yhdistyssarjaa, ferroyhdistykset, jotka
voidaan palauttaa r.-oksiduuliin l.
ferro-oksidiin (FeO), ja
ferriyhdistykset, jotka palautuvat
r.-oksidiin l. ferrioksidiin (Fe2O3).
Edellisistä on mainittava ferrokloridi
(r.-kloruuri), -sulfaatti (r.-vihtrilli,
ks. t.) ja -karbonaatti (r.-salpa), arvokas
malmikivennäinen, jota tavataan myös
r.-lähteissä, se kun liukenee
hiilihaponpitoiseen veteen. Ferriyhdistyksistä
ovat oksidin (punainen r.-malmi) ohella
huomattavat hydroksidi (ruoste),
ferri-ferro-oksidi (magneettinen rautamalmi),
ferrikloridi l. r.-kloridi sekä
ferrisulfaatti (ks. Rautaalunat).
Syaanin kanssa r. muodostaa kompleksisuoloja,
ferrosyaniyhdistykset (vrt. Keltainen
verilipeäsuola) ja ferrisyaaniyhdistykset
(vrt. Punainen verilipeäsuola).
— Fys. Fys. ominaisuuksista on
huomattava magneettisuus. Lujuus, kimmoisuus
ja venyväisyys vaihtelevat suuresti eri
r.-lajeilla. — Malmit. Edellämainittujen
r.-malmien, r.-salvan, magneettisen
r.-malmin ja punaisen r.-malmin ohella r.
esiintyy luonnossa ruskeana r.-malmina
[Fe2O3 + Fe(OH)3], jota ovat m. m.
järvi- ja suomalmimme, sekä
rikkiyhdistyksinä: r.-kiisu l. pyriitti, FeS2 ja
magneettikiisu, FeS. Myöskin pelkkänä
tavataan r:aa (meteori-r.). — Valmistus.
R:n malmeja pasutetaan aluksi, ennen
sulattamista, malmin hienontamiseksi;
samalla rikinpitoinen malmi muuttuu
oksideiksi ja hydroksidit menettävät vetensä,
karbonaatit hiilidioksidinsa. Syntyneet
oksidit pelkistetään hiilellä (puuhiilillä
tai koksilla) masuuneissa kuonaa
muodostavista aineista sulatetun suojelevan
kerroksen alla. Syntyvä r. sulaa, imee
itseensä hiiltä uunin alaosissa ja valuu
muotteihin. Täten saadaan takki- l.
harkko-r:aa, joka sisältää tav. 2,5-5 %
hiiltä, on kovaa ja haurasta, sulaa
n. 1,050-1,250°:ssa. Takki-r. sisältää
suuren osan hiilestä r:aan liuenneena
(r.-karbidina). Jos r. sisältää piitä, niin
tämä erottaa hiilen grafiittikiteiksi, jotka
ovat hiiliköyhän r:n seassa. Syntyy
harmaata takki-r:aa, joka on hyvää
valu-r:aa, ja josta edelleen valmistetaan
tako-r:aa ja terästä. Mangaaninpitoista,
n. s. valkeaa takki-r:aa, joka on kovaa
ja haurasta, käytetään vain tako-r:n ja
teräksen valmistukseen. Tämä tapahtuu
n. s. melloituksella, jossa joko ahjossa
(ahjomelloitus) tai erikoisissa
lieskauuneissa (putlaus) puhalletaan ilmaa
sulaan r:aan, niin että sen
hiilenpitoisuus palamisen kautta vähenee (keitto-r.
ja -teräs). Valanta-r:aa ja -terästä
valmistetaan eri menetelmillä: Bessemerin
menetelmässä melloitus tapahtuu savella
silatuissa Bessemerin konverttereissa,
Martinin menetelmässä käytetään
Siemensin generaattorikaasu-uunia l.
martin-uunia, jossa takki-r:n sekaan sulatetaan
r.-romua tai malmia, Thomasein
menetelmässä konvertteri sivellään magnesiitilla
tai dolomiitilla, jotka imevät itseensä
malmista haitalliset fosfori- ja
rikkiyhdistykset. Viime aikoina on tullut
käytäntöön myös sähkömenetelmä, missä
masuuni on sähköllä kuumennettava (vrt.
Sähköuuni). Kussakin menetelmässä saadaan
joko tako-r:aa (hiilenpitoisuus 0,05-0,5 %)
tai terästä (0,6-1,6 %), riippuen siitä,
kuinka pitkälle melloitus saa mennä;
eräissä tapauksissa melloitettuun r:aan
lisätään laskettu määrä hiilirikkaampaa
r:aa (esim. peili-r:aa) teräksen
aikaansaamiseksi. Teräs eroaa tako-r:sta siinä,
että sen voi karkaisemalla saada
kovemmaksi. — Lejeeraukset. Teknillisesti
käytetty r. sisältää aina hiiltä, usein myös
muita epämetalleja ja metalleja.
Rikinpitoisuus saa tako-r:ssa aikaan haurautta





kylmänä, fosforinpitoisuus punahehkussa;
valu-r:ssa niiden läsnäolo ei ole
vahingoksi. Erikois-r:sta ja -teräksistä
mainittakoon puupitoinen r., jota käytetään
tykkien valamiseen (Si-pitoisuus
0,2-0,4 %) ja työkaluteräkseksi
(1,3 % Si + 0,9 % Mn). Sähkökoneisiin on
osoittautunut sopivaksi 2,5 % piitä sisältävä r.
sekä r.-aluminium-lejeeraus (2,25 % Al),
näillä molemmilla kun on erittäin pieni
hysteresis. R:n kromilejeeraukset ovat
hyviä työkaluteräksiä, miltei
kulumattomia, eivätkä ruostu. Rasitettuihin
koneosiin ja ratakiskoihin käytetään
mangaanilejeerausta, jonka venyväisyys ja
lujuus lisääntyvät karkaistaessa.
Sopivissa määrin lisäämällä mangaania tai



nikkeliä saadaan r.-lajeja, joilla ei ole
magneettisia ominaisuuksia.
Nikkelilejeeraukset ovat myös lujia; eräät
niistä eivät laajene eivätkä supistu
nimeksikään lämpötilavaihteluissa (invar);
myöskin näiden joukossa on ruostumattomia
lajeja. Volframinpitoinen teräs (10 %) ei
menetä kuumennettaessa karkaisuaan
(pikateräs). — Maailman raudantuotannosta
ks. piirroksia (myös ed. palstalla).

Rauta-alunat, ferrisulfaatin, Fe2(SO4)3,
ja alkalisulfaattien kaksoissuoloja, esim.
KFe(SO4)2 + 12H2O.
— Rauta-asbesti, valkeata, hienoa
kvartsimassaa, jota kokoontuu masuunien
uurteisiin ja kulmiin.

Rautabakteerit, bakteereja, jotka
hapettavat rautakarbonaattia rauta- (ferri-)
hydroksidiksi. Muodostavat usein
suolattomissa vesissä ruosteenväristä limaa.


Rautabetonisillan kantta tehdään.

Rautabetoni, betonista tehty rakenne,
jonka sisälle on sovitettu
järjestelmällisesti rautavahvikkeita. Nämä on
sovitettu niihin kohtiin, joissa syntyy
vetojännityksiä. Betoni tarttuu rautaan,
jotapaitsi rautojen päät on taivutettu
koukulle; lisäksi kierretään varsinaisten
jäykisterautojen ympäri ohkaisia


Tehdasrakennuksen rautabetonirunko tekeillä,
alaosa valmis, yläosa telineissä, keskellä
hissitorni.



poikittaisia hakarautoja (vrt.
Hennebique-järjestelmä). K. on
lujaa ja säilyy ilmassa ja vedessä paremmin
kuin puu eikä kaipaa erikoista hoitoa eikä
korjausta. Rakennuksissa se muodostaa
yhden ainoan yhtenäisen kappaleen.
Toiselta puolen r.-rakenteet ovat raskaampia
kuin puu ja rauta ja niitä on vaikea
purkaa ja muuttaa, ne eivät myöskään
kestä hyvin happoja eivätkä veden tai
suolojen vaikutusta.

Suomessa tehtiin ensim. r.-rakenteet
1905. Nyk. r:n käytäntö on hyvin
yleinen. Siitä tehdään paitsi rakennuksia
jopa suuria siltoja (meillä esim. Korian
silta, ks. t., kuva), vesitorneja ja
-säiliöitä, kanava- ja satamarakennuksia,
savupiippuja, aitapylväitä y. m.
[Nykänen (1913); Weyerstall (1913).]

Rautahiilioksidi, raudan ja
hiilimonoksidin (häkä) yhdistyksiä, joita
syntyy esim. rautakamiinoissa hiilimonoksidin
imeytyessä rautaan. Hajoavat helposti,
antaen myrkyllistä hiilimonoksidia.

Rautainen annos, muona-annos
(pääasiassa säilykkeitä), jonka jokainen
sotilas sota-aikana kantaa mukanaan, ja
joka sisältää niukan ravinnon 3:ksi päiväksi.

Rautainen palkkalaki ks. Työpalkka.

Rautajärvi, ratsutila Luopioisissa.

Rautakala (Gasterosteus),
piikkieväisiin kuuluva luukalasuku. Ensimmäisestä
selkäevästä vain 3-10 liikkuvaa piikkiä,
kummankin vatsaevän paikalla on samoin
piikki. Meillä 2 lajia: 3-piikkinen r.
(G. aculeatus) ja 10-piikkinen r.
(G. pungitius). Ed. 5-8 cm pitkä,
koiras kutuaikana punainen. Yleinen
merenrannikolla, harvinainen sisävesissä.
Jälk. 4-5 cm pitkä, selkäpuolelta vihertävä,
kupeilta hopeanhohtoinen, mustajuovainen.
Yleinen sisävesissämme, meressä
harvinainen. Syövät pieniä vesieläimiä. R:jen
koiras rakentaa taidokkaan pesän
levärihmoista ja muista kasvinosista,
houkuttelee sinne naaraita laskemaan
mätinsä, maidittaa tämän, vartioi ja
puolustaa pesää, munia ja poikasia. — R:t
esiintyvät paikoitellen semmoisin joukoin,
että niitä pyydystetään öljynkeittoa
varten, sikojen ja kanojen ruoaksi tai
lannaksi.


Kolmepiikkinen rautakala pesineen.

Rautakansleri, Bismarckista käytetty
nimitys, jolla viitataan hänen sanoihinsa,
että Saksan yhteys oli ainoastaan
„raudalla ja verellä" aikaansaatavissa.

Rautakausi, esihist. ajanjakso, jonka
kuluessa rauta on ollut pääasiallisimpana
teräaseitten raaka-aineena. R. seuraa
pronssikautta ja on viimeinen esihist.
ajanjakso. Etelä-Euroopassa r. käsittää
viimeisen vuosituhannen e. Kr., Skandinaaviassa
ja meillä se kestää n. 600 e. Kr.—
1000 j. Kr. R. jaetaan Keski-Euroopassa
Hallstattin aikaan (900-450 e. Kr.) ja
La Ténen aikaan (450—Kr. s.), Skandinaaviassa
esiroomalaiseen (n. 600 e. Kr.— Kr. s.) ja
roomalaiseen r:een (Kr. s.— n. 400 j. Kr.),
kansainvaelluksen aikaan (400—n. 800) ja
viikinkiaikaan (n. 800—1050) sekä Suomessa
varhaisempaan ja myöhäisempään r:een,
rajavuotena n. 700. vrt. Suomi, historia.


Rautakauden esineitä Suomesta, 1 hevosenkenkäsolki,
2 sotakirves, 3 kaarisolki, 4 miekka,
5 väkäkeihäs. 1 ja 3 pronssia.

Rautakelta, keltainen, raudanpitoinen
mineraaliväri.

Rautakonstruktsioni, rakenteet, jotka
ovat tehdyt erilaisista rautapalkeista
y. m. ja joita käytetään silta-, kattotuoli-
jopa kokonaisissa huonerakennuksissa
ja lisäksi suurissa pylväissä y. m. On
saanut ankaran kilpailijan rautabetonista.
[„Tekn. käsikirja"; Asp, „Huonerakenteiden
oppi" (1908).]

Rautakruunu ks. Kruunu.

Rautakynsi, sinkilä (ks. t.).

Rautala, Emil (s. 1883), turkulainen
muotokuvamaalari.

Rautalakka, kivihiilipien tervaöljyliuos,
käytetään mustana lakkana.

Rautalammin reitti, itäisin Kymijoen
vesistön kolmesta suuresta latvareitistä.
Saa alkunsa Kiuruveden ja Pielaveden



pitäjien rajoilta, inistä vedet kerääntyvät
Pielaveteen, siitä Nilakan ja lisveden,
Konneveden, Kynsiveden ja Leppäveden
kautta Päijänteeseen.

Rautalampi, kunta Kuopion läänissä,
Pohjois-Savossa, Vaasan läänin rajalla;
691,2 km2, 7,282 as. (1926). Paavo
Korhosen y. m. kansanrunoilijoiden kotipitäjä.

Rautalanka ks. Metallilanka.

Rautalevy ks. Pelti. — Rautaliitos
on rautarakenteissa käytettävä ruuvi-,
niitti- tai kiilaliitos, myös hitsiliitos.
Tavallisin on niittiliitos.

Rautamönjä, savensekaista rautaoksidia;
tummanruskeanpunainen maaliväri.

Rautanaamari, ransk. valtiovanki,
k. 1703 Bastiljissa. R:n kasvot olivat
aina mustalla samettinaamarilla peitetyt.
Häntä on luultu joksikin Ludvig XIV:n
läheiseksi sukulaiseksi tai otaksuttavammin
Mantovan ministeriksi Mattioli'ksi,
joka 1679 vangittiin kavalluksesta.

Rautanen, Martti (1845-1926),
lähetyssaarnaaja, teologian kunniatohtori.
Toiminut Ambomaalla v:sta 1868.
Kääntänyt Raamatun ondongan kielelle. Kuva
ks. Lähetystoimi, II osa, p. 1248.

Rautaokra, väriaineita. Keltainen r.
on limoniittia, punainen r. hematiittia. —
Rautapeitta, värjäyksessä käytetty
rautasuola (nitraatti, asetaatti). — Rautapii,
kivilaji, rautaoksidin punaisenruskeaksi
värjäämää kvartsia.

Rautaportti, Tonavan muodostama
ahdas puhkaisulaakso Orsovan kohdalla.

Rautapuna, epäpuhdasta
rautaoksidia; käytetään maalivärinä ja
kiilloitusjauheena.

Rautapuu, kovaa, tummaa, raskasta
puuta, jota saadaan useista etupäässä
troopillisista puulajeista (m. m.
Casuarina-, Eucalyptus-, Metrosideros-,
Sideroxylon-lajeista).

Rautapää, Hugo (1874-1922), lakit,
toht. Senaattorina 1908-09, Korkeimman
Hallinto-oikeuden presidenttinä 1919-22.

Rautaristi (saks. Eisernes Kreuz),
Preussin kuninkaan Fredrik Vilhelm
III:n 1813 perustama ritarimerkki, joka
annettiin Ranskaa vastaan 1813-15
käydyssä sodassa ansioituneille; uudistettu
1870 ja 1914. Kuva ks. Ritarimerkit.

Rautaruukki, nimitys jota on lähinnä
käytetty tarkoittamaan erioikeuksilla
varustettuja varhaisemman rautateollisuutemme
kankirautapajoja ja niiden yhteydessä olevia
laitoksia.

Rautaryhmä, alkuaineryhmä, johon
kuuluu rauta, koboltti ja nikkeli. M. m.
magneettiset ominaisuudet samankaltaiset.

Rautasälpä, sideriitti,
rautakarbonaattia (FeCO3); sisältää 48 % rautaa.
Kovuus 3,5-4,5, om.-p. 3,7-3,9. Väri
keltaisesta ruskeaan. Arvokas rautamalmi.

Rautatammi ks. Tammi.

Rautateiden hallinto on se hallinnon
haara, jonka tehtävänä on johtaa
yleiselle liikenteelle luovutettujen
valtionrautateiden hallintoa ja hoitoa,
toimituttaa uusien valtionratojen tutkimukset ja
rakentaminen, tarkastaa ja valvoa
yksityisiä rautateitä sekä johtaa
rautatiehallinnon alaisten, valtionrautateihin
liittyvien kulkuneuvojen hoitoa. R. h:oa
johtaa Rautatiehallitus, jonka
muodostavat pääjohtaja päällikkönä,
ylijohtaja sekä 9 johtajaa, kukin
osastonsa päällikkönä. Osastoja: 1)
hallintoosasto, 2) talousosasto, 3) yleinen
rataosasto, 4) konstruktiivinen rataosasto,
5) rakennusosasto, 6) koneosasto, 7)
varasto-osasto, 8) liikenneosasto, 9)
tariffi- ja kontrolliosasto; välittömästi
pääjohtajan alaisena toimii rautatietaloudellisten
selvittelyjen konttori. Linjahallintoon
nähden ovat liikenteenalaiset valtionrautatiet
jaetut: kassanhoitoa varten talousosaston alaisiin
kassanhoitopiireihin; radan ja siihen kuuluvien
siltojen kunnossapitoa ja vartioimista sekä
merkinanto- ja turvallisuuslaitteiden
asettamista ja hoitoa ynnä rakennusten
rakentamista ja kunnossapitoa varten
yleisen rataosaston alaisiin
ratajaksoihin; vetovoiman saatavana pitämistä ja
liikkuvan kaluston kunnossapidon
valvontaa varten koneosaston alaisiin
varikkojaksoihin; tarveaineiden hankintaa ja
hoitoa varten varasto-osaston alaisiin
varastojaksoihin sekä liikenteen välitöntä
hoitoa varten liikenneosaston alaisiin
liikennejaksoihin. — Henkilökunnan
sairaanhoitoa varten on
valtionrautatiet jaettu talouosaston alaisiin
lääkäripiireihin (Asetus valtionrautateiden
hallinnosta 28/9 1922).

Rautateiden tariffit, se taksa ja ne
ehdot, joilla matkustajia ja tavaraa
kuljetetaan rautateillä. Valtionrautateiden
tariffit on vahvistettu 29/11 1924
annetulla asetuksella, osaksi muutettu
18/12 1925, 13/2 1926, 13/4 1926 ja 13/7 1926.

Rautateollisuus, metalliteollisuuden
tärkein haara. Raudan valmistuksen taito
on suomalaisilla ollut ikivanhoina aikoina.
Sulatoissa (harkkohyteissä) käytettiin
järvi- (ja suo-) malmia. Sitä saadaan
varsinkin Savon ja Karjalan järvistä.
Valmistus oli tavallaan kotiteollisuutta.




Vähitellen vanhat harkkouunit hävisivät
masuunien tieltä, viimeinen 1898.
Suomen ensim. masuuni rakennettiin 1616
Mustioon. Se käytti Ojamon (ks. t.)
kaivoksesta louhittua vuorimalmia.
Vanhimpia masuuneja ovat vielä Fiskarin (per.
1649) ja Taalintehtaan (1686), jotka
käyttivät ruots. vuorimalmia. Yhteensä niitä
oli 1600-luvun lopussa 20, useimmat
Lounais-Suomessa. Ainoa vanha masuuni,
jossa järvimalmia käytettiin sulatukseen,
oli Juankoski Nilsiässä (sai oikeudet
1746). 1800-luvulla perustettiin uusia
masuuneja, jotka sulattivat järvimalmia.
Raakaraudan valmistuksen aleneminen on
johtunut pääasiassa malmien puutteesta
tai epäedullisesta laadusta; maamme
järvimalmivarastot ovat yleensä
runsaasti fosforinpitoisia, ja nekin ovat
huomattavasti vähenneet; r:een kelpaavat
vuorimalmilöydöt ovat harvinaisia
(Välimäki, Pitkäranta). — Ensim.
putlausuuni rakennettiin 1830-luvulla
Karkkilan (Högforsin) tehtaalle. Suomen
ensim. martinuuni rakennettiin 1880
Taalintehtaalle. Nyk. takkiraudan valmistus
Suomessa tapahtuu etupäässä sähköuuneissa,
joita on Vuoksenniskalla ja
Hämekoskella. Martin- ja valssilaitostuotantoa
harjoitetaan Värtsilässä, Taalintehtaalla,
Fiskarissa ja Inhassa. Rautatehtaitten
koko valmistusarvo oli 1925 87 milj. mk.
ja työntekijöiden lukumäärä 1,700, johon
summaan on laskettu vain metallialan
työväki. Laskien yhteen kaikki metallien
valmistus- ja jalostuslaitokset saadaan
työpaikkojen luvuksi 1925 176,
työntekijöiden 4,461 ja valmistusarvoksi 355,5
milj. mk. vrt. Koneteollisuus.


Valtion rautateiden normaaliprofiileja. a hiekkamaa-, b savimaa-, c kallioleikkaus, d pengertäyte.

Rautatie, teräsraiteella varustettu ja
sen mukaisesti pohjustettu tie, jolla
vaunut kulkevat konevoimalla, ja joka
yleensä välittää säännöllistä tavara- ja
henkilöliikennettä. R.-käsitteen
ulkopuolelle jäävät tav. raitiotiet.
R:t ovat joko valtion tai yksityisten
omistamia. Asemansa ja suhteensa puolesta
muihin ratoihin r:t ovat pää- l. emäratoja,
yhdistys- l. poikkiratoja, rinnakkaisratoja,
sivuratoja ja pistoratoja, maaston
mukaan tasanko-, mäkimaa-, vuoristo- ja
vuoriratoja; rakenteen mukaan erotetaan
tartunta- l. adhesioniradat ja
hammasradat (ks. t.). Suurkaupunkien alueella
kulkevat paikallisradat rakennetaan usein
joko tunneleihin (maanalainen r.) tai
maan pintaa ylemmäksi (ilmarata, köysirata).
R.-linjain suunnan määräämiseksi
toimitetaan taloudellinen ja tekn. (joko
silmämääräinen tai koneellinen)
tutkimus. Sen jälkeen seuraa linjan
avaaminen ja raivaaminen, ojittaminen ja
kuivaaminen, tasaus-, pengerrys- l. maatyöt
(vrt. Maarakennus), sorastus,
kiskotus, taide- l. taitotyöt (siltojen,
rumpujen, tukimuurien y. m. rakennus) ja
lopuksi huonerakennustyöt (asemat,
veturitallit, vesitornit, ratavartijatuvat
y. m.). R:n alusrakennukseen luetaan
itse tienrunko (sen penkereet l. täytteet
ja leikkaukset l. syvennykset),
päällysrakennukseen kiskot, pölkyt ja
päällyssora. Radan poikkileikkausmuodot
(normaaliprofiilit) riippuvat radan
kiskotuksesta. Kuvat a, b, c, d esittävät valtion
r:iden 30 kg:n kiskoille hyväksytyt
normaaliprofiilit. Radan kaarteet l. käyrät
ovat ympyrän kaaria, jotka vähemmän
kaarevilla tasoituskäyrillä yhtyvät




Valtion rautateiden raide.

suoraan rataan. Kaarteen pienin säde saa
valtion-r:illämme olla 300 m, vaihteissa
pienempi. Radan suurin sallittu nousu
on 12:1000. — R:n päällysrakennukseen
kuuluvat kiskot, pölkyt ja päällyssora.
Kiskot ovat 9-15, joskus 18 m pitkät,
niiden paino on jopa 50 kg/m.
Valtion-r:iden kiskot painavat 25 ja
30 kg sivuradoilla, pääradalla 43 kg/m.
Kiskojen päät yhdistetään toisiinsa side-
l. jatkokiskoilla. Jatkokohta sovitetaan
pölkkyjen väliin. Pölkyt ovat puuta, meillä
2,75 m pitkiä tai rautaa, toisinaan
rautabetonia. — Raiteiden haaraantumis- ja
risteyskohdissa ohjautuu vaunu toiselle raiteelle
vaihteen (ks. t.) avulla. Yksitellen
voidaan vaunuja ja vetureita siirtää
raiteelta toiselle kääntö- ja työntöpöydillä.
vrt. Rautatievaunu, Veturi.

Historia. R:n edeltäjänä on pidettävä
niitä puisia raideteitä, joita jo
1500-luvulla käytettiin Harzin, Tirolin y. m.
vuorikaivoksissa, jotta kaivosvaunut
niillä kulkisivat helpommin. Kulumisen
välttämiseksi käytettiin mutkapaikoissa
rautaisia suojakiskoja tai päällystettiin
kiskot toisinaan rautalevyillä. Kun
raudan hinta 1767 laski tuntuvasti, niin
eräässä Englannin tehtaassa alettiin
käyttää varastoituja litteitä harkkoja
puun asemesta raiteina. Tulos oli hyvä;
valurauta vaihdettiin v:n 1808 jälkeen
takorautaan, ja 1820 voitiin ne jo
valssilaitoksissa valmistaa pitkinä
kankina. Ensim. epätasaisilla raideteillä
ihmiset tai hevoset vetivät kolisevia
rattaita, kunnes höyryvoima otettiin
käytäntöön. Aluksi käytettiin kiinteitä
höyrykoneita, jotka köysien avulla
saattoivat vetää vaunuja esim. mäkeä ylös.
Liikkuvan höyrykoneen, veturin (ks. t.
ja Stephenson) keksimisen jälkeen
1825 oli r. valmis. Ensim. r.
mannermaalla rakennettiin 1835 Belgiaan,
seuraavat 1836 Saksaan, 1837 Ranskaan ja
1838 Venäjälle.

Suomen ensim. r. rakennettiin Helsingistä
Hämeenlinnaan 1858-62; seuraavat olivat
Riihimäki—Pietari 1868-70, Hyvinkää—Hanko,
valmistui 1873, Kerava—Porvoo 1874,
Hämeenlinna—Tampere—Turku 1876, uudemmista
ovat tärkeimmät Tampere—Vaasa
1883, Seinäjoki—Oulu (1886) —Tornio 1903,
Kouvola—Kuopio (1889) —Kajaani 1904,
Viipuri—Joensuu (1894) —Nurmes 1911,
Tampere—Pori 1895, Haapamäki—Jyväskylä
(1897) —Pieksämäki (1918) —Savonlinna
(1914) —Elisenvaara 1908, Helsinki—Turku
1903, Laurila—Rovaniemi 1909,
Matkaselkä—Suojärvi 1926. vrt.
erikoisartikkeleita eri rautateistä.

V. 1923 oli r:itä koko maailmassa
1,215,878 km, mistä Euroopassa 374,415,
Amerikassa 601,914, Aasiassa 135,067,
Afrikassa 55,520 ja Austraaliassa
48,962 km. Eniten on rautateitä
Yhdysvalloissa, 404,513 km, sekä Euroopassa
Saksassa 57,245, Euroopan Venäjällä
55,978, Ranskassa 52,737 ja
Isossa-Britanniassa ja Irlannissa 38,287 km.
Ruotsissa niitä oli 15,502, Tanskassa
4,968, Norjassa 3,456, Latviassa 2,824 ja
Virossa 1,067 km. Saksassa r:t ovat
yleensä valtion omistamia, Englannissa
ja Yhdysvalloissa sitävastoin etupäässä
yksityisten. — Suomen r:itä oli 1924 yht.
4,595 km, joista 4,295 valtion ja 300
yksityisten. V. 1862 oli niiden pituus 107 km,
1882 885 km, 1892 2,007, 1912 3,756 km.
V. 1924 oli valtion-r:illä 630 veturia,
1,0281 henkilövaunua ja 16,125
tavaravaunua. Niillä kuljetettiin 28,8 milj.
matkustajaa ja 8,1 milj. ton. tavaraa;
kokonaistulot olivat 641,6 milj. mk., josta
tavaraliikenteestä 396 milj. ja
matkustajaliikenteestä 219 milj. mk.
Korkoa r:ihin kiinnitetylle pääomalle
saatiin 1925 1,48 % (ed. v. 2,57). [Järvinen.
„Liikenne" (1926).]

Rautatiehallituksen neuvottelukunta.
Liikennöivää yleisöä läheisesti
koskevain taikka muuten tärkeiden
asiain valmistelevaa käsittelyä varten
toimii r. n., johon kutsutaan henkilöitä,
jotka toimintansa kautta talouselämän eri
aloilla ovat saavuttaneet huomattavan
asiantuntemuksen. R. n:taan kuuluu
vähintään 9 jäsentä, jotka kulkulaitosten ja
yleisten töiden ministeriö määrää 3 v:n
ajaksi kerrallaan, sittenkuin erinäiset
keskusliitot ja järjestöt ovat tehneet
ehdotuksensa. R. n:n kokouksiin ottavat
osaa myöskin ne Rautatiehallituksen
jäsenet, joiden läsnäolon Rautatiehallitus
katsoo tarpeelliseksi (Asetus
valtionrautateiden hallinnosta 28/9 1922, 56 §;
Valtioneuvoston päätös 13/4 1923).

Rautatiehallitus ks. Rautateiden hallinto.




Suom. boggivaunu.



Kansainvälinen ravintolavaunu sisältä.



Suom. II luokan päiväboggivaunu sisältä.


Rautatiekirjakauppa o.-y., Helsingissä,
per. 1910. Yhtiöllä on yksinoikeus
sanomalehtien ja kirjallisuuden myyntiin
rautateillä.

Rautatielautta, junalautta (ks. t.).

Rautatielääkäri huolehtii rautateiden
palveluksessa olevan henkilökunnan ja
osittain myös heidän perheidensä
sairaanhoidosta, valvoo henkilökunnalle
kuuluvien asuntojen y. m. terveydenhoidollisia
oloja ja on m. m. velvollinen
rautatieonnettomuuksien sattuessa antamaan
apuansa. Tätä varten on rautatieverkkomme
jaettu r.-piireihin.

Rautatiepataljoona, rautateiden
rakentamista, liikennöimistä tai niiden
hävittämistä varten sodan aikana toimiva
vastaavan koulutuksen saanut pataljoona.
Suomessa sellaisia on yksi.

Rautatiepolitiikka, laajemmassa
merkityksessä kaikki toimenpiteet, jotka
tarkoittavat jonkun valtakunnan tai alueen
sivistyksellisten, taloudellisten,
puolustus-, ulkopoliittisten y. m. suhteiden
edistämistä rautateiden avulla, ahtaammassa
merkityksessä rautatielaitoksen sisäistä
hallitustoimintaa tarkoittava ohjailu.
[Järvinen, „Liikenne" (1911 ja 1926);
Kallio, „Rautateiden suunnat viennin
kannalta" (1925).]

Rautatietariffi ks. Rautateiden tariffit.

Rautatievaunu. R:t ovat 2-, 3-,
4- jopa 6-akselisia, 4- ja 6-akselisissa on
tav. alusvaunut l. boggit (ks. t.).
Matkustajavaunut ovat päivä- tai
makuuvaunuja. Ravintolavaunuissa on keittiö,
tarjoiluhuone ja ruokasali. Salonkivaunuissa
on seurustelu-, työ-, makuuhuoneet, kirjasto,
kylpy- y. m. huoneet. Sairasvaunuissa
sairasosasto, leikkaus-, apteekki-, lääkärin-
ja palvelijain osasto. Tavaravaunut ovat
katettuja tai avonaisia. Lisäksi on
säiliövaunuja öljyjen, kaasun, happojen
y. m. kuljettamista varten. Edelleen hevos-,
maito-, jäähdytys-, kanuuna-, hiekka-, kalkki-,
rikka- y. m. vaunut. Erikoisvaunuihin luetaan
postivaunut, työpajavaunut y. m. — R:n rakenteeseen
kuuluu paitsi alus l. kehys jousineen,
pyörineen ja jarrulaitteineen, ylärakenne,
lisäksi lämmitys- (matkustaja- ja
ravintoaineiden kuljetusvaunuissa), sekä
valaistuslaitteet (matkustajavaunuissa).

Rautatieyksiköt, rautatienkäytössä
käytettävät mitta-, paino- ja
lukuyksiköt. Pituusyksikkönä on km.
Kysymykseen tulee ratapituus, raidepituus,
henkilöjä tavaraliikennepituus, virtuaalipituus
(aikatauluja laadittaessa käytettävä) ja
tariffipituus. — Painomittana on kg
tai tonni, varastotileissä myöskin
sentaali. — Nopeus ilmoitetaan
km/tunnissa. Matkanopeus ilmoittaa nopeuden
koko matkaan käytetyn ajan mukaan
laskettuna, kulkunopeus ilmoittaa
keskinopeuden vain kulussa oltaessa,
perusnopeus on radasta, veturista y. m.
riippuva sallittu l. normaalinopeus ja
korkein sallittu nopeus on poikkeustiloissa
sallittu nopeus. — Liikkuvan kaluston
työ mitataan veturi-km:eissä ja
vaunukin reissä sekä vaununakseli-km:eissä ja
juna-km:eissä. — Matkustajamäärä ilmoitetaan
henkilö-km:eissä ja tavaramäärä tonni-km:eissä.



Rautavaara, kunta Kuopion läänissä,
Pohjois-Karjalassa, Nurmeksen ja Iisalmen
välillä; 1,329,8 km2, 4,010 as. (1926).

Rautavihtrilli, ferrosulfaatti, FeSO4+
7H2O. Vihreitä kiteitä, jotka pinnaltaan
rapautuvat hapettuen emäksiseksi ferrisulfaatiksi.
Esiintyy luonnossa melanteriittina. Käytetään
väri- ja musteteollisuudessa.

Rautiainen (Accentor l. Prunella
modularis), varpuslintu, päälaki ja niska
tuhkanharmaat, tummatäpläiset, selkä punaruskea,
mustatäpläinen, kaula ja eturinta teräksenharmaat,
vatsa harmaanvalkoinen. Meillä sangen
harvinaisena koko maassa havu- ja sekametsissä.
Pesä pensaassa, munat sinivihreät.

Rautila, kylä ja liikekeskus Vehmaalla.

Rautio, kunta Oulun läänissä,
Keski-Pohjanmaalla, Sievinjoen keskijuoksun
varrella; 174,8 km2, 1,937 as. (1926).

Rautio, Aleksis (1857-1916),
Kansallisteatterin näyttelijä v:sta 1882,
humoristi. — Rautio, Katri (s. 1864),
o. s. Bengtsson, Kansallisteatterin
näyttelijä 1880-1917, ed:n puoliso.

Rautjärvi, kunta Viipurin läänissä,
Etelä-Karjalassa, Saimaan itäpuolella;
402,7 km2, 5,721 as. (1926).

Rautu ks. Lohi.

Rautu. 1. Kunta Viipurin läänissä,
Karjalan kannaksella, Venäjän rajalla;
336,6 km2, 6,366 as. (1926). Ent.
lahjoitusmaakartanoita. Kiivaita taisteluita 1918.
— 2. Rautatieasema, Hiitolan-Raudun
radan pääteasema, R:n kunnassa, 99 km
Hiitolasta. Mainittu rata ulottui
aiemmin rajalle asti Raasuliin, mutta keväällä
1918 purettiin sitä 1,7 km; nyk. päätekohta
on 7 km R:n aseman eteläpuolella.

Rautunselkä, Vanajanselän (ks. t.)
länsiosan nimi.

Ravaillac [-aja'k], François
(1578-1610), Ranskan kuninkaan Henrik IV:n murhaaja.

Rawalpindi [rauəl-], kaup. Etu-Intian
luoteisosassa, Punjabissa. Lujasti
linnoitettu sotilasaseina. Arsenaali ja
veturitehtaita. 100,000 as.

Ravea, maatila Mietoisissa.

Ravel [-ve'l], Maurice (s. 1875),
ransk. säveltäjä, impressionistisen tyylin
huomattavimpia edustajia. Säveltänyt
orkesteri- ja näyttämöteoksia y. m.

Raveliini (ransk.), pieni linnoitusvarustus.

Ravenala, matkustajain puu (ks. t.).

Ravenna [-e'-], kaup. Pohjois-Italiassa
Po-joen suiston eteläpäässä 8 km Adrianmerestä.
R. on varhaiskrist. rakennustaiteen muistomerkeistä
rikkain kaup. San Giovanni in Fonten kastekirkko
400-luvulta ja keskuskirkko San Vitale 500-luvulta,
joissa kuuluisia bysant. mosaiikkeja, tuomiokirkko,
Teoderikin hautarakennus ja Danten hautakammio.
5 km kaupungista on R:n nyk. hävinnyt satamakaup.,
jossa Italian huomattavin muinaiskrist. basilika
San Apollinare in Classe (vihitty 549) ja vielä
kauempana kuuluisa pinjametsä. 73,000 as.
— R. on kreikkalaisten perustama, Länsi-Rooman
keisarien, itägoottilaisten kuninkaiden ja eksarkin
asuinpaikka, 756 Pipin Pieni lahjoitti sen paaville,
1100-luvulta melkein riippumaton, kunnes 1509
liitettiin Kirkkovaltioon. [Okkonen, „Italian
taidekaupunkeja" (1925).]


Ravenna. Teoderikin hautarakennus.

Ravesteijn [rā-], Jan van
(n. 1572-1657), holl. taidemaalari; ryhmä- ja
muotokuvia.

Raviini (ransk.) l. kursu,
maavuodon ja huuhtelun aiheuttama laakso.



Ravintoaineita eläinkunnasta:



Ravintoaineita kasvikunnasta:







Ravikilpailut, hevosten jalostamiseksi
toimeenpannut kilpa-ajot. V:sta 1865 on
valtio meillä rahallisesti avustanut
kilpailuja. Kilpailumatka oli v:teen 1900
3 virstaa (3,207 m), ollut sen jälkeen
3,000 m, mutta muitakin matkoja on
pidetty. Kolmen virstan ennätys 5 min.
13,4 sek. on Ormondella ja nykyisen
3,000 m:n ennätyksen, 4 min. 44 sek.,
omistaa Kirri. R:n edistämiseksi
perustettiin 1919 yhdistys „Ravirengas".
Suom. hevonen on osoittautunut erittäin
nopeaksi näissä kilpailuissa ja ainoastaan
amer. juoksija ja ven. Orlov-hevonen
ovat huomattavasti nopeammat.


Ravikilpailuista.

Ravintoaineet ovat aineita, joita
ruumis tarvitsee elämänsä ylläpitämiseksi.
Ne ovat sekä orgaanisia että
epäorgaanisia aineita. Edellisiä ovat
valkuaisaineet, hiilihydraatit ja rasvat,
jälkimmäisiä eräät suolat ja vesi. Koska r:n
tärkeimpänä tehtävänä on ruumiissa
tapahtuvan palamisen ylläpitäminen, täytyy
ravinnon mukana tulla ruumiiseen
riittävä kalorimäärä. Eri r:n polttoarvo on
eri suuri, 1 g valkuaisainetta synnyttää
palaessaan ruumiissa 4,1 kaloria, 1 g
hiilihydraattia samoin 4,1 kaloria, 1 g rasvaa
9,3 kaloria. Keskinkertaisia ponnistuksia
kysyvää ruumiillista työtä suorittavan
täysikasvuisen miehen ruumiissa tapahtuva
vuorokautinen palaminen on n. 3,000
kaloria, raskaammassa työssä se nousee
5,000-6,000 kaloriin; naisen ruumiissa
tapahtuva palaminen on n. 4/5 vastaavanlaista
työtä suorittavan miehen ruumiissa
tapahtuvasta palamisesta. Kun nautitusta
ruoasta poistuu ulostusten mukana 5-10 %
ruoan kalorimäärästä joutumatta
ruumiin hyväksi, tulee ruoan kalorimäärän
olla 5-10 % suurempi kuin ruumiissa
tapahtuva palaminen on. —
Valkuaisaineravintomme saamme etupäässä
eläinkunnasta, hiilihydraattiravintomme
pääasiassa kasvikunnasta (pavuissa ja
herneissä on kumminkin 20-23 % valkuaisaineita).
Valkuaisaineiden merkitys r:na
on osittain siinä, että ne ovat kaiken
elollisen aineen rakennusainesta, osittain
siinä, että niillä korvataan ruumiin
yhtämittaisesta valkuaisaineiden kulutuksesta
aiheutuvat menetykset. Rasvaa ja
hiilihydraatteja ruumis käyttää
lihastoiminnan ylläpitämiseksi. — Seur. palstalla
olevasta taulukosta näemme eräiden
tärkeimpäin ruoka-aineiden kalorimäärän.
Ed. sivulla olevasta taulukosta näkyy,
missä määrin eräissä yleisissä
ruoka-aineissa on kutakin laatua r:ta. R:iin
on edellisten lisäksi luettava myös
vitamiinit (ks. t.), jotka eivät kohota
ravinnon kaloriarvoa.


Ruoka-aineKalorejajoka100 g:ssa
Kaali . . . 30
Lantut . . . 40
Veri . . . 70
Kuorimaton maito . . . 70
Tuoreet perkaamattomat silakat . . . 90
Perunat . . . 100
Suolaiset perkaamattomat silakat . . . 110
Naudanliha, luuton . . . 180
Vähärasvainen juusto . . . 230
Pehmeä ruisleipä . . . 240
Keltaiset herneet . . . 310
Kova ruisleipä . . . 340
Riisi . . . 350
Runsasrasvainen juusto . . . 360
Savustettu liikkiö . . . 360
Kaura . . . 380
Suolattu sianliha . . . 550
Voi ja margariini . . . 800


Ravintolanpito. R:oon on hankittava
maaherran lupa. R:oa tarkoittavat liikkeet
jaetaan kolmeen luokkaan, josta riippuu
ravintolan aukioloaika (Asetus 28/1 1922).

Ravintosuhde, luku, joka ilmaisee
kotieläinten rehujen typellisten ja
typettömäin ravintoaineiden välistä suhdetta.
Sitä ei tav. nykyjään erikseen ilmaista,
mutta ilmenee rehuyksikön sisältämästä
sulavasta valkuaismäärästä (vrt.
Rehuarvo).

Rawlinson [rōlinsən], Sir Henry
(1810-95), engl. arkeologi. Onnistui
1840-luvulla Grotefendista riippumatta
tulkitsemaan nuolenpääkirjoitusta.

Ravunkivi ks. Jokiäyriäinen.

Ray [rei], John (1628-1705),
engl. kasvi- ja eläintieteilijä, etevä
systemaatikko, koetti selvitellä lajikäsitettä.

Rayleigh [reili], John William
Strutt (1842-1919), engl. fyysikko,
keksi yhdessä W. Ramsayn kanssa
argonin; tutkimuksia fysiikan eri aloilta.
Nobelin fys. palkinto 1904. — Rayleigh,
Robert John Strutt (s. 1875),
engl. fyysikko; töitä optiikan ja
radioaktiivisuuden alalta.

Raynal [rena'l], Paul (s. 1885),
ransk. kirjailija. Teoksia: sotanäytelmä
„Hauta riemukaaren alla" (esitetty Suomessa).

Rayon [rejõ'] (ransk.), säde; alue.

Rayruoho, rairuoho (ks. t.).

Rayski [rais-], Ferdinand von
(1806-90), saks. taidemaalari. Maalannut
muoto-, eläin- ja metsästyskuvia.

Razin [-ā-], Stenka (k. 1671),
ven. kapinanjohtaja. V:sta 1667 kapinallisten
Donin kasakoiden päällikkönä ryösti
Volgan ja Kaspianmeren rantamia;
mestattiin. Elää kansanlaulujen sankarina.



Razumovskij [-o'-], Aleksej
Grigorjevitš (1709-71), ven. ylisotamarsalkka,
kreivi, keisarinna Elisabetin salainen aviomies,
alk. talonpojan poika ja kuorolaulaja.

Razzia (it.) ks. Ratsia.

Rb, rubidiumin kem. merkki.

Re l. Ra (egypt.),
muinaisegyptiläisten auringonjumala.

Re, mus. 1. Ranskalaisilla y. m. = d.
— 2. Sävelentapaamisessa käytetty
duuriasteikon 2:sen asteen nimitys.

Re- (lat.), yhdyssanoissa: takaisin,
vastaan, uudelleen.

Rea, kreik. uskonnossa jumaläiti, Kronoksen
puoliso ja tytär, Zeuksen y. m. äiti.

Reaali (mlat.), asiaa, olemusta
koskeva, asiallinen, todellinen.

Reaaliaineet ks. Reaalitieteet.

Reaali-injuria, teoin (ei sanoin)
tapahtuva solvaus.

Reaalikatalogi, tieteenhaarojen
mukaan järjestetty kirjaluettelo.

Reaalikoulu, sellainen oppikoulu,
jonka lukuohjelmassa klassillisten kielten
sijasta uudet kielet ja niiden rinnalla
matematiikka ja luonnontieteet ovat
etualalla. — Suomen ensim. r:na pidetään
Turun katedraalikoulun yhteydessä
1807-30 toiminutta erikoisosastoa, n. s.
kollektoriluokkaa. Seuraavia olivat O. H.
Gripenbergin 1830-luvulla järjestämä
jonkinlainen r. ja Bergenheimin Turun
r. eli reaalilyseo (1840-43). ks. edelleen
Oppikoulu.

Reaaliluku ks. Luku.

Reaalilyseo ks. Reaalikoulu ja
Oppikoulu.

Reaalinen, reaali- (mlat.),
asiallinen, todellinen. Matem. Suure, johon ei
sisälly mitään imaginaarista osaa. —
Reaalioikeus, esineoikeus.

Reaalipolitiikka, politiikka,
joka tosiolojen pohjalla pysytellen asettaa
itselleen vain näistä oloista johtuvia, lähellä
ja saavutettavissa olevia päämääriä.

Reaalirasite, kiinteistörasite.

Reaalisuure, matem. ks. Reaalinen.

Reaalitieteet, tieteet, jotka tutkivat
todellisia esineitä eivätkä vain ajateltuja
käsitteitä tai sanoja. Koulujen
oppiaineista ovat r:iin luettavat
luonnontieteet, maantieto, historia ja uskonto
vastakohtana tällöin „muodolliset" tieteet
(matematiikka ja kielet). Toisinaan
asetetaan r. vastakohdaksi „humanistisille"
tieteille, ja käsittävät ne tällöin
luonnontieteet, maantiedon ja matematiikan.

Reaaliunioni on kahden tai useamman
suvereenisen valtion pysyväiseksi aiottu
valtioyhdistys, jossa niillä on yhteinen
hallitsijapersoonallisuus ja sen ohella
usein muitakin yhteisiä orgaaneja. vrt.
Personaaliunioni.

Reade [rīd], Charles (1814-84),
engl. kirjailija. Julk. yhteiskunnallisia
kysymyksiä käsitteleviä romaaneja ja näytelmiä
sekä suuren hist. romaanin 1400-luvulta,
„Luostari ja kotiliesi" (suomen.).

Reading [red-]. 1. Kaup.
Etelä-Englannissa Lontoosta länteen. Oxfordin
yliopiston alainen college; viljakauppaa,
keksien ja maanviljelyskoneitten valmistusta.
95,000 as. — 2. Kaup. Yhdysvalloissa,
Pennsylvanian valtiossa, Philadelphiasta
luoteeseen. Metalliteoll. 110,000 as.

Reading [red-], Rufus Daniel
Isaacs (s. 1860), juut.-engl. poliitikko,
markiisi. R. oli 1913-21 lordiylituomarina ja
1921-26 Intian varakuninkaana.

Reagenssi (lat.), aine, jota kem.
analyysissä käytetään jonkin aineen
läsnäolon tai puuttumisen toteamiseksi, ja
joka kyseellisen aineen läsnäollessa saa
aikaan tunnusmerkillisen (väri-,
sakka- y. m.) reaktsionin.

Reagenssipaperi, reagenssiväreillä
(lakmuksella, kongopunalla, kurkkumalla,
lyijysokerilla y. m.) impregneerattu
paperi, jota käytetään analyysissä
happamuuden tai alkalisuuden tai erinäisten
aineiden reagenssina.

Reaktsioni (lat.), vastavaikutus,
taantumus; kem. ks. Kemiallinen
reaktsioni, fys. ks. Vaikutuksen
ja vastavaikutuksen laki.

Reaktsioninopeus ks. Massavaikutuksen laki.

Reaktsionitorni, absorptsionitorni,
kem. teollisuudessa käytetty laite,
jossa jokin kaasu saa vaikuttaa johonkin
nesteeseen tai jähmeään aineeseen. R. on
särmikäs tai silinterimäinen ja usein
kymmenien metrien korkuinen.
Käytetään m. m. happojen valmistuksessa ja
sulfiittiselluloosateollisuudessa.

Real, jalojen metallien painoyksikkö
Hollannin Itä-Intiassa, = 27,343 g. —
Vanha port. ja et.-amer. raha.

Realgaari, punainen arsenikkisulfidi,
esiintyy arsenikkikivennäisten pinnalla.

Realisatsioni (ransk.), oik.
toteuttaminen; rahaksimuutto. vrt.
Raharealisatsioni.

Realismi (uuslat.), katsomustapa, joka
kiinnittää huomiota todelliseen olevaiseen
ihannoimatta sitä. Tieto-opillinen
r. on se mielipide, että itsenäinen
olevainen on olemassa riippumatta tajuavasta
hengestä ja toisenluotoinea kuin tämä



(vastakohta idealismi). Keskiajan
filosofiassa r. nominalismin (ks. t.)
vastakohtana oli se mielipide, että
yleiskäsitteet l. aatteet ovat jotakin todellista
eivätkä paljaita „nimiä". — Estetiikassa
r. on taidesuunta, joka pyrkii todenmukaisuuteen.
Nimenomaan on sitä käytetty romantiikan-vastaisesta
kirjallisesta suunnasta 1880-luvulla. —
Realisti, se, joka mukautuu todellisuuteen ja
sovittaa toimintansa tosiolojen mukaan; myös
reaalilinjan oppilas koulussa. — Realiteetti,
todellisuus, todellinen olemassaolo.

Rea Silvia, roomal. tarustossa Alba
Longan kuninkaan Numitorin tytär,
jonka hänen setänsä syöstyään veljensä
valtaistuimelta teki Vestan neidoksi.
Synnytti Marsille Romuluksen ja Remuksen.

Réaumur [reomy'r], René Antoine
Ferchault de (1683-1757), ransk.
matemaatikko ja fyysikko, ehdotti hänen
mukaansa nimitetyn lämpötila-asteikon
(vrt. Lämpömittari ja kuva
palstalla 1253) käytäntöönottamisen,
suunnitteli väkiviinalämpömittarin. Tehnyt
keksintöjä posliiniteollisuuden alalla.

Rebec, arab. keskiaikainen jousisoitin,
viulun edeltäjä.

Rebekka, Iisakin vaimo, Esaun ja
Jaakobin äiti.

Rebelli (lat.), kapinoitsija.

Rebus (lat.), kuva-arvoitus.

Récamier [-kamjē'], Julie
(1777-1849), o. s. Bernard, kauneudestaan
ja henkevyydestään kuuluisa ransk. nainen,
pariisilaisen pankkiirin R:n puoliso v:sta 1793.
[Herriot (ransk., 1905, saks., 1909).]

Recepisse (lat.), saantitodistus; kuitti.

Recke [rekl-], Ernst von der
(s. 1848), tansk. kirjailija. Teoksia:
romanttinen ritarinäytelmä „Bertran de Born".

Reclam [rekl-], Philipp (1807-96),
saks. kirjankustantaja, per. 1830-luvulla
Leipzigiin kustannusliikkeen; hänestä on
saanut nimensä julkaisusarja „Universal-bibliothek".

Reclus [rəkly'], Élisée (1830-1905),
kuuluisa ransk. maantieteilijä ja
anarkistinen kirjailija; otti osaa Pariisin
kommuunikapinaan, tuomittiin sen
johdosta maanpakoon, armahdettiin
sittemmin, luennoi Brysselin yliopistossa
maantiedettä v:sta 1893. Pääteos „Nouvelle
géographie universelle" (19 nid., 1875-94).

Redaktsioni (ransk.), toimitustyö,
toimittajakunta l. toimitus, toimitushuoneisto.
— Redaktööri, toimittaja.

Redemptoristit, Liguori'n (ks. t.) 1732
perustama kat. veljeskunta, joka
järjestykseltään ja tarkoitusperiltään
muistuttaa jesuiittoja.

Redern [rē-], Konrad von
(1866-1920), saks. eversti. Laati 1918
kenraali von der Goltzin kera suunnitelman
Suomen armeijan järjestämiseksi ja toimi
Suomen yleisesikunnan apulaispäällikkönä.

Redi [rē-], Francesco (1626-97),
Toscanan suurherttuan henkilääkäri,
luonnontutkija, tunnettu etenkin n. s.
alkusynnyn vastustajana. Todisti että
mätänevässä lihassa olevat madot eivät
synny itsestään, vaan ovat hyönteisten
toukkia.

Redigeerata (ransk.), toimittaa.

Redikyyli (ransk.), käsityö-, ompelulaukku.

Redingote [rədägo't] l. redingotti
(ransk.), ruumiinmyötäinen pitkäliepeinen takki.

Rediskontata, uudelleen diskontata.
ks. Diskontto.

Redivivus (lat.), jälleen eloon
herätetty, uudistettu.

Red Lodge [red lodž], kaup.
Montanassa, Yhdysvalloissa. Suomalaisasutusta.

Redmond [-mand], John (1851-1918),
irl. poliitikko. R. oli v:sta 1891 Parnellin
kannattajien johtaja, hänen onnistui 1900
yhdistää irl. natsionalistit, joiden johtaja.

Redondilla [-i'lja], esp. runoudessa
säkeistö, jossa neljä 8- (tai 6-) tavuista trokeesäettä.

Red River [red rivə], eteläisin
Mississippiin oikealta laskevista lisäjoista,
juoksee Texasin ja Oklahoman rajajokena.
N. 1,900 km pitkä. — 2. Winnipeg-järveen
(Kanadassa) laskeva joki, juoksee Minnesotan
ja Pohjois-Dakotan rajajokena. N. 1,200 km pitkä.

Reduit [-dyī'] (ransk.), kaikilta
sivuilta suljettu linnoitusvarustus suuremman
varustuksen sisällä.

Redukoiminen, reduktsioni (ks. t.).

Reduktsioni (lat.), peruutus,
vähennys. — Sellaisten kruununtilojen ja
verojen kruunulle palauttaminen, jotka
läänittämällä tai muulla tavoin oli
luovutettu hengelliselle tai maalliselle
rälssille. Vanhimmat r:t tai sellaisten
yritykset Ruotsin valtakunnassa olivat
Maunu Eerikinpojan N (n. 1350),
kuningatar Margareetan (1396) ja Kaarle
Knuutinpojan (1453-54) toimeenpanemat sekä
Kustaa Vaasan kirkkoreduktsioni (ks. t.).
Vaasa-kuninkaitten, vars. Kristiina-kuningattaren
hallitessa läänitettiin aatelistolle suuret
määrät kruunun tiloja



veroineen, mistä oli seurauksena kruunun
tulojen väheneminen ja aatelittomien
säätyjen rasitusten lisääntyminen,
vieläpä talonpoikien vapaus ja omistusoikeus
tiloihinsa joutui vaaranalaiseksi.
Sentakia tehtiin Kaarle X Kustaan
hallitessa 1655 valtiopäivillä seur. päätökset:
1) kaikki n. s. kielletyllä alueella olevat,
sotajoukon, hovin ynnä vuorilaitosten
ylläpitämiseksi määrätyt läänitystilat oli
heti luovutettava kruunulle; 2) kaikista
muista Kustaa II Aadolfin kuoleman
jälkeen annetuista läänityksistä oli
neljäsosa peruutettava ja, kunnes tämä oli
tapahtunut, neljäsosa läänitysten tuloista
maksettava kruunulle; 3) ikuisiksi ajoiksi
annetut läänitykset oli muutettava
Norrköpingin päätöksen tiloiksi, joiden
hallintaoikeus oli rajoitetumpi. Peruutusta
toimeenpanemaan asetettiin r.-kollegi.
Tämä n. s. neljänneksenperuutus
edistyi nopeasti 1655-56, mutta kun
kuningas sotien johdosta kehoitti
reduktsionikollegia menettelemään lievemmin,
lamautui peruutustyö ja oli melkein
loppunut Kaarle X Kustaan viimeisinä
vuosina. Kaarle XI:n tultua täysi-ikäiseksi
1672 neljänneksenperuutus taas sai
vauhtia ja jatkui sitten myöhemmin päätetyn
,,ison r:n" rinnalla v:een 1687.
Neljänneksenperuutus oli liian rajoitettu
voidakseen tyydyttää aatelittomain
säätyjen toivomuksia ja kruunun tarpeita.
V:n 1680 valtiopäivillä Kaarle XI:n
onnistui saada alulle pannuksi uusi, n. s.
iso r., jota laajennettiin myöhemmin.
V:n 1680 r.-päätös sisälsi, että
kreivi- ja vapaaherrakunnat ynnä muut
suuremmat läänitykset, jotka antoivat
vuotuista veroa enemmän kuin 600
hopeatalaria, oli peruutettava. V:n
1682 r.-päätös uskoi peruutusasian
kokonaan kuninkaan haltuun ja antoi hänelle
oikeuden rajoituksetta peruuttaa ennen
lahjoitetut läänitykset. V:n
1686 r.-päätös. Aikaisemmin oli kruunulle
palautettu vain lahjoitettuja tiloja.
V. 1686 määrättiin, että myydyt ja
pantatut tilat oli lunastettava ehdoilla, jotka
olivat kruunulle edulliset, mutta jotka
mielivaltaisesti muuttivat ennen tehtyjä
sopimuksia. Kaarle XI:n r:n pani
toimeen 1680 asetettu r.-komissioni, jonka
puheenjohtajana oli Klaus
Hermanin-poika Fleming, ja sen seuraaja:
Kuninkaallisen Majesteetin valtuutetut
(r.-deputatsioni). R. päättyi vasta Kaarle
XII:n hallitessa suuren pohjoismaisen sodan
aikana. Kaikkiaan on laskettu
peruutetun n. 2 milj. hopeatalaria vuotuista
veroa (Suomessa iso r. tuotti n. 218,000
hopeatalaria). Enemmän kuin puolet
tästä summasta saatiin Käkisalmen
läänistä ja Inkeristä, Virosta, Liivinmaalta
ja Saksan maakunnista.

Reduktsioni, kem., pelkistys (ks. t.).
— Matem. (lausekkeen) sieventäminen,
(murtoluvun) supistaminen. — Verbi:
reduseerata, redukoida.

Reduktsioniharppi, karttoja,
piirustuksia y. m. suurempaan tai pienempään
kokoon laadittaessa käytettävä
kaksipuolinen kärkiharppi, jonka niveltappia
voi siirtää niin, että toisten kärkien väli
on määrätyssä suhteessa suurempi tai
pienempi kuin toisten.

Reduktsionijako, vähennysjako,
solun jakautuminen, jossa tapahtuu
kromosomien lukumäärän väheneminen
puoleen entisestä määrästä. R. ilmenee
sukusolujen (ks. t.) n. s.
kypsymisjakautumisessa ja sen seurauksena
säilyy kunkin lajin ruumiinsolujen kromosomiluku
samana sukupolvesta toiseen.

Reduktsioniliekki, liekin sisin osa,
joka vaikuttaa pelkistävästi. —
Reduktsioniventtiili, paineensäätäjä (ks. t.).
— Reduseeraus, reduktsioni (ks. t.).

Redutti (ransk.), kaikilta puolin lujilla
rintasuojuksilla varustettu kenttävarustus.

Reedley [rīdli], pikkukaup.
Kaliforniassa. Suomalaisasutusta (oma kirkko).

Reelinki (ruots.), aluksen
päällyskantta ympäröivä parras l. aidake,
keskimäärin 1-2 m korkea, riippuen aluksen
koosta ja laadusta.

Reetiset alpit, Rhätiset alpit,
Itä-Alppien läntisin osa; Inn-joen laakso
jakaa ne luoteiseen ja kaakkoiseen
alppiryhmään. Edellisessä m. m.
Albula-alpit, jälkimmäisessä Bernina.

Reetori (kreik.), puhuja, puhetaidon
kehittäjä ja opettaja.

Refaktsioni (ransk.) on sellainen
takaisinmaksu, jonka rautatieyhtiö
myöntää yksityiselle liikennöitsijälle
poikkeukseksi yleisesti voimassa olevista
tavarankuljetusmaksuista.

Refektorio (lat.), luostarin ruokasali.

Referaatti (ransk.), selostus.
— Referoida, selostaa.

Referendaari (lat.), esittelijä.

Referendum (lat.), kansanäänestys (ks. t.).

Referenssikirjasto, käsikirjasto (kirjastossa).

Referenssit (engl.), suhteet; henkilöt,
joihin tai joiden suosituksiin saattaa vedota.

Referentti (lat.), esittelijä; kertoja; alustaja.



Refleksi (lat.), fysiol., heijastusilmiö,
keskihakuisten hermojen ärsytyksen
siirtyminen keskushermoston kautta
keskipakoisiin hermoihin ja tämän
seurauksena oleva tahdosta riippumaton
lihaksen supistuminen tai jokin muu
tahdoton tapahtuma ruumiissa. R.-liikkeitä
(heijastusliikkeitä) ovat m. m. silmän
räpäyttäminen, sormen poisvetäminen
polttavasta esineestä, kurkunpäähän
joutuneen leivänmurusen aiheuttama
yskänkohtaus, sisälmysten toiminnan
järjestelytapahtumat, silmäterän supistuminen
valon vaikutuksesta, säären
ponnahtaminen eteenpäin polvenlumpion alla
olevaan jänteeseen lyötäessä. R.-liikkeiden
häiriytymisestä lääkärit tekevät
johtopäätöksiä hermotauteihin nähden.

Refleksiivimuoto (lat.), itsekohtainen
muoto, verbin taivutusmuoto, joka
ilmoittaa verbin ilmaiseman tekemisen
kääntyvän l. kohdistuvan takaisin tekijään
itseensä, esim. muuttihe = muutti itsensä.
— Refleksiivipronomini, itsekohtainen
asemo (ks. Pronominit). —
Refleksiiviverbi, johdettu verbi, jonka
tekijä-persoona ilmoittaa kantaverbin
ilmaiseman tekemisen objektia, esim. peseydyn =
pesen itseni.

Refleksioni (lat.), mietiskely, miete.
Verbi: reflekteerata.

Refleksioniympyrä, prismasirkkeli (ks. t).

Reflektori (lat.), koverapeili,
käytettynä joko valonheittäjänä tai
kaukoputken objektiivina; peilikaukoputki.

Reformaattori (lat.), uudistaja;
uskonpuhdistaja. — Reformatsioni,
uskonpuhdistus (ks. t.). — Reformeerata,
uudelleen muodostaa, uudistaa, parantaa.

Reformatio in pejus (lat.), tuomion
tai päätöksen muuttaminen muutoksenhakijan
vahingoksi.

Reformatoryjärjestelmä, Elmiran
(ks. t.) vankilassa ensin käytäntöön
otettu vankilajärjestelmä, joka panee
erityisesti painoa rangaistuksen
kasvattavaan puoleen.

Reformeerattu kirkko, lut. kirkon
rinnalla toinen protestanttisuuden
päähaarautuma, jonka henkiset isät ovat
Zwingli ja Calvin. Pääeroavaisuudet
reformeeratun ja lut. opin välillä koskevat
ehtoollista (ks. t.) ja predestinatsionia (ks.
Armonvalitsemus), myös kirkon
hallinnossa ja jumalanpalvelusmenoissa on
eroavaisuuksia. Reformeerattu ja on
Sveitsissä, Ranskassa, Alankomaissa,
Skotlannissa, Unkarissa, Länsi- ja
Etelä-Saksassa, Englannissa, Yhdysvalloissa,
Etelä-Afrikassa y. m. Reformeeratut ovat
jakautuneet lukuisiin lahkoihin ja
kirkkokuntiin. Tärkeimmät niistä ovat Englannin
dissenterikirkot (baptistit, independentit,
kveekarit) sekä metodistit. Toisinaan
luetaan r:hin k:hin myös anglikaaninen
kirkko, joka oikeastaan on
protestanttisuuden ja katolisuuden
välimailla oleva kirkkotyyppi. vrt.
Presbyteeriläinen kirkkojärjestys.

Reformi (lat.), uudistus, parannus. —
Reformibanketti, reformipidot;
Ranskan vastustuspuolueen 1847-48 pitämistä,
vaaliuudistuksen tunnetuksitekemistä
tarkoittavista valtiollisista
juhlatilaisuuksista käytetty nimitys.

Reformikonsiili, kirkon puhdistamista
tarkoittava yleinen kirkolliskokous, ks.
Konsiili.

Reformipuku, etupäässä
terveysopillisia näkökohtia silmälläpitäen
tehty naisten puku, jommoisen aikaansaamista
harrastettiin 1800-luvun jälkipuoliskolla
ja joka suuntautui pääasiallisesti
kureliivin käyttöä vastaan.

Refraktometri (lat. ja kreik.),
nesteiden taitesuhteen määräyskoje, jota
käytetään m. m. ravintoainetutkimuksessa.

Refraktori (lat.), linssikaukoputki.
vrt. Tähtitieteelliset kojeet.

Refraktsioni (lat.). 1. Fys. Valon
taittuminen, ks. Taittuminen. —
2. Tähtit. Valon taittuminen ilmakehässä,
mikä saa aikaan, että tähtien korkeuskulmat
näyttävät todellista suuremmilta. R. on
zenitissä nolla, kasvaa taivaanrantaa kohden,
missä se normaalitilassa on 34' 54"; vaihtelee
ilmakehän tiheyden mukaan.

Refrengi (ransk.), loppukerto, kunkin
säkeistön lopussa (joskus sisässä)
samoina toistuvat loppusanat.

Refrigeraattori (lat.), jäähdytyskone.

Réfugiés [refyžiē'] (ransk.), uskonsa
vuoksi Ranskassa vainotut protestantit,
joita uskonpuhdistuksesta lähtien on
siirtynyt Ranskasta, vars. Nantes'in ediktin
lakkauttamisen jälkeen 1685.

Refuseerata (ransk.), hyljätä, antaa
kieltävä vastaus.

Regaali (muin.-yläsaks.), kirjahylly;
mus., pienet siirrettävät kotiurut, joihin
kuului pelkästään kieliäänikertoja.
Kirjapainoissa käytetty monilaatikkoinen
latojan työkaappi, jonka yläosana on
kirjasinkasti; kirjasinkaappi.

Regale (lat.), kruununetuus l.
-oikeus, valtion itselleen pidättämä
elinkeinonhaara, usein monopoli tai tuloa
tuottava oikeus.



Regatta (it.). 1. Suurehko kilpasoutu
tai -purjehdus. — 2. Puuvillakangas,
jossa kaidat, pitkittäiset viirut
erivärisellä pohjalla.

Regelatsioni (ransk. tai engl.),
jälleenjäätyminen, jään sulaminen suuren
paineen vaikutuksesta ja uudelleen
jäätyminen paineen hellittäessä. vrt.
Jähmettyminen.

Régencetyyli [režã's-], Ranskan
taideteollisuudessa ja sisustustaiteessa
regentin aikainen välittävä tyyli barokista
rokokoohon.

Regeneraattori (lat.), lämpökammio,
uuni, johon on ladottu tiiliristikko,
joka kuumennetaan sulatus- tai kuumennusuunin
menokaasuilla. Kun polttokaasu tai -ilma sitten
johdetaan r:n läpi sulatus- tai kuumennusuuniin,
niin saadaan erittäin korkea kuumuus. Käytetään
rautateollisuudessa.

Regeneratsioni (lat.), „uudestisyntyminen",
hävinneiden solukoiden, elinten tai kokonaisten
ruumiinosienkin uudestikasvaminen (esim.
sisiliskon katkenneen pyrstön).

Regensburg [rēgensburhj], kaup.
Baijerissa, Tonavan varrella, vastapäätä
Regen-joen suuta. Sokeri-, tupakka- ja
koneteoll., vilkas kauppa. Romaanisia
kirkkoja, m. m. 1275 aloitettu goottilainen
tuomiokirkko; silta Tonavan yli, rak.
1135-46. 75,000 as. — R. oli aikoinaan
roomal. rajalinnoitus, 1245-1806 vapaa
valtakunnankaupunki; 1663-1806 siellä
kokoontuivat Saksan valtiopäivät. —
Penikulman päässä R:sta on suuri
kreikkalaistyylinen marmoritemppeli Walhalla,
rakennettu 1830-42 Leo v. Klenzen piirustusten
mukaan Saksan suurmiesten muistoksi.


Regensburg. Tuomiokirkon tornit.

Regentti (lat.), hallitsija, hallituksen
hoitaja, vars. Ranskassa Orléans'in
herttua Filip (1715-23).

Reger [rē-], Max (1873-1916),
saks. säveltäjä. Toimi v:sta 1907 Leipzigissä
konservatorion sävellysopettajana ja
yliopiston musiikinjohtajana. Säveltänyt
orkesteri- ja kamarimusiikkiteoksia,
sooloja kuorolauluja, urku- ja pianosävellyksiä
sekä sovitelmia Bachin, Chopinin, Wolfin,
Brahmsin y. m. sävellyksistä. Hänen
tyylinsä välittää siirtymistä
jälkiromanttisesta uudenaikaiseen.

Regestit (lat.), kronologisesti
järjestetyt asiakirjaluettelot, joissa ilmoitetaan
päivämäärä, paikka, missä asiakirjat
säilytetään, tai teos, mihin ne on painettu,
ja annetaan tietoja niiden sisällyksestä.

Reggio di Calabria [redžo], kaup.
Etelä-Italiassa Messinansalmen rannalla.
Tuhoutui Messinan maanjäristyksessä 1908.
65,000 as. — Reggio nell' Emilia, kaup.
Pohjois-Italiassa Parmasta kaakkoon. 85,000 as.

Regia (ransk.), näytelmän ohjaus,
näyttämöllepano.

Régime [rezi'm] (ransk.), hallitus,
hallinto, hallitustapa, elintapa, järjestys.

Regiomontanus, Johannes
(1436-76), oik. Johannes Müller, saks.
matemaatikko ja astronomi. Perustavia
töitä trigonometrian alalla, tarkkoja
trigonometrisia tauluja. Työskenteli myös
algebran alalla ja tähtihavaintojen tekijänä.

Regioni (lat.), seutu, ilmapiiri, vyöhyke.

Regissööri (ransk.), teatterin ohjaaja,
jonka tehtävänä on kappaleen näyttämöllepano (regia).

Registraattori (lat.), rekistraattori (ks. t.).

Regleerata (ransk.), järjestää,
säännöstää, määrätä. Subst.: regleeraus.

Reglementti (ransk.), ohjesääntö.

Regletti (ransk.), kirjap., välike, levy,
joilla ladotut rivit erotetaan toisistaan.

Regnard [rənjā'r], Jean François
(1655-1709), ransk. huvinäytelmänkirjoittaja.
Teoksia: „Le joueur", „Les folies amoureuses"
sekä matkakuvaus „Voyage de Laponie".

Regnault [rənjō'], Henri
(1843-71), ransk. taidemaalari. Maalannut
ratsukuvan kenraali Primistä ja hehkuvavärisiä
itämaisia aiheita. — Regnault, Henri
Victor (1810-78), ransk. fyysikko,
tutkimuksia lämpöopin alalta.

Régnier [renjē'], Henri de (s. 1864),
ransk. kirjailija. Julk. runokokoelmia ja
tunnelmallisia romaaneja, kuten „Le
mariage de minuit", „Les vacances d'un



jeune homme sage". — Régnier, Mathurin de
(1573-1613), ransk. runoilija, ransk. klassillisen
yhteiskuntasatiirin luoja.

Regnum (lat.), kuningaskunta, valtakunta.

Regressi (lat.), palautuminen,
takautuminen. — Regressiivinen, palautuva,
taantuva, taannehtiva. Vastakohta:
progressiivinen.

Regressioni (lat.), geol., meren
peräytyminen, joka nykyjään ilmenee
rantaviivan siirtymisenä taaksepäin maan
kohotessa.

Regulaari, regulääri (lat.),
säännönmukainen, säännöllinen.

Regulaattori (lat.), järjestäjä,
säätäjä; nopeuden säätäjä koneissa, ks.
Säätäjä. — Regulaattorikello,
heilurikello. — Regulatiivinen, ohjeellinen.

Regula de tri (lat.), päätöslasku. —
Regula falsi, numeroyhtälöiden
ratkaisumenetelmä, jossa lähdetään
arvioimalla saaduista likiarvoista; nämä
sijoitetaan yhtälöön, jonka jälkeen
tarkemmat likiarvot määrätään interpoloimalla.

Regulus, Jalopeuran päätähti (α Leonis).

Regulus, Marcus Atilius, roomal.
sotapäällikkö. Voitti kartagolaiset ensim.
puunilaissodassa Eknomos-niemen
kohdalla 256 e. Kr., voitettiin seur. v. ja
joutui vangiksi. Tarinan mukaan hänet
lähetettiin Roomaan keskustelemaan
rauhasta. R. kehoitti senaattia hylkäämään
tarjouksen ja palasi lupauksensa mukaan
Kartagoon, jossa kärsi julman kuoleman.

Reguly [räguli], Antal
(1819-58), unk. kielentutkija. Oleskeli 1839-41
Suomessa, jolloin yritteli Kalevalan
unkarintamista, sekä 1843-46 Itä-Venäjän ja
Luoteis-Siperian suomensukuisten
kansojen parissa tuoden sieltä arvokkaita
kokoelmia m. m. voguulien ja ostjakkien
kansanrunoutta.

Rehabeam, Salomon poika ja seuraaja,
hallitsi Juudan kuninkaana n. 937-920
e. Kr. Israelin pohjoiset heimot
kieltäytyivät häntä tunnustamasta
kuninkaakseen ja erosivat Juudasta. R.
aloitti sodan, mutta onnistui vain
vaivoin pelastamaan Jerusalemin.

Rehabilitatsioni (ransk.), menetetyn
oikeusaseman tai arvon palauttaminen, esim.
syyttömästi tuomitun saattaminen oikeuksiinsa.
Teonsana: rehabiliteerata.

Rehbinder [rēb-], Robert Henrik
(1777-1841), suom. valtiomies, ministerivaltiosihteeri,
kreivi, Porvoon valtiopäivillä siviili- ja
talousvaliokunnan puheenjohtajana toimineen
majuri Johan Reinhold R:n (1741-1824)
poika. Otti 1808 Turun hovioikeuden edustajana osaa
Suomen deputatsioniin ja määrättiin 1809
Speranskijn apulaiseks esittelemään Suomen
asioita sekä 1811 vakinaiseksi, jolloin sai
valtiosihteerin arvon (v:sta 1834
ministerivaltiosihteerin). Korkeassa asemassaan
R. tuli ratkaisevasti vaikuttamaan uuden
hallitusjärjestyksemme muodostumiseen.
Valtiomiehenä hän osoitti terävää käsitys-
ja arvostelukykyä ja koetti voimainsa takaa
säilyttää maamme laillisia oikeuksia. [Castrén,
,,Skildringar ur Finlands nyare historia" (1882).]


R. H. Rehbinder.

Rehnsköld [rēnšöld], Karl Gustaf
(1651-1722), ruots. sotamarsalkka, kreivi.
Suuren pohjan sodan aikana Kaarle XII:n
neuvonantajia. Varsinaisena ylipäällikkönä
Narvassa 1700, voitti saksilaiset Fraustadtissa
1706, ylipäällikkönä Pultavassa, jossa joutui
vankeuteen (v:een 1718).

Rehoboth, suom. lähetysasema
ongandjeran heimon alueella Ambomaalla
Etelä-Afrikassa. Toiminnassa 1871-73 ja v:sta
1909. — Rehobothit, valkoihoisista ja
hottentoteista syntynyt sekakansa ent.
Saksan Lounais-Afrikassa.

Rehtori (lat.), opettajakunnan
keskuudesta asetettu oppi- ja korkeakoulujen
y. m. johtaja.

Rehuaineet. Kotieläinten ravinnoksi
käytettävät aineet l. r. voidaan ryhmittää
seuraavasti: A. Kasvikunnasta:
I. Luonnolliset rehut: 1)
Korsirehu: heinät, oljet ja ruumenet. 2)
Tuorerehu: vihantarehu, juurikasvit,
painorehu, tuoreet teollisuusjätteet
(sokerijuurikasleikkeleet, melassi, rankki,
maski). 3) Apuja hätärehu: lehdekset,
havut, jäkälä, kanerva, rehuselluloosa.
— II. Väkirehut: 1) Luonnolliset väkirehut:
viljalajit, herneet sekä muut hedelmät ja
siemenet, jauhatusjätteet, leseet ja
rehujauhot. 2) Teollisuustuotteet:
sokeriteollisuuden (melassi,
sokerijuurikasleikkeleet), polttimo-
ja panimoteollisuuden (kuivattu hiiva,
mallasidut), öljyteollisuuden (öljykakut,
-kakkujauhot, gluteenirehu).
— B. Eläinkunnasta: 1) Maito- ja
meijerijätteet. 2) Liha- ja kalarehujauhot. —
C. Kokonaan tai osaksi epäorgaanisia



r:ita: rehuluujauhot, presipitaatti,
rehufosfaatti. [Poijärvi, „Maataloudellisten
kotieläinten ruokinta" (1922).] —
Rehuainekauppa ks. Väkirehukauppa.

Tavallisimpien rehujen kokoomus, sulavaisuus ja tuotantoarvo.


Ravintoaineitakaikkiaan %Sulaviaravintoaineita %Rehujentuotantoarvo
RehulajiKuiva-ainetta%
Raaka-proteiiniaRaakarasvaaTypettömiäuuteaineitaKasvisyytäTuhkaaSulavaavalkuaistaAmidejaRasvaaTypettömiäuteaineitaKasvisyytäKg 1:eenrehuyksikköönKg 1:eenviljaarvoyksikköönSulavaa valkuaistarehuyksikössä g
Puhdas apilaheinä . . .83,513,52,937,124,06,05,53,01,726,011,32,3—121
Apilansekainen heinä . . .83,99,52,039,526,35,74,21,51,125,312,42,5—105
Timoyteiheinä . . .85,06,52,042,229,54,83,01,01,227,014,22,5—75
Niittyheinä etel. kasvanut . . .82,09,72,038,026,56,04,21,31,024,315,52,5—105
Niittyheinä pohj. kasvanut . . .83,09,02,044,222,25,63,71,31,028,313,12,2—81
Virnakaura täydessä kukassa . . .84,011,02,434,327,78,64,51,71,220,614,12,7—122
Ohranolki. . .85,04,31,636,837,35,10,90,20,619,520,13,7—33
Kauranolki . . .85,03,91,938,035,45,81,00,30,717,519,14,0—40
Herneenolki . . .86,49,01,633,735,56,63,50,90,719,917,33,5—123
Kauraanruumenet . . .86,25,02,541,525,710,51,40,50,820,013,62,6—36
Poronjäkälä (tuore) . . .45,01,21,023,019,30,50,30,10,812,712,54,7—20
Laidunruoho (norm.) . . .20,03,50,89,74,02,01,70,80,47,32,66,36,3107
Rehujuurekas (Barres) . . .12,01,10,18,81,01,00,40,6—8,40,79,09,036
Lanttu . . .12,01,10,28,51,30,90,50,5—8,10,89,09,045
Turnipsi . . .8,81,00,15,81,10,80,40,5—5,60,712,512,550
Peruna . . .25,02,10,121,00,71,10,40,7—18,9—4,03,616
Sokeri.-leikk. (varastoidut) . . .10,01,20,15,82,30,60,50,20,15,21,710,010,050
Ruis . . .86,612,01,769,01,92,09,11,01,163,51,01,01,091
Ohra . . .85,510,01,967,14,02,56,51,01,761,71,41,01,065
Kaura . . .86,210,94,858,19,33,17,71,04,044,72,31,21,292
Herne . . .85,823,51,452,55,42,817,23,00,948,82,51,01,0172
Maapähkinäkakut (kuoritut) . . .90,045,58,025,24,86,539,61,47,221,20,70,81,0317
Soijarouheet . . .88,045,51,929,35,05,740,11,81,728,44,00,851,0341
Pellavakakut . . .89,030,09,533,99,56,124,21,68,727,14,70,91,0218
Auringonkukkakaut (norm.) . . .92,034,011,426,813,56,328,72,610,319,03,50,81,0258
Maito, kuorimaton . . .12,33,43,54,6—0,83,2—3,54,6—3,03,096
Maito kuorittu . . .9,03,50,14,8—0,63,4—0,14,7—6,06,0204
Hera . . .6,61,00,24,8—0,60,9—0,24,8—12,012,0108


Rehuarvo, rehuaineiden arvo
ravintoaineina, kun otetaan huomioon niiden
sulavat osat sekä näiden arvo erilaisille
eläimille eri tuotantohaaroissa. Kem.
rehuanalyysillä määrätään prosentein
seuraavat rehuaineiden aineosat: 1)
typenpitoiset aineet l. raakaproteiini [puhdas
valkuaisaine, amidit (orgaanisia
typpiyhdistyksiä, pääasiallisesti amiineja ja
aminohappoja), epäorgaaniset typpiyhdistykset];
2) raakarasva (rasvalajit sekä vaha, hartsi,
lehtivihreä ja muut väriaineet, maito- ja
voihappo); 3) kasvisyy (selluloosa, ligniini,
kutiini); 4) typettömät uuteaineet (sokerilajit,
tärkkelys, inuliini, kumimaiset aineet,
liima- ja pektiiniaineet, glykogeeni,
pentosaanit, orgaaniset hapot); 5) tuhka
(mineraaliaineet). — Rehuaineiden
sulavaisuus tutkitaan ruokintakokeilla, joilla
määrätään sulavien aineiden (valkuaisen,
rasvan, kasvisyyn, amidien ja typettömien
uuteaineiden) paljous prosenteissa.
Jos kem. analyysi osoittaa rehun
ravintoaineiden prosenttisen määrän
normaaliseksi, voidaan siinä olettaa
olevan sulavia ravintoaineita ruokintakokeilla
todettu määrä (vrt. taulukkoa).
— Käytännöllistä ruokintaa varten
rehujen kokonaisvaikutus on koetettu ilmaista
sopivassa yksikössä vertausluvuilla, jotka
perustuvat jonkin rehun tai jonkin sen
osan ravintoarvoon. Sellaisia yksiköitä
ovat m. m. rehuyksikkö, tärkkelysarvo,
vilja-arvoyksikkö. Rehuyksikkö on
1 kg ohraa tai 1,1 kg juurikasvien
kuiva-ainetta tai jokainen rehumäärä, joka
annettuna nautaeläimelle sopivassa
rehuannoksessa aiheuttaa joko sellaisen
rasva- tai lihamäärän eläimen ruumiiseen, että
siinä on 1,660 kaloria, tai sitten
sellaisen maitomäärän, että siinä on 2,000
kaloria (tav. 2,5-3 kg maitoa). R.
ilmaistaan ilmoittamalla, montako kg
kyseellistä ainetta vastaa yhtä rehuyksikköä.
Tärkkelysarvo on rehumäärä,
joka nautaeläimelle sopivassa
rehuannoksessa syötettynä aiheuttaa saman
rasvan- ja lihantuotannon kuin 1 kg puhdasta





tärkkelystä (250 g rasvaa). — Viljaarvoyksikkö
on rehumäärä, joka syötettynä sialle sopivassa
rehuannoksessa aiheuttaa tällä eläimellä saman
lisäkasvun kuin 1 kg ohraa. [Poijärvi,
„Maataloudellisten kotieläinten ruokinta" (1922).]

Rehufosfaatti, osaksi presipitaattia
(dikalsiumfosfaattia), osaksi rehuluu
jauhoja (trikalsiumfosfaattia) sisältävä
rehuaine; valmistetaan luista. Annetaan
vähissä erin päivittäin eläimille rehussa
mahdollisesti olevan liian vähäisen
fosforihappo- ja kalkkiravinnon lisäksi.

Rehujuurikas ks. Juurikas.

Rehukalkki, rehufosfaatti (ks. t.).

Rehuluujauhot, rehufosfaatti (ks. t.).

Rehumestari, aliupseeri eskadroonassa
ja patterissa, joka huolehtii hevosten
hoidosta ja ruokinnasta.

Rehuvehnäjauhot, vehnäjauhoteollisuuden
sivutuotteita, sisältävät enemmän jauhemaisia
osia ja myös tärkkelystä sekä vähemmän
kasvisyytä ja tuhkaa kuin vehnänleseet.

Rehuvirna, elovirna. ks. Virna.
— Rehuyksikkö ks. Rehuarvo.

Rei (mon. reis), Portugalin ja
Brasilian rahayksikkö, 1/1000 milreisia.

Rei, August (s. 1886), vir.
asianajaja, sos.-dem. puolueen johtajia. Viron
väliaik. hallituksen jäsen 1918-19, Viron
perustavan kokouksen puhemies.

Reichenau [raihhənau], Badeniin
kuuluva saari Bodenjärvessä. Benediktiiniluostari,
per. 724, joka vuosisatoja oli sekä tieteellinen
että taiteellinen keskus.

Reichenbach [raihhənbah]. 1. Kaup.
Preussissa, gleesiassa, Breslausta lounaaseen.
Kutomateoll. 16,000 as. — 2. Kaup. Saksissa
Zwickausta lounaaseen. Kutoma- ja rautateoll.
30,000 as.

Reichenbach [raihhənbah], Georg
(1772-1826), saks. mekaanikko, kuuluisan
hienomekaanis-optillisen laitoksen
perustaja, johon myöh. liittyi Fraunhofer. —
Reichenbach, Karl (1788-1869), saks.
kemisti, keksi kreosootin, parafiinin y. m.
puutervasta, pannen täten alulle puu- ja
ruskohiilitislausteollisuuden.

Reichenberg [raihhənberhj]
(tšek. Liberec), kaup. Tšekko-Slovakiassa,
Praagista koilliseen. Villateollisuutta;
Böömin suurimpia teollisuuskaupunkeja.
Esikaupunkeineen 70,000 as.

Reichstadt [raihštat] ks. Napoleon II.

Reid [rīd], Mayne (1818-83), engl.
nuorison seikkailukirjojen tekijä; eräitä
suomen. — Reid, Thomas (1710-96),
skotl. filosofi, n. s. skottilaisen filosofikoulun
perustaja. — Reid, Sir William
(1791-1858), engl. meteorologi, kuvernöörinä
Bermuda-saarilla, Barbadosissa ja Maltassa;
suoritti arvokkaita tutkimuksia pyörremyrskyjen
laeista.

Reijonen, Juho Heikki (1855-1924),
kirjailija, Valkjärven kirkkoherra 1908-24. Teoksia:
„Vaihdokas", „Kertoelmia", ,,Uusia kertoelmia"
(1880-luvulla), „Suuteita" (kootut yhteisjulkaisuksi
„Kertoelmia ja kuvauksia"), „Kulku-ukon kertomuksia"
[Kallio, ,,Uudempi suom. kirjallisuus" II (1912).]


J. H. Reijonen.

ReijoWaara, Karl Konrad (s. 1853),
alk. Relander, suom. lääkäri,
työskennellyt tarmokkaasti kansan syvien rivien
terveydenhoidon kohottamiseksi.

Reikäompelu tehdään kankaaseen
nyhtämällä siitä pois joko kuteita tai
loimia; purkautumisen estämiseksi
ommellaan joko kiertämällä lankojen ympäri
tai parsinpistoin. Parsinpistoihin
käytetään myös värillistä lankaa.

Reikätiili, keveä, eristävä ja
tulenkestävä onttotiili.

Reiman, Willem (1861-1917), vir.
pappi, kansanvalistusmies ja historioitsija.
Ottanut innokkaasti osaa us. vir.
edistysrientoihin. Julk. m. m. ,,Eesti
Piibli ümberpanemise lugu".


W. Reiman.

Reimari, meriviitta, laivareitin
varrella olevista kareista varoittava merkki.
R.-järjestelmiä on kaksi. Lateraali- l.
kylkijärjestelmässä on kahdenlaisia r:ita;
näistä reittiä ylöspäin purjehdittaessa
toiset (meillä alk. valkea, nyk. vaaleanpunainen)
jäävät vasemmalle, toiset meillä musta- ja
valkeavöiset, n. s. kirjavat r:t) oikealle.
Käytännössä miltei kaikilla satamiin johtavilla
reiteillä yli maapallon sekä meillä sisävesillä,
Ilmansuuntajärjestelmässä l.
kompassijärjestelmässä, jota käytetään
meillä ja Ruotsissa saaristomeren reimauksessa,
on neljä erilaista r:ia, joista kukin on




Reimarit. Ilmansuunta järjestelmä: N pohjois-,
S etelä-, W länsi-, E itäreimari. Sisävesireimarit:
V punainen, O kirjava, R ristireimari.

jätettävä sille ilmansuunnalle, minkä
niminen se on (pohjois-, etelä-, itä-
ja länsi-r.). Lisäksi käytetään kareilla,
joiden ympäri voi purjehtia, n. s. risti-r:ia.

Reimarus [raimā'rus], Hermann
Samuel (1694-1768), saks. teologi ja
filosofi. Vastusti kristinopin ihmeuskoa.

Reims [räs], kaup. Koillis-Ranskassa,
Aisnen-Marnen kanavan varrella, rautateiden risteys.
Mainehikas goottilainen tuomiokirkko, rak. 1211-41,
Ranskan kuninkaiden kruunaus-kirkko, vahingoittui
maailmansodassa (sisäkuva ks. Goottilainen
tyyli), luostarikirkko Saint-Remi (aloitettu
1049), roomal. riemukaari, Jeanne d'Arcin ratsastajapatsas,
Ludvig XV:n muistopatsas. Villateoll., samppanjakauppaa.
75,000 as.


Reimsin tuomiokirkko.

Rein (saks. Rhein), Länsi-Euroopan
suurin joki, lähdejoet Vorder-Rhein
ja Hinter-Rhein Sveitsissä
Graubündenin kantonissa, ed. alkaa St.
Gotthardin, jälk. Adula-alppien jäätiköistä.
Juoksee Bodenjärven läpi, muodostaa
Schaffhausenin kohdalla kuuluisan putouksen,
kääntyy Baselin kohdalla pohjoiseen Saksan
alueelle ja muodostaa aluksi Sehwarzwaldin
ja Vogeesien välisessä laaksossa Saksan ja
Ranskan välisen luonnollisen rajan. Käännyttyään
Bingenin kohdalla luoteeseen R. juoksee
vuolaana R:n liuske vuorten läpi ahtaassa,
jyrkkäseinäisessä, ritarilinnain
raunioiden ja viinitarhojen reunustamassa
laaksossa. Bonnin kohdalta alkaen R:n
juoksu käy hitaana halki laajan
tasangon. Alankomaiden alueella se
muodostaa laajan suistomaan. Aluksi se
jakautuu kahteen haaraan: Neder Rijn
ja Waal. Edellisestä haarautuu
Ijssel (laskee Zuiderzeehen),
Kromme Rijn (siitä Vecht-niminen
haara Zuiderzeehen) ja Lek.
Vesirikkaamman Waalin haaroja ovat m. m.
Merwede ja Oude Maas.
Suurimmat lisäjoet: Neckar, Main,
Lahn, Sieg, Ruhr ja Lippe
oikealta, Aar, Ill, Nahe ja Mosel
vasemmalta. — R. on n. 1,300 km pitkä;
liikenneväylänä ja matkailutienä erittäin
tärkeä. V:sta 1869 R:n liikenne on
vapaa kaikkien maiden aluksille. Sitä
valvoo Strassburgissa toimiva kansainvälinen
komitea, ks. kuvaliitettä Saksa.

Rein, Edvard (s. 1873), Helsingin
Yliopiston muinaiskreik. ja bysant.
filologian ylim. prof. v:sta 1925, Th. R:n
poika. — Rein, Gabriel (1800-67),
historiantutkija, historian prof. 1834-61,
Yliopiston rehtori 1848-58. Teoksia:
,,Anmärkningar om den Römersk-Catholska
hierarchiens inflytande på Finland",
„Kriget i Finland 1788-90", „Föreläsningar
öfver Finlands historia" (1870-71),
„Materialier till utredande af Finlands
statistik" (Kuopion ja Oulun läänit).


Gabr. Rein.


Th. Rein.



Sekä historioitsijana että tilastomiehenä
hän on maassamme uranuurtajia. Otti
innolla osaa kansallisiin harrastuksiin
toimien m. m. Suom. Kirjallisuuden
Seuran esimiehenä 1841-53. [Rein (1917).]
— Rein, Thiodolf (1838-1919), filosofi,
ed:n poika. Filosofian prof. 1869-1900,
Yliopiston rehtori 1887-96, v. t.
sijaiskansleri 1896-1903 ja 1906-10.
Aatelissäädyn jäsen 1872-1906 (suomenmielinen,
myöh. nuorsuomalainen). Teoksia:
„Försök till en framställning af psykologin",
„Några ord om filosofins uppgift och
ställning vid sekelskiftet", „Muodollisen
logiikan oppikirja" (4 pain. 1920),
„Sielutieteen oppikirja" (4 pain. 1925),
„Filosofins studium vid Åbo universitet",
,,J. V. Snellmanin elämä" (3 pain. 1927),
„Leo Mechelinin elämä", „Muistelmia elämän
varrelta". [Grotenfelt (muistopuhe, 1920).]
— Rein [rain], Wilhelm
(s. 1847), saks. pedagogi, herbartilaisen
kasvatusopin pääedustajia. Kasvatusopin prof.
ja pedagogisen yliopistoseminaarin
johtajana Jenassa 1886-1922. Teoksia:
„Pädagogik in systematischer Darstellung",
„Enzyklopädisches Handbuch der Pädagogik".

Reinecke [raineke], Karl
(1824-1910), saks. säveltäjä ja pianotaituri,
toimi 1860-95 Leipzigin gewandhauskonserttien
johtajana sekä konservatorion opettajana.
Sävelsi oopperoita, orkesteri-, kamarimusiikki-,
kuoro- ja pianoteoksia.

Reineke Fuchs ks. Kettu Repolainen.

Reinhardt [rainhart], Max
(s. 1873), juutalaissyntyinen itäv. teatterijohtaja,
nykyajan kuuluisimpia ohjaajia. Johtanut
us. berliiniläisiä teatteriyrityksiä, m. m.
v:sta 1905 Deutsches Theateria, seur. v:sta
Kammerspiele'ä ja v:sta 1919 perustamaansa Grosses
Schauspielhausia; luopui teattereidensa johdosta
1920, minkä jälkeen vieraillut ohjaajana sekä johtanut
Berliinissä ja Wienissä omia teattereitaan.


Max Reinhardt.

Reinhold [rainholt], Karl
Leonhard (1758-1823), saks. filosofi.
Teoksia: „Briefe über die Kantische
Philosophie", „Versuch einer neuen Theorie
des menschlichen Vorstellungsvermögens".
— Reinhold, Peter (s. 1887), saks.
poliitikko (demokraatti), kirjankustantaja.
Saksin rahaministerinä 1919-23, 1924-26,
Saksan rahaministerinä 1926-27.

Reinholm, Henrik August
(1819-83), suom. muinaistutkija ja kerääjä,
fil. toht., Viaporin lut. seurakunnan ja
vankilan saarnaaja.

Rernin liitto, 16 Etelä- ja
Länsi-Saksan ruhtinaan 1806 keskenään ja
Ranskan kera tekemä liitto. He
tunnustivat Napoleonin „suojelijaksensa".
Liittoon yhtyivät seur. vuosina melkein
kaikki Saksan valtiot. Hajosi 1813.

Reinin liuskevuoret, Länsi-Saksassa
Reinin ympärillä Mainin ja Nahen
pohjoispuolella oleva 400-900 m korkea
vuorimaa. R. l. ovat muodostuneet liuske-,
kalkkikivi-, kvartsiitti- y. m. kerroksista
syntyneistä poimuista sekä nuorvulkaanisista
aineksista. Rein ja sen lisäjoet
jakavat vuorimaan pienempiin lohkoihin:
Taunus, Westerwald, Hunsrück, Eifel.
Viimeksimainitun jatkoa ovat Ardennit.

Reinin maakunta (saks. Rheinprovinz),
Preussin provinssi Alankomaiden, Belgian ja
Luksemburgin rajalla Reinin kahden puolen;
24,538 km2, 7,2 milj. as.
R. m:aan kuuluu suuri osa Reinin
liuskevuorten aluetta. Suurten kivihiili- ja
rautarikkauksiensa vuoksi se on Saksan
tärkeimpiä teollisuusalueita. Pääkaup.
Koblenz, suurimmat kaupungit Köln,
Essen, Düsseldorf ja Duisburg.

Reinin-Rhônen kanava, Itä-Ranskassa,
yhdistää Reinin Ill-nimisen lisäjoen
Strassburgin kohdalta Saônen lisäjokeen
Doubsiin; 325 km.

Reinin viinit, Reinin laaksosta
saadut viinit, ahtaammassa merkityksessä
vain Rheingaun viinit. Eri laatuja m. m.
Johannisberger, Steinberger, Rüdesheimer,
Gräfenberger.

Reinkarnatsioni (lat.), uudelleen
lihaksitulo; ajatus, että sielu monta kertaa
elää maan päällä sidottuna eri ruumiisiin.

Reis ks. Rei.

Reis [rais], Philipp (1834-74),
saks. fyysikko, rakensi puhelimentapaisen kojeen.

Reisenauer [raize-], Alfred
(1863-1907), saks. pianotaituri, esiintynyt
kuuluna taiteilijana kaikissa maanosissa.

Reisjärvi. 1. Kunta Oulun läänissä,
Keski-Pohjanmaalla, Vaasan läänin
rajalla; 437 km2, 4,626 as. (1926).
— 2. Järvi R:n kunnassa, Kalajoen latvoilla,
n. 7 km pitkä.

Reissiger, Friedrich August
(1809-83), saks.-norj. säveltäjä. Sävelsi
etenkin mieskuoroja („Olav Trygvason" y. m.).




Mallikas amer.
sanomalehti-ilmoitus.


Suom. kirjaplakaatti (alkup. koko 68x97 cm).


Vas.
Kirjakaupan näyteikkuna,
oik. reklaamikulkue,
alla vas. saks.
humoristinen esitys
reklaamin tehosta,
alla oik.
valoreklaamia
suurkaupungin kadulla.










Reistraattori, rekistraattori (ks. t.).

Reitkalli, maatila Vehkalahdella läh.
K:n pysäkkiä (Inkeroisten-Haminan
rataosalla). Tilalla on v:sta 1898 rouva Alma
Torstenin johtama naisten puutarha- ja
kotitalousopisto. Kuva II os., p. 712.

Reitti, järvijono tai -sarja, jossa
järvet ovat virtojen ja jokien kautta
toistensa yhteydessä. Usein monet r:t
yhtyvät keskusjärveen, joka laskee
joko mereen tai uuteen keskusjärveen ja
tämä vasta mereen. R:ja on vain entisen
maajään alueilla, erikoisesti Suomessa
ja Pohjois-Amerikassa. — Mitattu ja
viitoitettu vesitie.

Reivaaminen (ruots.), aluksen
tuulessa olevan purjepinnan vähentäminen
siten, että osa jostakin purjeesta
kokoonkäärittynä sidotaan yhteen n. s.
reivinuorilla (seisingeillä).
— Reivilaitos, purjeen poikitse
ommeltu kangasliuska (reivilista), mikä
on varustettu n. s. reivi-rei'illä ja
-nuorilla sekä reivilistan päässä purjeen
laidassa olevilla köysivauloilla, joiden
sisällä on rautarengas (kousari) vahvikkeena.

Rei vindicatio (lat.), lakit.,
saannon moitekanne.

Réjane [reža'n], Gabrielle
(1856-1920), ransk. näyttelijätär; erikoisala
uudenaikaiset pariisilaiskomediat.

Rekapitulatsioni (lat.), esityksen
pääkohtien uudelleen esittäminen. Teonsana:
rekapituleerata.

Rekilaulu, uudemman suom. lyyrillisen
kansanlaulun tavallisin muoto. Sen
sävelellisenä rytmirakenteena on
4-säkeinen parillinen lauseke, joka yhtäläisenä
tahi satunnaisten vivahteiden muuntelemana
kertautuu säkeistöstä toiseen. Tahtilaji
on tasajakoinen, säkeet ovat 4-iskuisia.
R:n melodiikka on alkuperältään
keskiaikainen, joskin siihen on
uudempiakin aineksia sekaantunut tahi
sulautunut (vrt. Kansanlaulut).
[Helenius (1915).]

Rekisteri (kesk. lat.), luettelo,
sisällysluettelo; kirjap., kolumnitittelien
ja rivien vastakkaisuus painoarkin molemmin
puolin. — Mus. Ääniala (ks. Äänikerta).
— Rekisterinappulat l. rekisterikoskettimet
ovat laitteita, joiden avulla avataan tahi suljetaan
urkujen eri äänikertojen johteet. Niiden paikka on
urkupöydän sivustoilla tahi soittokoskettimistojen
yläpuolella. — Rekisteröitsijä, urkutaiteilijan
apulainen, joka soiton aikana hoitaa rekisterilaitteiden
vaihteet.

Rekisterisatama. Rekisteriin pantava
laiva on kirjoitettava sen alueen rekisteriin,
jossa laivan kotipaikka on. Tämän
alueen satamaa sanotaan r:ksi (Asetus
laivarekisteristä 11/11 1889, 4 §).

Rekisteritonni, alusten kansainvälinen
tilavuusmitta, 2,8316 m3.

Rekisteröiminen on viranomaisen
toimi, jolla julkiseen asiakirjaan
merkitään laissa edellytettyjä tietoja
määrätyistä oikeussuhteista tai seikoista.
R:n tarkoituksena on oikeusturvan,
julkisuuden tai vaarinpidon aikaansaaminen.

Rekisteröimiskoje, kellolaitteeseen
yhdistetty koje, joka itse piirtäen
merkitsee sääsuhteiden tai muiden
muuttuvien suureiden (höyrynpaineen,
pyörimisnopeuden y. m.) vaihtelut.

Rekistraattori (lat.) l. kirjaaja,
se virkamies virastossa, jonka tehtävänä
on saapuvien asiakirjain vastaanottaminen
ja merkitseminen diaarioihin sekä
asianomaisille annettavain toimitus- y. m.
asiakirjain pitäminen asianomaisten
saatavina tai heille toimittaminen, mikäli
viimeksimainittua tehtävää varten ei ole
asetettu erityistä virkamiestä,
ekspeditööriä l. lähettäjää tai
eräissä virastoissa arkistonhoitajaa.

Rekistratuuri (kesk. lat.),
rekistraattorin konttori l. virasto;
kirjeiden ja asiakirjojen säilytyspaikka;
aikajärjestyksessä oleva kirjekokoelma (Ruotsissa).

Rekki, voimistelutanko.

Reklaami (lat.), määrätyssä
tarkoituksessa, useimmiten taloudellisten etujen
saavuttamiseksi, suoritettava toiminta
yleisön huomion kiinnittämiseksi
tavaroihin, asioihin tai henkilöihin.
Liike-elämässä r. on tullut yhä tärkeämmäksi
toimimuodoksi, jonka lopullisena tarkoituksena
on ostohalun herättäminen ja menekin lisääminen.
R. käyttää välineinään suullista ja kirjallista
esitystä, painotöitä (ilmoituksia, plakaatteja,
esittelylehtisiä), elokuvia, valaistuslaitteita,
näyteikkunoita, näyttelyitä, messuja y. m.
[Mataja (saks,, 1926).] ks. kuvaliitettä
ed. sivulla.

Reklameeraus (lat.), takaisin
pyytäminen tai hakeminen; ilmoitus tilatun
tavaran puutteellisuudesta tai sen
matkalla häviämisestä; matkalla hävinneen
postilähetyksen vaatiminen; reklaamin teko.

Rekognitsionimetsä, teollisuuslaitoksille
sysien ja puun tarpeen tyydyttämiseksi annettu
valtion metsäalue, johon laitoksella oli käyttö-,
mutta ei omistusoikeutta. 28/3 1925 annetulla
lailla on r:t palautettu valtion välittömään
hallintaan kahden v:n kuluessa sanotun lain
voimaantulemisesta lukien.



Rekognoseerata (lat.), tiedustella, vakoilla.

Rekomendeerata (ransk.), suositella,
antaa suositus; sisäänkirjoituttaa postilähetys.

Rekonstruoida (lat.), uudelleen
muodostaa. Subst.: rekonstruktsioni.

Rekonvalešentti (lat.), toipilas.

Rekonventsioni (lat.), vastahaaste.
Forum reconventionis, se
tuomioistuin, joka on pätevä käsittelemään
jonkun riita- tai rikosasian yhteydessä
vastahaasteen nojalla tehtyä vaatimusta
(Oikeudenkäymiskaari X:1, muutettuna
11/2 1921, ja X:24).

Rekordi (engl.), ennätys.

Rekreatsioni (lat.), virkistys, huvitus.

Rekryytti (ransk.), (sotilas)alokas.

Rektangeli (lat.), suorakulmio,
suorakaide, vrt. Nelikulmio.

Rektapaperi (lat.), arvopaperi, joka
on asetettu määrätyn henkilön nimelle
ja jota tämä ei voi siirtää toiselle, niin
että se oikeudellisesti sitoisi velallisen;
vastakohta: haltijapaperi.

Rektascensioni (lat.), toinen tähtit.
ko'ordinaatoista.

Rektifikatsioni (lat.), matem., käyrän
viivan pituuden määrääminen; kem.,
uudelleen tislaaminen.

Rekuperaattori (lat.), masuuni tai
muu ilman kuumennukseen käytettävä
uuni. Siinä on raudasta tai tulenkestävistä
tiiliputkista tehty putkisto, jonka
läpi ilma kulkee ja jota kuumennetaan
masuunikaasulla tai uunin menokaasuilla.

Rekviemi, requiem (ks. t.).

Rekvireerata (lat.), tilata. —
Rekvisita, tarpeet, tarpeellinen asia. —
Rekvisitsioni, tilaus; pakkotilaus,
pakkohankinta (ks. t.).

Rekyyli (ransk.), ampuma-aseen
ponnahdus taaksepäin laukaistaessa.

Relander [-a'-], Hugo (s. 1865),
vakuutus- ja koulumies, fil. toht.
Rahaministerinä 1924 ja 1925, Suomen
Teollisuus-Hypoteekkipankki o.-y:n
toimitusjohtaja v:sta 1924. — Relander,
Lauri Kristian (s. 1883), Tasavallan
Presidentti v:sta 1925, fil. toht., aiemmin
maatalousneuvos ja Viipurin läänin maaherra
1920-25. Maalaisliiton edustaja valtiopäivillä
1910-13 ja 1917-19, puhemies 1919. ks.
kuvaliitettä Eero Järnefeltin taidetta.


L. Kr. Relander.

— Relander, Oskar (s. 1863),
Sortavalan seminaarin johtaja v:sta 1908,
fil. toht. Maailmansodan aikana Siperiaan
karkoitettuna.

Relanderin matala (ruots. Relanders
grund), matalikko Pohjanlahdessa
Rauman edustalla; R:lla on samanniminen
majakkalaiva.

Relateerata (ransk.), kertoa, tehdä
selkoa. — Relatiivinen (lat.),
suhteellinen. Vastakohta: absoluuttinen.
— Relatiivipronomini ks. Pronominit.

Relativismi (lat.). Tieto-opillinen r.
väittää, että kaikki tiedot, joita
ihminen voi saavuttaa, ilmaisevat vain
olioiden suhteellisia ominaisuuksia,
s. o. miten oliot ilmenevät ja vaikuttavat
ollessaan määrätyissä suhteissa toisiin
esineisiin. Sen mukaan ihminen ei voi
saavuttaa mitään absoluuttista tietoa,
joka ilmoittaisi, mitä olevainen itsessään
on, katsomatta sen suhteisiin muuhun
olevaiseen. Eetillinen r. väittää,
ettei ole yleispäteviä siveellisiä
peruslakeja, vaan ihmisten käsitykset hyvästä
ja pahasta vaihtelevat, riippuen esim. kunkin
ajan ja kansan tavoista, kasvatuksesta j. n. e.

Relativiteettiteoria, suhteellisuusoppi (ks. t.).

Relatsioni (lat.), kertomus, selostus;
suhde, tuttavuus.

Relegatsioni (lat.), erottaminen
koulusta tai yliopistosta. Teonsana:
relegeerata.

Reliefi (ransk.), koho- l. korkokuva;
kuvaan., suurempi huomio. Jos kuva
kohoaa pohjapinnasta ainoastaan vähän,
on r:n nimenä matala-r. (ransk.
basrelief), kun se kohoaa tuntuvasti, on se
korkea r. (ransk. hautrelief);
erikoislaji on vars. egypt. taiteessa reikä-r.
(ransk. relief en creux), missä
syvennetyt ääriviivat ympäröivät kuvaa, jonka
pinta on taustan l. pohjapinnan tasalla.

Reliefikartta, korkokartta (ks. t.). —
Reliefipaino, kohennuspaino,
preglaus, painomenetelmä, jossa
kirjaimet ja kuviot puristetaan koholle
paperin pinnasta. R:n aikaansaamiseksi
paperi puristetaan vastaavan matriisin
ja patriisin väliin.

Reliikki (lat.), pyhäinjäännös.

Relikti (lat.), jäännös, jäte. — Biol.
Kasvi- tai eläinlaji (jäte-eliö), joka
esiintyy jätteenä varhaisemmilta ajoilta
lajin nykyiseen leviämiseen nähden
vieraassa ympäristössä. Meikäläisiä r:jä
ovat m.m. Laatokan ja Saimaan hylkeet,
sisävesissä tavatut merihärät ja kilkki.



Relikvaario (lat.), pyhäinjäännös-säiliö.

Remarkaabeli (ransk.), merkille
pantava, merkillinen.

Rembrandt [-nt], oik. R. Harmensz
van Rijn (1606-69), holl. taidemaalari
ja radeeraaja. K. oli kotoisin Leidenistä,
asui Amsterdamissa v:sta 1631;
loppuikänsä hän eli köyhyydessä. Maineensa
muotokuvaajana K. lujitti ryhmäkuvalla
„Toht. Tulpin anatomialuento" (1632),
jota seurasi ,,R. ja Saskia" y. m.
muotokuvia, raamatullisia ja mytologisia
sommitelmia (m. in. „Danae"), valtava
„Yövartio" (1642), maisemia,
sielukkaita uskonnollisia kuvia, kuten
„Kristus Emmauksessa", „Jaakobin
siunaus" ja „Juutalaismorsian",
seinämaalauksen katkelma „Claudius
Civiliksen salaliitto" sekä
„Verkakauppiaiden ammattikunnan esimiehet" l.
„Staalmeesters" (1661, ks. kuvaliitettä
Hollannin taidetta). Kadeeraajana R.
kohoaa yhtä korkealle kuin maalarina;
tunnetuimmat ovat „Kolme puuta",
„Hundertguldenblatt" (Kristus parantaa
sairaita) ja „Faust". R. on koko germaanisen
rodun suurin maalarinero, vars. valohämyn
kuvaajana suurenmoinen. [Okkonen (1919).]


Rembrandt: „Rembrandt ja Saskia".

Remburssi (it.), takaisinmaksaminen,
suoritettujen kustannusten korvaus; kate.

Remedium (lat.), parannuskeino; lain
sallima poikkeus rahan oikeasta painosta
ja metalliarvosta.

Remedium juris (lat.), muutoksenhakukeino.

Remington, Philo (1816-89),
amer. teknikko, kivääritehtaan johtaja,
tunnettu keksimästään kivääristä ja
kirjoituskoneesta.

Reminišenssi (ransk.), muistuma,
vaikutelma.

Remis [-mī'] (ransk.), sakkipeli,
joka jää ratkaisematta, kun ei kumpikaan voi
saada toista matiksi.

Remissi (lat.), takaisinlähetys; rahan,
asiakirjain y. m. lähetys, lähete. —
Remissikeskustelu, evästyskeskustelu,
lähetekeskustelu.

Remissioni (lat.), palautus,
myönnytys, lievennys. — Remitteerata,
palauttaa; lähettää maksu saadusta tavarasta.
— Remittentti, rahanlähettäjä; vekselinsaaja.

Remontteri (ransk.), taskukellon
kannassa oleva vetolaite.

Remontti (ransk.), korjaus,
uudistustyö; sot., järjestetty toiminta
hevosten hankkimiseksi armeijaa varten;
sotilashevonen. — Remonttiohjesääntö,
sotalaitoksen hevostäydennysohjesääntö,
vahvistettu asetuksella 14/10 1921. Sen
mukaan remonttiasioita johtaa ja valvoo
läheisessä yhteistyössä sotaväen ylieläinlääkärin
kanssa sotaväen yliremonttiupseeri,
alaisinaan divisioonien tai prikaatien
remonttiupseerit, joina
toimivat divisioonien ja prikaatien
eläinlääkärit. Uusi r. valmisteilla.

Remscheid [-šait], kaup. Reinin
maakunnassa, Preussissa, Elberfeld-Barmenista
etelään. Rauta- ja metalliteoll.,
melkoinen kauppa. 75,000 as.

Remus ks. Romulus.

Renan [rənā'], Ernest (1823-92),
ransk. uskonnonhistorioitsija ja filosofi,
heprean prof. Collège de Francessa 1862-64
ja v:sta 1871. R.n sarjateoksen „Histoire
des origines du christianisme" ensim.
osa „Vie de Jésus" (1863, Jeesuksen
elämä) herätti tavatonta huomiota; siinä
Jeesus kuvataan romanttiseksi sankariksi.
Muita teoksia: „Histoire du peuple d'Israël",
„Lapsuuden ja nuoruuden muistoja" (suomen.).
Filosofina R. siirtyi optimistisesta
panteismistä hyväntahtoiseen skeptillisyyteen.
[Kaila (1917).]


Ernest Renan.



Renard [rənā'r], Jules (1864-1910),
ransk. kirjailija. Julk. naturalistisia romaaneja, m. m.
lapsikuvauksen „Poil de carotte" (myös dramatisoitu).

Renaudel [rənōde'l], Pierre
(s. 1871), ransk. sosialisti, kommunismia ja
syndikalismia vastustavan ja porvarillisten
radikaalien kanssa yhteistoimintaan
taipuvien oikeistososialistien johtaja.

Renault [rənō'], Louis (1843-1918),
ransk. oikeusoppinut. Sai 1907 Monetan
kera Nobelin rauhanpalkinnon.

Rendez-vous [rādevū'] (ransk.), sovittu
kohtaus; lemmenkohtaus.

Rendsburg [-rhj], kaup.
Slesvig-Holsteinissa, Eiderin ja
Pohjanmeren-Itämeren kanavan varrella.
17,000 as.

Rendtorff [-nt-], Franz
(s. 1860), saks. protestanttinen teologi, prof.
Leipzigissä, Kustaa Aadolf-yhdistyksen (ks. t.)
puheenjohtaja. Julk. m. m. kirjasen
Suomen-matkastaan.

Renegaatti (lat.), luopio, isänmaanpetturi.

Renessanssi (ransk.), Italiassa
1300-luvun alkupuoliskolla esiin puhjennut ja
1400-luvun keskivaiheilta alkaen
yleiseurooppalaiseksi muuttunut, henkisen
elämän kaikille aloille ulottunut
käänteentekevä virtaus, joka syrjäyttää
keskiajan elämänkatsomuksen ja sen muodot.
Aikalaiset pitivät r:ia klassillisen
muinaisuuden eloonheräämisenä.

Kirjallisella ja varsinkin taiteen
alalla r. on niin valtava uudistus, että
tätä sanaa usein käytetään
merkitsemään yksinomaan taiteiden elpymistä.
R:n enteinä on Danten, Petrarcan ja
Boccaccion kirjallinen toiminta, Pisanojen
veistotaide ja Giotton maalaus, jotka
luetaan kuuluviksi n. s. esi-r:n aikaan.
Varsinaisen r:n ensi kaudelle l.
varhais-r:lle antavat Masaccio ja
Donatello määräävimmät herätteet. Sitä seuraavan
täys-r:n johtomiehiä ovat Leonardo da
Vinci, Michelangelo, Rafael ja Tizian, jotka
tekevät Italian taiteesta maailmantaiteen,
joka ei niinkuin varhais-r. tavoita
yksilöllistä luonnonmukaisuutta, vaan pyrkii
antiikkia esikuvanaan pitäen yleisinhimilliseen
ihanteellisuuteen, klassilliseen tasasuhtaisuuteen
ja sopusointuun. Sen vastakohdaksi ja jatkoksi
tulee myöhäis-r., joka kehittyy
koristeelliseksi, usein häikäisykeinoillaan
liioittelevaksi barokiksi (ks. t.). It. r.-ajan
kirjailijoista huomattavimpia ovat Ariosto ja
Tasso (ks. Italian kieli ja
kirjallisuus). — Italian r:n vaikutus
ulottuu miltei yli koko Euroopan ja joko
siihen perustuen tai itsenäisesti ilmeten
esiintyy useissa maissa r:n tapaisia
kansallisia nousukausia. [Burckhardt, „Die
Kultur der Renaissance in Italien" (13
päin. 1922); Söderhjelm, „Italian
renessanssia" (1927).]

Renetti, talviomenalaatu, suurviljelyksen
kohteena Keski-Euroopassa.

Renfors [rēn-], Herman
(s. 1849), tehtailija. Ryhtyi Kajaanissa
valmistamaan keksimiään uistimia, perusti sitten
kivihiomon ja turkistehtaan; tehnyt
aloitteen Oulujoen matkailuliikenteen
järjestämiseksi.

Rengas, kartellin ja trustin tapainen
taloudellinen yhteenliittymä, oik.
satunnainen ja lyhytaikainen, mutta meillä
käytetty vastaamaan kartellia (ks. t.).

Reni [-ē-], Guido (1575-1642),
it. taidemaalari, Bolognan koulun päämestareita.
Päätyö: myt. kattomaalaus „Aurora", muita
„Ecce Homo" l. orjantappurakruunulla
seppelöidyn Kristuksen pää, „Marian
taivaaseenastuminen", Magdalenan-kuvia.

Renkkaaminen, harittaminen (ks. t.).

Renko, kunta Hämeen läänissä,
Etelä-Hämeessä; 201 km2, 3,033 as. (1926).
Keskiaik. kivikirkko (kokonaan uudistettu).

Renlund [-ē-], Karl Herman
(1850-1908), liikemies, omisti rautakaupan
Helsingissä; edustajana porvarissäädyssä.
Tehnyt suuria lahjoituksia Helsingin ja Kokkolan
kaupungeille, Suomen käytännöllisgeologista
tutkimusta varten (500,000 mk.) sekä
lastensuojelutarkoituksiin (2 milj., säätiö
„Brita Maria Renlunds minne"). [Schybergson (1915).]


K. H. Renlund.

Rennenkampf, Paul Georg Karlovitš von
(1854-1918), ven. kenraali. Kunnostautui
ratsuväenpäällikkönä Japanin sodassa,
hyökkäsi 1914 Itä-Preussiin, jolloin
Hindenburg voitti hänet Masurian järvien
taisteluissa.

Renner, Karl (s. 1870), itäv.
sosialistipoliitikko, valtiokanslerina 1918-20,
samalla 1919-20 ulkoministerinä.

Rennes [ren], kaup. Ranskassa,
Bretagnessa. Yliopisto. 80,000 as.



Renoir [rənuā'r], Auguste
(1841-1919), ransk. taidemaalari, impressionistien
johtomiehiä. Maalannut muotokuvia, lasten kuvia
sekä kylpeviä naisia y. m. aiheita esittäviä töitä,
joille on ominaista rokokoota muistuttava siro,
aitoransk. siveltimenkäyttö. [Meier-Graefe (saks.,
1915).]


Renoir: Teatterissa.

Renommée [eə-] (ransk.), maine.

Renonssi (ransk.), jonkun „maan"
puute korttipelissä.

Renouvier [rənuvjē'], Charles
(1815-1903), ransk. filosofi. R. on
muodostanut Kantin filosofian fenomenalistiseksi
relativismiksi, johon liittyy omintakeinen
vapaus- ja persoonallisuusoppi.

Renoveerata (lat.), uudistaa, korjata.

Renqvist [rēnkvist], Alvar
(s. 1868), toimitusjohtaja, Akateemisen
Kirjakaupan johtajana 1893-97,
Kustannusosakeyhtiö Otavan 1893-98 ja v:sta 1904.
Suomen Kustannusyhdistyksen johtokunnan
puheenjohtaja v:sta 1911. H. R:n pojanpoika.
— Renqvist, Henrik (1789-1866),
alk. Kukkonen, Ilomantsista, pappi ja
uskonnollinen kirjailija. Toimi pappina
Liperissä (1817-23), Porvoossa, Svartholmassa
(1826-35), sitten Sortavalassa. R. pani
painoa jokapäiväiseen parannuksentekoon ja
polvirukoukseen sekä vaati raittiutta, mitä
kaikkea Paavo Ruotsalainen piti tekopyhyytenä.
R:n edustama herännäisyys (renqvistiläiset l.
rukoilevaiset) levisi Kaakkois- ja
Lounais-Suomeen. R. on suomentanut,
kirjoittanut ja kustantanut suuren joukon kirjoja.


Henrik Renqvist.

Rentiääri (ransk.), koroillaaneläjä.

Rentukka (Caltha palustris),
leinikköisten heimoon kuuluva keltakukkainen
ruohokasvi, jolla munuamaiset tai
herttamaiset lehdet. Kukkii keväällä, kasvaa
rannoilla, kosteilla niityillä.

Renvall [rē-], Gustaf
(1781-1841), kielentutkija, Turun yliopiston
kasvatusopin apulaisprof., myöhemmin Uskelan ja
Ulvilan kirkkoherra. Teoksia: „De
orthoëpia et orthographia linguæ fennicæ",
jolla vakaannutti suomen oikeinkirjoitusta,
„Suomalainen Sana-Kirja" (1826), „Finsk
språklära", jossa puolustaa länsimurteita.
— Renvall, Heikki (s. 1872),
T. T. R:n poika, lakit, toht., Henkivakuutusyhtiö
Kalevan johtaja, pääjohtaja v:sta 1926. Ollut
Eduskunnassa, senaattorina 1917-18, jolloin
toimi n. s. Vaasan hallituksen puheenjohtajana.
Teoksia: „Teollisuuden ja maatalouden välinen
taistelu Suomen metsistä". — Renvall,
Robert Alfred (1829-95), kirjastomies,
kirjailija, G. R:n poika. Teoksia: „Finlands
universitet 1828-90", „Finlands periodiska litteratur
1771-1871". — Renvall, Torsten Ture
(1817-98), Suomen arkkipiispa 1884-98,
aik. Turun tuomiorovastina v:sta 1858.

Reobatometri (kreik.), koje, jolla
mitataan syvällä kulkevien virtausten
suuntaa ja voimaa.

Reokordi (kreik.), eräänlainen
sähkövirran vastuskoje, jonka pääosana kaksi
yhdensuuntaista platinalankaa ja
siirrettävä elohopearasia, joka saattaa langat
johtoyhteyteen keskenään. Keksijä Poggendorff.

Reorganiseerata (ransk.), uudelleen
järjestää, uudelleen muodostaa.

Reostaatti (kreik.), vastuskoje, jolla
sähkövirran voimakkuutta voi säätää.

Repareerata (lat.), korjata, panna
kuntoon. Subst.: reparatsioni.

Repartitsioniverot, jakoverot.
Jakoverojärjestelmässä, jota myöskin
sanotaan kontingenttijärjestelmäksi, määrää
valtio koko tarvittavan verotulon ja jakaa
siitä kullekin verosubjektille ja -esineelle
veromääränsä. Yksikkö- (kvotiteetti-)
veroilla sitävastoin tarkoitetaan niitä
veroja, joista ainoastaan kultakin
veroyksiköltä menevä veromäärä on
säädetty niin, että koko verotulo saadaan
selville vasta siten, että tuo veromäärä
kaikilta verosubjekteilta ja -esineiltä
lasketaan yhteen.



Repertoaari (ransk.), teatterin
ohjelmisto; näyttelijäin osaluettelo.

Repertorium (mlat.), luettelo,
sisällysluettelo, asialuettelo, käsikirja.

Repeteerata (lat.), kerrata, toistaa.

Repeteerikivääri ks. Kivääri.

Repetitsioni (lat.), kertaus.

Repetitsionisirkkeli, tähtit. ja
geodeettisissa kojeissa lukemaympyrä, jota
voidaan kiertää kojeesta riippumatta.
Käyttämällä r:ia voi ympyrän
epäkeskisyys- ja jakovirheitä supistaa.

Repin [rjē-], Ilja Jefimovitš
(s. 1844), ven. taidemaalari, asuu Suomessa.
Maalannut kuvia Venäjän kansanelämästä ja
historiasta sekä muotokuvia. Töitä: „Burlaki"
(„Purjelaivan vetäjiä"), „Iivana Julma poikansa
murhaajana", „Zaporogit kyhäämässä
kirjettä Turkin sulttaanille", Leo Tolstojn
muotokuva. Us. töitä Ateneumissa
Helsingissä. R. on Venäjän huomattavin
realistinen taidemaalari.


Repin: Zaporogit kyhäämässä kirjettä
Turkin sulttaanille (taulun keskiosa).

Repington [repingtən], Charles
A'Court (1858-1925), engl. sotilaskirjailija.
Kirj. huomattavia sanomalehti artikkeleita
Japanin sodasta, sotakirjeenvaihtajana
maailmansodassa; muistelmat arvokkaat.

Repliikki (ransk.), vastaus, vastine,
näytelmässä vuorolause; taideluoman
kaksoiskappale.

Repola, kunta Pohjois-Aunuksessa, Suomen
rajalla, Pielisjärven ja Kuhmoniemen
kohdalla; n. 11,000 km2, 2,400 as.
(1918). Liittyi Suomeen elok. 1918,
luovutettiin Venäjälle helmik. 1921 Tarton
rauhansopimuksen perusteella.

Reportaaši (engl.), uutishankinta. —
Reportteri, sanomalehden
uutistenhankkija, uutistoimittaja.

Reposaaren Höyrysaha o.-y.,
helsinkiläinen puutavaraliike, per. 1872,
osakepääoma 12 milj. mk. Omistaa höyrysahoja
ja höyläämöjä m. m. Reposaaressa.

Reposaari, Porin ulkosatama
samannimisellä saarella Kokemäenjoen
suulahden ulkopuolella, 24 km Porista. R:n
höyrysaha. Kirkko. Ensim. laiturit rak. 1775.

Repositsioni (lat.), paikoiltaan
joutuneen ruumiinosan (kohjun, nyrjähtäneen
nivelen y. m.) paikoilleen asettaminen.

Repp, kaksiniitinen kangas, jonka
loimessa ja kuteessa 1 paksu ja 1 hieno
lanka vuorottelevat.

Reppana, räppänä (ks. t.).

Representantti (ransk.), edustaja. —
Representatsioni, esittäminen, edustus,
kansanedustus. — Representeerata,
edustaa; esiintyä yhteiskunnallisen asemansa
vaatimusten mukaisesti. — Representatiivinen,
edustava; kansanedustajain vaaliin perustuva.

Repressaalit (ransk.), kostotoimet,
kansainvälisessä oikeudessa sellaiset
pakkotoimenpiteet toista valtiota
vastaan, joiden käyttäminen sellaisenaan
sisältää oikeudenloukkauksen, mutta käy
luvalliseksi sen johdosta, että niihin
turvautuva valtio ensiksi on kärsinyt
loukkauksen toisen valtion puolelta.

Repressiivinen (lat.), ehkäisevä. —
Repressioni, vastatoimenpide sittenkuin
jotain pahaa tai rikollista on tapahtunut.

Repriisi (ransk.), takaisin ottaminen,
uudistaminen. — Sotaakäyvän valtion,
sotasaaliiksi vastustajalle joutuneen
kauppalaivan vapautuminen pakenemalla
tai oman valtion sotalaivan avulla,
ennenkuin asia on joutunut
sotasaalistuomioistuimen käsiteltäväksi.
— Mus. Säveljakso, joka yhtäläisenä
kerrataan ja joka senvuoksi vain
kertausmerkin (ks. t.) avulla osoitetaan
kerrattavaksi.

Reproduktsioni (lat.), jälleenluonti,
uudistus, jäljentäminen; toisintaminen.
— Reproduseerata, tuottaa tai luoda
uudelleen, kuvata uudestaan.

Republiikki (lat.), tasavalta. —
Republikaani, tasavaltalainen.

Repulsioni (lat.), poistovoima, esim.
magneetin samannimisten kohtioiden,
samannimisellä sähköllä varattujen
kappaleiden.

Repulssi (lat.), hylkääminen, hylkäävä,
vastaus, siitä suomen „reput".

Reputatsioni (lat.), arvo, maine.

Requiem [rekviem] (lat.),
sielumessusävellys, joka alkusanoistaan „requiem
æternam dona eis" (anna heille iankaikkinen
rauha) on saanut nimityksensä. Kuuluisia
r.-teoksia ovat säveltäneet m. m. Mozart,
Cherubini, Berlioz, Verdi.



Requiescat in pace (lat.)., levätköön
rauhassa.

Res (lat.), asia, esine, oikeusobjekti.
— Res consumptibiles, kulutusesineet.
— Res fungibiles, paljousesineet.
— Res immobilis, kiinteä esine.
— Res integra, muuttumaton asiantila.
— Res judicata, lain voiman saaneella
päätöksellä ratkaistu asia.
— Res mobilis, irtain esine.
— Res nullius, omista jätön esine.
— Res publica, valtio.

Reseda, kasvisuku. Puutarhoissa
viljellään hyväntuoksuisten, heteitten
ponsista punertavien kukkiensa vuoksi
R. odorataa, joka on kotoisin
Pohjois-Afrikasta. Lastauspaikkakasvina
tavataan meillä R. luteola.

Resektsioni (lat.), jonkun elimenosan
poistaminen leikkaamalla.

Resenseerata (lat.), arvostella kirjaa,
näytelmä-, musiikkiesitystä y. m.
— Resensentti, arvostelija.
— Resensioni, arvostelu.

Resentti (lat.), geol., nykyisin
muodostunut.

Resepti (lat.), lääkärin kirjoittama
lääkemääräys.

Reseptiivinen (lat.), vastaanottavainen.

Reseptsioni (lat.), vastaanotto,
omaksuminen, erityisesti Saksassa 1500-luvulla
tapahtunut roomalaisen oikeuden omaksuminen.

Reseptuuri (lat.), vastaanotto;
apteekissa se pöytä, jonka ääressä
reseptilääkkeet valmistetaan; apteekin
vuotuinen reseptimäärä.

Reservatsioni (lat.), vastalause, ehto.
— Yhdysvalloissa ja Kanadassa hallituksen
intiaaneille asuma-alueeksi varaama alue.
Myös sotilas- tai metsänhoitotarkoituksiin
varatuista alueista käytetty nimitys.
— Reserveerata, panna erilleen, varata.
— Reserveerattu, varattu; hillitty, varova.
— Reserveerautua, panna vastalause,
julkisesti ilmoittaa, että on yhtymättä tehtyyn
päätökseen.

Reservatum ecclestiasticum ks.
Hengellinen ehto.

Reservi (ransk.), varalla oleva; sot.,
varaväki. — Armeijan r:iin kuuluu meillä
asevelvollinen vakinaisen palvelusajan päätyttyä,
kunnes hänet kesäkuun 1 päivänä 8:ntena
kalenterivuotena vakinaiseen palvelukseen
astumisestaan siirretään nostoväkeen.
— Taistelun alussa määrätään tavallisesti
n. 1/3 tai vähemmän joukoista taistelu-r:iin,
joka sittemmin käytetään taistelun ratkaisemiseen.

Reservikomppaniat, v:n 1878
asevelvollisuuslaissamme säädetyn varaväen
harjoituskomppaniat, joita oli 32, 4
kussakin läänissä.

Reserviupseeri. Täysiluokkaisen,
yliopistoon johtavan oppikoulun
päästötutkinnon suorittaneet voidaan, jos heidät
vähintään kolmen kuukauden palveluksen
jälkeen vakinaisessa väessä huomataan
siihen soveliaiksi, määrätä suorittamaan
reserviupseerikurssi. Myöskin ne, jotka
ovat käyneet yllämainitun oppikoulun
ylintä lähimmän luokan tai näyttäneet
omaavansa vastaavat tiedot, käyneet
ylemmän maatalous- tai kauppaopiston
tai kansakoulunopettajaseminaarin,
teknillisen opiston tai näitä vastaavan
oppilaitoksen tai suorittaneet ensimmäisen
perämiehen tutkinnon, voidaan kouluttaa
r:eiksi, samoin muitakin asevelvollisia,
jotka palvelusaikanaan ovat osoittaneet
taipumusta ja sopivaisuutta
upseerintoimeen ja joilla harkitaan olevan
tarpeelliset tiedot (Asevelvollisuuslaki
11/11 1922, 55 §, muutettuna 22/1 1926;
Asetus reserviupseerikoulusta 3/10 1924, osaksi
muutettu 30/1 1926).

Reserviupseerikoulu ks. Upseerien
opetuslaitokset.

Reservoaari (ransk.), säiliö.

Resessi (lat.), 1400- ja 1500-luvuilla
valtiopäiväpäätöksistä käytetty nimitys.

Resetti (ransk.), lahjanäytäntö.

Residenssi (ransk.), ruhtinaan tai
maaherran asuinpaikka, hallituskaupunki.
— Residentti (lat.), valtuutettu, eräiden
diplomaattisten ja hallinnollisten
virkamiesten arvonimi, m. m. joissakin
Englannin, Ranskan ja Hollannin alusmaissa,
vrt. Ministeriresidentti.

Residiivi (lat.), jo parantuneelta
näyttäneen taudin uudelleen puhkeaminen.

Residivisti (lat.), lakit., rikoksenuusija.

Residuum (lat.), sähkövarausjäännös
kondensaattorissa sen purkauksen
jälkeen. R:n vaikutuksesta saadaan juuri
puretusta kondensaattorista hetken
kuluttua uusi purkaus.

Resignatsioni (lat.), alistuminen,
kohtaloon tyytyminen. Teonsana:
resignoida.

Rešiimi (ransk.), hallitus; hallinto.

Resiina, dresiina (ransk.),
rautatiellä henkilökunnan käytettävä kevyt
avonainen vaunu. Yksinkertaista r:aa
työnnetään sauvomalla tai potkimalla;
useimmin se on varustettu vivulla ja
hammasvälityksellä tai polttomoottorilla
(moottori-r.).

Resiiniöljy, risiiniöljy (ks. t.).

Resinaatit (lat.), hartsihappojen
metalliyhdistyksiä, käytetään kuivausaineina
lakka- ja vernissateollisuudessa.



Resiniitti, bakeliitin (ks. t.) kaltaisen
valmisteen kauppanimitys.

Resipientti (ransk.), ilmapumpun
kaasukello; tislauskojeen keräysastia.

Resiprookki (lat.), matem., sama kuin
inverssi (ks. t.). R.-yhtälö ei muutu, jos x:n sijaan
sijoitetaan 1/x. — Resiprookkipronomini ks.
Pronominit. — Resiprositeetti,
vastavuoroisuus.

Resisteerata (lat.), tehdä vastarintaa,
kestää, pitkittää.

Resitatiivi (lat.), laulusävellystyyli,
joka mahdollisimman tarkasti sopeutuu
sanojen luonnolliseen lausutukseen. R:n
alkuperä johtuu kirkollisesta käytännöstä,
suorasanaisten rukousten ja pyhien
tekstien juhlallisesta, puolittain laulavasta
lausunnasta. Vaihtelevammaksi r.
kehittyi draamallisen taiteen yhteydessä.
— Resiteerata, lausua, esittää
taidelausuntaa.

Reskontra (it.), kaup., henkilökirja;
velallis- ja velkojakirja; r. käsittää
niiden henkilöiden tilit, joiden kanssa liike
on tekemisissä.

Reskripti (lat.), käskykirje, vars.
hallitsijan jollekin korkealle
hallitusviranomaiselle antama.

Resolutiiviehto ks. Ehto.

Resolutsioni (lat.), päätös, ratkaisu,
vars. tuomioistuimen tai muun julkisen
viranomaisen. — Resoluuttinen,
päättäväinen, jyrkkä. — Resolveerata,
päättää, ratkaista.

Resonaattori (lat.), kumutin, koje,
jolla on selvä ominaissävel, ja jota sen
vuoksi voi käyttää heikosti kuuluvien
sävelten (esim. ylisävelten) vahvistamiseen
varmasti kuultaviksi ja muista sävelistä
erotettaviksi. Keksijä Helmholtz.

Resonanssi (ransk.), kumu. Kaksi
värähtelevää systeemiä on silloin r:ssa,
kun niillä on sama ominaisvärähtelyjen
taajuus (sama ominaissävel); toisen
värähdellessä (soidessa) alkaa toinenkin
värähdellä. Tätä ilmiötä sanotaan riksi.
R. ilmenee myös sellaisissa tapauksissa,
kun värähtelevän systeemin ominaisvärähtelyjen
taajuus on 1/2, 1/3, 1/4 .... sitä kohtaavista
värähtelyistä. R. havaittiin ensinnä
äänivärähtelyistä; suuri merkitys sillä on radiossa
sähkövärähtelyiden alalla. Viime aikoina on myös
kiinnitetty huomiota mekaanisten värähtelyjen
r:iin (insinööri Schiefersteinin kone vasara,
niittokone, heilurikello y. m.).

Resonantit (lat.) l. aukkoäänteet,
äänteet, joita äännettäessä suuväylä
(kaikissa vokaaleissa) tai nenäväylä
(nasaaleissa: m:ssä, n:ssä ja ŋ:ssä) on avoinna
estämättä ilmavirran läpikulkua.

Resoneerata (ransk.), keskustella,
järkeillä. — Resonemangi,
ajatuksenjuoksu, keskustelu.

Resori (ransk.), jousi l. vieteri.

Resorptsioni (lat.), itseensä
imeminen; fysiol., veden, liuosten ja
emulsionien imeytyminen mahalaukusta ja
suolesta vereen ja imunesteeseen.

Resorsiini, meta-dioksybentsoli,
C6H4(OH)2, veteen liukenevia kiteitä,
sulamispiste 119°; suuri merkitys
väriaineteollisuudessa. — Resorsiiniftaleiini,
fluorešeiini (ks. t.).

Resp., lyh. lat. respective-sanasta,
kutakin koskeva, kullekin kuuluva, asianomainen;
vastaavasti.

Respektaabeli (lat.), kunnioitettava,
huomioonotettava. — Respekteerata,
kunnioittaa, ottaa huomioon. — Respekti,
kunnioitus, arvonanto, pelko.

Respighi [-pī'gi], Ottorino
(s. 1879), it. säveltäjä. Säveltänyt oopperoita,
orkesteriteoksia, pianokappaleita ja lauluja.

Respiitti (it.), myönnytys, lykkäys,
odotusaika.

Respiratsioni (lat.), hengitys.

Respondentti (lat.), väitöskirjan
puolustaja.

Responsori (lat.), kirkollinen
vuorolaulu soololle ja kuorolle l. esilaulajalle
ja seurakunnalle. R:t ovat etupäässä
sooloesityksiä.

Rešt l. Resht, kaup.
Pohjois-Persiassa, läh. Kaspianmertä, satamakaup.
Enzeli. Silkin, villan ja petrolin
kauppaa. 50,000 as.

Restaurantti (ransk.), ravintola.
— Restauratriisi, ravintoloitsijatar.

Restauratsioni (lat.), entiselleen,
entiseen kuntoon palauttaminen; karkoitetun
hallitsijasuvun valtaistuimelle
palauttaminen. — Restaureerata l.
restauroida, palauttaa tai korjata
entiselleen, vars. taideteos tai rakennustyö.

Restituoida (lat.), palauttaa, saattaa
entisiin oikeuksiinsa.

Restitutsioni (lat.), entiselleen
palauttaminen, peruutus. — Lakit.
Prosessioikeudessa niiden ylimääräisten
muutoksenhakukeinojen yhteinen nimitys, jotka
perustuvat siihen, että asianosainen ei ole
voinut tai ilman omaa syytään on
laiminlyönyt varsinaisten
muutoksenhakukeinojen käyttämisen. Näitä ovat
meillä menetetyn ajan takaisin antaminen ja
lainvoiman saaneen päätöksen purkaminen.
Tullimaksujen r. ks. Tulliperuutus.



Restitutsioniedikti, keisari Ferdinand
II:n 1629 antama asetus, jonka mukaan
protestanttien Passaun sovinnon jälkeen 1552
anastamat hiippakunnat y. m. oli
palautettava kat. kirkolle ja
reformeeratut suljettava uskonrauhasta.

Restriktsioni (ransk.), rajoitus,
rajoittava määräys.

Resultaatti (lat.), tulos. —
Resultantti, fys., voimasumma:
saadaan voimien geometrisenä l. vektorisummana
(ks. Vektorianalyysi). —
Resulteerata, antaa tulokseksi, johtaa
lopputulokseen.

Resurrektsioni (lat.), ylösnousemus.

Resurssi (ransk.), apulähde, apukeino,
mahdollisuus.

Resvojn kappeli, ven. kauppiaan
Resvojn lahjoittama muistomerkki
Helsingin Katajanokalla Uspenskijn
katedraalin edustalla, rakennettu Haminan
rauhan 100-vuotispäivän kunniaksi. Viron
vapaustaisteluun osaaottaneiden suomalaisten
huhtik. 1919 tervaama, seur. v. purettu.

Resymee (ransk.), yhteenveto, lyhyt
yleiskatsaus.

Retardeerata (lat.), hidastuttaa,
viivyttää, myöhästyttää. — Retardi
(ransk.) l. hidastuttaja, eräiden
laivakattiloiden tuliputkissa olevat
ruuvisiivet, jotka pakottavat tulikaasut
kiertävään liikkeeseen.

Retentsionioikeus (lat.), pidätysoikeus (ks. t.).

Rethel [rētel], Alfred
(1816-59), saks. taidemaalari, Saksan
huomattavimpia 1800-luvulla. Töitä: Kaarle Suuren
elämää esittävät freskot Aachenissa,
v:n 1848 vallankumoukseen liittyvä
puupiirrossarja „Kuolemantanssi".

Retiisi ks. Retikka.

Retikka (Raphanus), ristikukkaisten
heimoon kuuluva kasvisuku. Pelto-r.
(R. raphanistrum) on hyvin yleinen
keltakukkainen peltorikkaruoho; hedelmä
nivelosittain lohkeava (nivellitu).
— Vihannesjuureksi viljellään R.sativus-lajin
2 eri muotoa: retiisiä (f. radicula)
ja retikkaa (f. nigra).
Edellisellä on turpea, us. mukulamainen, puna- tai
valkokuorinen, jälkimmäisellä pitempi, kartiomainen,
paksu-, tav. mustakuorinen juuri. Molempia viljellään
yleisesti, r:aa meillä vähemmän kuin retiisiä.


Peltoretikka.

Retikon, Rhätikon (ks. t.).

Retiniitti. 1. Keltainen tai ruskea,
meripihkamainen hartsi, jota on ruskohiilessä.
— 2. Silmän verkkokalvon tulehdus.

Retireerata (ransk.), peräytyä.

Retkeilylautakunta ks. Opintoretkeily.

Retoriikka (kreik.), puhetaito, puhetaidonoppi.

Retoromaanit, vanhaa, keskiajan
alussa laajalle ent. Rætiaan levinnyttä
romaanista kieltä, retoromaanin
kieltä l. ladinoa puhuvat Sveitsin
Graubündenin ja Tirolin asukkaat. Näille
läheistä sukua on Italiassa Udinen
kaupungin lähistöllä asuvien friulien
kieli. Yhteensä alle 500,000 henkeä.

Retorsioni (lat.). R:lla l.
torjuntatoimella tarkoitetaan kansainvälisessä
oikeudessa vierasta valtiota vastaan
kohdistettua kohtuuttomuutta, joka aiheutuu
siitä, että tämä ensin on kohtuuttomuutta
harjoittanut. — Retorsionitulli,
taistelutulli.

Retortti (ransk.), tislausastia, us.
pallonmuotoinen, jossa ahdas, sivulle
suunnattu torvi.

Retorttihiili ks. Hiili ja
Kaasuhiili.

Retretti (ransk.), paluu, pako.

Retroaktiivinen (lat.), taannehtiva.

Retrogradinen liike, kiertotähden
näennäinen liike idästä länteen. Eräillä
pyrstötähdillä on absoluuttinen r. l.: ne
kiertävät aurinkoa idästä länteen.

Retrospektiivinen (lat.), taaksepäin
katsova.

Rettig, Pehr Fredric von
(1843-1914), liikemies ja lahjoittaja, synt.
Ruotsista. P. C. Rettigin tupakkatehtaan
johtajana v:sta 1871. Rakennutti Turulle
kirjastotalon (kuva ks. Kirjasto);
teki lahjoituksia Turun Hist. Museolle. Hänen
miniänsä Anna von R. (s. 1872)
lahjoitti 1924 Turun ruots. yliopistolle 5
milj. mk. jumaluusopillisen tiedekunnan
perustamiseksi.


P. Fr. v. Rettig.

Rettigin tupakkatehdas, P. C.
Rettig & C:o, Turussa, per. 1845,
Suomen suurimpia. Lahjoitti 1924 Turun
Yliopistolle 3 milj. mk.

Retusaari, saari Suomenlahden
itäperukassa, n. 12 km pitkä, 1-1,5 km
leveä; itäpäässä Kronstatti (ks. t.).

Retušeerata (ransk.), korjata,
parannella, tasoitella puutteellisuuksia
(esim. valokuvassa).



Retz [res], Paul de Gondi
(1613-79), ransk. poliitikko, kardinaali,
frondekapinan (ks. Fronde) johtajia.

Retzius [retsius], Anders Adolf
(1798-1860), ruots. anatomi ja antropologi,
Tukholman Karoliinisen Opiston anatomian prof.
ja sen anatomisen museon perustaja.
Pääkallotutkimuksen uranuurtajia.
— Retzius, Gustaf (1842-1919),
edellisen poika, Tukholman Karoliinisen
Opiston anatomian prof. Julk. us. selkärankaisten
hermostoa, kuuloelimiä y. m. koskevia teoksia ja
pääkallotutkimuksia, myös suomalaisista; teoksia:
„Finska kranier", „Finland i Nordiska museet" y. m.

Reuchlin [roihlin], Johann
(1455-1522), Saksan etevimpiä humanisteja.
R. edisti suuresti kreikan tutkimusta ja
opetusta sekä aloitti heprean tieteellisen
tutkimisen. Puolusti juut. kirjallisuutta
uskonkiihkoilijoiden hävityshalua vastaan.

Reumatismi (kreik.) l. leini. 1.
Lihas-r., lihaskolotus, tav.
kylmettymisistä aiheutunut lihaskipu joko
yhdessä tai useammassa lihasryhmässä.
Äkillinen lihas-r. asettuu usein ankarana
lannelihaksiin („noidannuoli"). Muita
lihas-r:n tavallisia paikkoja ovat niska,
hartiat, rinta ja pään lihakset. Hoidossa
käytetään salisyylivalmisteita, kääreitä,
hierontaa, kylpyjä, sähkö- ja lämpöhoitoa.
— 2. Nivelreumatismi (ks. t.).

Reumert [roi-], Poul (s. 1883),
tansk. luonnenäyttelijä.

Reunavaltiot, Latvia, Liettua, Puola, Viro.

Réunion [reyniõ'], Ranskalle kuuluva
tuliperäinen saari Intianmeressä,
Maskareenien saariryhmässä. 2,400 km2,
n. 175,000 as., niistä lähes 170,000 ransk.
Sokerin, vaniljan, maniokin, kahvin, rommin
tuotantoa. Pääkaup. St.-Denis.

Reunioni (ransk.), jälleen yhdistäminen.
— Reunionit. Ludvig XIV asetti
1679-80 tuomioistuimia tutkimaan, mitkä
paikkakunnat olivat olleet jonkinlaisessa
yhteydessä Ranskalle 1648-79 tehdyissä
rauhoissa luovutettujen alueiden kanssa;
tällaiset paikkakunnat hän katsoi olevansa
oikeutettu yhdistämään näihin alueihin.
Saksassa ja Espanjan Alankomaissa täten
tekemistään anastuksista l. r:sta Ranska
sai pitää m. m. Strassburgin.

Reuss [rois]. l. Vierwaldstätter-järven
läpi virtaava Aarin lisäjoki Sveitsissä;
160 km pitkä. — 2. Kaksi ent. saks.
ruhtinaskuntaa, Reuss-Greiz ja
Reuss-Schleiz-Gera; v:sta 1920
Thüringenin vapaavaltion osia.

Reuss [rois], Eduard (1804-91),
saks. protestanttinen teologi, hist.-kriitillisen
raamatuntutkimuksen tienraivaajia.

Reuter [röitter], Enzio (s. 1867),
suom. eläintieteilijä, hyönteis- ja
solututkija, tuli valtion entomologiksi
1901, eläintieteen professoriksi 1910.
Lukuisia hyönteistieteellisiä julkaisuja,
m. m. tuhohyönteisiä ja niiden
vastustamiskeinoja koskevia. — Reuter
[roitər], Fritz (1810-74), alasaks.
kirjailija. Julk. humoristisia, elämäniloisia
teoksia, joista suomen, m. m. „Maamiesajoiltani"
(dramatisoitu „Setä Bräsig"), „Kahden talonpojan
ulkomaanmatka", „Ranskalais-vuodelta 1813".
— Reuter [röitter], Jonatan
(s. 1859), Suomen ruotsink. kirjailija,
insinööri; saanut professorin arvonimen. Julk.
runokokoelmia ja kertomuksia saaristolaiselämästä,
tekn. oppikirjoja ja „Finlands svenska
tekniker" I-III. — Reuter, Julio
(s. 1863), E. R:n veli, Helsingin Yliopiston
sanskritin ja indoeuroopp. kielitieteen
ylim. prof. v:sta 1906. — Reuter
[roitər], Ludwig von (s. 1869),
saks. amiraali. Upotti aselevon jälkeen 1918
Scapa Flowiin viedyn Saksan laivaston. —
Reuter [röitter],  Odo Morannal
(1850-1913), E. R:n veli, suom. hyönteistieteilijä
ja kirjailija, ylim. prof. v:sta 1882. Julk.
lukuisia hyönteistieteellisiä julkaisuja,
yleistajuisia hyönteisten elämää esittäviä
kuvauksia („Hyönteisten elintavat ja vaistot",
„Suomea samoilemassa", runokokoelmia y. m.).


O. M. Reuter.

Reuterholm [röit-], Esbjörn
Christer (1710-73), ruots.
hovimarsalkka ja myssypoliitikko, asui
maanviljelijänä Suomessa. — Reuterholm,
Gustaf Adolf (1756-1813), ruots.
valtiomies, vapaaherra, E. C. R:n poika.
Kaarle-herttuan tultua valtionhoitajaksi
hänen ystävänsä R., vapaamuurari kuten
herttuakin, nimitettiin Kamarikollegion
presidentiksi ja oli holhoojahallituksen
tosiasiallinen johtaja. R. vainosi
kustavilaisia vars. n. s. Armfeltin (ks. K. M.
Armfelt) salaliiton ilmitulon jälkeen,
ja oltuaan aluksi vapaamielinen hänen
hallituksensa pian muuttui ahdasmieliseksi
ja mielivaltaiseksi. Ulkopolitiikassaan R.
ensin lähestyi Ranskaa ja sitten Venäjää.
Kustaa IV Aadolfin tultua täysi-ikäiseksi
R. kukistui.



Reuterin toimisto, Reuter's
Telegram Company, maailman suurin
sähkösanomatoimisto, Lontoossa, P. J.
Reuterin Pariisissa perustama 1849.

Reuterskiöld [röiteršöld],
Carl Axel (s. 1870), ruots.
valtio-oikeudentutkija (prof. Upsalassa)
ja poliitikko (talonpoikaisliiton johtajia).

Reuterskjöld [röiteršöld], Heribert
Konrad (1765-1821), kenraali. Haavoittui
majurina Siikajoella, tuli Hallituskonseljin
jäseneksi 1811, Senaatin sota-asiaintoimituskunnan
päälliköksi ja samalla Suomen sotaväen
divisioonapäälliköksi 1820.

Reuterswärd [röitersvärd], Patric
(1820-1907), ruots. teollisuusmies ja poliitikko,
valtiopäivillä v:sta 1844, v:sta 1885 tullisuojelusta
kannattavan oikeistopuolueen johtaja.

Revanši (ransk.), kosto, hyvitys.

Revelatio (lat.), ilmestys.

Revelji (ransk.), herätyssignaali.

Reventlow, Christian Ditlev
(1748-1827), tansk. läänikreivi,
valtioministeri 1797-1813. R. oli veljensä
Ludvig R:n (1751-1801) kera sen
uudistustyön johtajia, joka vei m. m.
,,Stavnsbaandin" (ks. t.) lakkauttamiseen. —
Reventlow, Ernst zu (s. 1869), saks.
vanhoillinen poliittinen kirjailija, kreivi.
Teoksia: „Der russisch-japanische Krieg"
(1904-06), „Deutschlands auswärtige
Politik 1888-1914", „Politische Vorgeschichte
des grossen Krieges".

Reverend [revrənd] (lat.), lyh.
Rev., engl. pappien arvonimi.

Reverendus (lat.), kunnianarvoisa. —
Reverenssi (ransk.), kunnioitus.

Reversaali (lat.), maksutodistus, kuitti.

Reversioniheiluri, heiluri, jossa kaksi
tukipistettä, joista toista käytettäessä
toinen on heilurin heilahduskeskus. R:n
heilahdusaika on siis yhtä pitkä
molemmista tukipisteistä tuettaessa. —
Reversioniprisma (lat. ja kreik.),
prisma-kaukoputkessa prisma, jonka
tarkoituksena on kuvan kääntäminen oikeinpäin.
vrt. Kaukoputki.

Reverssi (lat.). 1. Velkakirja. —
2. Rahan tai mitalin nurja puoli. vrt.
Averssi.

Reveteeraus (ransk.), kanavan y. m.
viiston reunan peittäminen kivi- tai
muulla peitteellä. Myös rakennuksen
seinän graniittipeitteen takana oleva
kosteutta ja kylmyyttä estävä täytemuuraus.

Revideerata (lat.), (uudelleen)
tarkastaa. — Revideeri, painokoneesta
otettu viimeinen tarkistusarkki.

Review [rivjū'] (engl.), kirjallinen ja
kriitillinen aikakauskirja, esim. Review
of Reviews, W. T. Steadin Lontoossa
perustama 1890.

Reviiri (saks.), metsänhoitoalue, metsästysalue.

Reviisori (mlat.), tarkastaja,
tilintarkastaja.

Reviisori, Gogolin (ks. t.) huvinäytelmä.

Revilla-Gigedo-saaret [revi'lja-hihē'do],
Meksikkoon kuuluva vulkaaninen saariryhmä
Tyynessämeressä, 550 km mantereesta. Suurin saari
Socorro, jolla 1,500 as. Hylkeen- ja kilpikonnain
pyyntiä.

Revisioni (lat.), tarkastus,
tilientarkastus. Prosessioikeudessa
muutoksenhakukeino, jolla vain oikeuskysymys
siirretään ylemmän oikeusasteen
ratkaistavaksi. Kansainvälisessä oikeudessa
sopimuksen y. m. muuttaminen. — Venäjällä
aikaisemmin henkikirjoitus l. väenlasku.

Revisionikonttori, aikaisemmin
Yleisen Revisionioikeuden alainen laitos
valtion eri tililaitosten tilien
tarkastustyön toimittamista varten. —
Revisionilaitos. Valtion revisionilaitoksen
tehtävänä on tarkastaa valtiovaraston
tilit ja tilinpäätös sekä pitää huolta
siinä ilmitulleiden virheiden ja
epäkohtien oikaisemisesta. R. on
Valtiovarainministeriön alainen. Sen hallintoa
hoitaa ja sen tuomiovaltaa käyttää
Yleinen Revisionioikeus, johon kuuluu
ylijohtaja puheenjohtajana sekä
jäseninä asessori ja revisionineuvos. R:ssa
toimitettavan tarkastustyön suorittavat
ylireviisorit. Tilien tarkastuksessa
havaituista virheellisyyksistä, ellei niitä
tilintekijältä vaaditun selityksen johdosta
ole korjattu, panee ylireviisori tai
ylimääräinen reviisori revisionioikeudessa
vireille ja ajaa muistutusjuttua
tilintekijää vastaan (Asetus 29/12 1923,
osaksi muutettu 27/8 1926).

Revisionismi (lat.), saks.
sosialidemokratian suunta, joka täysin
hyväksymättä Marxin teoriaa panee pääpainon
nyk. talousjärjestelmän puitteissa
suoritettavaan uudistustyöhön. R:n perustaja
ja pääedustaja on E. Bernstein (ks. t.).

Revold [rēvol], Axel (s. 1887),
norj. taiteilija, saanut vaikutusta ransk.
ekspressionismista ja kubismista. Päätyö
Bergenin pörssin freskot.

Revoltti (ransk.), mellakka, (sotilas)
kapina. Verbi: revolteerata.

Revolutsioni (ransk.), vallankumous. —
Revolutsionitribunaali, vallankumousoikeus,
Ranskan vallankumouksen aikainen valtiollinen
tuomioistuin 1793-95. — Revolutsionääri,
vallankumouksellinen.



Revolveri ks. Pistoli.

Revolveriuuni, akselin varassa eri
asentoihin kääntyvä uuni. Käytetään kem.
teollisuudessa.

Revonhäntä, Amarantus (ks. t.).

Revonlahti, kunta Oulun läänissä,
Pohjanmaalla, Siikajoen keskijuoksun
varrella; 229 km2, 1,569 as. (1926).
Kasvinviljelyskoeasema. Maamieskoulu.
Oulun läänin kuntien pakkotyölaitos.
R:lla Cronstedt voitti Bulatovin johtamat
venäläiset 27 p. huhtik. 1808.

Revonsaari, Viipurinlahden edustalla
Johanneksen pitäjässä oleva n. 10 km
pitkä saari.

Revontulet, kauniita valoilmiöitä,
jotka näkyvät etenkin maapallon pohjois-
ja eteläosissa pimeänä vuodenaikana.
Alkavat myöhään iltapäivällä, kasvavat
voimakkuudessa puoliyöhön mennessä,
sitten heikkenevät. Valokuviot vaihtelevat
kaarista sädekimppuihin ja verhomaisiin
muotoihin. R., ovat sähkönpurkauksia
ilmakehän yläosissa (38-368 km:n,
runsaimmin 115 km:n korkeudessa); niiden
spektrissä voi todeta vedyn, heliumin,
typen viivat sekä erittäin voimakkaana
n. s. revontuliviivan, joka kenties on
kryptonin spektriviiva. Aiheutuvat
todennäköisesti auringonpilkkujen yhteydessä
tapahtuvista elektronisyöksyistä, jotka
kohtaavat maan ilmakehää. Niiden vaihtelut
noudattavat auringonpilkkujen jaksoja.


Revontulikaari ja -säteitä.


Verhomaisia revontulia.

Revue [rəvy'] l. revyy (ransk.),
yleiskatsaus, aikakauskirja, myös näyttämöesitys,
jossa ajan tapauksia tarkastellaan satiirisesti.
— Revue des deux mondes [rəvy' de dö mõ'd],
pariisilainen kirjallinen aikakauskirja, per. 1831.

Rex (lat.), kuningas.

Reyer [reiä'r], Ernest (1823-1909),
ransk. oopperasäveltäjä. Teoksia: „La Statue",
„Maître Wolfram", „Salammbô", „Sigurd".

Reykjanes [röik-], Lounais-Islannissa,
Faxavuonon eteläpuolella oleva hyvin tuliperäinen
niemi (30 tulivuorta, 700 kraateria). Suuri majakka.

Reykjavik [röik-], Islannin pääkaup.,
Islannin lounaisrannikolla. Tuomiokirkko,
eduskuntatalo, yliopisto. Hyvä satama,
kalanvientiä. 20,000 as. — K. on ollut
kaupunkina jo 1786. Kuva ks. Islanti.

Reymont [reim-], Wladyslaw
(1868-1925), puol. kirjailija. Pääteos:
„Chlopi" (1904-09, Talonpojat), neliosainen
maalaisromaani. R. sai v:n 1924 Nobelin
kirjallisuuspalkinnon.


W. Reymont.

Reynolds [renəldz], Sir Joshua
(1723-92), engl. taidemaalari; kuuluisa muotokuvistaan,
joissa mehevä väritys ja lämmin valohämy. Töitä:
„Toht. Samuel Johnson", „Nelly O'Brien" ja monet
lapsikuvat, ks. kuvaliitettä Englannin taidetta.
[Hirn (1923).]

Rh, rodiumin kem. merkki.

Rhadames ks. Ghadames.

Rhat ks. Ghat.

Rheinberger [rai-], Joseph
(1839-1901), saks. säveltäjä, säveltänyt m. m.
20 urkusonaattia.

Rheingau [rain-], alue Reinin
laaksossa, Taunuksen eteläpuolella. Tunnettu
hyvistä viineistään (Johannisberger, Rüdesheimer).

Rheinland, Reinin maakunta (ks. t.).

Rhené-Baton [rənē'-batõ'] (s. 1879),
oik. René Baton, ransk. säveltäjä ja
orkesteri johtaja. Johtaa v:sta 1916
Pariisin Pasdeloup-konsertteja, esiintynyt
myös Helsingissä. Säveltänyt oopperan
y. m., tehostaen aiheissa bretonilaista
syntyperäänsä.



Rhenium, mangaaninsukuinen kem
alkuaine. Atominumero 75, kem. merkki
Re. R:ia on kolumbiitissa.

Rhode Island [roud ailənd]. 1. Valtio
(v:sta 1776) Yhdysvaltain koillisosassa;
3,230 km2, 0,6 milj. as., niistä 97,5 %
kaupungeissa ja kaupunkimaisissa
yhdyskunnissa. Yhdysvaltain pienin ja
tiheimmin asuttu valtio. Suurta
kutomateollisuutta. Pääkaup. Providence.
— 2. Eräs kanarotu (ks. Kana).

Rhodes [roudz], Cecil (1853-1902),
engl. siirtomaapoliitikko. Asui v:sta 1870
Etelä-Afrikassa, missä ansaitsi suuren
omaisuuden timanttikaivoksissa. Toimi
innokkaasti Englannin siirtomaavallan
laajentamiseksi hankkien sille osan
Betšuana-maata ja hänestä niinensä saaneen
Rhodesian, samalla Kapinaan pääministerinä
1890-96. R:n pyrkimyksenä oli yhdistää
Etelä-Afrikka Englannin yliherruuden alaiseksi
liittovaltioksi sekä rakennuttaa rautatie
Kapkaupungista Kairoon. Buurisodassa R.
puolusti Kimberleytä.


Cecil Rhodes.

Rhodesia [engl. äänt. roudī'ziə],
C. Rhodesista (ks. t.) 1895 nimensä saanut
kahden Etelä-Afrikassa olevan Englannin
siirtomaa-alueen, Pohjois- ja Etelä-R:n,
yht. nimi. — Pohjois-R. on
Sambesi-joen pohjoispuolella; 746,000 km2,
1,1 milj. as., niistä n. 4,600 valkoihoista.
Ilmasto epäterveellistä. Pääkaup. Livingstone
Sambesi'n Viktorianputousten partaalla. Etelä-R.,
Sambesi'n eteläpuolella; 386,000 km2, 0,8 milj. as.,
niistä 40,000 valkoihoista, joille ilmasto
verraten soveliasta. Runsaita kivennäislöytöjä
(kultaa, asbestia, kromirautaa, kivihiiltä, y. m.
Joks. tiheä rautatieverkko. Pääkaup. Salisbury.
— Historia. Alueet, jotka nyk. muodostavat
Etelä-R:n, valloittivat zulut 1800-luvun alussa;
1888 englantilaiset saivat siellä
sananvaltaa ja etuoikeuksia. Brittiläinen
Etelä-Afrikan Komppania, joka toimi v:sta 1889,
laajensi toimintaansa sieltä käsin
Pohjois-R:aan, joka 1911 sai oman hallinnon
ja on v:sta 1923 Englannin välittömässä
hallinnossa. Etelä-R. on v:sta 1924
itsehallinnollinen alue.

Rhododendron, alppiruusu,
kanervakasvisuku (johon sisältyy alasuku
Azalea, ks.t.), n. 200 lajia,
useimmat Euroopan, Aasian ja Pohjois-Amerikan
tunturiseuduilla kasvavia kaunis- ja
suurikukkaisia pensaita. Us. lajeja ja
niiden välisiä risteytysmuotoja viljellään
huonekasveina ja Keski-Euroopan puutarhoissa.


Rhododendron.

Rhodope, Rodope (ks. t.).

Rhodos, Rodos (ks. t.).

Rhondda [rondə], kaupunkipiiri
Etelä-Walesissa Englannissa. Kivihiilialueen
keskus. 170,000 as.

Rhône [rōn]. 1. Välimereen laskeva joki
Länsi-Euroopassa, alkaa Sveitsissä St.
Gotthardin länsirinteellä olevasta
Rhône-jäätiköstä, juoksee Genèven järven läpi
Ranskan alueelle, kääntyy Lyonin kohdalla
etelään ja muodostaa suussaan nopeasti
kasvavan suistomaan; 810 km pitkä. Lisäjokia:
Saône oikealta, Isère ja
Durance vasemmalta. Saône on kanavilla
yhdistetty Reiniin, Loireen ja Seineen. —
2. Departementti Kaakkois-Ranskassa.

Rhus, Anacardiaceæ-heimoon kuuluvia
pensaita ja puita, joissa useissa
runsaasti parkkiaineita ja joita sen vuoksi
on käytetty parkitukseen, värjäykseen,
eräitä lääkitykseenkin. Japanilaista
lakkaa saadaan itäaas. R. verniciferasta,
jap. vahaa siitä ja eräistä
lähisukuisista lajeista.

Rhätikon, alppijono Itävallan ja
Sveitsin rajalla.

Rhätiset alpit, Reetiset alpit (ks. t.).

Rhön [rön], tuliperäistä syntyä oleva
vuoristo Keski-Saksassa, Baijerin ja
Thüringenin rajalla. Korkein kohta 950 m
yli merenp.

Ria (mon. rias, esp., = joensuu),
Luoteis-Espanjassa, Galician rannikolla
olevien suppilonmuotoisten vuonomaisten
lahtien nimitys. Riasrannikoksi
sanotaan muuallakin (Bretagne,
Korsikan länsirannikko, Brasilian itärannikko,
Korea, Austraalian ja Pohjois-Amerikan
itärannikko) olevaa suppilolahtista
rannikkoa, jonka lahdet eivät ole maajään
vaikutuksesta syntyneet.

Rialto. Ponte di R., Venetsian
kuuluisin silta, rak. marmorista 1588-92.

Rianseula, plejadit (ks. t.).



Ribalta [-a'-], Francisco de
(n. 1550-1628), esp. taidemaalari. Maalannut
valohämyisiä uskonnollisia kuvia.

Ribbing, Per (1670-1719), ruots.
poliitikko. R. oli kuninkaan itsevallan
vastustajia, johti oikeudenkäyntiä Görtziä
vastaan ja v:n 1719 hallitusmuodon valmistamista.
— Ribbing, Sigurd (1816-99),
ruots. filosofi, prof. Upsalassa 1850-85.
Kannatti Boströmiä.

Ribe [rībe], kaup. Tanskassa
samannimisen joen varrella, 6 km
Pohjanmerestä. Tuomiokirkko 1100-luvulta.
Piispanistuin. R. on Tanskan vanhin kaup.
6,000 as.

Ribera [-e'-], Jusepe de (1588-1656),
lisänimeltä Lo Spagnoletto (pikku
espanjalainen), esp.-it. taidemaalari.
Maalannut verisiä kauhukohtauksia ja
uskonnollista hurmausta. Töitä: „Ristiltä otto",
„Bartolomeus nyljetään elävänä" y. m.
ks. kuvaliitettä Espanjan taidetta.

Ribot [ribō'], Alexandre
(1842-1923), ransk. poliitikko. Pääministerinä
1892-93, 1895, kesäk. 1914, 1917, rahaministerinä
1914-17. — Ribot, Théodule
(1839-1916), ransk. sielutieteilijä, tutkinut
m. m. muistin ja tahdon sairauksia. Teoksia:
„Les maladies de la mémoire", „Les maladies de
la volonté", „Les maladies de la personnalité".

Ricard [-kā'r], Olfert
(s. 1872), tansk. saarnamies, kirkkoherrana
Kööpenhaminassa, innokas krist. nuorisotyöntekijä.
Teoksia suomen.: „Kristus ja hänen miehiään",
„Nuoruus", „Jeesuksen Kristuksen elämä", „Meidän
puolestamme", „Apostolikirkon henki" y. m.

Ricardo [-kā'dou], David
(1772-1823), engl. taloustieteilijä, vapaamielisen
koulukunnan huomattavimpia edustajia;
selvitteli varsinkin taloustieteellisiä
peruskäsitteitä: arvo, hinta, korko, työpalkka,
liikevoitto, maakorko; vaikuttanut
tuntuvasti jälkeisensä ajan taloustieteelliseen,
myös sosialistiseen, ajatteluun. Marx on
omaan suuntaansa kehitellyt R:n arvo-oppia
ja Lassalle on saanut rautaisen palkkalakiiisa
hänen työpalkkateoriastaan. R:n pääteos: „On
the principles of political economy and
taxation" (1817).

Ricci [ritši], Matteo (1552-1610),
Kiinassa toiminut it. jesuiitta-lähetyssaarnaaja,
pääsi lopulta korkeaan valtionvirkaan. R. omaksui
kiinal. tavat, jopa salli esi-isien ja Konfutsen
palveluksen. Julk. kiinank. teol., matem. ja tähtit.
teoksia.

Riccio [ritšo] l. Rizzio ks.
Maria Stuart.

Ricercar [ritšerkā'r] (it.), mus.,
polyfoninen soitinsävellyslaji 1500-1600-luvuilla.
1700-luvulla nimitettiin erityisen taitorikkaasti
rakennettuja fuugia r:ksi.

Richards [ritšədz], Theodore
William (s. 1862), amer. kemisti, tärkeitä
tutkimuksia epäorgaanisen ja fysikaalisen kemian
alalta; sai 1914 Nobelin kemian palkinnon suorittamistaan
lukuisista, tarkoista atomipainonmääräyksistä.

Richardson [ritšədsən], Henry
Hobson (1838-86), amer. arkkitehti,
uudenaik. amer. rakennustaiteen tienraivaaja.
— Richardson, Samuel (1689-1761),
engl. romaaninkirjoittaja ja kirjanpainaja.
Julk. moralisoivan romaanin „Pamela" (1740,
suomen, johdantoineen), joka perusti
uudenaikaisen perheromaanin; R:n pääteos
on ,,Clarissa".

Richardt [rikart], Christian
(1831-92), tansk. pappi ja runoilija.
Teoksia: „Smaadigte". R:n runous on
luonteeltaan isänmaallista tai uskonnollista.

Richelieu [rišəljö'], Armand du
Plessis de (1585-1642), ransk. valtiomies, herttua,
kardinaali. Ministerinä 1616-17, sai aikaan
sovinnon Ludvig XIII:n ja hänen äitinsä Marian välillä
1619, johtavana ministerinä 1624-42. R:n ulkopolitiikan
johtavana ajatuksena oli Habsburg-suvun vastustaminen,
minkä johdosta hän yhtyi kolmikymmenvuotiseen
sotaan. Sisäpolitiikassaan R. pyrki vahvistamaan
kuningasvaltaa ja keskittämään hallintoa. Hän riisti
hugenoteilta heidän turvapaikkaiisa (La Rochellen 1628),
mutta antoi heidän pitää uskonvapauden ja kansalaisoikeudet.
R. esiintyi tarmokkaasti ylhäisaatelia vastaan, asetti
intendenttejä aatelisten maaherrojen rinnalle, mutta
raha-asioiden hoito oli huonoa, perusti Ranskan Akatemian 1635.


A. de Richelieu.

— Richelieu, Armand du Plessis de
(1766-1822), ransk. valtiomies, herttua, Oltuaan
Venäjän palveluksessa R. palasi Ranskaan ja toimi
pääministerinä 1815-18 ja 1820-21.

Richepin [rišpä'], Jean (1849-1926),
ransk. kirjailija. Julk. räikeän naturalistisia
runoja (kokoelmat „La chanson des gueux" ja
„Les blasphèmes"), näytelmiä ja romaaneja
(„La glu", dramatisoitu).



Richesse oblige [riše's oblī'ž] (ransk.),
„rikkaus velvoittaa".

Richet [rišē'], Charles (s. 1850),
ransk. lääkäri ja fysiologi, prof.
Pariisissa v:sta 1887. Ansiokkaita
tutkimuksia seerumhoidon alalla. Sai 1913 Nobelin
lääket. palkinnon anafylaksiaa koskevista
tutkimuksistaan. Anafylaksialla, minkä
nimen R. ensimmäisenä otti käytäntöön,
tarkoitetaan sitä, että jos johonkin
eläimeen ruiskutetaan toistamiseen jotakin
sille vierasta valkuaisainetta, tämä
synnyttää eläimessä vaikeanlaatuisen
myrkytyksen.

Richmond [ritšmənd]. 1. Huvilakaup.
Etelä-Englannissa, Thamesin varrella,
10 km Lontoosta länteen. 36,000 as. —
2. Virginian valtion pääkaup. Yhdysvalloissa,
Jamesin joen varrella. Tupakka-, kone- ja
puutavarateoll., vilkas kauppa. 180,000 as.
— Per. 1737, orjasodassa etelävaltioiden pääkaup.
— 3. New Yorkin (ks. t.) kaupunginosa.

Richter [riht-], Eugen (1838-1906),
saks. vapaamielinen poliitikko, Bismarckin
politiikan vastustaja. Teoksia suomen.:
„Elämä sosialistivaltiossa". — Richter,
Jean Paul ks. Jean Paul.
— Richter, Jeremias Benjamin
(1762-1807), saks. kemisti, on huomattavasti
edistänyt kemian kehitystä tutkimuksillaan,
jotka koskivat happojen ja alkalien yhtymispainoja.
— Richter, Ludwig (1803-84),
saks. taidemaalari. Maalannut it. maisemia
ja uskonnollisia kuvia sekä piirtänyt mestarillisia
kuvasarjoja saks. pikkuporvariston elämästä.

Richthofen [rihthōfən], Ferdinand
von (1833-1905), saks. maantieteilijä,
prof. Bonnissa, Leipzigissä ja Berliinissä,
perusti 1887 Berliiniin kuuluisan maant.
laitoksen. Teki laajoja matkoja, m. m.
1868-72 Kiinaan. Pääteos: „China".
— Richthofen, Manfred von (1892-1918),
saks. taistelulentäjä. Ammuttiin alas tuhottuaan
80 vihollisen lentokonetta. Julk. „Punainen
lentohävittäjä" (suomen.).

Ricimer, Rikimer (ks. t.).

Rickert, Heinrich (s. 1863), saks.
filosofi, prof. Heidelbergissa. Käsitellyt
historian filosofiaa ja tieto-oppia.
Teoksia: „Die Grenzen der naturwissenschaftlichen
Begriffsbildung", ,,Kulturwissenschaft und
Naturwissenschaft", „System der Philosophie".

Ridala ks. Grünthal, Willem.

Riddarholmen, saari Mälarissa,
Tukholmassa. Saarella on m. m.
valtionarkisto, us. virastorakennuksia ja
Riddarholmskyrkan, Ruotsin kuninkaitten
hautakirkko, rak. tiilestä 1280- tai
1290-luvulla, laajennettu 1400-luvulla.

Ridderstad [-ād], Karl Fredrik
(1807-86), ruots. sanomalehtimies, hist. romaanien
ja näytelmien sekä sensatsioni-romaanien tekijä.

Ridikyyli (ransk.), naurettava.

Ridoo (ransk.), väliverho, esirippu;
sotavoimia suojeleva kunnas rinteineen.

Riehl [rīl], Alois (1844-1924),
saks. filosofi, edustanut kantilaista kritisismiä.
Teoksia: „Der philosophische Kritizismus",
„Nietzsche", „Führende Denker und Forscher".

Riekkalansaari, n. 12 km pitkä ja
7 km leveä asuttu saari Laatokassa
Sortavalan edustalla; R:n eteläosassa on
Kekrinlahti (ks. t.).

Riekko, metsäkana (Lagopus
albus), Pohj.-Euroopassa, Pohj.-Aasiassa ja
Pohj.-Amerikassa sekä Alpeilla elävä
kanalintu. Suomessa levinnyt yli koko
maan Ahvenanmaata lukuunottamatta,
pohjoisessa hyvin yleinen, etelässä
harvinainen. Kesällä uros punaisenruskea,
mustatäpläinen, naaras ruosteenkeltaisen
ja mustan kirjava; siivet ja vatsa
valkoiset. Talvella molemmat sukupuolet
valkoiset, vain pyrstösulat mustat,
valkokärkiset. Asustaa tunturien rinteillä,
kuivahkoilla soilla ja harvametsäisissä
saarissa. Syö silmuja, marjoja, siemeniä,
lehtiä. Pesä maassa, kanervikossa tai
pensaan alla; munia 10-12, ruosteenkeltaiset,
mustatäpläiset. Pyydystetään, varsinkin
Lapissa, hyvän lihansa vuoksi. Rauhoitettu
1/3-31/8. ks. värikuvaliitettä Lintuja, 18.

Riekkometso (Tetrao urogallus X
Lagopus albus), metson ja riekon
sekamuoto. Vain 5 kpl. tunnetaan: 1
Ruotsista, 1 Norjasta, 3 Suomesta. —
Riekkopyy (Tetrastes bonasia
X Lagopus albus), pyyn ja riekon
sekamuoto. Varmasti tunnetaan vain 1 kpl.
Ruotsista, Rantasalmella sanotaan 1
ammutun (1855), mutta varmoja tietoja
siitä ei ole. — Riekkoteeri
(Lagopus albus X Tetrao tetrix),
teeren ja riekon sekamuoto; Pohjois-Euroopasta
tunnetaan muutamia kymmeniä (Suomesta kymmenkunta).

Riemann [rī-], Bernhard
(1826-66), saks. matemaatikko, kehittänyt
varsin hedelmällistä analyyttisten
funktsionien teoriaa, ottaen käytäntöön
monikäsitteisten funktsionien
havainnollistamiseksi n. s. R:n pinnat. Tutkinut
muitakin matematiikan sekä matemaattisen
fysiikan osia. — Riemann, Hugo
(1849-1919), saks. musiikkitieteilijä,



aikamme kuuluisimpia ja monipuolisinapia, prof.
Leipzigissä. Eniten tunnustusta
on saavuttanut R:n menetelmä sointuopin
käsittelyssä. Julk. teoreettisia teoksia,
musiikkisanakirjan, klassillisia pianoteoksia
(Beethovenin y. m.) varustettuina jäsentelyä
ilmaisevilla merkeillä sekä hist. esityksiä,
m. m. musiikinhistorian käsikirjan.

Riemenschneider [rīmənšnaidər],
Tilman (n. 1468-1531), Saksan keskiajan
etevimpiä kuvanveistäjiä. Tehnyt m. m.
hautamuistomerkkejä ja alttariveistoksia.

Riemumaisteri ks. Promotsioni.

Riemusaatto ks. Triumfi.

Riemuvuosi. 1. Juutalaisilla joka 50:s
vuosi vietettävä juhlavuosi, jolloin 3 Moos.
25 mukaan pellot oli jätettävä kesannoksi,
velkautumisen takia menetetyt maat
saatava takaisin ja kotimaiset velkaorjat
vapautettava. — 2. Bonifacius VIII:n
säätämä joulusta jouluun kestävä vuosi,
jolloin annettiin suuria aneita. Vietettiin
ensim. kerran 1300, v:sta 1470 joka
25:s vuosi.

Rienzi [rie'ntsi] l. Rienzo, Cola
di (1313-54), it. valtiollinen haaveilija.
Julisti 1347 kansanmetelissä Roomassa
tasavallan ja otti kansantribuunin
arvonimen, karkoitettiin, palasi 1354 ja sai
uudelleen vallan käsiinsä, surmattiin
kansanmetelissä. Aiheena Bulwerin
romaanissa ja Wagnerin oopperassa.

Riesengebirge [rīzən-], Sudeetteihin
(ks. t.) kuuluva vuoristo. Korkein huippu
Schneekoppe 1,603 m yli merenp.

Rieska. 1. Happamaton, tuore (maito,
leipä). — 2. Kaalinlehdillä tai pannussa
paistettu (ohut) leipä, joka on valmistettu
käyttämättömästä ja hapattamattomasta
taikinasta, usein suurimoista, piimitettyyn
kokomaitoon. Nyrkki-r., ohrajauhoista
veteen ilman käyteaineita leivottu, hyvin ohuena
paistettu leipä.

Rietschel [rītšəl], Ernst
(1804-61), saks. kuvanveistäjä. Töitä: „Pietà",
Goethen ja Schillerin kaksoispatsas Weimarissa y.  m.

Riffit, rifkabyylit (ks. Kabyylit).

Rigaud [-gō'], Hyacinthe
(1659-1743), ransk. barokkimaalari. Maalannut
mahtipontisia muotokuvia m. m. Ludvig XIV:stä
sekä hist. tauluja.


Rigaud: Piispa Bossuet.

Rigel, β Orionis, ensim.
suuruusluokan tähti Orionissa, jakautuu
spektroskooppisesti kaksoistähdeksi.

Righi [rīgi], Augusto
(1850-1920), it. fyysikko; tutkimuksia sähkö
värähtelyjen y. m. aloilta.

Rigi [rī-], vuori Sveitsissä
Vierwaldstätter- ja Zug-järvien välissä. Korkein
huippu Kulm (1,800 m); sinne johtaa 6,9 km
pitkä hammasrata. Suosittu matkailupaikka.

Rigoletto, Verdi'n (ks. t.) ooppera.

Rigorismi (uuslat.), ylen ankara,
järkähtämätön ajatustapa, yleisen lain
ankara soveltaminen, erikoistapauksia
huomioonottamatta, vars. moraalin alalla.

Rigveda ks. Intian kielet ja
kirjallisuus.

Rihkamakauppa. 1734 v:n laissa
Kauppakaaren IV luvussa asetettiin r.
tukkukaupan vastakohdaksi. Voimassa
olevassa elinkeinolaissa ei r:aa erikseen
mainita, vaan on se kaikenlaisen
pikkutavaran kauppana, mikäli sitä
harjoitetaan kulkukauppana (ks. t.) siitä
annettujen säännösten alainen.

Rihla, uurros tai koroke (rihlalevy),
joita tav. on useampia ja samansuuntaisia
m. m. ampuma-aseiden putkissa. Pilarien
rihlausta sanotaan us. kanneliksi (ks. t.).

Rihmasto ks. Huovasto.

Rihtiniemi, niemi Rauman eteläpuolella,
Pyhämaan saariston pohjoispuolella.

Rihveli (ruots.), kivikynä,
ainekseltaan saviliusketta. — Rihvelitaulu,
liuskakivitaulu, jota käytetty alkeiskouluissa
kirjoitusalustana.

Riianlahti, Itämeren itärannikolla,
Viron ja Latvian edustalla oleva lahti,
jonka suussa Saarenmaan ja Muhun
saaret. Keskellä selkää on Ruhnusaari l.
Runö ja Pärnunlahden edustalla
Kihnusaari. R:n suurin syvyys on 53 m.
Niukan suolanpitoisuutensa vuoksi se jäätyy
pikemmin kuin muu Itämeri.

Riianpalsami, riikapalsami,
ennen antiseptisenä haavalääkkeenä
käytetty, erilaisia eetterisiä öljyjä,
kurkkumaa ja aloeta sisältävä alkoholiliuos.

Riigikogu, valtakunnankokous, Viron
eduskunta. — Riigivanem, valtakunnanvanhin,
Viron pääministeri, toimii samalla tasavallan
presidenttinä.



Riihi, viljankuivatukseen käytettävä,
tiivis, hirsinen talousrakennus. R:n
sisällä n. miehen korkeudella vaakasuorassa
asennossa oleville parsille,
pyöreille orsille, ahdetaan (ladotaan)
viljalyhteet pystyyn, tyvet alaspäin.
Savutorveton uuni, kiuas, levittää
savua ja lämpöä viljan sekaan, jolloin se
kuivuu parissa vuorokaudessa ja sitten
puidaan. R:n viereen on usein rakennettu
puimahuone (luuva), olkilato ja yksi tai useampia
ruumenensäilytyspaikkoja. — Suurviljelyksessä
käytetään nopeasti toimivia koneellisia r:ia ja
viljankuivauslaitteita. — Ilma-r. on
katollinen harvaseinäinen huone, jossa
ulkoilma suorittaa kuivatuksen.

Riihimäen lasitehdas, omistaja O.-y.
Riihimäki, per. 1910, osakepääoma
5 milj. mk. Valmistaa kristalleja ja taidelaseja,
peilejä, pulloja, talouslaseja y. m.

Riihimäen-Lopen rata, yksityinen
kapearaiteinen rata, valmistunut 1911,
14 km.

Riihimäen-Rajajoen rata, 338 km,
rak. 1868-70 (Pietariin saakka).
Haararadat: Simolasta Lappeenrantaan,
Kouvolasta Kontiomäkeen ja Kotkaan,
Viipurista Nurmekseen ja Viipurista
Koiviston kautta Terijoelle. Riihimäeltä
eroaa myös Helsingin-Hämeenlinnan rata
jatkoineen.


Riihimäki. Rautatieasema.

Riihimäki. 1. Kauppala (v:sta 1922)
Hämeen läänissä, Etelä-Hämeessä; 125,4 km2,
8,692 as. (1926). 8-luokk. yhteiskoulu. Saha,
lasitehdas, ampumatarvetehdas, O.-y. Tekan
teknokemiallinen tehdas. Tärkeä rautatieristeys.
— 2.Rautatieasema Helsingin-Rajajoen radalla, R:n
kauppalassa, 71 km Helsingistä.

Riihimäki, Juho (1835-1903),
talollinen Keuruulta, us. valtiopäivillä 1867-99.


Riika. Osa uutta kaupunkia.

Riika (lätiksi ja saks. Riga), Latvian
pääkaup., Väinäjoen rannalla, 15 km
sen suusta. Vanhassa kaupunginosassa,
jota bulevardit ja leveät istutukset
ympäröivät, on m. m. 1211 aloitettu
tuomiokirkko ja siihen liittyvä luostari (nyk.
museona), keskialk. Jaakobin ja Pietarin
kirkot, saks. ritarikunnan rakennuttama
(presidentin) linna, keskiaik.
renessanssityylinen ammattikuntatalo
(Schwarzhäupterhaus), raatihuone 1700-luvulta.
R. on Latvian henkinen ja taloudellinen
keskus. Yliopisto, saks. korkeakoulu,
musiikkikonservatorio. Kolme piispanistuinta.
Puutavara-, metalli-, elintarve- ja
kutomateoll., suurta puutavaran- ja
viljanvientiä. 340,000 as. — R:n perusti
Albert-piispa 1201. Siitä tuli pian
merkittävä hansakaupunki. Kuului saks.
ritarikunnalle 1330-1581, sitten Puolaan,
1621-1710 Ruotsiin, Venäjään 1710-1919,
saksalaisten miehittämä 1917-18.

Riikapalsami, riianpalsami  (ks. t.).

Riikinkukko (Pavo cristatus),
Etu-Intiasta ja Ceylonista kotoisin oleva
kanalintu. Uros selkäpuolelta kullanvihertävä,
vatsapuolelta musta, pää ja kaula
hohtavan siniset, päässä höyhenkruunu;




viuhkaksi leviävän pyrstön peitinhöyhenet
erittäin pitkät, kaunisväriset,
niiden kärjissä silmätäplät. Naaras
harmaanruskea, vailla pitkiä pyrstön
peitinhöyheniä. Koristuslintuna pidetty.


Riikinkukko.

Riikintaaleri, riikintalari
(ks. Riksi).

Riilahti (ruots. Rilax), maatila
Bromarvissa. Kuulunut m. m. Arvid
Stålarmille, Axel Oxenstjernalle, v:sta
1856 kreivillisen Aminoff-suvun
sääntöperintötila. Huomattava taidekokoelma.
— R:n selällä Pietari Suuren johtama
ylivoimainen ven. laivasto voitti 1714
Niilo Ehrenskiöldin johtaman ruots.
laivasto-osaston.

Riimi (ruots.), loppusointu (ks. t.).

Riimikronikka, keskiajalla tavallinen
runomuotoon puettu esitys jostakin hist.
ajanjaksosta.

Riimukirjoitus (ruots. runskrift),
vanhoilla germaanisilla kirjainmerkeillä
laadittu kirjoitus. Se on kehittynyt kreik.
ja lat. kirjaimistoista ja tavataan
ensin esineissä, jotka ovat kuuluneet
goottilaiseen Mustanmeren kulttuuriin
100-200-luvuilla. Gooteilta r. levisi
Tanskaan, Norjaan ja Ruotsiin 200-400-luvuilla,
edelleen friiseille, anglosakseille, burgundeille
ja saksalaisille. Ruotsissa on parikymmentä
vanhoilla riimukirjaimilla laadittua r:ta.
700-luvulla muodostui vanhemmasta
riimukirjaimistosta nuorempi, jolloin
kirjainten lukumäärä väheni 24:stä 16:een.
Sillä laadittuja r:ia on tavattu
viikinkien liikkuma-aloilla Etelä-Venäjältä ja
Kreikasta Englantiin ja Grönlantiin asti.
Skandinaavian maissa on riimukiviä lähes
3,000, useimmat 900-1300-luvuilta. Enimmät
r:t ovat vainajien muistokirjoituksia,
monet runomuotoisia ja piirretyt
taitehikkaasti koukeroivin viivoin. Risti
osoittaa, että vainaja oli kristitty.


Ruots. riimukivi.

Riimusauva, puuhun piirretty
kalenteri, tav. särmikkään sauvan,
harvemmin rasian tai lautalehtisen kirjan
muotoinen. Ollut käytännössä m. m.
Suomessa. [Sirelius, ,,Suomen kansanomaista
kulttuuria" II (1921).]


Riimukalenteri v:lta 1669.

Riippaluoti, mittaluoti syvyysmittauksessa.

Riippurata ks. Ilmarata.

Riipuškala, kunta Etelä-Aunuksessa,
Aunuksen kaupungin ympärillä.

Riisi (Oryza sativa), Aasian
lämpimistä osista kotoisin oleva, n. 1 m:n
korkuinen tuuhearöyhyinen heinäkasvi,


Riisi.

maapallon tärkeimpiä viljalajeja. Kukat
6-heteisiä. R:ia viljellään melkein
kaikissa lämpimissä maissa, Euroopassa vain
Pohjois-Italiassa ja Espanjassa. Aasian itä-
ja eteläosissa se on tärkein viljalaji. V. 1925
arvioitiin maapallon r:n-tuotanto 120-130 milj.
tonniksi. Suomeen tuotiin v. 1925 r:iä 16,000
ton. — R:iä viljellään useita eri laatuja.
Tavallinen r. eli suo-r. kasvaa
vesiperäisillä mailla, joita tav. padoilla pidetään


Kiinan tuotanto (n. 40 milj. ton.) epävarma.



veden peitossa. Aasiassa on tapana
istuttaa r. vasta taimina varsinaisille
r.-pelloille, kun ne ensin on muualla idätetty.
(Kuva ks. liitettä Japani, 2). Vähän
ennen sadonkorjuuta lasketaan vesi pelloilta
pois. Vuori-r. (v. montana), jota
viljellään karummilla seuduilla ja joka
ei kaipaa kastelua, antaa niukemman
sadon. Kolmannen muunnoksen tahma-r:n
(v. glutinosa) jyvät möhkälöityvät
keitettäessä tahmeaksi massaksi; se
sisältää vähemmän tärkkelystä, mutta
enemmän sokeria ja dekstriiniä kuin
tavallinen r. ja sitä käytetäänkin väkijuomien
(aarakin) valmistukseen. — R:iä
valmistettaessa ravinnoksi, etupäässä
suurimoiksi, jyvät kuoritaan, s. o. akanat
poistetaan jyvän ympäriltä, minkä jälkeen
jyvät kiilloitetaan, s. o. ohut
hedelmäseinä ja sen alla oleva kerros poistetaan.
Kiilloituksessa poistetut osat otetaan
talteen r.-leseinä, ja ne ovat arvokasta
rehua (varsinkin sikojen). Kuorimatonta
r:iä sanotaan paddyksi. Kiilloitettu
r. on vailla B-vitamiinia, minkä vuoksi
ihmiset, jotka sitä syövät paljon,
sairastuvat beriberiin, pellagraan y. m.

Riisi (it.), paperimitta, 20 kirjaa =
500 tai 480 arkkia.

Riisi, engelskan tauti (rachitis),
lapsuusiän tauti, joka johtuu lähemmin
tuntemattomista ravitsemus- ja
aineenvaihtohäiriöistä. R. alkaa tav. 1:sellä
tai 2:sella ikävuodella. Luut eivät kalkkiudu
säännönmukaisesti, raajojen pitkien
luiden päissä esiintyy varsinkin ranne- ja
nilkkanivelten yläpuolella paksunnoksia. Jos r:ia
poteva lapsi saa seisoa tai kävellä, niin
vaillinaisesti kalkkiutuneet jalat taipuvat
joko ulos- tai sisäänpäin käyriksi. Rintakehässä
rintalasta saattaa työntyä „linnunrintana"
eteenpäin. Hampaiden puhkeaminen myöhästyy,
ja ne tulevat us. esiin väärässä järjestyksessä.
Päälaen fontanellit pysyvät kauan suurina ja
pehmeäreunaisina. Lapsi on rauhaton ja ärtyisä,
lihavuudestakin huolimatta kalpea, pää
hikoilee ylenmäärin. — R:iin sairastuvat
rintalapset joks. harvoin, keinoravintoa
saavat verraten usein; perinnöllisillä
taipumuksilla on ilmeisesti myös osuutensa.
Hoito kohdistuu pääasiassa ravintojärjestykseen;
fosforikalanmaksaöljy on osoittautunut sangen
tehokkaaksi lääkkeeksi. — Myös nuoria
kotieläimiä r. vaivaa. Oireet ovat samantapaiset
kuin ihmisessä. R:n ehkäisemiseksi annetaan
kalkin- ja fosforihaponpitoista ravintoa.


Riisitautinen lapsi.

Riisilinnut. 1. Jaavan varpunen
(Spermestes oryzivora), Jaavasta
kotoisin oleva, kutojalintuihin kuuluva,
mustan-, valkoisen- ja harmaankirjava
lintu, joka on levinnyt kautta koko int.
alueen ja tekee suurta tuhoa
riisiviljelyksillä. Useita erivärisiä
risteytysmuotoja pidetään meilläkin häkkilintuina.
— 2. Riisivarpunen l. riisikottarainen
(Dolichonyx oryzivorus), Pohjois-Amerikasta
kotoisin oleva, sikäläisillä viljelyksillä tuhoa
tekevä, mustan, keltaisen ja valkoisen kirjava,
kottaraisen kokoinen varpuslintu.

Riisipaperi. Kiinal. r. valmistetaan
Tetrapanax papyrifera-puun (ei riisin)
ytimestä, leikkaamalla kuten faneeria
kierukkamaisesti pitkin pintaa. — Jap.
r. on sitkeää silkkipaperia, vaihtelevaa
aineksiltaan.

Riistavesi, Kuopion maalaiskunnasta
ja Tuusniemestä erotettu kunta Kuopion
läänissä Pohjois-Savossa. 2,411 as. (1926).

Riita-asia, yksityisoikeudellisesta
oikeussuhteesta johtuva, oikeudenkäynnin
alainen asia. Vastakohta: rikosasia (ks. t.).

Riitamaa, us. kyliä käsittänyt alue
Kivennavan pitäjässä Rajajoen ja
Sade-joen yläjuoksujen länsipuolella.
Venäläiset vaativat 1500-luvun keskivaiheilla
R:ta omakseen, ja se aiheutti
ryöstöretkiä, jotka johtivat sotaan 1555.

Riitapuolet, asianosaiset, kantaja ja
vastaaja, oikeudenkäynnissä.

Riitasointu, dissonanssi (ks. t.).

Riittävän perusteen laki (principium
rationis sufficientis) on se loogillisen
ajattelun peruslaki, että jokaisella väitteellä
pitää olla järkiperäinen perusteensa.

Riivinsuka, rautapiikeistä tehty,
jalustaan kiinnitetty kampa, jonka läpi
pellavan latvukset vedetään siemensylkkyjen
erottamiseksi.

Rijswijk [raisvaik] l. Ryswyk,
kylä Alankomaissa Haagin ja Delftin
välillä. Siellä Ranska sekä Englanti,
Alankomaat ja Espanja tekivät rauhan
1697. ks. Pfalzin perintösota.

Rikala, kylä Halikossa, markkinapaikka
pakanuuden ajan lopulta lähtien.



Rikard (engl. Richard), Englannin
kuninkaita. — 1. R. I Leijonamieli
(1157-99), hallitsi 1189-99. R. oli
kolmannen ristiretken johtajia ja tuli
tunnetuksi urhoollisuudestaan. Paluumatkalla
R. joutui 1192 vihollisensa Itävallan
herttuan Leopoldin vangiksi; vapautettiin
1194 suunnattomia lunnaita vastaan. —
2. R. II (1367-1400), Edvard III:n
pojanpoika, hallitsijana 1377-99. Vangittiin
1399 ja suljettiin Toweriin, jossa kuoli.
— 3. R. III (1452-85), Gloucesterin
herttua, hallitsi 1483-85. Veljensä Edvard
IV:n kuoltua julistautui kuninkaaksi ja
murhautti molemmat veljenpoikansa,
kaatui taistelussa Henrik Tudoria vastaan.

Riki (engl.) l.takila, merenk.,
aluksen mastot ja muut pyöröpuut, kettingit,
köysistöt, väkipyörät y. m.; ahtaammassa
merkityksessä r:iin ei lueta mastoja eikä
muitakaan pyöröpuita.

Rikimer, Ricimer (k. 472),
Länsi-Rooman sotajoukkojen päällikkö,
germaani, v:sta 456 valtakunnan
tosiasiallinen hallitsija.

Rikkaruohot aiheuttavat taloudellista
vahinkoa riistämällä viljelyskasveilta
ravintoaineita, vettä, valoa, lämpöä ja
kasvutilaa, määrälleen vähentäen ja
laadulleen huonontaen satoa, lisäämällä
muokkauskustannuksia, olemalla
viljelyskasvien tuhosienten isäntäkasvehia
j. n. e. R:n suuri leviäminen riippuu niiden
vähäisistä vaatimuksista maaperään ja
lämpötilaan nähden, usein tavattoman
runsaasta siemenmäärästä, siementen
pitkästä itävyysajasta y. m. Lois-r.
(ks. Loiskasvit) ottavat ravintonsa
isäntäkasvista, siemen-r. lisääntyvät
yksinomaan tai pääasiallisesti siemenistä
(ennen kaikkea 1- ja 2-vuotiset r.),
juuri-r. etupäässä maanalaisista
juuri- ja varsiosistaan (m. m. pelto-ohdake,
peltovalvatti, leskenlehti, juolavehnä,
peltokorte). Siementarkastuksessa
mainitaan meillä erikoisesti vaarallisina:
ahosuolaheinä, kanankaali, tuoksuton saunio,
päivänkakkara, väri- ja peltosauramo,
pelto-ohdake, peltoretikka, ukonpalko ja
hiirenruis. — R:n vastustuskeinoja:
1) r:n siemenistä vapaan kylvösiemenen
ja lannan käyttö (puinti- ja
puhdistusjätteitä rehuna käytettäessä tuhotaan
r:n siementen itävyys keittämällä), 2) sopiva
kasvijärjestys, 3) tarkoituksenmukainen
muokkaus ja ojitus, 4) nuoren oraan
pinta- l. rikkaruohoäestys, 5) kitkeminen,
6) kukannuppujen katkominen, jotta
r. eivät voisi valmistaa tuleentuvaa
siementä, 7) r:n hävittäminen ojan ja tien
varsilta y. m. joutopaikoista. Hyvin
hoidettu kesanto ja juurikasviviljelys,
jolloin maata useita kertoja perusteellisesti
muokataan, ovat vaikuttavia keinoja r:n
hävittämiseksi. Viime vuosina on r:ja
alettu hävittää ruiskuttamalla niille
rautavihtrilli- tai rikkihappoliuosta tai
sirottamalla niille kalisuoloja,
kalkkityppeä y. m. [Grotenfelt, „Suomalainen
peltokasviviljelys" I, 11:s luku: Rikkaruohot
ja taistelu niitä vastaan (1924).]

Rikkaruohoäes, useasta sikinsokin-äkeestä
ketjuilla yhdistetty, kourumaisilla piikeillä
varustettu äes; työleveys vaihtelee 2,5-4,0
m. R:tä käytetään rikkaruohon taimien
tuhoamiseen nuoren oraan seasta.


Rikkaruohoäes (tanskalainen).

Rikkavesi, 18 km pitkä järvi Kaavin,
ja Tuusniemen pitäjissä. R. laskee Juojärveen.

Rikki (lat. sulfur), epämetallinen
alkuaine, kem. merkki S, at.-p. 32,06.
Esiintyy luonnossa pelkkänä tuliperäisiä
seuduilla, metalliyhdistyksinä (sulf ideina:
kiisut, väikkeet, hohteet) ja happiyhdistyksinä
(sulfaatit: kipsi, raskassälpä) sekä lukuisissa
orgaanisissa yhdistyksissä (valkuaisaineet).
Valmistetaan Sisiliassa sulattamalla minunkaltaisissa
kasoissa, Amerikassa, missä r.-kerrokset
ovat hiekkakerroksen alla, puhaltamalla
kerrostumiin kuumaa ilmaa ja vesihöyryä.
Sisilian raaka-r. puhdistetaan tislaamalla,
jolloin saadaan joko r.-härmettä
(r.-kukkaa l. tulikukkaa) tahi sulatettua,
muotteihin valettua kanki-r:iä. R.
esiintyy kolmena allotrooppisena muotona:
1) Tavallinen, rombinen r., keltaisia, hauraita
kiteitä, om.-p. 2,07, sulamisp. 114,5°;
sulaa heleänkeltaiseksi, liikkuvaksi
nesteeksi, joka sakenee 200°:ssa, vetelöityy
jälleen ja kiehuu 448°:ssa. 2) Hitaasti
jähdytetty sula r. kiteytyy monokliinisiksi,
neulamaisiksi kiteiksi, om.-p. l,as, sulamisp.
120°. 3) Jälleen notkeaksi tullut sula r.
jähdytettynä vedessä jähmettyy plastilliseksi n. s.
amorfiseksi r:ksi, joka päinvastoin kuin
edelliset muodot ei liukene rikkihiileen.
— Polysulfideja hapoilla käsiteltäessä
r. eroaa näistä hienojakoisena r.-maitona.
— R. muodostaa vedyn ja metallien kanssa
yhdistyksiä samaan tapaan kuin happi; näistä on
huomattava r.-vety (ks. t.) ja tämän johdannaiset,
sulfidit, sekä hydrosulfidit, esim. kaliumhydrosulfidi,
KSH. R. palaa pääasiassa dioksidiksi, SO2;
platinan läsnäollessa 500°



lämmössä tämä muuttuu trioksidiksi, SO3,
jota myös syntyy vähissä määrin r:n
palaessa; kumpikin ovat happoanhydrideja.
— R. muodostaa suuren joukon
happi-happoja: tio-r.-happo, H2S2O3, jonka
suolat tiosulfaatteja, ali-r.-happo, H2S2O4,
jonka suolat hydrosulfiitteja, r.-hapoke,
H2SO3, jonka suolat sulfiitteja, r.-happo,
H2SO4, jonka suolat sulfaatteja,
yli-r.-happo, H2S2O8, jonka suolat
persulfaatteja, polytionihapot (ks. t.), y. m.
Muista r:n lukuisista yhdistyksistä
mainittakoon happokloridit, joissa kloori
korvaa kyseellisen hapon yhden tai
useamman vetyatomin. vrt. Rikkihappo.
— R:iä käytetään, paitsi erinäisten
r.-yhdistysten valmistamiseen, mustaan
ruutiin, tulitikku- ja selluloosateollisuudessa,
kautsun vulkanoimiseen, kittinä ja kittien
valmistukseen, desinfioimiseen, syöpäläisten
ja homeen (r.-dioksidiksi polttaen) sekä eräiden
loissienten hävittämiseen, lääkkeisiin y. m.

Rikkibakteerit elävät rikkilähteissä
ja mätäneviä aineita sisältävien vesien
pohjassa, missä ne hapettavat rikkivedyn
rikiksi (H2S + O = H2O + S), joka
kasautuu pieninä hiukkasina niiden soluihin ja
hapettuu edelleen rikkihapoksi. Nämä
hapettumistapahtumat korvaavat niille
hengityksen. Yleisimpiä r:ja ovat
rihmamaiset Beggiatoa ja Thiothrix.

Rikkihappo, „vihtrilliöljy", H2SO4,
tärkein rikkiyhdistys. Valmistus
tapahtuu siten, että rikkiä poltettaessa saatu
rikkidioksidi, SO2 hapetetaan
rikkitrioksidiksi, SO3, joko käyttämällä typen
oksideja (lyijykammioprosessi) tai
platinasientä (kontaktimenettely). Saatu
oksidi johdetaan veteen ja liuos
väkevöidään. Lyijykammiomenetelmässä rikkiä
tai rikkikiisua poltettaessa saatu
rikkidioksidi ynnä ilmaa johdetaan ensin
erottajaan, jossa ilmavirran mukaansa
tempaamat jähmeät kappaleet eroavat, sitten
hapetusosastoon, jonka muodostavat
Gloverin torni, happoakestävistä kivistä
muurattu torni, missä valuu alaspäin
typpihaponpitoista rikkihappoa, ja
lyijykammiot, joista ensimmäisiin johdetaan
vesisuihku, ja joissa hapettuminen ja
rikkitrioksidin liukeneminen veteen lopullisesti
tapahtuu. Ne kaasut, jotka vielä täällä
eivät ole liuenneet, pääasiassa typpeä,
jatkavat matkaansa Gay-Lussacin torniin,
jonka seiniä peittää koksi, jota myöten
valuu rikkihappoa; tämä liuottaa
jäljelläolevat typen oksidit, jolloin saadaan
Gloverin tornissa käytäntööntuleva
typpihaponpitoinen r. Kammioista saatu happo
(kammiohappo) sisältää n. 67 % r:oa
(53° Baumé). Tämä väkevöidään
haihduttamalla ensin lyijy- ja sitten
platina-astioissa 96-98 %:iseksi (66° B.). —
Kontaktimenetelmässä on tärkeätä, että
platinan kanssa kosketukseen joutuva
kaasuseos sisältää vain rikkidioksidia ja
ilmaa. Myös on lämpötilan pysyttäminen
500°:ssa tärkeää, koska korkeammassa
lämpötilassa tapahtuu rikkitrioksidin
hajoaminen jälleen rikkidioksidiksi ja
hapeksi. Sitä varten on järjestettävä
tehokas jähdytys, koska rikkitrioksidin
syntyessä vapautuu runsaasti lämpöä.
Kontaktimenetelmässä tuottaa vielä
rikkitrioksidin yhdistäminen veteen erikoisen
vaikeuden, tämä kun tapahtuu tyydyttävän
täydellisesti vain, jos absorboivana
liuoksena käytetään 97-98 % rikkihappoa.
— Jos rikkitrioksidia johdetaan
happoon runsaammin, niin sitä liukenee
tähän edelleen, jolloin saadaan n. s.
savuavaa r:oa. — R:n suolat ovat
sulfaatteja. — R:lla on erittäin suuri
käytäntö kem. teollisuudessa, m. m.
muiden happojen valmistuksessa, väriaine-,
lannoitusaine- ja räjähdysaineteollisuudessa.
Meillä r:oa valmistetaan valtion tehtaassa
Lappeenrannassa.

Rikkihiili, hiilisulfidi, CS2, väritön,
vahvasti valoa taittava, pahanhajuinen
neste. Om.-p. 1,272. Kiehumap. 46°,
haihtuva, tulenarka. Liuottaa rikkiä,
kautsua, fosforia, jodia, kamferia, hartseja,
rasvaa, väriaineita y. m.

Rikkikiisu, pyriitti,
messinginkeltainen, metallinkiiltoinen kivennäinen;
tavallisin kidemuoto kuutio. R. on rautasulfidia
(FeS2) ja sisältää 46,6 % rautaa
ja 53,4 % rikkiä. Kuparikiisun näköistä,
mutta kovempaa: kipunoi terästä vasten
lyötynä. R:ua käytetään rikkihapon
valmistuksessa sekä sulfiittiliuoksen
valmistukseen selluloosatehtaissa. R:n
polttojätteistä on valmistettu punamultaa; se
kelpaa myös rautamalmiksi. R. on yleinen
lisäaines kaikenlaisissa kivilajeissa.

Rikkilähteet ovat luonnollisia
kivennäisvesilähteitä, joiden vesi sisältää
rikkivetyä. R:n vettä käytetään terveysvesinä
(m. m. ihotaudeissa) sekä sisäisesti että
kylpyihin. Niitä on m. m. Saksassa
(Eiffelissä), Tšekko-Slovakiassa,
Ranskassa, Italiassa ja Kaukaasiassa.

Rikkimaksa, kaliumin sulfidien seos,
pääasiassa kaliumtrisulfidia; saadaan
sulattamalla rikkiä ja potaskaa.
Käytetään rikkikylpyihin, hopean
patinoimiseen („oksideeraamiseen"),
rikkisalvoihin.

Rikkiryhmä, alkuaineryhmä, jonka
muodostavat rikki, seleeni ja telluuri.



Rikkivety, vetysulfidi, rikin ja
vedyn kem. yhdistys, H2S, pahanhajuinen
kaasu, jota virtaa paikoin tuliperäisiä
seuduilla maasta. R:yä muodostuu
valkuaisaineiden mädätessä (pahentuneiden
munien haju). Om.-p. 1,18, palaa
rikkidioksidiksi ja vedeksi. R:n vesiliuos
reagoi happamesti; suolat sulfideja; r:n
vesiliuosta käytetään saostamaan metallien
sulfideja liuoksista.

Rikoksen suosiminen, lainvastainen
teko, jonka tarkoituksena on pelastaa
rikoksen tekijä hänelle tulevasta
rangaistuksesta, henkilökohtainen l.
varsinainen r. s., tai saattaa hänet
tilaisuuteen käyttää hyväkseen rikoksen
tuottamia etuja, asiallinen l. 
epävarsinainen r. s. (Rikoslaki 16:20).

Rikoksentekijä. R:öitä ovat eri
rikosoikeustieteen suunnat ryhmitelleet: a)
synnynnäiset r:t, joilla on määrätyt
sekä ruumiilliset että sielulliset tunnusmerkit,
joista asiantuntija voi heti päätellä
heidän olevan r:öitä; b) tavanomaiset
r:t, joiden erikoislaatu ilmaantuu
tavallista suurempana siveellisenä
heikkoutena, mikä yhdessä rikollisuudelle
otollisten yhteiskunnallisten tekijäin kanssa
tekee heidätkin parantumattomiksi
rikostensa uusijoiksi; c) tilapäiset
ja intohimoiset r:t, joilla
siveellisyysaisti on tallella, vaikka se joskus
saattaa pettää. Vielä on erotettu
mielisairaat r:t ja mattoidit
l. sairaan ja terveen väliasteella olevat r:t.
— Ahtaammassa merkityksessä r:lla tarkoitetaan,
yllyttäjän ja avunantajan vastakohtana,
henkilöä, joka suorittaa rikoksen päätoiminnan.

Rikoksentekijän luovuttaminen.
Rikoksentekijäin luovuttaminen eri maiden
välillä tapahtuu joko lain tai
sopimusten tai kummankin nojalla.
Suomessa on r:in l:sta voimassa 11/2 1922
annettu laki. Sopimuksia r:in l:sta
on tehty Tanskan kanssa 1923 (Asetus
4/5 1923), Ruotsin kanssa 1923 (Asetus
8/2 1924), Englannin kanssa 1924
(Asetus 5/12 1924; Valtioneuvoston päätökset
13/2 1926, 11/12 1926 ja 3/3 1927),
Yhdysvaltain kanssa 1924 (Asetus 24/4 1925),
Latvian kanssa 1924 (Asetus 10/11 1925),
Norjan kanssa 1925 (Asetus 13/2 1926).

Rikoksen uusiminen l. iteratsioni
on olemassa silloin, kun rangaistukseen
aikaisemmin tuomittu henkilö tekee uuden
rikoksen. Suomen rikoslain mukaan r. u.
edellyttää, että on olemassa ainakin yhtäläisyyttä
aikaisemman ja myöhemmän rikoksen välillä
sekä että rikollinen ennen uusimista on
täydelleen kärsinyt sen kuritushuone-,
vankeus- tahi sakkorangaistuksen, johon
Suomen oikeus on hänet edellisestä teosta
tuominnut, ja edellinen tai jälkimmäinen
teko tahi kumpikin saattaa olla
rangaistavaa yritystä tai osallisuutta.
Rangaistukseen enentävästi vaikuttaa r. u. vain
muutamiin laissa erityisesti mainittuihin
rikoksiin nähden, joista tärkeimmät
ovat varkaus, näpistäminen, ryöstö,
kiristäminen, murto, varastetun tavaran
kätkeminen ja haaskaus sekä eräät n. s.
kieltolakirikokset (Rikoslaki 6:1-2).

Rikoksenyritys on rikoksen
tosiasiallisen olemuksen aikaansaamiseen
tähtäävä tahdontoiminta. R. on
päättymätön, jos suoritustoiminta on
keskeneräinen, ja päättynyt l. päätetty,
jos suoritustoiminta on viety loppuun,
mutta teon tosiasiallisen olemuksen
tunnusmerkit eivät ole toteutuneet ja
varsinkin seuraus on jäänyt tapahtumatta.
Kvalifiseerattu r. on olemassa,
kun toisen rikoksen yritys käsittää
toisen täytetyn rikoksen. Kelvoton
r. on taas r., josta alunpitäen käy
päättäminen, ettei se voi johtaa tarkoitettuun
tulokseen. — Suomen rikoslain mukaan
rangaistaan r:sta ainoastaan, milloin
laissa on siitä erikseen säädetty, ja on
rangaistus, eräitä poikkeuksia
lukuunottamatta, lievempi kuin täytetystä
rikoksesta. Jos tekijä omasta tahdostaan, eikä
ulkonaisten esteiden tähden, on luopunut
rikoksen täyttämisestä, yrityksestä
luopuminen, taikka ehkäissyt sen
vaikutuksen, joka tekee rikoksen
täytetyksi, tehokas katuminen, jää r.
rankaisematta (Rikoslaki 4:1-2).

Rikos on lainvastainen, tekijässään
syyllisyyttä osoittava teko, joka
yhteiskunnassa kulloinkin vallitsevan
käsityksen mukaan katsotaan tarkoituksenmukaiseksi
laissa julistaa rangaistavaksi.
R. voi olla positiivisella toiminnalla
tapahtuvaa kiellon rikkomista,
toiminta-r. (delictum commissionis),
käskyn noudattamatta jättämistä, varsinainen
laiminlyönti-r. (delictum omissionis),
tai positiivisen toiminnan laiminlyönnillä
tapahtuvaa laissa säädetyn kiellon rikkomista,
epävarsinainen laiminlyönti-r. (delictum
per omissionem commissum). Toisten rikosten
tekijänä voi olla kuka hyvänsä (delicta
communia), toisten vain määrätyssä
asemassa oleva henkilö (delicta propria).
Tahallisuus-r. (dolus-r.) on r.,
kun rangaistavuuden edellytyksenä
tekijältä vaaditaan tahallisuutta, ja
tuottamus-r. (culpa-r.), kun



Suomen alioikeuksissa on rikoksista tuomittu vuosina 1896-1924:

TuomittujayhteensäMuutamista erikoisista rikoksista tuomittuja
VuosinaMiehiäNaisiaYhteensäMurhasta taitahallisesta tapostaTapostaKuolemantuotta-muksestaLapsenmurhasta jasikiön salamisestaPahoinpitelystäRyöstöstäVarkaudestaVäärennyksestäAviorikoksesta jamuista sivellisyysrikoksistaVäärästä ilmiannostaja kunnianloukkauksestaJuopomuksesta
1896—190083,5508,38191,931902601114167,806834,2693971,0074,64134,511
1901—190578,2716,58884,8591332961163907,0831514,9853695164,07336,114
1906—1910116,5907,594124,1842145061604276,9892356,4355225985,31963,471
1911—1915111,3677,783119,1502534431823886,7842367,6475688544,27656,095
1916—1920100,55211,559112,1112412432212423,07819817,9267079512,88528,881
1921 . . . .48,7972,76851,5651211184772820652,45414426555230,731
1922 . . . .54,2472,43256,6791061224657921351,73511125943935,916
1923 . . . .69,6893,07872,7671031736062869561,44511320838250,116
1924 . . . .77,5232,99080,5139521345641,100541,33513515734357,161


tuottamuksestakin tehdystä teosta on säädetty
rangaistus. vrt. Imaginaaririkos, Pitkitetty
rikos, Poliittinen rikos, Politiarikkomukset,
Harharikos, Sotilasrikos, vrt. ylempänä
olevaa taulukkoa.

Rikosantropologia, kriminaaliantropologia,
oppi rikoksentekijän henkisestä ja ruumiillisesta
erityislaadusta, vrt. Kriminologia.

Rikosasia, oikeudenkäynti, jossa
rikoksentekijälle vaaditaan rangaistusta tai
jossa ajetaan muuta rikokseen perustuvaa
vaatimusta.

Rikosasiain kamari, eräissä valtioissa
tuomioistuin rikosasiain käsittelyä varten.

Rikosasiain notaari, suurempien
kaupunkien raastuvanoikeuksissa oleva
virkamies, jonka tehtävänä on pöytäkirjan
laatiminen rikosasiain käsittelystä. R. n.
ei ole oikeuden jäsen.

Rikosasiain senaatti, eräissä
valtioissa se korkeimman oikeuden osasto,
joka käsittelee rikosasioita.

Rikosetti (ransk.), kuulan ponnahtaminen
maasta tai jostakin esineestä.

Rikos ja rangaistus, Dostojevskijn
(ks. t.) romaani.

Rikosjoukkue, henkilöiden yhtyminen
tarkemmin määräämättömien rikosten
tekemistä varten, vrt. Komplotti.

Rikoskaari. 1734 vuoden lain 6:s
osasto, joka sisälsi säännökset rikoksista.
Nykyisin on sen sijalla voimassa
Rikoslaki (ks. t.).

Rikoskumppanuus. Kun rikoksella on
useampia kuin yksi tekijä ja nämä ovat
tehneet teon yhdessä, sanotaan näitä
rikoskumppaneiksi. Näillä täytyy olla
tietoisuus toinen toisistaan; lisäksi
edellytetään, että he toimivat tahallisesti
(Rikoslaki 5:1).

Rikoslainoppi, se oikeustieteen haara,
jonka tehtävänä on selittää, milloin ja
miten lainsäännöksiä rikkonut
yhteiskunnan jäsen on rangaistava.

Rikoslaki, 19/12 1889 annettu 14/4 1894
voimaan astunut laki, joka sisältää säännökset
rikoksista ja niistä seuraavista
rangaistuksista. R:ia on sen jälkeen
useilla laeilla muutettu.

Rikosoikeus l. kriminaalioikeus
(jus criminale) on se oikeusjärjestyksen
osa, joka käsittää kaikki ne oikeussäännöt,
mitkä järjestävät valtion rankaisuoikeuden
(jus puniendi) asialliset edellytykset
ja rajat. Väliin r:lla tarkoitetaan samaa
kuin rikoslainopilla.

Rikosoppi, kriminologia (ks. t.).
— Rikospolitia on se politian haara, jonka
tehtävänä on rikosten ehkäiseminen ja
rikoslainkäytön tukeminen. — Rikospolitiikka
l. kriminaalipolitiikka on oppi niistä
periaatteista, joita yhteiskunnan tulee noudattaa
taistelussaan rikollisuutta vastaan.

Rikosprosessi, kriminaaliprosessi,
rikosasiain oikeudenkäynti, laissa
järjestetty menettely, jonka tarkoituksena
on vahvistaa ja toteuttaa valtion rankaisuoikeus.
R:ia käytetään meillä myöskin yksityisoikeudellisten
vaatimusten toteuttamisessa, silloinkuin ne
perustuvat rikokseen. Pääperiaatteina r:ssa
on, että valtion asianomaiset orgaanit toimivat
viran puolesta (ex officio) prosessin
tarkoituksen saavuttamiseksi, virallisuus-
l. officiaaliperiaate. Syytteenteko
kuuluu yleensä virkatehtävänä jollekin
valtion viranomaiselle, virallisuussyyte-
l. valtiosyyteperiaate, joko niin, että syyte


on aina tehtävä, milloin riittävä selvitys
rikoksesta on olemassa, legaliteettiperiaate,
tai sillä tavoin, että rikoksesta voi
sellaisessakin tapauksessa sopivaisuussyistä jättää
syytteen nostamatta, opportuniteettiperiaate.
Kuitenkaan ei viranomaisella aina ole syytteen
nostamiseen nähden yksinoikeutta, syytemonopolia,
vaan useimmiten on myös yksityisellä henkilöllä,
nimittäin asianomistajalla ja väliin
kansalaisilla yleensä (actio popularis)
joko itsenäinen tai liitännäinen syyteoikeus,
jopa toisinaan syytemonopolikin. Yksityinen
asianosainen r:ssa ei yleensä voi määrätä prosessin
menosta, immutabiliteettiperiaate, r:ssa
kun pyritään saamaan asiallinen totuus ilmi. R.
on joko akkusatorinen l. sellainen,
että aloitteenteko ja prosessiaineiston kerääminen
on erityisen virallisen syyttäjän tai yksityisten
asianosaisten tehtävä ja tuomioistuimen
toiminta rajoittuu prosessin muodolliseen
johtoon ynnä asian päättämiseen tehtyjen vaatimusten
ja esitetyn todistusaineiston perusteella, taikka
myös inkvisitorinen, jolloin tuomari
huolehtii prosessiaineiston kokoamisesta ja
itsenäisesti, tehtyjen vaatimusten häntä sitomatta,
ratkaisee asian. Kontradiktorinen periaate
(ks. t.) r:ssa on voimassa sekä sikäli, että
kummankin asianosaisen tulee saada tilaisuus
saapua tuomioistuimeen ja tulla asiassa
kuulluksi, että myös siinä, että asiaa ei
yleensä saa ratkaista ilman että asianosainen on
ollut oikeudessa saapuvilla itse tai vähäisemmissä
rikoksissa asiamiehen kautta. Säännökset r:sta
sisältyvät etupäässä oikeudenkäymiskaareen ja sitä
muuttaviin ja täydentäviin lakeihin ja asetuksiin.

Rikosprosessioikeus l. kriminaaliprosessioikeus
on se oikeusjärjestyksen osa, joka käsittää rikosprosessia
järjestävät säännökset. R:ksi sanotaan myös sitä
oikeustieteen haaraa, joka käsittelee tätä
oikeusjärjestyksen osaa. [Granfelt (ruots., 1925).]

Rikosrekisteri. Oikeusministeriön
tilastollisessa toimistossa pidetään r:iä
henkilöistä, 1) jotka ovat tuomitut
ehdottomaan vapausrangaistukseen tahi
rangaistukseen rikoksesta, mistä voi seurata
vankeutta enemmän kuin kuusi kuukautta,
kuritushuonetta tai kuolemanrangaistus;
2) jotka ovat tuomitut rikoksesta, jonka
uusimisesta on säädetty suurempi rangaistus;
3) jotka ovat tuomitut rangaistukseen
ehdollisella tuomiolla; 4) jotka ovat
julistetut kelvottomiksi maan palvelukseen
tai toisen asiata ajamaan oikeuden tai muun julkisen
viranomaisen edessä; 5) joita mielisairauden,
ikäheikkouden tai muun sellaisen syyn
takia täyttä ymmärrystä vailla olevina ei
ole voitu tuomita 1:sessä ja 2:sessa
kohdassa mainitusta rikoksesta; 6) jotka ovat
irtolaisuudesta tuomitut yleiseen työhön
tai työlaitoksessa pidettäviksi ja 7) jotka
alaikäisinä ovat määrätyt kuritettaviksi
tai yleiseen kasvatuslaitokseen pantaviksi.
R:ia varten tulee tuomioistuinten ja
maaherrain antaa vahvistetuille
kaavakkeille laadittuja rikosilmoituksia
edellämainitunlaatuisista rikoksista ja
irtolaisuudesta tuomituista; samoin on
armahduksesta ilmoitettava r:iin (Asetus r:stä
9/7 1918, osaksi muutettu 14/9 1919,
11/6 1920, 18/3 1921 ja 2/12 1922; Senaatin
päätös, joka sisältää tarkempia
määräyksiä rikosilmoituksista sekä r:n
käyttämisestä 9/7 1918, osaksi muutettu 14/1 1919
ja 14/4 1921; Senaatin päätös r.-otteen
antamisesta 19/8 1918, osaksi muutettu
2/12 1922; Valtioneuvoston päätös,
koskeva erinäisiä määräyksiä r:iin
annettavista ilmoituksista 9/5 1919, osittain
muutettu 11/6 1920; Asetus, joka sisältää
määräyksiä papiston, eriuskolaisseurakuntain
johtajain ja siviilirekisteriviranomaisten
annettavista todistuksista 9/7 1918;
Asetus erään papintodistusta koskevan
määräyksen soveltamisesta r:n otteeseen
9/7 1918; Asetus eräänlaisten rikosilmoitusten
poistamisesta r:stä 6/11 1926).

Rikossosiologia ks. Kriminologia.

Rikosten yhtyminen l. rikoskonkurenssi
on Suomen rikosoikeuden mukaan olemassa silloin, kun
tuomioistuimen käsiteltävänä on useampia
saman henkilön tekemiä rikoksia, jotka
kaikki ovat tehdyt, ennenkuin mikään
niistä on tullut tuomituksi, tahi joista
joku tahi jotkut jo ovat tulleet
tuomituiksi, mutta tuomittu rangaistus ei vielä
ole täydelleen kärsitty, kun toiset niistä
tehdään. R. y. on yksitekoinen l.
ideaalinen, kun rikokset on tehty
yhdellä teolla, mutta monitekoinen
l. reaalinen, jos tekoja on useampia,
ja rikosten laadun kannalta katsottuna
joko yhtäläinen tai erilainen
sen mukaan, ovatko rikokset samanlaisia
vai erilaisia. R. y:n sattuessa
rikolliselle tuomitaan yhtenäinen rangaistus,
joka saadaan joko siten, että eri rikoksista
määrätään eri rangaistukset ja nämä
yhdistetään, tarvittaessa samanlaatuiseksi
muunnettuina, joko niistä mitään



vähentämättä, ehdoton kumulatsioniperiaate,
tai vähennettynä kaikista tai joistakin osa,
lievennetty kumulatsioniperiaate, tai sillä
tavoin että suurimmasta rikoksesta määrättävään
rangaistukseen sisällytetään rangaistus pienemmistä
rikoksista, absorptsioniperiaate. R. y:stä
on erotettava n. s. lainkonkurenssi,
jolla tarkoitetaan sitä, että tekoon, millä
itseasiassa on tehty vain yksi rikos, voidaan
näennäisesti soveltaa eri lainkohtia, niin myös
ne tapaukset, jolloin lain mukaan on useita
rikollisia tekoja pidettävä yhtenä rikoksena, n. s.
kollektiivirikos, tai kun rikollisia
tekoja on pidettävä saman rikoksen jatkamisena,
pitkitetty rikos (Rikoslaki VII luku,
osaksi muutettu 28/5 1901).

Rikosteoria, rangaistusteoria (ks. t.).

Rikostilasto l. kriminaalistatistiikka
on se tilaston haara, joka selvittelee
rikoslainkäyttöä ja rikollisuutta jossakin
maassa määrättynä aikana. Se pyrkii
mahdollisimman tarkkaan ja selvästi
valaisemaan rikollisuutta, kohdistaen
huomiota rikollisiin yksilöihin ja heidän
tekoihinsa sekä koettaen selvittää rikollisuuden
eri ilmenemismuotoja, rikollisten entisyyttä, heidän
henkilökohtaisia olosuhteitaan ja yhteiskunnallista
asemaansa. R. on meillä osa oikeustilastoa ja sen
toimittamisesta huolehtii Oikeusministeriön
tilastollinen toimisto.

Rikostutkimuskeskus, Sisäministeriön
alainen laitos Helsingissä, per. 1926. Sen
tehtävänä on avustaa poliisi-, syyttäjä- ja
oikeusviranomaisia rikostutkimuksissa m. m.
toimittamalla teknillisiä tai kemiallisia
tutkimuksia rikosta koskevien todistuskappaleiden
suhteen R:n kriminaalilaboratoriossa
ja kokoamalla rikoksista pidätettyjen henkilöiden
sormenjälkiä, valokuvia y. m., luokittelemalla
sormenjäljet sekä vertailemalla näitä rikospaikalta
y. m. löydettyihin sormenjälkiin ynnä antamalla
asiantuntijalausuntoja (sormenjälkitoimisto),
opastaa poliisiviranomaisia uudenaikaisiin
rikosesitutkimusmenettelytapoihin, varustaa
heidät rikosesitutkimuksiin tarvittavilla
välineillä j. n. e.

Rikosvalokuvaus, valokuvaus, jota
käytetään rikosten tutkimisessa sekä
rikoksentekijän identtisyyden selvillesaamiseksi

Rikša (jap.), 2-pyöräiset, miehen
vetämät, keveät rattaat; käytetään
henkilöliikenteeseen Itä-Aasian ja Afrikan
kaupungeissa.


Rikša

Riksföreningen för svenskhetens bevarande
i utlandet, prof. V. Lundströmin (ks. t.)
aloitteesta 1908 perustettu yhdistys, jonka
tarkoituksena on ulkomailla asuvissa ruotsalaisissa
säilyttää harrastus Ruotsin sivistystä ja kieltä
kohtaan. Äänenkannattaja: Allsvensk Samling.

Riksi l. riikintaaleri l. riikintalari
(ruots. riksdaler), ruots. raha v:een 1873.
R:n arvo määrättiin 1600 6 rahamarkaksi. Kun
valtiopankin setelien lunastaminen lakkasi 1745,
tehtiin ero kovan l. hopea-r:n (rdr. specie),
pankki-r:n (rdr. banco), s. o. valtiopankin
setelien, ja valtiovelka-r:n (rdr. riksgälds),
s. o. valtiovelkakonttorin setelien välillä.

Riksilevyt, kipsimassasta tehtyjä
keveitä väliseinälevyjä.

Rikwa, Rukwa, matala, laskujoeton,
ajoittain kuivuva järvi Afrikassa, Tanganjikan
eteläpäästä itään.

Rilke, Rainer Maria (1875-1926),
itäv. runoilija. Julk. runokokoelmia
(m. m. „Das Buch der Bilder", ,,Das
Stundenbuch", „Neue Gedichte"),
uskonnollisfilosofisen kertomuskokoelman
„Geschichten vom lieben Gott" sekä
mystillisen romaanin „Die Aufzeichnungen des
Malte Laurids Brigge".

Rilli l. drilli ks. Poranvarret.

Rillinki, laaja suo, pääasiassa
Pälkjärven, osittain myös Värtsilän ja
Tohmajärven pitäjissä; pinta-ala n. 1,450 ha.
Suo suurimmaksi osaksi aivan aukeata;
turve ylempää jotenkin raakaa, alempaa
mutamaista saraturvetta. N. 850 ha
kuuluu Värtsilän o.-y:lle, loput yksityisille
tilallisille. [Suomen Suonviljelysyhdistyksen
Vuosikirja 1920.]

Rimbert (k. 888), Ansgarin apulainen
ja seuraaja (v:sta 865) Pohjoismaiden
arkkipiispana. Kirjoittanut Ansgarin
elämäkerran (ruotsin. 1926).

Rimini [rī-], kaup. Pohjois-Italiassa,
lähellä Adrianmertä. Kuuluisa kylpypaikka.
Roomalaisaik. riemukaari ja silta.
Renessanssityylinen tuomiokirkko. 50,000 as.

Rimini ks. Francesca da Rimini.

Rimpaun menetelmä, saks. Th. H. Rimpaun
(1822-88) suoviljelyksessä käytäntöön ottama
hiekkapeittomenetelmä.



Rimpi. Rimpiletto on veden vaivaama
lettosuo, jonka sammalkasvillisuus on niukka
ja heinäkasvillisuus runsaampi kuin varsinaisilla
letoilla. Rimpineva on nevasuo, jolla
niukka sammalkasvillisuus, mutta usein niin runsas
sarakasvillisuus, että sitä voidaan niittää. R.-nevat
ja r.-letot liittyvät toisiinsa ilman selvää
erotusta. Molemmat yleisiä Lapissa ja Pohjois-Suomessa.
— Rimpi, sarja-r. (Butomus umbellatus),
savipohjaisissa joissa, järvissä y. m. s. vesissä
kasvava komea, n. 1 m:n korkuinen 1-sirkkainen
kasvi; lehdet tasasoukat, vaaleanpunaiset
kukat sarjassa vanan latvassa.

Rimskaja, kunta Aunuksessa,
Äänisjärven koillisrannalla.

Rimskij-Korsakov, Nikolaj
(1844-1908), ven. säveltäjä. Säveltänyt
sinfonisia runoelmia („Sadko", „Scheherazade",
viimeksimainittu sovitettu baletiksi),
oopperoita y. m. R.-K:n sävellykset ovat
värikkäitä ja sisältävät runsaasti
kansallisia sävelaiheita.

Rinck, Christian (1770-1846),
saks. urkusäveltäjä ja -taituri, jonka
„Urkukoulua" käytetään laajalti opetusvälineenä.

Rindell [-e'l], Arthur
(s. 1852), suom. maanviljelyskemisti,
maanviljelyskemian ja -fysiikan prof. Helsingin
Yliopistossa 1900-19. Turun ruots. yliopiston
varakansleri. Julk.: „Maanviljelyskemian
ja maanviljelysfysiikan oppikirja" (1920),
„Lannoitus" (1924).

Rindfleisch [rintflaiš], Eduard von
(1836-1908), saks. lääkäri, patologian
prof. Zürichissä, Bonnissa ja
Würzburgissa, uusvitalismin perustaja.

Ring, Barbra (s. 1870), norj.
kirjailijatar. Teoksia suomen.: nuorisokirjat
„Anna-Kaarina", „Peik", „Tertit", „Metsähiiri"
y. m., romaanit ,,Neito", ,.Tiellä", „Kaksi"
y. m. — Ring, Lauritz Andersen
(s. 1854), tansk. taidemaalari. Kuvannut maalaiselämää.

Ringerike, maanviljelys- ja
teollisuus-seutu Kaakkois-Norjassa Tyrifjordin
järven pohjoispuolella.

Ringköbing [-'kö-], samannimisen
amtin pääkaup. Länsi-Jyllannissa,
samannimisen vuonon rannalla. 4,000 as.

Ringsted, kaup. Sjællandissa
Tanskassa. Luostarikirkko 1100-luvulta.
5,000 as.

Rinmanninvihreä, vihreä väriaine,
luultavasti kobolttisinkaattia, CoZnO2,
syntyy kobolttioksidin ja sinkkioksidin
yhteensulaessa.

Rinnakkaiskulut, paralleelit,
mus., johtuvat siitä, että kaksi ääntä
kulkee samaan suuntaan, pysyen saman
intervallin välimatkalla toisistaan.
Pitkittyvät terssi- ja seksti-r. soivat
miellyttäviltä, mutta niiden vaikutus on
pintapuolinen. Kvintti- ja oktaavi-r:ssa äänet
sulavat yhteen, kadottaen itsenäisyytensä
(n. s. kvintti- ja oktaavivirheet).

Rinnakkaiskytkentä, sähköt., ks.
Galvaaninen paristo.

Rinnakkaissävellajit, mus.,
muodostavat sävelten melodisen ja harmonisen
rakenteen perustuksen. R:ksi sanotaan
duuri- ja mollisävellajia, joilla on
yhteinen sävelala (ja siis yhteinen
etumerkintö), esim. C-duuri ja a-molli.

Rinnankorkeus, metsänh.,
sovinnaisesti 1,3 m:n mittaväli
puunrunkoa myöten maasta lukien.

Rinnastetut lauseet, lauseita, jotka
toistensa suhteen ovat itsenäisiä ja
yhdenarvoisia. R. l. (ja lauseenosat)
yhdistetään toisiinsa rinnastavilla
konjunktsioneilla tai seuraavat toisiaan ilman
konjunktsionia.

Rinne, Juhani (s. 1872),
muinaistutkija, Muinaistieteellisen Toimikunnan
(Kansallismuseon) osastonjohtaja v:sta
1920. Johtanut us. kirkkojen, m. m.
Turun tuomiokirkon restauroimistyötä.
Teoksia: „Suomen keskiaikaiset mäkilinnat" I.

Rinologia, rhinologia (kreik.),
nenää ja sen tauteja koskeva lääketieteen haara.

Rinta, korkeampien selkärankaisten
rintakehän tukema vartalon etuosa. —
Rintakehä, korkeampien selkärankaisten
rintaonteloa ympäröivä luu- ja rustosuojus,
jonka muodostavat kylkiluut ja rintalasta.
— Rintalasta, useimpien
selkärankaisten rintakehän etuosassa
oleva luu, johon kylkiluut yhtyvät.
Erittäin voimakas on lintujen r., muilla
linnuilla paitsi strutsilinnuilla on siinä
korkea harja lentolihasten kiinnitystä
varten. Ihmisen r. on pitkäveteinen, litteä
3-osainen luu, johon solisluut ja 7 ylintä
kylkiluuparia kiinnittyvät. — Rintanikamat,
kaulanikamia seuraavat selkärangan nikamat,
imettäväisillä 12. R:iin liittyvät kylkiluut.
— Rintaontelo, selkärankaisten
ruumiinontelon yläosa, pallean erottama
vatsaontelosta. Sen tukena on rintakehä.
R:ssa ovat keuhkot ja sydän.

Rintaperillinen ks. Perillinen.

Rintasuojus ks. Ampumahauta.

Rintatauti, keuhkotauti.

Rintatiehyt, imusuonista yhtynyt
tiehyt, johon imuneste kokoontuu
vatsaontelon elimistä, alaraajoista ja
yläruumiin vasemmalta puolelta. Ihmisen r.
alkaa toisen lannenikaman kohdalta, kulkee
aortan oikealla puolella ja laskee
kaulassa solislaskimoon.



Rio (esp. ja port.), joki. — Usein
Rio de Janeirosta (ks. t.) käytetty lyhennys.


Rio de Janeiro. Praia do Lemen kaupunginosa.

Rio de Janeiro [riu de žane'iru].
1. Valtio Etelä-Brasiliassa, Atlantin
valtameren rannikolla; 68,982 km2,
1,7 milj. as. Pääkaup. Nichteroy.
— 2.Brasilian pääkaup. (oik. São Sebastião
do R. de J., lyh. Rio), samannimisen
saarekkaan lahden länsirannalla ihanalla
paikalla. Se on komeasti rakennettu, us.
troopillisia puistoja, ennen keltakuumeen
pesäpaikka, nyk. verraten terveellinen.
Kesäksi melkoinen osa asukkaista
muuttaa vuoristoon Petropolis-  ja
Therezopolis-nimisiin huvilakaupunkeihin tai
Copacabanan kylpypaikkaan Rionlahden suulle.
Yliopisto. Kahvin, tupakan, nahkojen
vientiä, elintarpeiden, kankaiden ja
koneiden tuontia; säännöllinen laivayhteys
Amerikan ja Euroopan tärkeimpiin
satamiin; elintarve-, kutoma-, tupakka- ja
huonekaluteoll. Portugalilaisten perustama
1566, pääkaup. v:sta 1762. 1,5 milj. as.

Rio de la Plata, La Plata (ks. t.).

Rio de Oro [rīo de ō-] (esp. =
kultajoki) l. Länsi-Sahara, esp.
siirtomaa-alue Luoteis-Saharassa, Atlantin
rannalla; n. 285,000 km2, 50,000 as.

Rio Grande (esp. ja port. = iso joki).
1. Joki Länsi-Afrikassa, juoksee
Portugalin Guinean halki, laskee Atlanttiin
Bissagos-saarten kohdalla, 400 km pitkä.
— 2. Etelä-Brasiliassa Lagoa dos
Patos-nimisestä järvestä mereen johtava salmi.
Tämän länsirannalla olevaa São Pedron
kaupunkia sanotaan usein R. G:ksi. —
3. R. G. de Santiago. Joki
Meksikossa, juoksee Chapala-järven läpi,
laskee Tyyneenmereen; n. 800 km pitkä.

Rio Grande del Norte (esp. = Pohjolan
iso joki), joki Meksikon ja Yhdysvaltain
rajalla, laskee Meksikonlahteen. Vain
alajuoksussaan pur jehduskelpoinen. 2,800 km.

Rio Grande do Norte, valtio
Itä-Brasiliassa; n. 60,000 km2, 0,6 milj. as.
— Rio Grande do Sul, Brasilian eteläisin
valtio, n. 240,000 km2, 2,4 milj. as.

Rioja [riō'ha], kaup. Argentiinan
länsiosassa, Andien juurella. 14,000 as.

Rion [-o'n], joki Kaukaasiassa,
Georgiassa, laskee Mustaanmereen. 315 km.

Rio Negro (esp. ja port. = musta joki).
1. Amazonin suurin lisäjoki (vasemmalta),
Casiquiaren välityksellä yhteydessä Orinocon
kanssa. 2,300 km pitkä. — 2. Joki Argentiinassa,
laskee Atlanttiin n. 41° et. lev. kohdalla.
575 km pitkä.

Rio Tinto (esp. = musta joki), 70 km
pitkä joki Lounais-Espanjassa, Andalusian
rannikolla. Sen lähteillä samanniminen
kuparikaivoskaup. (myös Minas de R. T.),
jossa 12,000 as.

Riouw (Riau, Bintang),
Alankomaiden Itä-Intiaan kuuluva saaristo
Malakan niemimaan eteläpäässä.

Ripillelaskeminen, konfirmatsionin
(ks. t.) kansanomainen nimitys.

Riposti (ransk.), miekkailussa:
vastapisto, nyrkkeilyssä: vastaisku.

Ripper, Alice (s. 1889), unk.
pianotaituri, aikamme loistavimpia. Asuu
Münchenissä.

Rippi, synnintunnustus. Jo vanhassa
kirkossa vaadittiin julkista synnintunnustusta
julkisesti tehdyistä pahennusta herättäneistä
rikoksista. V. 1215 määrättiin, että jokaisen
täysi-ikäisen oli vähintään kerran vuodessa
tunnustettava papille kaikki syntinsä;
salatuista ei ollut anteeksiantoa. R. oli
suoritettava henkilökohtaisesti ja suullisesti
papin korvaan (korva-r.). Kat. kirkossa r.




JUHO RISSANEN: Lattianpesijöitä.







kuuluu sakramentteihin. Protestanttisessa
kirkossa pidetään pääasiana syntien
tuntustamista Jumalalle; yleinen r. tapahtuu
kirkossa ehtoollisen jakamisen yhteydessä,
yksityinen r. on jokseenkin hävinnyt käytännöstä.
— Rippi-isä, henkilö, jolle ripittäydytään;
uskottu.

Rippikoulu, ensim. ehtoollisellakäyntiin
valmistava nuorison kristillisyyden
opetus. Tullut Suomessa käytäntöön
1700-luvulla. — Rippisalaisuus l.
rippisinetti, papin velvollisuus pitää
salassa, mitä ripissä tunnustetaan. Vain
isänmaan turvallisuutta tai yksityisen
henkeä ja onnea koskevissa kysymyksissä
on r. rikottava, ellei ripitettävä itse anna
tällaista hanketta ilmi. — Rippituoli,
rippiä varten kat. kirkkoon rakennettu
koppi, jossa kaksi väliseinän erottamaa
osastoa. Seinässä on ristikko, josta
rippi-isä voi kuulla ripitettävän puheen.

Ripsi, vakopintaisten kankaiden ja
sidosten yleinen nimitys.

Ripsieläimet (Ciliata),
alkueläinluokka, jolla on soluketto ja siinä
uimaripsiä, solusuu ja hylky aukko. 2
solutumaa: iso päätuma ja eräänlaista
suvullista lisääntymistä välittävä pikkutuma.

Ripsimadot, pyörremadot (Turbellaria),
tav. vedessä eläviä laakamatoja, joiden ruumis
niveletön, litteä, värekarvojen peittämä. Suoli
pussimainen tai haaroittunut, siinä on vain 1
aukko, nim. suu, joka on vatsapuolella, tav.
jotenkin keskellä ruumista. Useimmat 2-neuvoisia.
Monet mikroskooppisen pieniä.

Ripuaarit (lat.) ks. Frankkilaiset.

Rire [rīr], Le R., ransk.
pilalehti, per. 1894.

Risatauti, skrofuloosi,
pitkällinen tuberkkelibasillin aiheuttama,
lapsilla ja nuorilla henkilöillä esiintyvä
rauhastulehdus. Risatautisilla turpoavat
kaularauhaset muodostaen suuria kivuttomia
pahkoja kaulaan; toisinaan nämä
märkivät, ja märkäpesäkkeet voivat avautua
iholle hitaasti paranevina fisteleinä.
Rauhasturvottumain ja märkimisten ohella
on usein ihorohtumisia ja -märkimisiä
sekä tuberkuloottisia luu- ja nivelvammoja.
Risatautiset lapset ovat laihoja ja kalpeita.

Risiini, risiinikasvin siemenissä oleva
valkuaisaine, joka ruumiiseen ruiskutettuna
synnyttää antitoksiinia ja aiheuttaa ruiskutuskohdalla
märkämuodostuksen.

Risiinikasvi (Ricinus communis), afr.
ruohovartinen, tyräkkien heimoon kuuluva kasvi,
jota troopillisissa ja lauhkeissakin maissa
viljellään rasvanpitoisten siementensä vuoksi
ja pohjoisempana, m. m. meillä, koristuskasvina.
— Risiiniöljy, risiinikasvin kuorituista
siemenistä, joissa n. 40 % rasvaa, puristettu öljy,
jota käytetään ulostavana lääkkeenä. Huonompia
öljylaatuja käytetään koneöljyksi, saippua-, nahka-,
villa- ja puuvillateollisuuden tarpeisiin.


Risiinikasvi.

Riskeerata (ransk.), uskaltaa, panna
alttiiksi, vaarantaa. — Riski, vaara,
vaarannus, vastuu, uhka, uhkayritys.

Riskilä ks. Kiislat.

Risler [-lä'r], Joseph Édouard
(s. 1873), ransk. pianisti; mainehikas
vars. Beethovenin tulkitsijana.

Rissanen, Juho (s. 1873),
taidemaalari. Maalannut ensin vesivärikuvia
(„Sokea", „Povari-akka", „Lapsuuden muisto"),
sitten Helsingin kaupunginkirjastoon freskot
„Työstä paluu" ja „Tehtaanpaja", Kuopion
museon freskon „Rakentajat", Viipuriin
Lallukan liikehuoneistoon seinämaalauksen
„Satamassa" ja Hackmanin talon eteishalliin
3 koristeellista seinämaalausta, edelleen
henkilö- ja laatukuvia („Seulojatar",
„Ruumiinpesijät", „Lattianpesijät",
„Nauhankutojatar"). Viime vuosina R. on
oleskellut paljon Ranskassa, jossa
maalannut suuria töitä tansk. mesenaateille.
— R. osoittaa varsinkin talonpoikaiselämän
kuvaajana harvinaisen omaperäistä käsitystä
ja erikoista psykologista havaintokykyä. Hänen
esitystapansa on ensin naturalistisen
suorasukaista, mutta alusta pitäen on sille
ollut ominaista koristeellinen luonne, joka
on yhä enemmän painanut leimansa
hänen suurpiirteisen yksinkertaisesti ja
leveästi tyylittelevään väri- ja
viivakäsittelyynsä. [Okkonen (1927).] ks.
värikuvaa.


Juho Rissanen.

Riste, pysäkki Porin radalla,
Kokemäen kunnassa, 46 km Porista.



Risteilijä, nopeakulkuinen sotalaiva
jonka päätarkoituksena on suorittaa
tiedustelu- ja vartiopalvelusta, vahingoittaa
vihollisen kauppameriliikennettä, saartaa
ja häiritä vihollisen rannikkoa y. m.
R:illä on verraten voimakas tykistö,
torpedoputket, suuri polttoainevarasto,
vahvat koneet, laiva joko kokonaan tai vain
kansi panssaroitu. Deplasementti on
vaihdellut n. 2,000:sta n. 30,000 tonniin.

Risti (lat. crux). 1. Kidutus- ja
teloitusvälikappale; uskonnollisena tunnuksena
saanut alkunsa 1) auringonrattaasta, joka jo
ennen kristinuskoa oli käytännössä auringon ja
yleensä jumaluuden tunnuskuvana ja vielä keskiajalla
(maalattiin esim. äskenvihityn kirkon
seinään), sama merkki (r.-sädekehä)
nähdään myös ristiinnaulitun Kristuksen
pään takana, sekä 2) Jeesuksen kuolemasta
ristillä. — Eri r.-muodoista ks. kuvaa.
— 2. Mus. Merkki (#), joka
asetetaan nuotin vasemmalle puolelle
osoitukseksi siitä, että sen tarkoittaman sävelen
tulee soida 1/2 sävelaskelta korkeammalla.


Ristejä. 1 vihkimäristi Hollolan kirkosta,
2 kreik. r., 3 lat. r., 4 Andreaksen r.,
5 patriarkan-r., 6 paavin-r., 7 Yrjön r.,
8 johanniittain l. Maltan r.

Ristiholvi ks. Holvi.

Ristiina, kunta Mikkelin läänissä,
Suur-Savossa, Mikkelistä etelään; 544,4
km2, 6,803 as. (1926). Brahelinnan
rauniot. Brahelinnan, Kosoniemen ja Kylälahden
kartanot.

Ristijärvi, kunta Oulun läänissä,
Itä-Pohjanmaalla, Oulujärven koillispuolella;
854,4 km2, 2,859 as. (1926).

Ristikaaret, ristiholvin särmiä
vahvistavat kaaret.

Ristikappale, höyry- y. m. koneitten
männänvarren ohjaaja, johon myöskin
kiertokangen toinen pää on laakeroitu ja
joka liikkuu ohjauspintojen (geidien)
välissä (D kuvassa 5, p. 1321, osa I).

Ristikeskus ks. Kirkko. —
Ristikirkko, pohjapiirustukseltaan
ristinmuotoinen kirkkotyyppi.

Ristikkorakenne, pysty- ja
vaakasuorista sekä viistopiiruista laadittu
kehikko, joka päällystetään laudoilla tai
jonka aukot täytetään muurauksella.
Rautakehyksellisiä r:eitä käytetään esim.
pilvenpiirtäjissä.

Ristikukka, goottilaiselle tyylille
ominainen tornien ja fiaalien (ks. t.)
päätekoriste, tyylitelty ristin tai kukan
muotoiseksi.

Ristikukkaiset (Cruciferæ), suuri
kaksisirkkaisheimo, johon kuuluu n. 1,900
eri lajia. Teriö ristimäinen, hetiö
tetradynaaminen, hedelmä tav. litu. Useimmat
ruohokasveja, joilla vuoroittainen
lehtiasento ja kukat huiskilomaisessa
tertussa. Useita tärkeitä viljelyskasveja
(kaalit, lanttu, nauris, piparjuuri, retiisi
y. m.); koristuskasveja; rikkaruohoja.

Ristikulmat. Kaksi kulmaa, joiden
kyljet ovat toistensa jatkona, ovat
toistensa r. R. ovat yhtäsuuret.

Ristikuulustelu, vastaajaan tai
todistajain kuulusteleminen yhtaikaa,
vastakkain, kun heidän kertomuksensa ovat
keskenään ristiriitaisia.

Ristikäytävä, neliömäistä
luostaripihaa ympäröivä, kirkon eteläsivuun
liittyvä, luostarin eri osien yhteyttä
välittävä käytävä, munkkien jokapäiväinen
oleskelupaikka.

Ristiluu, yhteenkasvettuneista
ristinikamista muodostunut luu lanne- ja
häntänikamien välissä. Ihmisen r. on
leveä, kolmikulmainen, alaspäin
suippeneva, 5 nikamasta muodostunut.

Ristimäki, rautakautinen polttokalmisto
Kaarinassa. [Finskt Museum 1915.]

Ristinokat, käpylinnut (ks. t.).

Ristinummi, rautatiepysäkki
Helsingin-Riihimäen rataosalla, Tuusulan
kunnassa, 34 km Helsingistä. Läheisyydessä
Tuusulan kansanopisto.

Ristiompelu, ristipisto-ompelu (ks.
Ompelukirjaus).

Ristipölytys ks. Pölytys.

Ristiretket, Länsimaiden kristittyjen
kansojen 1000-1200-luvuilla toimeenpanemat
retket Palestiinan valloittamiseksi,
myös muut sotaretket kerettiläisiä ja
pakanoita vastaan; saivat nimensä kankaasta
valmistetusta rististä, jota retkien
osanottajat pitivät oikeaan olkapäähän
kiinniommeltuna.

Seldžukkien 1076 valloitettua Palestiinan
joutuivat siellä käyvät pyhiinvaeltajat
sorron alaisiksi. Itä-Rooman keisari
pyysi samaan aikaan Länsimailta apua
seldžukkeja vastaan. Paavi Urbanus II
Clermont'in kirkolliskokouksessa 1095
kehoitti retkeen pyhän haudan
valloittamiseksi sekä aikaansai valtavan
innostuksen; tätä kiihdytti myös Amiens'istä
oleva Pietari Erakko. Siten saatiin
toimeen ensimmäinen ristiretki
(1096-99). Ensin lähti lukuisia joukkoja
huonosti varustettua kansaa liikkeelle;
ne harjoittivat vallattomuutta ja



tuhottiin jo matkalla, viimeiset Vähässä-Aasiassa.
Hyvin varustettu pääarmeija seurasi (1096)
Bouillon'in Gottfridin, tämän veljen Balduinin
y. m. johdolla. Konstantinopolissa siihen yhtyi
muita joukkoja, päällikköinä Toulousen kreivi
Raimund, Normandien herttua Robert,
Tarenton ruhtinas Bohemund ja hänen
sukulaisensa Tankred y. m. Keisari
Aleksios toimitti sitten sotajoukon Aasian
puolelle. Ristiretkeilijät kulkivat
Vähän-Aasian halki, valloittivat Antiokian ja
puolustivat sitä menestyksellisesti
Mosulin emiiriä vastaan (1098). Antiokia jäi
Bohemundille. Heinäkuussa 1099 valloitettiin
Jerusalem egyptiläisiltä. Gottfridille
tarjottiin kuninkaanarvo, mutta hän
kieltäytyi siitä ja omaksui „pyhän haudan
suojelijan" nimen. Häntä seurasivat
kuninkaina Balduin I ja Balduin II.
— Toinen ristiretki (1147-49)
aiheutui siitä, että Edessä 1143 oli joutunut
muhamettilaisille. Clairvaux'n apotti
Bernhard puuhasi uutta retkeä, jonka johtoon
asettuivat Ranskan kuningas Ludvig VII
ja Saksan keisari Konrad III. Retki ei
vienyt mihinkään tulokseen. — V. 1187
Egyptin sulttaani Saladin valloitti
Jerusalemin ja suurimman osan Palestiinaa.
Sen johdosta lähtivät kolmannelle
ristiretkelle (1189-92) Saksan
keisari Fredrik I Barbarossa sekä Ranskan
ja Englannin kuninkaat Filip II August
ja Rikard Leijonamieli. Fredrik, joka
kulki maatietä, marssi Vähän-Aasian
halki, mutta hukkui 1190 Salef-virtaan.
Armeijan loppuosa yhtyi meritse
tulleiden Filipin ja Rikardin joukkoihin.
Akka valloitettiin 1191; pian sen jälkeen
Filip riitaannuttuaan Rikardin kanssa
palasi kotiin. Rikard jatkoi sotaa
tehden Saladinin kanssa aselevon 3 v:ksi.
Jerusalem jäi Saladinille, ja kristityt
saivat vain rannikkokaistaleen Tyroksesta
Jaffaan sekä luvan käydä aseettomina
pyhällä haudalla. — N. s. neljäs
ristiretki (1202-04) oli oikeastaan
suunnattu Egyptiin. Osanottajina olivat useat
Ranskan suurvasallit, ja näille venetsialaiset
toimittivat laivoja. Mutta Kreikan
prinssi Aleksios sai ristiretkeilijät
avunpyynnöillään kääntymään Konstantinopoliin
auttamaan hänen isäänsä takaisin
valtaistuimelle. Kaupunki valloitettiin
keisarin kuoltua vielä toistamiseen, minkä
jälkeen ristiretkeläiset valitsivat
keskuudestaan Flanderin kreivin Balduinin
keisariksi ja perustivat siten Latinalaisen
keisarikunnan (1204-61). — Vielä
tehtiin n. s. lasten ristiretki
1212, jolloin tuhannet Ranskan ja
Saksan lapset lähtivät liikkeelle. Yritys
sai surkean lopun, enemmistö uupui
matkalla, ja toiset joutuivat
orjakauppiaitten käsiin. — Viidenneksi
ristiretkeksi (1228-29) on tapana
nimittää keisari Fredrik II:n retkeä. Hänelle
Egyptin sulttaani myönsi 10-vuotisen
välirauhan sekä Jerusalemin ja
melkoisen maa-alueen. — V. 1244 pyhä
kaupunki kuitenkin joutui uskottomille. —
Palestiinan takaisin valloittamiseksi
Ranskan Ludvig Pyhä teki kuudennen
ristiretken (1248-54). Hän
joutui Egyptissä koko sota joukkoineen
vangiksi. Lunnaat suoritettuaan hän pääsi
vapaaksi ja oleskeli Palestiinassa
suojaamassa kristittyjen omistuksia, kunnes
palasi Ranskaan. V. 1270 hän teki n. s.
seitsemännen ristiretken Tunikseen
valloittaakseen tämän maan veljelleen
Kaarlelle, Sisilian kuninkaalle.
Siellä hän kuoli ruttoon. — V. 1291
joutui Akka, viimeinen tärkeä kristittyjen
hallussa ollut paikka Palestiinassa,
muhamettilaisten käsiin. — R. kohottivat aluksi
paavien mahtavuutta, mutta niiden
johdosta elpynyt sivistysharrastus ja
tutkimushalu kääntyi aikaa myöten kirkon
ja sen päämiehen auktoriteettia vastaan.
Ne edistivät ruhtinasten valtaa siten, että
useat läänit, joiden omistajat kuolivat
retkillä, joutuivat ruhtinasten käsiin.
Kaupunkikuntain itsenäisiksi pääsemistä
r. jouduttivat, sillä niiden johdosta
vilkastuneen kaupan avulla porvarit
kokosivat rikkauksia ja ostivat itsensä
vapaiksi riippuvaisuudestaan. Maantieteellinen
käsitys ja yleensä koko henkinen
näköpiiri laajeni. R. vaikuttivat myös
elähdyttävästi runouteen ja aikaansaivat
varsinaisen ritarilaitoksen muodostumisen.
[Heyck (saks., 1900).]

Ristiriitaisuuden laki (principium
contradictionis), se yleinen ajatuslaki,
ettei saa omistaa millekään käsitteelle
ristiriitaisia määräyksiä.

Ristisiitos, kahden eri lajin, rodun tai
muunnoksen välillä tapahtunut siitos.

Ristisorsa (Vulpanser tadorna),
meillä harvinainen sorsalintu, jonka uroksen
kevätpuku mustan, valkoisen ja punaruskean
kirjava, siipipeili vihreä, uroksella
otsassa keväällä heleänpunainen kyhmy.

Ristituli, kahdelta tai useammalta
taholta ammuttu tuli. Erittäinkin
koetetaan antaa konekivääreillä sivustatulta,
kun jalkaväki ampuu suoraan vihollista kohti.

Ristniemi, Suomenlahteen pistävä
niemeke Viipurinlahden suulla, Säkkijärven
pitäjässä.



Ristori [-ō'-], Adelaide
(1822-1906), it. näyttelijätär, maailmankuulu
sekä koomikkona että ennenkaikkea traagillisten
osien esittäjänä.

Ristorno [-o'-] (it.), kaup.,
takaisinmaksu, väärin kirjaan pannun erän
oikaisu (ristoneerata); vakuutuksen
peruutus.

Ristseppälä, ent. lahjoitusmaa-alue
Heinjoella, valtion lunastama 1890.

Risunki, fašiina (ks. t.).

Risör [rīsör], kaup. Etelä-Norjassa,
Skagerrakin rannalla. 3,000 as.

Rita ks. Metsästys p. 114, myös kuva.

Ritardando [-da'n-] (it.),
mus. (lyh. ritard. tai rit.),
osoittaa aikamitan tilapäistä muuttumista
suhteellisesti hitaammaksi.

Ritari (ruots. t. saks.), ratsumies,
ratsusotilas. Ateenassa ja Roomassa
syntyi ratsusotilaista erityinen r.-sääty, joka
Roomassa muodosti rahaylimystön.
Keskiajan r.-sääty syntyi läänityslaitoksen
yhteydessä (ks. Ritarilaitos).
Uudempina aikoina r. on alemman aatelin tai
ritarikunnan jäsen (ritarimerkin saaja).

Ritariholma, Riddarholmen (ks. t.).

Ritarihuone, Ruotsissa ja Suomessa
rakennus, jossa aatelisto kokoontui valtiopäiville
(nyk. aateliskokoukseen), joskus aatelisto
korporatsioriina tai Valtiosäätynä. Ruotsin
nykyinen r. valmistui n. 1674, Suomen r.,
joka on Chiewitzin suunnittelema, 1858. Sen
ritarisalissa on kaikkien suom. aatelissukujen
vaakunat.


Suomen ritarihuone. Ritarisali aatelisvaakunoineen.

Ritarihuonejärjestys, säädös, joka
määrää aatelissäädyn kokoonpanon
perusteet sekä järjestyksen, jota on
noudatettava säädyn kokouksissa. Ruotsin ensim.
r. annettiin 1626. Siinä ritaristo ja aateli
jaettiin kolmeen luokkaan. Kullakin
suvulla oli luokassaan yksi ääni, jota
päämies tai suvun valtuutettu sai käyttää.
Äänestys tapahtui luokittain; mielipide,
jota kaksi luokkaa kannatti, tuli
päätökseksi. V. 1719 poistettiin luokkajako.
Kustaa III asetti kuitenkin jälleen voimaan
v:n 1626 r:n eräine lisäyksineen. Ruotsissa
v. 1866 julkaistu r. sisältää vain
säännökset aatelin kokoonpanosta ja
järjestyksestä aateliskokouksissa, aatelin
edustusoikeus valtiopäivillä kun silloin lakkasi.
Suomessa noudatettiin v:n 1626 r:tä
lisäyksineen Porvoon valtiopäivillä 1809
sekä vv:n 1863-64 ja 1867 valtiopäivillä.
Uusi r. vahvistettiin 1869. Se poisti
lopullisesti aatelin luokkajaon. Siinä
määrätään, että vasta sitten, kun
aatelissäätyyn korotettu henkilö on otettu
ritarihuoneeseen, hän on oikeutettu kantamaan
aatelisarvoa ja nauttimaan säädyn
etuoikeuksia. Kunkin suvun edustusoikeutta
valtiopäivillä käytti suvun päämies tai
hänen valtuuttamansa henkilö. Kun
eduskuntamuutoksessa 1906 aateli kadotti
edustusoikeutensa Valtiosäätynä, menetti
r:kin merkityksensä niiltä osilta, mitkä
tätä edustusta koskivat. Ritariston ja
aatelin väliaikaisilla valtiopäivillä 1906
tekemän päätöksen mukaisesti annettiin
22/11 1918 nykyinen r., jota on osaksi
muutettu Valtionhoitajan päätöksellä
13/5 1919. Voimassa olevan r:n mukaan
ritariston ja aatelin on kokoonnuttava
ritarihuoneeseen varsinaiseen
kokoukseen joka kolmas vuosi maaliskuussa
sekä hallituksen käskystä tai, jos
ritarihuoneen johtokunta katsoo sen
tarpeelliseksi, muunakin aikana väliaikaiseen
aateliskokoukseen. Oikeus ottaa osaa
kokoukseen on jokaisen ritarihuoneeseen
otetun suvun päämiehellä tai hänen
valtuuttamallaan.

Ritarikunta l. ritaristo,
keskiajalla hengellisten (ks. Hengelliset
ritarikunnat) tai maallikkojen
perustama yhdistys, jonka jäsenet yhteisen
ritarillisen tarkoituksen saavuttamiseksi
ottivat noudatettavakseen määrättyjä
sääntöjä. Niistä ovat saaneet alkunsa
nykyajan r:t l. tähdistöt, jotka ovat vain
nimellisesti yhdistyksiä, ks. Ritarimerkit.

Ritarilaitos. Sanaa käytetään vars.
niistä ilmiöistä, jotka ovat ominaisia
keskiajan läänitysvelvolliselle
sotilasaatelille ja sen elämälle. N. v:sta 1100
alettiin ritarilla käsittää henkilöä, joka
erityisin juhlamenoin oli otettu ritarisäätyyn
s. o. jonkinlaiseen sotilasaatelin
kansainväliseen veljeskuntaan. R.
kehittyi korkeimmilleen ristiretkien aikana,
jotka antoivat ritarien pyrkimyksille
uskonnollisaatteellisen päämäärän ja
vaikuttivat jalostavasti ritarisuuden
henkeen; niiden aikana hengelliset
ritarikunnat syntyivätkin. — Ritarikasvatus



alkoi 7-vuotiaana, josta alkaen ritarin
poikaa harjaannutettiin urheilemaan ja
käyttämään aseita, hän sai jonkun
ylhäisen herran linnassa hovipoikana oppia
säädyllisiä ja sieviä käytöstapoja. Oltuaan
muutamia vuosia aseenkantajana l.
knaappina hän saattoi 21-vuotiaana saada
ritarinarvon, joka ei tullut kaikkien
aseenkantajien osaksi. Ritarisäätyyn
ottaminen tapahtui siten, että aseenkantaja
juhlallisesti puettiin ritarin asuun
kannuksineen, kypärineen, keihäineen ja
vaakunakilpineen, minkä jälkeen hänen
vyölleen sidottiin miekka. Toimituksen
edellä kävi ritarilyönti: joku vanhempi
ritari löi häntä kepeästi kaulaan tai
olkapäihin. Ritari sitoutui olemaan
herralleen uskollinen, suojelemaan naisia ja
turvattomia ja taistelemaan kristinuskon
puolesta. R:n mukana pääsi aatelin
seuraelämässä valtaan uudet, tapojen
hienostamista tarkoittavat säännöt.
Ritarikulttuurin huippuna oli naisenpalvonta.
Huvituksiin kuuluivat m. m. turnajaiset
(ks. t.), metsästys ja kiertelevien
laulajien esitykset. R:n rappeutuminen alkaa
1200-luvun puolivälissä. [Gleichen-Russwurm,
„Ritterspiegel" (saks. 1919, ruotsin.).

Ritarilinnat. Luonteenomaisen
keskiaikaisen ritarilinnan rakennusjärjestely
ja huoneryhmittely selviää ohellisesta kuvasta.
Etualalla on vahva keskustorni (1), jota
ympäröi vallihauta ja ulkomuuri, ja jonka
molemmin puolin ja takana on 4 kulmatornia
(2-5). Pääportin edessä on vallihaudan yli
vievä silta (6) varustuksineen ja yläpuolella
vartiohuoneet (7). Avoimen linnanpihan (8) oik.
puolella on varastoja (yläkerroksissa
asuntoja, 9), perällä asuntoja kolmessa
kerroksessa (10) ja vasemmalla varastoja,
yläkerrassa linnan suuri sali (ritarisali, 11).
Keskustornin takaa oik. näkyy kappelin pääty.


Ritarilinna.

Ritarimerkit, kunnianosoituksia, joita
valtakunnan päämiehet jakavat ja joiden
saajat tulevat nimellisesti jonkun
ritarikunnan l. tähdistön jäseniksi. Luettelo
eräiden maiden tunnetuimmista r:eistä:


Ritarimerkkejä. 1 Vapaudenristi (Suomi),
2 Valkoinen ruusu (Suomi), 3 Vapaudenristi
(Viro), 4 Vaasan (Ruotsi), 5 P. Olavi (Norja),
6 Dannebrog (Tanska), 7 Rautaristi (Preussi),
8 Kunnialegioona (Ranska), 9 Sukkanauha (Englanti).

Alankomaat: Leijonatähdistö (per. 1815),
Oranien-Nassaun tähdistö (1892).
— Baijeri: P. Hubertuksen tähdistö (1444).
— Belgia: Leopoldin tähdistö (1832).
— Englanti: Sukkanauhatähdistö (1350),
Bathritaristo (1399). — Espanja:
Kultainen talja (1429). — Italia: Annunziatan
tähdistö (1360, korkein), S:t Mauritiuksen
ja Lazaruksen tähdistö (1816), Kruunutähdistö (1868).
— Itävalta: Kultainen talja (1429).
— Japani: Nousevan auringon tähdistö (1875).
— Kiina: Kaksinkertaisen louhikäärmeen
tähdistö (1882). — Latvia: Kolmen tähden
tähdistö (1924), Lāčplēša-tähdistö (sotilaille, 1919).
— Liettua: Vyties Kryžius-tähdistö
(sotilaallisista ansioista, 1927). — Norja:
P. Olavin tähdistö (norj. Olavsorden, 1847).
— Paavinistuin: Kristuksen tähdistö (1318).
— Preussi: Mustan kotkan tähdistö (1701),
Punaisen kotkan tähdistö (1705), Pour le mérite
(1740), Rautaristi (ks. t.) (1813). — Puola:
Valkoisen kotkan tähdistö (1326), Polonia restituta
(1921). — Ranska: Kunnialegioona (ks."t.)
(1802). — Ruotsi: Serafiimitähdistö
(ruots. Serafimerorden, säännöt v:lta
1748, korkein), Pohjantähden ritaristo



(ruots. Nordstjärneorden, 1748),
Miekkatähdistö (ruots. Svärdsorden, 1748,
sotilaille), Vaasantähdistö (ruots.
Vasa-orden, 1772). — Suomi:
Vapaudenristi (1918), Valkoinen ruusu (1919).
— Tanska: Elefanttitähdistö (tansk.
Elefantorden, 1464, korkein), Dannebrogin
ritarikunta (tansk. Dannebrogsorden, 1671).
— Tšekko-Slovakia: Valkoisen
leijonan tähdistö (1922, vain ulkomaalaisille).
— Unkari: P. Tapanin tähdistö (1764).
— Venäjä: Punaisen lipun tähdistö (1919);
ennen v:n 1917 vallankumousta: P. Andreaksen
(1698, korkein), P. Aleksanteri Nevskijn (1725),
P. Yrjön (1769, sotilaille), Valkoisen kotkan
(alk. puolalainen), P. Annan (1735), P.
Vladimirin (1782), P. Stanislain tähdistö (alk.
puolalainen, 1765). — Viro: Vapaudenristi
(1919). — Saksan valtakunnassa ei r:ejä nyk. anneta.

Ritariperhonen (Papilio machaon),
komeimpia päiväperhosiamme, jolla
takasiipien takalaidassa kannusmainen liuska,
ks. värikuvaliitettä Perhosia. Toukka
vihreä, mustajuovainen, kalju; elää
diilillä y. m. putkikasveilla.

Ritariyökkö (Catocala), yöperhossuku,
suuria lajeja, joilla harmaat etusiivet ja
punaisen- tai sinisen- ja mustankirjavat
takasiivet. Suomessa 5 lajia, kaikki harvinaisia.

Ritavuori, Heikki (1880-1922),
poliitikko (edistysmielinen). Sisäministerinä
1919-20, 1921-22; murhattiin.

Ritinärutto, eläinl., on äkillinen
tarttuva tauti, jonka aiheuttaja on haavan
kautta tunkeutunut r.-basilli. Eläimeen
ilmestyy arkoja ja kuumia ihopöhöttymiä,
jotka myöhemmin muuttuvat kylmiksi ja
kivuttomiksi. Pöhöttymä antaa kädellä
painettaessa omituisen ritisevän äänen ja
sisältää pahanhajuista, vaahtomaista nestettä.
Tauti päättyy useimmiten kuolemaan; siitä
on viipymättä ilmoitettava viranomaiselle
(Laki 29/9 1922; Asetus 29/l2 1922).

Ritola, Ville (s. 1896),
urheilija. Voitti v:n 1924 Olympialaisissa
3,000 m:n estejuoksun ja 10,000 m:n
juoksun. Us. maailmanennätyksiä, m. m.
5,000 m:llä 14 min. 23,2 sek. (sisäradalla).
Kuva ks. liitettä Juoksu (2:nen vas.).

Ritoniemi, maatila Ruoveden
kirkonkylässä. R:ssä Runeberg oleskeli 1825
kapteeni E. G. af Enehjelmin perheessä
kotiopettajana.

Ritornelli (it.), mus., 1)
kertaus-säkeistö 1300-luvun it. madrigaaleissa,
2) 1600-luvun monodisessa tyylissä
laulusäkeistöjen lomissa esiintyvä, säestävillä
soittimilla suoritettava välisoitto.

Ritschl, Albrecht (1822-89), saks.
protestanttinen jumaluusoppinut, prof.
Göttingenissä. Teoksia: „Die Entstehung
der altkatholischen Kirche", „Die
christliche Lehre von der Rechtfertigung und
Versöhnung", „Geschichte des Pietismus".
R. edustaa Lutheriin ja Kantiin liittyen
eetillisesti korostettua, metafysiikkaa ja
mystiikkaa vierovaa käsitystä kristinuskosta.

Ritter, August Gottfried
(1811-85), saks. urkusäveltäjä. Sävelsi
urkuoppijakson, sonaatteja y. m. Julk.
urkusoiton historian. — Ritter, Karl
(1779-1859), saks. maantieteilijä, tieteellisen
maantieteen luojia, prof. Berliinissä v:sta
1820. Pääteos: „Die Erdkunde im Verhältnis zur
Natur und zur Geschichte des Menschen".

Rituaali (lat.), järjestys, jonka
mukaan jumalanpalvelus on toimitettava.
— Rituaalimurha, murha, joka toimitetaan
ihmisveren saamiseksi jumalanpalvelustarkoituksiin.
Perättömiä syytöksiä r:ista on 1100-luvulta
kohdistettu juutalaisiin, samoin 100-luvulla
kristittyihin, luult. ehtoollisvieton johdosta.
— Ritualistit, henkilöt, jotka panevat
suuren painon jumalanpalvelusmenoihin.

Ritus (lat.), jumalanpalvelukseen
kuuluva toiminta.

Ritz [-ts], Jaakko (k. 1739),
pappi, v:sta 1706 Someron kirkkoherra.
Suuren pohjan sodan aikana v:sta 1717
tuomiorovastin arvolla Turun väliaikaisen
tuomiokapitulin esimiehenä järjesti
kirkollisia oloja.

Riukiusaaret [rjūkjū-],
Liukiusaaret, Japaniin kuuluva
saarijono Kiušiun ja Forrnosan välissä,
Itä-Kiinan meren edustalla; n. 2,400 km2,
0,6 milj. as. Väestö malaijien,
kiinalaisten ja japanilaisten sekakansaa.
Maanviljelys pääelinkeino.

Riuku, puutavaralaji; tavallisimmat
6 tai 6,5 m pitkiä, 40-50 mm latvaltaan,
kuusisia, kuorittuja; myöskin mäntyiset kelpaavat.

Riuna, grivna, muinaisven. raha;
tarkoittaa nyk. kansankielessä 10 kopeekkaa.

Riutta, vain vähän tai ei ollenkaan
merenpinnan yläpuolelle kohoava
pitkähkö, usein rannan suuntaan kulkeva
kari. — Laatokan rannikolla ja
saaristossa olevia jyrkkärinteisiä, us.
reheväkasvuisia rantakallioita sanotaan
myös r:iksi.

Riva [rī-], kaup. Italiassa,
Etelä-Tirolissa, Gardajärven pohjoispäässä.
Järvikylpylä, matkailupaikka. Kuului
ennen maailmansotaa Itävaltaan. 9,000 as.



Rivaali (lat.), kilpailija, kilpakosija.
— Rivaliteetti, kilpailu, kateus,
mustasukkaisuus.

Rivas [rī-], Angel (1791-1865),
esp. kirjailija (romantikko), herttua.
Teoksia: sankarirunoelma ,,El Moro expósito",
näytelmä „Don Alvaro".

River [rivə] (engl.), joki.

Riverton, Stein (s. 1884), oik.
Sven Elvestad, norj. sanomalehtimies ja
kirjailija. Julk. salapoliisikertomuksia; us. suomen.

Riviera [-ē'-] (it., = rannikko), kapea,
luonnonihanuudestaan kuulu rannikkokaistale
Välimeren rannalla Ranskan ja Italian alueella
Nizzan ja Spezian välillä (toisinaan R:aan
luetaan koko Ligurian-meren rannikko Touloniin
saakka). Ihanan ilmastonsa (vähän sadetta, taivas
pilvetön, leudot talvet, aurinkoiset kesät)
ja rehevän kasvillisuutensa vuoksi R. on
erittäin suosittua talvenvietto-, kylpylä- ja
huvitteluseutua (Monte Carlo, Cannes, Nizza,
Mentone, Rapallo).


Rivieralta (Nizza).

Rivikylvö ks. Kylvö.

Rivistö, kolonna, joukko-osaston
muodostelma, jossa sen eri alaosastot ovat peräkkäin.

Rivit, vuohisrohtuma (ks. t.).

Rivoli. 1. Kaup. Pohjois-Italiassa,
Torinosta länteen. 8,000 as. — 2. Kylä
Pohjois-Italiassa, Adigen laaksossa. Siellä
Bonaparte voitti itävaltalaiset 1797.

Rizzio, Davide ks. Maria Stuart.

Rjazanj [-za'-], samannimisen
kuvernementin pääkaup. Keski-Venäjällä, Okan
lähellä. Vilkasta kauppaa. 45,000 as.

Rjepin, Repin (ks. t.).

Rjukan, Rjukanfoss, useiden
Norjan vesiputousten nimi. Tunnetuin,
luonnonkauneudestaan kuuluisa on
Telemarkenissa (Etelä-Norja) Maane-joessa oleva
104 m korkea R., jonka yläpuolella us.
koskia. Näiden putous on 10 km:n
matkalla 568 m. R:n rannalla on suuri
voima-asema ja tehdasasutus (n. 9,000 as.).

r. l, rajoitettu lisämaksuvelvollisuus,
ks. Osuuskunta.

Robber ks. Whist.

Robbia, Luca della (1400-82),
firenzeläinen kuvanveistäjä, renessanssin
tienraivaajia. Veistänyt Firenzen tuomiokirkon
laulajalehterin soittavia ja laulavia lapsia
esittävät marmorikorkokuvat. Saavuttanut vars.
maineensa polttosaviveistoksillaan Näitä
valmisti myös hänen veijenpoikansa Andrea
della R. (1435-1525), jonka päätyö on
Firenzen löytölastenkodin friisin kapalolapsia
esittävät medaljongit.


Andrea della Robbia:
Kapalolapsi.



Robe [rob] (ransk.), pitkä
naisenpuku, ransk. ja tansk. tuomarien
ja asianajajien käyttämä virkapuku.

Robert (k. 932), Normandian herttua
v:sta 911, viikinkipäällikkönä nimeltä
Rolf l. Rollo (liikanimi Gånge-Rolf);
hävitteli Pohjois-Ranskan rannikoita, kunnes sai
Normandian herttuakunnan ehdolla, että vastaanotti
kasteen ja huolehti rannikon vartioinnista.

Robert [-bä'r], Henri (s. 1863),
ransk. asianajaja. Julk. teoksia kuuluisista
oikeudenkäynneistä ja huomattavista henkilöistä;
niistä kolme ruotsin. — Robert, Léopold
(1794-1835), sveits.-ransk. taidemaalari. Maalasi
Roomassa romanttisia laatukuvia it. kansan- ja rosvoelämästä.

Robert Anjoulainen (k. 1343),
Napoli'n kuningas 1309-43.

Robert Guiscard [giskā'r] (k. 1085),
Apulian ja Kalabrian herttua v:sta 1059.
R. teki lopun Itä-Rooman keisarin
vallasta Etelä-Italiassa, vapautti 1084
paavin, jota keisari Henrik IV piiritti San
Angelossa.

Roberts [-bəts], Charles
(s. 1860), kanadalainen kirjailija. Julk. vars.
eläinkuvauksia, joista suomen.: „Aarniometsän
sydän", „Eläinvaltiaita", „Ylämaan kansaa",
„Punakettu" y. m. — Roberts, Frederick
Sleigh (1832-1914), engl. sotapäällikkö,
jaarli. Ylipäällikkönä buurisodassa jouluk.
1899-1900, koko Englannin armeijan 1900-04.

Robertson [rōbətsən], William
(1721-93), skotl. historioitsija. Teoksia:
„History of Scotland", „History of
Charles V". — Robertson, Sir William
Robert (s. 1859), engl. sotamarsalkka.
Maailmansodassa yleisesikunnan päällikkönä
1915, yleisesikunnan päällikkönä Englannissa
1915 — maalisk. 1918 sekä Englannissa olevan
armeijan ylipäällikkönä 1918-19. Englannin
Reinillä olevien miehitysjoukkojen
ylipäällikkönä 1919-20.

Robesonin salmi erottaa Grönlannin
luoteisosan Grantin maasta, yhdistää
Smithin salmen Pohjois-Jäämereen.

Robespierre [-iä'r], Maximilien
(1758-94), ransk. vallankumousmies,
asianajaja. R. valittiin 1789 kolmanteen
säätyyn ja kuului jo tällöin äärimmäiseen
vasemmistoon. R. ei saanut kannatusta
kansalliskokouksessa, mutta hänestä tuli
pian jakobiiniklubin johtomies. Kuningasvallan
kukistuttua R. oli kommuunin (kunnallishallinnon)
johtomiehiä ja valittiin konventtiin, jossa
liittyi vuoripuolueeseen. Kuninkaan mestauksen
jälkeen R. aloitti järjestelmällisen taistelun
niitä vastaan, jotka saattoivat kilpailla hänen
kanssaan vallasta. R. tuli 1793 yhteishyvän
valiokunnan jäseneksi, jossa pian pääsi
johtavaan asemaan, mutta kukistui seur. v.
ja mestattiin. [Hentig (saks., 1924).]


Robespierre.

Robin Hood [hud], keskiaik. engl.
balladeissa, esiintyvä „jalomielinen" ryöväri.

Robinia, palkokasvi suku, puita ja
pensaita. Pohjois-Amerikasta kotoisin
olevaa R. pseudacaciaa, jolla on
päätöparisetlehdet ja valkoiset, tertussa
sijaitsevat kukat, viljellään
akaasia-nimisenä Keski-Euroopassa
ja Etelä-Ruotsissa puistopuuna.

Robinsonadi, Defoen romaanin
„Robinson Crusoen" jäljitelmä, joista
suosituin Campen (ks. t.); myös Robinsonin
tapainen elämäntarina.

Robinson Crusoe [krūso], engl.
Defoen (ks. t.) romaani, ilm. 1719-20. Aiheen
pohjana engl. merimiehen Alexander
Selkirken seikkailut Juan Fernandezilla
(ks. t.) v:sta 1704.

Roburiitti, muudan n. s.
varmuusräjähdysaine, sisältää pääasiassa
dinitrobentsolia ja ammoniumnitraattia; ei
räjähdä kolahduksista.

Robusti (lat.), roteva, tanakka.

Robusti, Giacomo. ks. Tintoretto.

Roca [rōka], Cabo da R.,
Euroopan mantereen läntisin niemi, Portugalissa
9° 27' länt. pit.

Rocaille [roka'i] (ransk.), simpukoista,
koralleista y. m. koristeeksi sommiteltu luolalaite.

Rocco [rokko] (saks. Schwarzpresse),
laakapainomenetelmä karttojen y. m.
jäljentämiseksi, jossa käytetään kiven
asemesta sinkki- tai aluminiumlevyjä.
Jäljennettävät kuvat syövytetään
valonherkkään suojakerrokseen tehdyn
valojäljennöksen avulla.

Rochambeau [rošãbō'], Donatien
(1725-1807), ransk. marsalkka, kreivi.
Otti osaa Itävallan perintösotaan ja
seitsenvuotiseen sotaan sekä johti ransk.
apujoukkoja Pohjois-Amerikan vapaussodassa.



Rochdale [rotšdeil], kaup.
Englannissa, Manchesterista koilliseen.
Kutoma- ja koneteoll. 95,000 as. — R:ssa
perustettiin ensim. nykyaikainen osuuskauppa
(ks. t.).

Rochefort [rošfō'r], R.-sur-Mer,
kaup. Länsi-Ranskassa, Charente-joen varrella,
lähellä sen laskua Biskajan-lahteen.
Sotasatama, laivaveistäniö ja tokkia.
Laivanrakennusta. 29,000 as. — R:ssa
Napoleon I antautui englantilaisille.

Rochefort [rošfō'r], Henri de
(1830-1913), ransk. sanomalehtimies,
markiisi. Ahdisti lehdissään toista
(Napoleon III:n) keisarikuntaa, karkoitettiin
syytettynä osallisuudesta kommuunikapinaan,
kannatti Boulanger'ta ja agiteerasi
Dreyfus'ta vastaan.

Rochefoucauld, La Rochefoucauld (ks. t.).

Rochelle, La Rochelle (ks. t.).

Rochester [rotšestə]. 1. Kaup.
Kaakkois-Englannissa, Thamesin suun
eteläpuolella. Vanha tuomiokirkko. Melkoista
kauppaa ja kalastusta. 32,000 as. —
2. Kaup. Yhdysvalloissa New Yorkin
valtiossa läh. Ontario-järveä. Yliopisto.
Myllyteoll., valokuvauskoneiden ja
-tarpeiden valmistusta (Eastman Kodak C:o).
Suomalaisasutusta. 315,000 as.

Rochetum [rokē'-] (mlat.),
kuoripalvelusta toimittavalla kat. papilla lyhyt
paita, jonka alaosa ja hihansuut pitsiä.

Rochus [rokus] (n. 1295-1327),
Ranskassa elänyt kat. pyhimys, ruttotautisten
suojelija.

Rockall [rokōl], Atlantissa, n. 400 km
Irlannista luoteeseen oleva yksinäinen
graniittikallio. Ympärysmitta 90 m,
korkeus 21 m merenpinnasta.

Rockefeller [rokəfelə], John
Davison (s. 1839), amer. miljardööri ja
suurlahjoittaja. Aloitti kirjanpitäjänä,
perusti 19-vuotiaana liikkeen, joka alkoi
puhdistaa petrolia, sai tällaisia
puhdistuslaitoksia yhdistämällä perustetuksi
1870 Standard Oil Companyn. Tämä öljytrusti
onnistui saamaan jokseenkin rajattoman
yksinoikeuden Yhdysvaltojen ja pitkäksi aikaa
koko maailman öljymarkkinoilla. R. on
lahjoittanut yli 500 milj. dollaria pääasiassa
neljään tutkimus- ja hyväntekeväisyysrahastoon
ja Chicagon yliopiston perustamiseksi. R:n
poika John Davison R. junior (s. 1874)
on nykyisin öljytrustin johtajia.


J. D. Rockefeller vanh.

Rockefellerin säätiö (engl. Rockefeller
Foundation), J. D. Rockefeller vanhemman
1913 perustama säätiö, jonka tarkoituksena
on edistää ihmiskunnan hyvinvointia
koko maailmassa. Säätiö on elimensä
International Health Boardin kautta käynyt
sitkeää taistelua eräitä yleisiä tauteja,
kuten keltakuumetta, malariaa ja
tuberkuloosia vastaan. Lisäksi on
lääketieteellisille korkeakouluille jaettu
rakennusavustuksia ja lääketieteellisiä stipendejä
yli 800 henkilölle. Vars. Kiinaan on
perustettu lukuisia sairaaloita ja
lääketieteellisiä korkeakouluja. Säätiön menot
olivat 1925 yli 9 milj. dollaria.

Rockford [-fəd], kaup. Yhdysvalloissa,
Illinoisissa, Chicagosta luoteeseen. Kone-,
huonekalu- ja villateoll. 70,000 as.

Rockhampton [rokhä'mptən], kaup.
Itä-Austraaliassa, Queenslandissa, läh.
rannikkoa. 24,000 as.

Rock Island [ailənd], kaup.
Illinoisissa, Yhdysvalloissa, Mississippien
rannalla. Amerikan ruotsalaisten
Augustana-synodin pappisseminaari. 35,000 as. —
Sen lähellä on R. I:n saarella Amerikan
suurin sotavarikko.

Rocklin, kaup. Yhdysvalloissa,
Kaliforniassa lähellä San Franciscoa.
Suomalaisasutusta.

Rockport, kaup. Yhdysvalloissa,
Massaschusettsin valtiossa, Atlantin rannalla,
Cape Annin koillispäässä. Suomalaisasutusta.
4,500 as.

Rock Springs [-iŋz], kaup.
Yhdysvalloissa, Wyomingin valtion eteläosassa.
Suomalaisasutusta. 6,000 as.

Rocky Mountains [roki mauntinz],
Kalliovuoret (ks. t.).

Rococo, rokokoo (ks. t.).

Rocroi [-kruā'], kaup.
Koillis-Ranskassa, läh. Belgian rajaa. 2,000 as.
— Siellä Condé voitti espanjalaiset 1643.

Rod, Édouard (1857-1910),
sveits.-ransk. kirjailija ja
kirjallisuushistorioitsija. Julk. aluksi
naturalistisia, myöh. psykologismoralisoivia
romaaneja, kuten „La vie privée de Michel
Teissier" ja „La seconde vie de Michel Teissier".

Rodaani, rikkisyaani, radikaali CNS,
jonka suolat ovat rodanideja.
R.-kaliumia l. kaliumrodanidia käytetään
tekn. tarkoituksiin ja reagenssina,
r.-ammoniumia valokuvauksessa. Antavat
ferrisuolojen kanssa kirkkaan punaisen
värin. Pelkkä r. (CNS)2 muodostaa
värittömiä kiteitä, joiden sulamisp. —3°.



Roda Roda [rō'-], Alexander
(s. 1872), itäv. kirjailija. Julk. novelleja,
huvinäytelmiä ja ilveilyjä.

Rodbertus [-e'-], Karl (1805-75),
saks. taloustieteilijä, esitti ajatuksia,
joita tavataan myös Owenilla ja Marxilla.
Monet pitävät häntä n. s. tieteellisen
sosialismin perustajana. R:n kanta oli
kuitenkin kansallinen, vieläpä monarkistinen.
Teoksia: „Zur Erkenntnis unserer
staatswirtschaftlichen Zustände", „Soziale
Briefe an v. Kirchmann".

Rode [rū-], Helge (s. 1870),
tansk. kirjailija. Julk. runokokoelmia („Ariel"
ja ,,Den stille Have") sekä näytelmiä. —
Rode, Ove (s. 1867), tansk.
radikaalipoliitikko, H. R:n veli. Sisäministerinä
1913-20. Esiintynyt myös kirjailijana.

Rodenbach [-a'k], Georges
(1855-98), belg.-ransk. kirjailija. Julkaissut
Flanderin kaupunkeja kuvaavia romaaneja. Suomeksi:
„Kuollut Brügge", „Kellonsoittajan tarina".

Roderik (k. 711), länsigoottien
viimeinen kuningas; arabialaisten voittama.

Rodhe [rūde], Edvard Magnus
(s. 1878), ruots. piispa, Lundin v:sta 1925.

Rodin [-dä'], Auguste (1840-1917),
ransk. kuvanveistäjä. Töitä: „Pronssikausi",
„Johannes Kastaja", ,,Calais'n porvarit"
(Calais'ssa, toisinto Kööpenhaminassa),
Victor Hugon muistomerkki Pariisissa, H. de
Balzacin patsas, „Ajattelija" (Pariisissa),
„Kevät", „Suudelma", R. on 1800-luvun
suurimpia taiteilijoita, joka yhdistää
realismin ja klassillisen muotokauneuden.
Teoksia suomen.: „Taide".


Rodin: Suudelma.

Rodinaali, para-amidofenoli, pelkistävä
aine, jota käytetään valokuvauksessa
kehitteenä ja turkisten värjäystekniikassa.

Roditšev [rō-], Fedor
Ismailovitš (s. 1855), ven. lakimies ja
kadettipoliitikko. Vallankumouksen puhjettua
1917 R. toimi jonkun aikaa Suomen
asioiden komissaarina.

Rodium l. rhodium, platinametalli,
kem. merkki Rh, at.-p. 102,9, sulamisp.
1,970°, om.-p. 12,6. Ei liukene
kuningasveteenkään. Kykenee absorboimaan
suuret määrät vetyä. Muodostaa alkalien
kanssa kaksoisklorideja ja -sulfaatteja.
Käytetään pyrometreihin.

Rodoksen kolossi, Kareksen veistämä
pronssinen Helioksen kuvapatsas
Rodoksessa, pystytetty 290 e. Kr.,
maanjäristyksen kaatama 222 e. Kr. Sen korkeus
ilmoitetaan olleen 30 m ja pidettiin sitä
yhtenä maailman seitsemästä ihmeestä.

Rodope, Bulgaariassa, Balkanin
vuorten eteläpuolella oleva vuoristo. Korkein
huippu Muss Alla 2,930 m yli merenp.

Rodos, Rhodos, Sporadeihin kuuluva
Aigeianmeren saari, Vähän-Aasian lounaisrannikolla.
1,460 km2, n. 40,000 as.,
enemmistö kreikkalaisia. Vuorinen,
rantatasangot viljavat. Viinin ja öljypuun
viljelystä. Saarella on samanniminen
pääkaup., jossa 16,000 as. — R. kuului
1310-1522 johanniitoille, joutui v:sta
1912 (muodollisesti 1923) Italialle.

Rodrigues [roudrī'ges], tuliperäistä
syntyä oleva Maskareenien saari (Intian-meressä).
110 km2, 7,000 as. Englannin v:sta 1814.

Rodulfus (k. 1178), Suomen käännytystyön
johtaja Henrik Pyhän kuoleman jälkeen.

Rodzianko [-a'-], Mihail
Vladimirovitš (1859-1924), ven. poliitikko,
neljännen duuman puhemies.

Roed [rod], Jörgen (1808-88),
tansk. taidemaalari. Maalannut arkkitehtuurikuvia
ja maisemia sekä herttaisia kuvia tansk.
perhe-elämästä ja lapsista.

Rogel [rō-], Anna (1751-84),
talollisen tytär Merikarvialta, uskonnollinen puhuja.

Roger I (n. 1031-1101), Sisilian kreivi.
Hallitsi veljensä Robert Guiscardin kanssa
Kalabriaa ja valloitti 1061-91 arabialaisilta
Sisilian. Hänen poikansa Roger II
(n. 1095-1154) kruunautti itsensä Sisilian
kuninkaaksi 1130.

Rogier van der Weyden ks. Weyden.

Rohan [roā'], Édouard de
(1734-1803), ransk. prinssi, kardinaali,
Strassburgin piispa; kaulakoristejutun (ks. t.)
päähenkilöitä. — Rohan, Henri de
(1579-1638), ransk. soturi, herttua.
Henrik IV:n kuoltua R. oli hugenottien
johtaja, kaatui kolmikymmenvuotisessa sodassa.



Rohde [rōde], Erwin (1845-98),
saks. klassillinen filologi. Teoksia:
„Psyche, Seelencult und Unsterblichkeitsglaube
der Griechen" ja „Der griechische
Roman und seine Vorläufer". — Rohde
[rūde], Johan (s. 1856), tansk. taidemaalari,
tunnelmallisten pikkukaupunkinäköalojen kuvaaja.

Rohdos. R:illa tarkoitetaan sellaisia
aineita ja valmisteita, joita voidaan
käyttää lääkkeiden valmistamiseen tai
muihin lääketarpeisiin, toisinaan myöskin
teollisiin tarkoituksiin.

Rohdoskauppa. R:n harjoittaminen
on meillä säännöstelty 24/1 1888
annetulla asetuksella. R:aa saadaan
harjoittaa ainoastaan kaupungissa ja r:n
harjoittajana voi olla jokainen, joka
elinkeinolain mukaan on oikeutettu
ilmoituksen tehtyään pitämään kauppaa
avoimessa puodissa, mutta kaupan hoitajan
tulee olla proviisoritutkinnon suorittanut
henkilö. R:n harjoittamiseen on
hankittava maaherran lupa ja ennen liikkeen
alkamista on siitä tehtävä ilmoitus
maistraatille tai järjestysoikeudelle sekä
lääkintöhallitukselle. R:ssa saadaan pitää
kaupan kem. tuotteita, kaikkia
rohdoksia, mutta ei esim. dekokteja, tinktuuroja
y. m. asetuksissa määrättyjä aineita.
Muutamien lääkkeellisten aineiden kauppa
r:ista ei kuitenkaan ole sallittu.

Rohukiila, satama Virossa Haapsalun
lähellä.

Rohr [rōr], Moritz von
(s. 1868), saks. fyysikko, Zeissin työtoverina
suorittanut optillisten kojeiden teorian alaan
kuuluvia tutkimuksia.

Rohrbach [rōrbah], Paul (s. 1869),
saks. valtiollinen kirjailija, alk. teologi.
Teoksia: „Deutschland unter den Weltvölkern",
„Saksalainen aate maailmassa", „Itä-Euroopan
ja Venäjän kysymys" (suomen:t).

Roht, Richard (s. 1891), vir.
kirjailija. Teoksia: novellikokoelmat
„Siluetid ja dekoratsioonid" ja „Neli juttu",
romaani „Kurgsoo".

Rohtimet ks. Pellava.

Rohtoliperi (Levisticum officinale),
korkea, keltakukkainen sarjakukkaisten
heimoon kuuluva kasvi, jota meilläkin
Etelä-Suomessa viljellään eläinten
lääkkeeksi. Kasvin kaikissa osissa
epämiellyttävän imelä haju ja maku. Kotoisin
Etelä-Euroopasta.

Rohtuma, erilaisten ihottumien
kansanomainen nimitys; lääketieteessä r. =
ekseema. Eläinlääketieteessä r. käsittää
joukon tauteja, joiden tunnusmerkkinä
on nahan pinnallinen tulehdus. Eri
asteilla erotetaan: punertava ja hilseilevä,
nyppylä-, rakkula-, pukama- ja rupi-r.

Roikonkoski, laiturivaihde
Matkaselän-Suojärven radalla, Suistamon
kunnassa, 62 km Matkaselästä.

Roine, järvi Längelmän reitissä
Längelmäveden ja Mallasveden välissä
Kangasalan ja Pälkäneen kuntien alueella;
n. 13 km pitkä, suurin leveys n. 8 km.
Längelmäveden ja R:n välissä on
Kaivannon kanava (ks. t.); R:n
koillispuolella ovat Kangasalan harjut,
pohjoisrannalla Liuksialan kartano.

Roi-Soleil [ruā'-sole'i] (ransk.),
„aurinkokuningas", Ludvig XIV:stä käytetty nimitys.

Roivas ks. Pellava.

Roivas, Lauri, talonpoikaispäällikkö
vv:n 1741-43 sodassa, kotoisin Ilomantsista.
Toimi Pohjois-Karjalassa menestyksellä
venäläisiä vastaan.

Rojalisti (ransk.), kuningasvallan
kannattaja, kuningasmielinen.

Rojas [rohas], Fernando de
(n. 1475 — v:n 1536 jälkeen), esp. kirjailija.
Lienee draamallisen romaanin „Celestinan" (1499)
tekijä.

Rojas-Zorilla [rohas-þori'lja],
Francisco de (1607 — n. 1661), esp.
näytelmäkirjailija. Teoksia: „Del rey abajo
ninguno" ja „Entre bobos anda el juego".

Rokassovskij [-o'f-], Platon
Ivanovitš (1800-69), Suomen
kenraalikuvernöörin apulainen 1848-54,
kenraalikuvernööri 1861-66.

Rokitnon suot, Pinskin suot,
Pripetin suot, Itä-Puolassa ja
Ukrainassa Pripet-joen kahden puolen.

Rokkala, maatila Johanneksen
pitäjässä, ent. lahjoitusmaa, Suomen valtion
lunastama 1860. Tilalla on ollut
Rokkalankosken ja Kirkkoniemen lasitehtaat,
ensinmainittu perustettu 1794 Kukkolan
ulkotilalla olleen 1772 perustetun tehtaan
sijaan. Tehtaat lakkautettiin 1922 ja 1926.

Rokkalanjoki saa alkunsa useista
Uudenkirkon kunnassa (V. l.) olevista
järvistä (Halolan-, Halilan-, Kirkkojärvi),
saa vas. Kuolemajoen lisävedet ja laskee
Viipurinlahteen.

Rokko ks. Isorokko, Tulirokko,
Tuhkarokko, Vesirokko. — Eläinl.
Lehmissä, hevosissa ja sioissa esiintyvät r:t
voivat tarttua ihmiseenkin, mutta ei lammas-r.
Viimeksimainittu on hyvin tuhoisa; sen
esiintymisestä on viipymättä ilmoitettava
viranomaisille (Laki 29/9 1922; Asetus 29/12 1922).



Rokokoo (ransk.), barokista syntynyt,
lähinnä sisustustaiteeseen ja taideteollisuuteen
kuuluva Ranskasta lähtöisin oleva
taidetyyli. Barokista johtavaa
ylimenokautta sanotaan Ranskassa
régence-tyyliksi, vars. r:ta (n. 1720-70)
Louisseize- (Ludvig XV:n) tyyliksi ja
empiretyyliin johtavaa välitystyyliä
Louisseize- (Ludvig XVI:n, Pohjoismaissa
kustavilaiseksi) tyyliksi. K:lle ovat
luonteenomaisia pehmeästi aaltoilevat viivat;
koristelu on runsasta, värit (punainen,
sininen, merenvihreä) vaaleat.
K.-taiteilijoita ovat esim. Oppenort, Watteau,
Boucher. Kuva ks. I os., p. 1283-1284.

Rokotus. Sanan ahtaammassa
merkityksessä isorokkomyrkyn tahallinen
istuttaminen terveeseen ihmiseen suojaksi
isonrokon tartuntaa vastaan. 1700-luvun
alussa alettiin Euroopassa tässä mielessä
käyttää ihmisistä otettua isorokkomyrkkyä.
Saman vuosisadan lopulla Jenner
(ks. t.) keksi lehmän rokkoaineen
käyttämisen yhtä tehokkaaksi ja vähemmän
vaaralliseksi, ja tämän jälkeen r. pian
tuli yleiseen käytäntöön ja säädettiin
lailla pakolliseksi eri maissa.
Rokotusainetta (n. s. eläinlymfaa) otetaan nyk.
vasikoista, joihin isonrokon lievä muoto
on istutettu ja sitä sivellään olkavarteen
vedettyihin ihonaarmuihin. Näiden
kohdalle nousee ensin vaaleahkoja rakkoja,
jotka toisella viikolla r:n jälkeen ovat
suurimmillaan; käsivarsi saattaa
rokotuskohdan ympäriltakin olla tulehtunut ja
kainalokuopassa olevat rauhaset paisuvat
usein ja käyvät aristaviksi, kuumettakin
saattaa olla. Pian kuivuvat r.-rakkulat,
ja vain arvet jäävät. Ellei rakkuloita
ollenkaan nouse, on r. epäonnistunut ja
uusittava. Tämmöinen istutusrokko
aikaansaa 6-10 v. kestävän immuniteetin
isoarokkoa vastaan. Sen jälkeen kun r.
on tehty pakolliseksi, on isorokko
suuresti vähentynyt. — Sanan laajemmassa
merkityksessä r:lla tarkoitetaan muiden
tautien kuin isonrokon torjumiseksi
toimitettua rokotusaineiden (joko
mikro-organismien tai niiden synnyttämien
myrkkyjen) istuttamista terveeseen
ruumiiseen. — R:sta on meillä voimassa
17/12 1883 annettu asetus ynnä eräitä sitä
täydentäviä säännöksiä, sekä 6/2 1920
annettu laki r.-velvollisuudesta isonrokon
liikkuessa tai uhatessa. vrt. Seerumhoito.

Roksane (k. 311 e. Kr.), Aleksanteri
Suuren puoliso, Baktrian ruhtinaan tytär;
murhattiin poikansa Aleksanterin kera.

Roland [-ã'], Kaarle Suuren
sankareita, kaatui Roncesvalles'in (ks. t.)
taistelussa 778. — Muin.-ransk. eepos
„Rolandin laulu" kertoo Kaarle Suuren
sodasta Espanjan saraseeneja vastaan,
mutta R. joutuu isäpuolensa Ganelonin
kavalluksen uhriksi ja kaatuu taistelussa
sitä ennen torvellaan kutsuttuaan
avukseen keisarin, joka kostaa hänen
puolestaan. Eepos on syntynyt
Pohjois-Ranskassa ja saanut nyk. muotonsa
luultavasti 1100-luvulla.

Roland de la Platière [rolã' də la
platiä'r], Jean Marie (1734-93),
ransk. poliitikko. Liittyi vallankumouksessa
girondisteihin. Sisäministerinä 1792
ja 1792-93. Hänen lahjakas puolisonsa
Jeanne Marie (Manon) R.
(1754-93) teki heidän kotinsa girondistien
yhtymäpaikaksi. Näiden kukistuessa R.
pääsi pakenemaan, mutta rouva R. vangittiin
ja mestattiin, minkä jälkeen R. teki
itsemurhan. [Lenôtre, „Suuren
vallankumouksen henkilöitä" (1919).]

Rolandin aukko, 40 m leveä, 1 km
pitkä, n. 2,800 m yli merenp. sijaitseva sola
Pyreneissä Ranskan Hautes-Pyrénées-departementissa.
Tarina kertoo Rolandin miekallaan avanneen sen.

Rolf ks. Robert, Normandian herttua.

Rolf Kraki [krā-], tansk.
tarukuningas, lienee elänyt 500-luvulla j. Kr.

Rolfsen, Nordahl (s. 1848), norj.
koulumies. Teoksia suomen.: „Maailman
historia". Mukaillut norjaksi Topeliuksen
„Lukemisia lapsille".

Roll, Alfred (1846-1919), ransk.
taidemaalari. Maalannut muotokuvia,
naturalistisia ulkoilmamaalauksia ja
koristeellisia seinämaalauksia.

Rolland [-ā'], Romain (s. 1866),
ransk. kirjailija, toiminut Pariisissa
taidehistorian opettajana ja musiikinhistorian
prof:na v:een 1912. Teoksia suomen.: „Beethoven",
„Michelangelo", „Gandhi", suuri kehitysromaani
„Jean-Christophe" (10 nid., ranskaksi 1904-12),
novelli „Kaksi rakastavaista", romaani „Lumottu
sielu" ja näytelmä „Danton". Sai v:n 1915 Nobelin
kirjallisuuspalkinnon. R. uskoo taiteen' jalostavaan
merkitykseen, ylistää ihmisrakkauden ja
itsensävoittamisen hyveitä; koettanut
lähentää Ranskaa ja Saksaa toisiinsa.


R. Rolland.

Rollo ks. Robert, Normandian herttua.



Rom, romaanit, mustalaisten
itsestään käyttämä nimitys.

Roma [rō-], muinainen Rooman
kaupunki olennoituna jumalattareksi.

Romaani (ransk.), kaunokirjallinen
teos, joka kertovassa muodossa kuvaa
päähenkilönsä luonteen kehitystä ja samalla
sitä ympäristöä, missä toiminta tapahtuu.
Keskiajalla sanottiin r:ksi romaanisten
kansojen keskuudessa jokaista
maallisaiheista kertomusta, joka ei ollut
sepitetty latinaksi, vaan kansan kielellä
(lingua romanalla). Keskiaik. r., jonka Vars.
kotimaa oli Ranska, otti aiheensa
ritarielämästä, 1500-1600-luvuilla kukoistivat
paimen- ja veijari-r:t, 1700-luvulla engl.
perhe-r:t, jotka kuvaavat jokapäiväistä
elämää; 1800-luvulla r.-muoto tulee hyvin
suosituksi ja kehittyi vars. naturalismin
aikana. Uusia r.-muotoja syntyy, m. m.
historiallinen ja yhteiskunta-r. [Keiter ja
Kellen (saks., 1912).]


Romaania. Campinan öljyalueelta.Romaania. Kansantanssi.


Romaania (rom. România),
kuningaskunta Mustanmeren länsipuolella,
Bulgaarian, Etelä-Slaavian, Unkarin, Puolan ja
Ukrainan ympäröimä; 295,000 km2, 17,5 milj. as.
R. käsittää seuraavat maant. alueet; Valakian, Moldaun,
Dobrudžan ja Bessarabian alangot, Bukovinan ja
Siebenbürgenin vuorimaat sekä Transsilvaanian


Vaakuna.

alpit. Unkarin alangon itäreuna kuuluu
myös R:lle. Etelässä, osittain rajana
Etelä-Slaaviaa ja Bulgaariaa vastaan on
Tonava; sen suurimmat R:n alueella
olevat lisäjoet ovat Pruth ja Sereth;
Siebenbürgenin läpi juoksee Tiszan lisäjoki
Maros; Dnestr on itärajana Ukrainaa
vastaan. — Ilmasto on mannerilmastoa,
sademäärä 500-600 mm. — Väestö.
Pääväestönä ovat romaanialaiset, 13,2 milj.
Nämä lienevät muinaisdaakialaisten ja
skyyttien sekä heihin sekoittuneiden
roomalaisten, gööttien, hunnien, unkarilaisten,
bulgaarien y. m. sekakansaa, jonka kieli
luetaan romaanisiin kieliin. Unkarilaisia on
1,4 milj., juutalaisia 0,9 milj.,
saksalaisia 750,000, venäläisiä ja
ukrainalaisia 550,000, lisäksi bulgaareja,
turkkilaisia, serbialaisia, mustalaisia y. m.
Kaupungeissa asuu vajaa 1/4 väestöstä. —
Pääelinkeinot maanviljelys (maissia,
vehnää, ohraa, kauraa, vihanneksia,
tupakkaa, hedelmiä, Bessarabiassa ja ent. unk.
alueilla viinejä) ja karjanhoito;
Vuorityö on varsin tärkeä (R. on Euroopan
ensimmäinen paloöljymaa). Teollisuus vielä
joks. kehittymätön. Vientitavaroista
tärkeimmät vilja, puu ja puutavarat,
paloöljy, karja; tuontitavaroista kutoma- ja
koneteollisuuden tuotteet sekä
siirtomaatavarat. Rautateitä n. 12,000 km.
Raha 1 leu (mon. lei) = 100 bania.
— Uskonto. Täydellinen uskonnonvapaus on.
Romaanialais-oikeauskoiseen (kreik.-kat.)
kirkkoon, jonka papiston valtio palkkaa,
kuuluu n. 11,7 milj. henkeä, kreik.-kat.
unieerattuja on 1,4 milj.,
room.-katolisia on 1,3 milj.,
protestantteja 1,2 milj.,
juutalaisia 0,9 milj. Yliopistoja on 4.
— Valtiomuoto ja hallitus. R. on
perustuslaillinen monarkia. Eduskunta on
2-kamarinen. Pääkaup. Bukarest, ks.
Keski-Euroopan karttaa tämän osan lopussa.

Historia. R:n valtio on syntynyt
Moldaun ja Valakian ruhtinaskuntien
yhdistämisestä, jotka kumpikin ovat olleet



roomal. Daakian maakunnan osana. V. 1272
syntyi Valakian ruhtinaskunta, joka kauan
tunnusti Unkarin yliherruutta. V. 1460 tuli
Valakiasta Turkille veroamaksava vasallivaltio.
Moldovan perustuminen valtioksi tapahtui
1360. V. 1513 tuli sekin verovelvolliseksi
Turkin sulttaanille. Nämä n. s. Tonavan
ruhtinaskunnat saivat pitää kristityn
uskontonsa ja aluksi niitä johtivat
kotimaiset käskynhaltijat. Valakian
käskynhaltijan Mikael Urhoollisen (k. 1601)
onnistui lyhyeksi ajaksi tehdä ruhtinaskunnat
itsenäisiksi. Kutšuk-Kainardži'n
rauhassa 1774 Venäjä sai oikeuden
valvoa ruhtinaskuntien privilegien
voimassapitämistä. Siitä alkoi Venäjän
sekaantuminen Balkanin kristityiden oloihin.
Itävallan ja Venäjän välillä syntyi tällöin
kilpailua vaikutusvallasta. Ed. sai
Bukovinan 1775, jälkimmäinen Bessarabian
1812. V. 1848 syntyi ruhtinaskunnissa
vallankumousliikkeitä, jotka turkkilaiset
ja venäläiset kukistivat. Krimin sodan
jälkeen ruhtinaskunnat 1856 asetettiin
kansainvälisen suojeluksen alaisiksi, joten
Venäjän suojelus loppui, mutta Turkin
yliherruus jäi entiselleen. Yhteiseksi
ruhtinaakseen ne valitsivat 1859 Alecsandru
Cuzan ja 1861 julistettiin R:n valtio
perustetuksi. V. 1866 valittiin ruhtinaaksi
saks. prinssi Carol. Ven.-turk. sodassa
R. yhtyi Venäjään ja julistautui 1877
itsenäiseksi. Se Bessarabian osa, jonka
Moldau oli 1856 saanut, oli luovutettava
Venäjälle, mistä R. sai korvaukseksi
Dobrudžan. V. 1881 R. julistautui
kuningaskunnaksi. Taloudellisesti R.
voimistui; 1883 se yhtyi kolmiliittoon.
Toisessa Balkanin sodassa R. anasti
Bulgaarialta Etelä-Dobrudžan. Maailmansodassa
Carol I:n seuraajan Ferdinandin (v:sta
1914) aikana R. 1916 julisti sodan
Itävalta-Unkaria vastaan. Se valloitti
Siebenbürgenin, jossa asuu rom. väestöä,
mutta kärsi sitten perinpohjaisen tappion
ja oli pakotettu 1918 tekemään
erikoisrauhan keskusvaltojen kanssa. Marrask.
1918 R. julisti keskusvalloille toistamiseen
sodan. Neuillyn rauhassa R. sai
uudelleen Dobrudžan, joka sen oli 1918
täytynyt luovuttaa Bulgaarialle, ja
Trianonin rauhassa 1920 Siebenbürgenin,
itäosan Baanaattia ja Bukovinan. Venäjän
Bessarabia yhtyi 1918 R:aan.

Romaanian kieli ja kirjallisuus.
Kieli on romaanista, mutta slaavilainen
aines vars. sanastossa on hyvin runsas.
Vanhin kirjallisuus on kirjoitettu
muin.-slaav. kirkkokielellä, jota käytettiin
senkin jälkeen, kun romaania 1400-luvulla
oli kohonnut kirjallisuuskieleksi.
Uudenaikainen kirjallisuus alkaa 1800-luvun
puolivälissä. Merkittäviä kirjailijoita
ovat m. m. runoilijat Alecsandri
(1821-90), Eminescu (ks. t.),
Vlahuta (1858-1919), Cosbuc
(1866-1918), näytelmäkirjailijat ja novellistit
Caragiale (1853-1912) ja Delavrancea
(1858-1918), novellikirjailijat Slavici
(1848-1925) ja Bratescu-Voinesti
(s. 1868), filosofi Maiorescu ja
historioitsija Iorga. Viime aikoina on
herättänyt suurta huomiota realistinen
romaanikirjailija Panait Istrati
(s. 1884), jonka ranskaksi kirjoitettuja
teoksia on suomennettu „Kira Kiralina"
ja ,,Anghel-eno".

Romaaninen tyyli l. pyörökaarityyli,
keskiajan vallitseva taidetyyli ennen gotiikkaa


Wormsin tuomiokirkon pohjapiirros.

(n. 1000-1100, gotiikkaan välittävänä välitystyylinä
1200-luvulle saakka). R. t. on syntynyt
muin.-krist. basilikatyylistä ja osoittaa suuria
paikallisia eroavaisuuksia. Sille on
luonteenomainen pyörökaari, ensiksi
oviaukoissa ja ikkunoissa, myöh. myös
kattoholveissa. Pohjakaava on lat. ristin
muotoinen. Tämä syntyi basilikasta siten, että
keskilaivaa jatkettiin poikkilaivan taakse
kuorilla, johon vasta liitettiin puolipyöreä


Wormsin tuomiokirkon sisäkuva.




apsis. Keski- ja poikkilaivojen
nelikulmainen leikkauskohta, ristikeskus,
varustettiin neljällä vankalla pilarilla, joita
pyörökaaret yhdistävät. Tähän
ristikeskukseen liittyi kolmella puolella yhtä
suuri neliö ja keskilaivan puolella kolme
tai useampiakin peräkkäin. Sivulaivojen
leveys on puoli keskilaivan leveydestä.
Vanhimmissa r:n t:n kirkoissa oli
tasakatto, mutta myöhemmin ruvettiin
käyttämään tynnyri- tai ristiholvia.
Pylväissä oli tav. attikalainen n. s.
kulmalehtien koristama jalka ja nelikulmainen
noppakapiteeli. Ornamentiikka
tyyliteltyine kasvi- ja mielikuvituksellisine
eläinaiheineen oli runsas. Joitakin askeleita
muuta kirkkoa korkeammalla olevan
kuorin alla oli krypta. Sivukappelien päälle
rakennettiin holvattuja parvia, emporeja.
Basilikoissa oli harvoin torneja, mutta
r:n t:n kirkoissa niitä oli useita, tav.
länsipäässä olevan pääsisäänkäytävän
yläpuolella (yksi tai kaksi),
ristikeskuksen päällä, vieläpä kuorin molemmin
puolin j. n. e. Romaaninen kirkko tekee
juhlallisen ja arvokkaan vaikutuksen.
Kuuluisia ovat esim. Mainzin, Speyerin
ja Wormsin kirkot. R:sta t:stä puhutaan
myös kuvanveistotaiteen ja maalaustaiteen
yhteydessä, vrt. Lund, kuva.

Romaaniset kielet, kaikkien niitten
kielimuotojen yhteisnimitys, jotka ovat
kehittyneet Rooman keisariajalla
puhutusta vulgaari- l. arkilatinasta:
romaanian, retoromaanin, italian, ranskan,
Provencen, katalonian, espanjan ja
portugalin kielet. Kolme viimeksimainittua ja
italia voidaan yhdistää etelä-r:ksi kieliksi.

Romaanit ks. Rom.

Romagna [-a'nja], alue Italiassa,
Po-joen eteläpuolella Adrianmeren rannikolla.

Romahdusteoria ks. Marx.

Romains [-mä'], Jules
(s. 1885), ransk. kirjailija. Julk. näytelmiä
(lääkärikomedia ,,Knock", esitetty Suomessa,
„Le dictateur"), runokokoelmia („La vie
unanime") ja romaaneja („Mort de
quelqu'un", „Les copains"). R. edustaa
unanimismia, joka päinvastoin kuin
individualismi tehostaa, että yksilöllä on
merkitystä etupäässä kokonaisuuden osana.

Roma locuta est, causa finita est
(lat.), Rooma (= paavi) on puhunut, asia
on ratkaistu.

Roman [rū-], Johan Helmich
(1694-1758), ruots. viulutaiteilija ja
säveltäjä, „Ruotsin musiikin isä",
syntyperältään suomalainen, opiskeli Lontoossa
1714-20 soittaen Händelin teatteriorkesterissä,
toimi senjälkeen hovikapellimestarina Tukholmassa.
Sävelsi 21 sinfoniaa, 5 viulukonserttoa, kantaatteja
y. m., taidearvoltaan aikansa parhaimpien tasalla.

Roman de la Rose, Ruusunromaani.
ks. Ranskan kieli ja kirjallisuus.

Romanismi, romaanisille kielille
ominainen sanontatapa käytettynä
ei-romaanisissa kielissä. — Romanisti,
henkilö, joka tutkii romaanisia kieliä tai
romaanista kulttuuria.

Romano, Giulio ks. Giulio Romano.

Romanones [-nō'-], Alvaro de
Figueroa y Torres (s. 1863), esp.
vapaamielinen poliitikko, kreivi.
Pääministerinä 1912-13, 1915-17, pää- ja
ulkoministerinä 1918-19, oikeusministerinä
1922-23 Primo de Riveran kukistamassa hallituksessa.

Romanos [-ā'-], bysant. hengellinen
runoilija, eli Konstantinopolissa n. 500.
Kirj. hymnejä.

Romanov [-ā'nof], ven. bojaarisuku,
hallitsijasuku 1613-1762; siitä
polveutunut Holstein-Gottorpin suku hallitsi
1762-1918. vrt. Venäjä.

Romanovsk ks. Murmansk.

Romanssi (esp.), alk. kansanlaulun
esp. nimitys, sitten romanttisluontoinen
eepillis-lyyrillinen runo yleensä. Se on
lyyrillisempi ja vähemmän dramaattinen
kuin balladi. Esim. Schillerin
„Sukeltaja". Musiikissa r:lla tarkoitetaan
haaveellisen unelmoivaa sävellystä.

Romantiikka (ransk.), filosofian ja
runouden alalla esiintyvä suunta, joka
syntyi Saksassa 1700-luvun lopussa
ja levisi yli Euroopan. Se merkitsi
vastalausetta valistusajan liiallista
järjenpalvelua vastaan ja pyrki
liittymään keskiajan elämänkäsitykseen,
semmoisena kuin se ilmeni romaanisten
kansojen runoudessa ritariajalla (siitä
nimitys r. tai ,,uus-r.", jota sanaa myös
käytetään 1800-luvun r:sta). R. panee
pääpainon tunteelle ja mielikuvitukselle;
hyötynäkökohtien huomioonottaminen on
sille vierasta. Sensijaan uskonnollisuus,
haavemielisyys, jännittävyys ja
salaperäisyys on sille ominaista. Romanttinen
runous hakee esikuviaan eri tahoilta,
kaukaisista maista ja kaukaisilta ajoilta.
R. on vaikuttanut hedelmöittävästi myös
filosofiaan, kielen ja historian
tutkimukseen sekä kansanrunouden keräilyyn.
— Kirjallisen r:n rinnalla esiintyvä
taiteellinen r. muodosti vastavaikutuksen



antiikkis- ja klassillishenkistä taidesuuntaa
vastaan. — Jokapäiväisessä puheessa r:lla
tarkoitetaan elämän- tai taidekäsitystä, joka
todellisuutta vieroen viihtyy etupäässä
mielikuvituksen ja runouden maailmoissa.
[Huch (saks., 1899 ja 1902).] — Romanttinen,
romantiikan makusuunnan mukainen, tunnelmallinen,
runollinen.

Rombi, vinoneliö l. neljäkäs,
nelikulmio, jonka kaikki sivut ovat yhtäpitkät
(ja kulmat vinot). — Rombidodekaedri,
regulaarisen järjestelmän kidemuoto.


Rombidodekaedri.

— Rombinen järjestelmä ks. Kide.
— Romboedri, rombisen kidejärjestelmän
yksinkertaisin kidemuoto.


Romboedri.

— Romboidi, vinokulmainen, erisivuinen
suunnikas.

Romdahl [-āl], Axel (s. 1880),
ruots. taidehistorioitsija, Gööteporin
taidemuseon intendentti, prof. Gööteporissa.
Julk. J. Roosvalin kera „Svensk konsthistoria";
teoksia suomen.: „Taidehistoria".

Romeo ja Julia, Shakespearen (ks. t.)
näytelmä, Bellini'n ja Gounod'n ooppera.

Rommi, väkijuoma, valmistetaan
sokeriruokomelassista, johon lisätään
hedelmämehuja. Alkoholinpitoisuus 70-80 %.

Romney [romni], George
(1734-1802), engl. taidemaalari, Lontoon
ylhäisön suosima muotokuvaaja. Maalannut
m. m. muotokuvia lady Hamiltonista
(ks. Hamilton, Sir William).

Romsdalin vuono, Norjassa, Dovresta
itään. Siihen laskee luonnonkaunista ja
matkailuseutuna suosittua Romsdalin
laaksoa pitkin Rauma-joki. Dovren radan
varrella olevasta Dombaasista lähtee 1924
valmistunut, 114 km pitkä Romsdalin
rata (Rauman rata) R. v:n perukkaan
Aandalsnesiin; se on Pohjois-Euroopan
komeimpia matkailureittejä.

Romulus, Rooman tarunomainen
perustaja ja ensim. kuningas, Rea Silvian ja
sodanjumalan Marsin poika, pantiin
kaksoisveljensä Remuksen kera heitteille.
Veljekset joutuivat naarassuden
imetettäviksi ja Faustulus nimisen paimenen
kasvateiksi. Perustettuaan Rooman R.
surmasi veljensä ja asutti kaupungin
pakolaisilla, jotka ryöstivät sabiinittaria
puolisoiksi. Palvottu myös Quirinus-jumalana.

Romulus Augustulus, Länsi-Rooman
viimeinen keisari, hallitsi 475-476,
Odovakar in (ks. t.) kukistama.

Roncaglia ks. Ronkaaliset kentät.

Roncesvalles [ronþesva'ljes] (ransk.
Roncevaux), sola Pyreneissä Espanjan
puolella. Siellä taru kertoo Rolandin
778 kaatuneen puolustaessaan Kaarle
Suuren jälkijoukkoja arabialaisia vastaan.

Rondi (ransk.), kiertokävely, kiertäen
suoritettu tarkastusretki (esim.
sotaväessä, sairashuoneissa).

Rondo (it.). 1. Keskiaikainen
tanssilaulu, jossa vaihtuvien soolosäkeistöjen
lomissa kuoron kertaussäkeistö samana
toistuu. — 2. Edellisestä arvattavasti
vähitellen kehittynyt soitinsävellysmuoto,
joka pääsi parhaaseen kukoistukseensa
1700-luvulla.

Roninmäki, 227 m yli merenp. kohoava
vuori, n. 3 km Jyväskylästä lounaaseen.

Ronkaaliset kentät, tasanko läh.
Roncaglian kylää Pohjois-Italiassa Piacenzari
itäpuolella, Saks.-roomal. keisarit
pitivät siellä keskiajalla valtiopäiviä.

Ronneby [-by], kaup. Etelä-Ruotsissa,
R:n joen varrella, 4 km:n päässä Itämeren rannasta.
Läheisyydessä on R:n terveysvesikylpylä.

Ronsard [rōsā'r], Pierre de
(1524-85), ransk. runoilija, Plejadin (ks. t.)
runoilijakoulun johtaja. Julk. sankarirunoelman
„La Franciade", huomattava lyyrikko.

Rood of land [rud əv länd], engl.
pintamitta, 1/4 acre'a.

Rooma (it. Roma), Italian pääkaup.
Tiberin molemmin puolin, 27 km
Tyrrhenanmerestä. R:ssa on kaksi pääosaa,
vanhin kaup. Tiberin vas. rannalla sekä
Borgo (Vatikaanin alue) ja pääas.
työväestön asuma Trastevere oik.
rannalla. Tiberin yli vie 13 siltaa. R. on
muurien ympäröimä; näiden ulkopuolella
on nopeasti kasvavia esikaupunkeja.
Vanhan R:n jäännökset ovat pääasiassa
seitsemällä nyk. verraten vaatimattomalla
kukkulalla ja niiden ympäristöissä. Ne
ovat Aventinus (nyk. Monte
Aventino), Palatinus (M. Palatino),
Cælius (M. Celio), Esquilinus
(M. Esquilino), Viminalis (M. Viminale),
Quirinalis (M. Quirinale) ja
Capitolium (M. Capitolino), lisäksi
Pincius (M. Pincio). Vas. puolella on
R:n pääkatu Corso, mikä päättyy liikenteen
solmukohtaan Piazza Veneziaan, jossa
valtava Viktor Emanuelin muistomerkki.
Kaupungin muurien ulkopuolella ovat
Cæcilia Metellan hauta ja katakombit.
Kampagnan kukkuloilla on renessanssi- ja

1 S. Maria del Popolo, 2 Villa Borghese, 3 Vatikaani, 4 Pietarinkirkko, 5 S. Angelo, 6
Oikeuspalatsi, 7 Augustuksen Mausoleum, 8 Palazzo Borghese, 9 Villa Medici, 10 Edustajakamari,
11 Fontana di Trevi, 12 Palazzo Barberini, 13 Sotaministeriö, 14 Rahaministeriö, 15 Palazzo
della Cancelleria, 16 Yliopisto, 17 Senaatti, 18 Panteon, 19 Kvirinaali, 20 Rautatieasema, 21 Villa
Farnesina, 22 Palazzo Farnese, 23 Il Gesù, 24 Palazzo Colonna, 25 S. Maria Maggiore, 26 Viktor
Emanuelin muistomerkki, 27 Konstantinuksen basilika, 28 Tituksen riemukaari, 29
Konstantinuksen riemukaari, 30 Colosseum, 31 Circus Maximus.


barokkihuviloita. R. on asukasluvultaan
Italian kolmas kaupunki, teollisuus-
ja kauppakaupunkinakaan se ei ole
tärkein, mutta kehittyy nopeasti.
Ulkosatamat Civitavecchia ja Fiumicino ovat vain
pieniä aluksia varten, mutta Ostiassa
on uudet satamalaitteet tekeillä.
Yliopisto (per. 1303), jesuiittayliopisto; eri
valtakuntien perustamia tutkimuslaitoksia
ja taidekouluja, Vatikaanin arkisto,
kirjasto ja taidemuseo sekä suuri joukko
muita kokoelmia. 770,000 as.
Tarun mukaan R. on per. 753 e. Kr.
(vrt. Romulus), mutta asutusta siellä
lienee ollut jo 1400-luvulla e. Kr.
270-luvulla j. Kr. rakennettiin uusi muuri, joka
suurin piirtein vastaa nykyistä Tiberin vas.
rannalla olevaa muuria. Kaupungin
rakennustaiteellinen keskus Cæsarin ajoista
lähtien oli Forum Romanum, joka oli
kaikilta puolin loistorakennusten
ympäröimä. Niistä on nyk. jäljellä vain
raunioita, yksityisiä pylväitä tai
perusmuureja, lukuunottamatta Septimius
Severuksen ja Tituksen riemukaaria ja 608
pystytettyä Fokas-pylvästä. Forum
Romanumin lisäksi oli muita toreja, jotka
lienevät olleet vieläkin loisteliaampia, esim.
Forum Trajani, jossa on vielä pystyssä
Trajanuksen (ks. t., kuva) pylväs.
Samantapainen säilynyt muistomerkki on
Markus Aureliuksen pylväs. Marskentälle
rakennettiin Panteon (ks. t., kuva).
Tiberin lähelle Augustus rakennutti
suunnattoman Mausoleumin (nyk.
konserttisalina) ja vastapäiselle rannalle
Hadrianus toisen (nyk. San Angelon linna).
Valtavista kylpylöistä, termeistä, on
raunioita jäljellä. Lukuisista
sirkuksista on Circus Maxentii Via Appian
varrella parhaiten säilynyt,
gladiaattorinäytäntöpaikoista Colosseum ja
teattereista Marcelluksen teatteri. Muin.-krist.
ajalta on säilynyt us. enimmäkseen
suuresti muuttuneita kirkkoja, esim. S.
Maria Maggiore, S. Lorenzo fuori le naura,
S. Paolo fuori le mura, katakombit ja
Konstantinuksen riemukaari. 400-luvulla
R. lakkasi olemasta valtiollinen keskus
ja oli piispan hallitsema. Se valloitettiin
410, 455 ja 472. 500-luvulla itägoottien
ja Itä-Rooman välisten sotien aikana R.


autioitui ja alkoi rappeutua. Asutus
keskittyi Marskentän seuduille Tiberin
rannalle. V. 1084 normannit valloittivat
kaupungin, joka suurelta osalta paloi ja
peittyi soraan. Kautta keskiajan
raunioita jatkuvasti hävitettiin. R:n
uudestisyntyminen alkoi paavi Martinus V:n
tulosta R:aan skisman päätyttyä (1420).
Paavit toimivat 1400-1600-luvuilla
rauniokaupungin uudistamiseksi.
Huomattavimmat arkkitehdit olivat Michelangelo
ja Bernini. Keskiaik. paavien
palatsin Lateraanin sijaan rakennettiin
Vatikaani (ks. t.), edelleen Farnesen,
Borghesen, Barberini'n ja Colonnan
palatsit, Kvirinaali (ks. t.), Villa Farnesina,
Villa Medici, Villa Borghese y. m.
loistohuviloita. Uusista kirkoista ovat
tunnetuimmat Pietarinkirkko (ks. t.), jonka
edustalla valtava aukio, edelleen Santa
Maria del Popolo (uusittu 1472-77) sekä
jesuiittojen pääkirkko, barokkityylinen
Il Gesù (rak. 1568-75) sekä 1700-luvulla
uudistetut muin.-krist. kirkot Santa Croce
in Gerusalemme ja Santa Maria
Maggiore. R:n tultua Italian pääkaupungiksi
(1870) on sitä liikenne- ja terveydellisistä
syistä tuntuvasti uusittu, jotapaitsi
kokonaan uusia kaupunginosia on
syntynyt. [Schück (ruots., 1925); Zilliacus
(ruots., 1924).] ks. kuvaliitettä Rooma.

Rooma, Rooman valtakunta.
Kuningasvallan aika. Perintätieto kertoo,
että R:n perustivat 753 e. Kr.
kaksoisveljekset Romulus (ks. t.) ja Remus ja
että Romulus veljensä surmattuaan oli
sen ensim. kuningas. Hänen kuoltuaan
mainitaan olleen kuusi kuningasta, Numa
Pompilius, Tullus Hostilius, Ancus
Marcius, Tarquinius Priscus, Servius Tullius
ja Tarquinius Superbus. Heidän
aikanaan R. oli kukistanut lähimmät
naapurinsa Latiumissa. Viimeinen kuningas
ajettiin maanpakoon ja R:sta tuli
tasavalta 509 e. Kr.

Tasavallan aika. Sotien kautta R. tuli
Latiumin kaupunkien liiton johtoon,
edelleen Vejin valloituksen jälkeen (390)
Etelä-Etrurian herraksi sekä kukisti
latinalaisten eteläiset ja itäiset naapurit
æquit ja volskit. Kuriinkaan sijaan tuli
valtion johtajiksi kaksi virkamiestä,
joita myöhemmin nimitettiin konsuleiksi.
Ylin valtiollinen valta kuului senaatille,
jonka useimmat jäsenet kuten
virkamiehetkin olivat patriiseja. Poistumalla
Roomasta 494 e. Kr. plebeijit saivat
oikeuden valita keskuudestaan kaksi
luottamusmiestä, kansantribuunia, jotka
saattoivat kiellollaan kumota senaatin
päätökset ja konsulien toimenpiteet.
Kirjoitettujen lakien aikaansaaminen (n. s.
kahdentoista taulun lait, 450) turvasi
plebeijit oikeudenkäytön
mielivaltaisuuksilta. Vähitellen molempien
kansanluokkien eroavaisuus hävisi ja syntyi uusi
ylimystö, virka-aateli (nobilitas).
Kukistettuaan 290 samnilaiset ja saatuaan
Keski-Italian haltuunsa R. laajensi
valtansa Etelä-Italiaan valloittaen sen 272,
vaikka kreik. Tarentumin kaupunki
kutsui avukseen Epeiroksen kuninkaan
Pyrroksen. Pohjois-Italiaa lukuunottamatta
oli koko niemimaa R:n hallussa.
Ulottaessaan valtaansa Sisiliaan R. joutui
264 sotaan Kartagon kanssa. Näiden
n. s. puunilaissotien (ks. t.; vrt.
Hannibal) päättyessä 146 Kartago oli
hävitetty maan tasalle ja R. saanut Sisilian,
Sardinian, Korsikan, nyk. Tunisin ja
suuren osan Espanjaa. Jo sitä ennen
Pohjois-Italia (Gallia cisalpina) joutui
kokonaan R:n valtaan, ja R. oli kukistanut
Makedonian, joka muutettiin 147 R:n
voittomaaksi, provinssiksi, samoin Kreikka.
V. 133 Pergamonista tuli R:n
Asianiminen provinssi. Sotien aikana ja
osittain niiden johdosta taloudelliset ja
yhteiskunnalliset epäkohdat olivat R:ssa
paisuneet suuriksi. Turhaan
Gracchus-veljekset 133-121 (ks. Gracchus)
koettivat saada häviämässä olevaa
pientilallisluokkaa uudelleen syntymään. Vähän
myöhemmin Jugurtan sota paljasti
räikeästi hallituspuolueen ja ylimystön
(optimaattien) turmeluksen, ja valta
joutui 87 kansanpuolueen johtajille:
Mariukselle y. m., jotka
ylimyspuoluelainen Sulla kukisti.
Vaikutusvaltaisin mies Sullan kuoltua oli
Pompeius. Hän lopetti Mariuksen
puoluelaisen Sertoriuksen Espanjassa alkaman
sodan, tuhosi Pohjois-Italiassa
Spartacuksen johtamien orjakapinallisten
jäännökset, tuli 70 Crassuksen kera
konsuliksi sekä puhdisti 67 Välimeren
merirosvoista, voitti lopullisesti Mitridateen
(64) ja laajensi Rooman alueen idässä
Eufratiin asti. V. 63 senaatin onnistui
Ciceron johdolla tehdä tyhjäksi Catilinan
salaliitto. Vahvistaakseen asemaansa
Cæsar, Crassus ja Pompeius tekivät 60
n. s. ensim. triumviraatin.
Konsuliaikansa päätyttyä Cæsar lähti Galliaan,
jonka kokonaan yhdisti R:n
valtakuntaan (58-51). Crassus kaatui sodassa
partilaisia vastaan (53). Vv. 49-44
käydyssä kansalaissodassa Cæsar voitti
Pompeiuksen ja tuli yksinvaltiaaksi,
mutta murhattiin jo 44. Cæsarin
ottopoika ja pääperillinen Octavianus sekä
Antonius ja Lepidus tekivät 43 toisen


triumviraatin ja jakoivat vallan
keskenään, mutta pian Lepidus syrjäytettiin,
kun taas Antonius voitettiin 31. Samalla
Egypti liitettiin R:n valtakuntaan.

Keisarivallan aika. Octavianus teki
R:sta keisarikunnan 30 ja sai
kunnianimen Augustus (k. 14 j. Kr.).
Tasavaltalaiset muodot säilytettiin, ja Augustus
antoi valita itsensä tärkeimpiin
virkoihin. Hänen aikanaan valtakunta
laajeni Tonavaan saakka. Seur. hallitsijat
olivat Tiberius (14-37), Caligula (37-41),
Claudius (41-54) ja Nero (54-68). Vuoden
kuluessa R:lla oli kolme keisaria, Galba,
Otho ja Vitellius, kunnes Vespasianus
(69-79) pääsi keisariksi. Häntä
seurasivat Titus (79-81) ja Domitianus (81-96),
Nerva (96-98), Trajanus (98-117), jonka
aikana valtakunta saavutti suurimman
laajuutensa (m. m. Dacia valloitettiin),
Hadrianus (117-138), Antoninus Pius
(138-161), Marcus Aurelius (161-180) ja
hänen kanssahallitsijansa Lucius Verus
sekä Commodus (180-192). Tämän
murhan jälkeen alkoi n. s. sotilasvallan aika
(193-285), jolloin sotaväki mielensä
mukaan asetti ja erotti keisareita. Tämän
ajanjakson ensim. hallitsijat olivat
Septimius Severus (193-211), Caracalla,
Heliogabalus ja Aleksanteri Severus,
joiden jälkeen seurasi nopeasti vaihtuvia
sotilaskeisareita, joiden aikana
valtakunta rappeutui ja eri osat tulivat
toisistaan melkein riippumattomiksi. —
Uuden ajanjakson, rajattoman yksinvallan
ajan, aloitti Diocletianus (285-305).
Hän otti itselleen kanssahallitsijan ja
kaksi apuhallitsijaa. Pitkien taistelujen
jälkeen Konstantinus Suuri (323-337)
tuli yksin hallitsijaksi. Hänen
toimestaan Konstantinopoli tuli valtakunnan
pääkaupungiksi. R:n keisarit olivat
vainonneet kristinuskoa, mutta
Konstantinus teki sen pääuskonnoksi.
Pakanuuden elpyminen Julianuksen (361-363)
hallitessa jäi lyhytaikaiseksi. Hänen
jälkeensä Valentinianus I (364-375) hallitsi
Länsimailla ja hänen veljensä Valens
(364-378) Itämailla. Heidän aikanaan
suuri kansainvaellus alkoi. Teodosius
Suuren (379-395) kuoltua valtakunta
jaettiin hänen poikiensa Honoriuksen ja
Arcadiuksen välillä. Raja kulki Isosta
Syrtistä Adrianmereen. Länsi-Rooma
joutui pian germ. kansojen (länsigoottien,
vandaalien y. m.) hyökkäysten kohteeksi.
Germ. palkkasoturipäälliköt olivat
tosiasiallisesti Italian herroja. Viimeisen
Länsi-R:n keisarin Romulus Augustuluksen
Odovakar kukisti 476. Länsi-R:n
näin loputtua Itä-Rooma (ks. t.) jatkui
v:een 1453. [Mommsen (saks., 1919-21);
Ferrero (saks., 1908-10, osittain ruotsin.,
1921-22); Birt, „Rooman miehiä" (1917).].



Roomalainen kylpy, kylpymuoto,
johon sisältyy lämminilmakylpy (oleskelu
kuumassa ilmassa), lämmin vesikylpy ja
kylmä vesikylpy.

Roomalainen oikeus. R:lla o:lla
tarkoitetaan sitä oikeusjärjestelmää, joka
kehittyi muinaisessa Rooman
valtakunnassa. Tavanomainen oikeus oli
roomalaisilla, kuten muillakin kansoilla, sinä
varhaisimpana muotona, missä
positiivinen oikeus esiintyi. Ensimmäisen
kirjoitetun muotonsa sai r. o. jo 450 e. Kr.
kahdentoista taulun laeissa (leges
duodecim tabularum). Näihin perustuen
muodostui Rooman kansalaisille ominainen
oikeus ,,jus civile". Sen rinnalla kehittyi
valtion virkamiesten, varsinkin
preetorien edikteistä toinen oikeuslähde,
,,jus honorarium", minkä avulla ankarasti
muodollinen ,,jus civile" saatiin
mukaantumaan ajan vaatimuksiin. Lainoppineiden
vaikutuksesta, varsinkin sittenkuin nämä
saivat oikeuden keisarin edesvastuun
alaisina antaa eräin edellytyksin
vastauksia eri oikeuskysymyksiin, kehittyi
r. o. edelleen, saaden keisari
Justinianuksen toimesta kodifioidun muodon
vv. 527-565 julkaistussa ,,Corpus juris
civilis"-nimisessä teoksessa. R. o. jäi
voimaan niissä germaanilaisissa
valtioissa, jotka perustettiin Rooman
valtakunnan raunioille. Lain tieteellinen
käsittely lakkasi kuitenkin 1100-luvulle
saakka, jolloin n. s. glossaattorit
ryhtyivät r:ta o:ta selittelemään. R:lla
o:lla on ollut sangen suuri merkitys
useimpien sivistysmaitten oikeuksille ja
varsinkin saks. oikeudelle. 1400-luvulla
alkoivat oikeusoppineet Saksassa yhä
enemmän tuomioistuimissa sovelluttaa
r:ta o:ta, mistä oli seurauksena, että
r. o. 1500- ja 1600-luvuilla siellä
omaksuttiin; vieläpä 1900 voimaan tullut
„Bürgerliches Gesetzbuch", joka
lakkautti r:n o:n, mitä oli pandektioikeuden
nimellä sovellutettu, nojautuu
huomattavissa kohdin r:n o:n periaatteisiin.
Myöskin meidän oikeudessamme, 1734
vuoden laissa ja varsinkin sen
kauppakaaren säännöksissä voidaan havaita
r:n o:n vaikutusta.

Roomalainen rautakausi, Keski- ja
Pohjois-Euroopan kansojen esihistoriassa
se ajanjakso (100-400 j. Kr.), jolloin ne
olivat Rooman valtakunnasta tulevan
vaikutuksen alaisia.

Roomalainen taide. 1. Rakennustaide
syntyy etruskilaisella pohjalla, mutta
myöskin kreik. vaikutus on tuntuva.
Korinttilainen tyyli oli suosituin.
Temppelit olivat joko pyöreitä (kuva ks.
[Rooman] Panteon) tai suorakaiteen
muotoisia (kuva ks. Nîmes).
Maallikkorakennuksista mainittakoon basilikat
(ks. t.), kylpylaitokset, kuten
Caracallan ja Diocletianuksen termit Roomassa,
teatterit, amfiteatterit (kuva ks.
Colosseum), kilpa-ajoradat sekä roomalaisille
luonteenomaiset riemukaaret (ks.
kuvaliitettä Rooma, 4), palatsit ja
hautarakennukset, esim. San Angelon linna (ks.
kuvaliitettä Rooma) ja Cæcilia
Metellan hauta lähellä Roomaa.
Yksityisasunnoista saa parhaan käsityksen
Pompejissa. Huomattavia olivat myös
akveduktit ja kloaakit. Uutta roomal.
rakennustaiteessa oli holvaustekniikan
kehittäminen; rakennukset olivat us.
tavattoman suuria. Loistokausi oli Augustuksen
aikana. — 2. Kuvanveistotaide oli
pääasiassa kreikkalaisten taiteilijoiden
käsissä; nämä jäljensivät vanhempia töitä
ja valmistivat samanhenkisiä uusia. Vain
kaunistelemattomaan todellisuuteen
pyrkivissä muotokuvissa (kuvia ks. Cæsar,
Cicero) ja hist. korkokuvissa, joita
on esim. riemukaarissa ja sarkofageissa,
roomal. erikoisluonne tulee näkyviin.
Patsaskuvat ovat harvinaisia, mutta
vaikutukseltaan monumentaalisia esim.
Augustus (ks. t., kuva) ja Marcus
Aureliuksen ratsastajapatsas. — 3.
Maalaustaide osoittaa sekin voimakasta
kreik. vaikutusta. Etupäässä on säilynyt
asuinrakennusten seinämaalauksia, joihin
kuuluu maisema- tai taulukuvia ja maalattua
valearkkitehtuuria, jotka muodostavat
yhtenäisen kokonaisuuden.

Roomalaiskatolinen kirkko, lyh.
katolinen kirkko, Rooman paavin
valtaa tunnustava osa kristikuntaa,
sellaisena kuin se keskiajalla muodostui
vastakohdaksi itämaiselle eli kreik.-kat.
kirkolle ja 1500-luvulla uudestaan järjestyi
protestanttisuutta vastaan. — R:ssa k:ssa
vallitsee auktoriteettiperiaate:
yksilön oikeutta ja velvollisuutta
muodostaa oma uskonnollinen vakaumuksensa ei
tunnusteta, vaan yksilön on alistuttava
kirkon johtoon. Kirkon johtovaltaa
edustaa papisto, ja papiston valta
keskittyy paaviin (ks. t.). Kaikki kirkon
jäsenet ovat velvolliset ehdottomasti
tottelemaan paavia. Kirkon opin ja
oikeuden mittapuuna on Raamattu (johon
myös n. s. apokryfiset kirjat
luetaan) ja perintätieto, joka käytännössä
asetetaan Raamattua korkeammalle.
Paavin ratkaisut ja päätökset muodostavat
uutta perintätietoa, joka kiinteästi
liittyy entiseen. Yksityisen kristityn usko
on ensi sijassa kirkon opin totena
pitämistä ja siihen alistumista.




1. Amfiteatteri. Orange.



2. Konstantinuksen basilika. Rooma.



3. Suovetaurilia (karju-, oinas- ja härkäuhri).



4. Akvedukti.



5. Seinämaalaus. Pompeji.



6. Marcus Aureliuksen patsas.




Pelastusopissa vallitsee, vaikka
Augustinuksen oppi on virallisesti hyväksytty,
semipelagiolaisuuden henki: ihminen
tekee, minkä voi, saavuttaen siten
jotakin ansiota, ja Jumalan armo tulee
avuksi, täyttäen mitä puuttuu. Armo
tulee ihmisen osaksi ennen kaikkea
sakramenttien kautta, joiden hoito on
papiston yksinoikeus. Sakramentteja on
7: kaste, ehtoollinen, konfirmatsioni,
rippi, viimeinen voitelu, avioliitto ja
papiksivihkiminen. Vallitsevan
käsityksen mukaan ne tuottavat hyötyä jo
„tehtynä työnä" (ex opere operato),
katsomatta sisäiseen mielialaan. Sitäpaitsi on
runsaasti sakramentintapaisia pyhiä
toimituksia: manauksia, siunauksia,
voiteluita, pesemisiä j. n. e. Armonvälineihin
kuuluvat tavallaan myös ,,hyvät työt",
jommoisia ovat hartaudenharjoitukset ja
lahjoitukset kirkollisiin tarkoituksiin.
Kuitenkaan ei ihminen näiden muotojen
täyttämiselläkään pääse varmuuteen
pelastuksestaan; vasta kuoleman jälkeen
ratkaistaan hänen kohtalonsa. Mikäli
hän ei eläessään ole sovittanut syntiensä
ajallista rangaistusta, hän joutuu
kiirastulen puhdistukseen, kunnes voi päästä
taivaaseen; kuolemansynneissä kuolleet
joutuvat heti kadotukseen. — Suuri
merkitys on Neitsyt Marian ja pyhimysten
kunnioituksella ja uskolla heidän
esirukoustensa voimaan. R:n k:n
siveysopille on luonteenomaista
siveellisen ihanteen kaksinaisuus: suurelle
joukolle riittää maallisen kutsumuksen
velvollisuuksien täyttäminen, kun sen ohessa
tarkoin noudatetaan kirkollisia
velvollisuuksia; mutta niiden, jotka pyrkivät
kristilliseen täydellisyyteen, tulee elää
askeettista elämää ja pidättyä
avioliitosta (munkit, nunnat ja papisto).
Siveysopilliset määräykset ovat
yksityiskohtaisia, „kasuistisia" (vrt.
Kasuistiikka): mikä on siveellisesti oikein
tai väärin, sitä ei viime kädessä ratkaise
yksilön omatunto, joka on epäluotettava,
vaan kirkon auktoriteetti, joka
yksityistapauksissa on parhaiten selville
saatavissa kysymällä rippi-isän neuvoja.
Jumalanpalveluksessa vallitsevat
myöskin tarkat, kaavoihin sidotut
(„liturgiset") muodot; saarnalla on syrjäytetty
asema, ja jumalanpalveluksen
huippukohtana on messu. Messussa pappi
sanoillaan muuttaa leivän ja viinin
Kristuksen ruumiiksi ja vereksi ja „verettömästi"
uudelleen uhraa Kristuksen elävien ja
kuolleiden puolesta („messu-uhri").
Messun juhlalliset muodot, pappien loistavat
puvut, kirkkojen sisustus y. m. ovat
tarkoitetut esteettisesti vaikuttamaan;
seurakunta on siinä pääasiallisesti hartaana
katsojana, varsinkin kun latinaa
käytetään liturgiassa. — Kun ei nykyaikainen
valtio enää alistu r:n k:n ulkonaiseen
holhoukseen, on kirkko koettanut
sanomalehdistön ja yhdistyselämän avulla
saavuttaa vaikutusvaltaa. Kun r. k.
periaatteessa vieläkin vaatii itselleen
rajatonta määräämisvaltaa, johtaa kirkon ja
valtion suhde kat. maissa alituisiin
taisteluihin. Saksassa, Ranskassa y. m. on
siten viime vuosisadan kuluessa ollut
käymässä „kulttuuritaistelu" valtion ja
kat. kirkon välillä sekä parhaillaan
Meksikossa. Myöskin sivistyselämän alalla
kirkko yhä vaatii ulkonaista
holhoojavaltaa. Pitämällä „kiellettyjen kirjojen
luetteloa" se määrää, mitä uskovaiset
eivät saa lukea, ja „nykyaikaisten
erehdyksien luettelossa" (ks. Syllabus)
se on tuominnut hylättäväksi m. m. uskon-,
paino- ja tieteellisen tutkimuksen
vapauden. Kun uudenaikaisempi tieteellinen
käsitys kuitenkin on pyrkinyt esille
yksinpä kat.. teologiankin alalla, ryhtyi
paavi Pius X ankaraan taisteluun
„modernismia" (ks. t.) vastaan. —
Room.-katolisia on n. 300 milj. [Möhler,
„Symbolik" (1921, kat.); Hirn, „Det heliga
skrinet" (1909).]

Roomalaiskirje, Paavalin
roomalaisille Korintosta n. 57-58 kirjoittama
kirje. R. teroittaa, että ihminen tulee
vanhurskaaksi uskosta ilman lain töitä.
[Barth (saks., 1922).]

Roomalaisten uskonto. Siihen kuului
suuri joukko jumaluuksia, joilla
kullakin oli erikoinen tehtävänsä. Ne
käsitettiin pikemminkin voimiksi kuin
persoonallisiksi olennoiksi. Eräät jumalista
saivat yleisemmän merkityksen. Sellaisia
olivat Juppiter, Juno, Minerva, Mars,
Quirinus, Vesta ja Janus (ks. n.).
Uskonnollisen elämän toimitukset suoritettiin
huolellisesti, perittyjen muotojen
mukaisesti; ennemerkkejä pidettiin tällöin
tärkeinä (vrt. Auguurit ja
Haruspex). Vähitellen roomalaiset
ottivat käytäntöön uusia pyhiä menoja
kukistamiltaan kansoilta, joiden jumalia he
alkoivat palvella. Kreik. jumalat
samastettiin roomalaisten kanssa. Kreik.
jumalaistaruston ja sivistyksen vaikutus tuli
niin voimakkaaksi, että r. u. suuressa
määrin kreikkalaistui. Myöhemmin tuli
siihen itämaisia aineksia, Kybelen,
Isiksen ja Mitran (ks. n.) palvelusta, johon
vielä liittyi keisarin persoonalle osoitettu
jumalallinen palvonta. [Wissowa (saks., 1912).]



ROOMA


1. Tiber ja San Angelon linna (oik.).



2. Pietarinkirkko ja Vatikaani (oik.).

х
ROOMA


3. Viktor Emanuel II:n muistomerkki.



4. Forum Romanum.




Rooman keisari. 1. Rooman valtakunnan
keisari. — 2, Saks.-roomal. valtakunnan keisari.

Rooman kirjallisuus, joka käsittää
Rooman vallan aikaisen lat. kirjallisuuden,
on saanut tuntuvaa vaikutusta
kreik. kirjallisuudesta. Lukuunottamatta
hävinneitä kansanrunouden tuotteita
R. k. alkaa vasta silloin, kun roomalaiset
tulivat kosketuksiin Etelä-Italian
kreikkalaisten kanssa. Ensim.
ajanjakson (240-78 e. Kr.) mainittavimmat
kirjailijat olivat Livius Andronicus,
Nævius, Ennius, Lucilius, Plautus,
Terentius ja Cato. Toisen
ajanjakson (78 e. Kr. — 14 j. Kr.)
alkupuoliskolla elävät runoilijat
Lucretius ja Catullus,
proosakirjailijat Cicero, Cæsar,
Sallustius, polyhistori Terentius
Varro sekä loppupuoliskolla, jota
sanotaan R. k:n kultakaudeksi, runoilijat
Vergilius, Horatius, Propertius,
Tibullus, Ovidius ja historioitsija
Livius. Kolmannen ajanjakson (14-117
j. Kr.), hopeakauden, pääkirjailijat ovat
historioitsija Tacitus, luonnontutkija
Plinius vanh., reetori Quintilianus,
filosofi ja näytelmäkirjailija Seneca,
romaaninkirjoittaja Petronius,
satiirikko Juvenalis. Viimeisenä
ajanjaksona (117-568) on etupäässä lakit, ja
kielit, kirjallisuutta. Huomattavin
kaunokirjailija on Apuleius.
Merkittävimmät kirjailijat ovat kristityt
kirkkoisät, kuten Tertullianus ja
Augustinus. Viimeisinä roomal.
kirjailijoina pidetään Boëthiusta
ja Cassiodorusta. [Koskenniemi,
„Roomalaisia runoilijoita" (1919).]

Rooman kuningas, arvonimi, joka
vanhassa Saksan valtakunnassa annettiin
sille, joka keisarin eläessä oli valittu
hänen seuraajakseen. Napoleon I:n
pojalleen antama arvonimi.

Rooman palkinto (ransk. Grandprix
de Rome), Ranskan Kaunotaiteiden
Akatemian vuosittain jakama palkinto,
johon sisältyy pitempiaikainen vapaa
opiskelu valtion kustannuksella Roomassa
olevassa Ransk. Akatemiassa. R. p.
perustettiin 1793.

Rooman tasavalta. 1. Rooman
valtakunta tasavallan aikana (509-31 e. Kr.).
— 2. Kirkkovaltio ranskalaisen vaikutuksen
alaisena tasavaltana 1798-1801.

Roomassaare, Kuresaaren (ks. t.) satama.

Roon, Albrecht von (1803-79),
preussil. sotamarsalkka, kreivi. Sotaministerinä
1859-73, myös meriministerinä 1861-71,
pääministerinä 1873. Järjesti Preussin
sotalaitoksen oivalliselle kannalle, [von
Gossler (saks., 1903).]

Roos [rūs], Mathilda (1852-1908),
ruots. uskonnollishenkinen kirjailija.
Teoksia suomen.: „Valkoisia kanervakukkia",
„Kevätkukka", „Päivänsäde".

Roosevelt [rūzv-], Theodore
(1858-1919), amer. poliitikko, Yhdysvaltain
presidentti 1901-08. Alk. republikaani, asettui
1912 „progressistien" presidenttiehdokkaaksi.
Sai 1908 Nobelin rauhanpalkinnon. Teoksia
suomen.: „Amerikan salomailla".


Theodore Roosevelt.

Roosval [rūs-], Johnny (s. 1879),
ruots. taidehistorioitsija, prof. Tukholmassa.
Tutkinut vars. Ruotsin keskiajan taidetta. Julk.
A. Romdahlin kera ,,Svensk konsthistoria" ja
S. Curmanin kera „Sveriges kyrkor".

Root [rut], Elihu (s. 1845),
amer. valtio- ja lakimies (republikaani).
Sotaministerinä 1899-1904, ulkoministerinä
1905-09. Sai v:n 1912 Nobelin rauhanpalkinnon.

Rooteli (lat.), virastossa luettelo niistä
jutuista tai asioista, jotka jonkun
virkamiehen on siellä esiteltävä; väliin myös
pinkka samaan juttuun kuuluvia asiakirjoja.

Roottori (lat.), tuulivoimakoneen laji.


Ilmanvirtaus- ja painosuhteet Flettnerin (vas.)
ja siipiroottorin (oik.) ympäristössä. Suuret
nuolet osoittavat roottorin pyörimissuuntaa.

Tällä nimellä nimitti ensin Flettner laivan purjeen
vastiketta, jonka muodostaa pyörivä silinteri (ks.
Roottorilaiva), ja jossa magnusilmiön
vaikutuksesta syntyy sivupaine.
— Siipi-r., S-r., on suom. insinööri
Savoniuksen keksimä tuulimoottori, jonka muodostaa
kaksi erilleen lykättyä silintermpuolikasta,


Siipiroottori.



joiden välitse tuuli pääsee puhaltamaan.
Siipi-r. joutuu tällöin pyörivään liikkeeseen,
käyttäen edullisesti tuulen voiman. Sopii esim.
pumppumoottoriksi. Siipi-r:ia voi myös käyttää
Flettnerin r:n tavoin laivan kulkuvälineenä;
sen magnusteho tosin on pienempi, mutta
sensijaan se ei tarvitse mitään polttoainetta.

Roottorilaiva, saks. insinööri Flettnerin
1923 keksimä laiva, jossa purjeen vastikkeena
on yksi tai useampi pystyssä
seisova, pystyakselinsa ympäri konevoimalla
pyörivä silinteri. Tuulen puhaltaessa
silinteriä vasten syntyy magnusilmiön
vaikutuksesta sivupaine, mikä kuljettaa laivaa
eteenpäin, edullisimmin laitatuulessa.
Sivupaine syntyy sen vuoksi, että
silinterin pyöriessä sen pinta toisella puolen
kulkee ilmavirran mukana, toisella
puolen sitä vastaan; edellisellä puolella
syntyy siksi suurempi virtausnopeus ja
matalampi paine kuin jälkimmäisellä.


Roottorilaiva „Buckau".

Roovikone (engl.), eräs laji
esikehräyskoneita.

Roozeboom [rōzebom], Hendrik
Willem (1854-1907), holl. fys. kemisti.
Kehittänyt osaltaan kem. tasapaino-oppia.

Rops, Félicien (1833-98), belg.
taidemaalari ja radeeraaja. Kuvannut
aiheeltaan usein kyynillisissä, mutta
mestarillisissa syövytyksissään Pariisin
elämää.

Ropsu, suora, seurakunta Inkerissä,
Pietarista lounaaseen.

Roquefort [rokfō'r], kylä
Etelä-Ranskassa, Ranskan keskusylängöllä,
Aveyronin departementissa. Lampaanmaidosta
tehdyn juuston valmistuksen keskus.

Rosa (lat.), ruusu.

Rosa [rōsa], Salvator (1615-73),
it. taidemaalari. Maalannut etupäässä
romanttisia maisemakuvia.

Rosaceæ, ruusukasvien heimo.

Rosaniliini, sama kuin fuksiini (ks. t.)

Rosario [-ā'-], Argentiinan lähinnä
suurin kaup., Paranán varrella. Myllyjä sokeriteoll.
Viljan, sokerin, villan, vuotien y. m. vientiä.
265,000 as.

Rosberg [rūsbärj], Johan Evert
(s. 1864), maantieteilijä, Helsingin Yliopiston
maantieteen ylim. prof. v:sta 1902, vakinainen
v:sta 1912. Kotiseutututkimustyön innokkaimpia
toimihenkilöitä maassamme. Lukuisia tiet. ja
kansantajuisia maantiet, julkaisuja, suom. m. m.
„Maa ja kansat", „Lappi", „Petsamon maa",
„Muistelmia muilta mailta", maantieteen
oppikirjoja, ruots. m. m. „Jordens länder och
folk" I, II.


J. E, Rosberg.

Rosboinikka (ven.), ven. sissien ja
rosvojen nimitys Itä-Suomessa 1600-1700-luvuilla.

Roscellinus, Johannes (s. n. 1050,
k. v:n 1121 jälkeen), ransk. skolastikko,
nominalismin perustajia.

Roscher [-šər], Wilhelm (1817-94),
saks. taloustieteilijä, prof. Leipzigissä.
Kuuluu hist. koulukuntaan. Teoksia:
„System der Volkswirtsehaft" (1854-94),
„Gesehichte der Nationalökonomik".

Roscoe [roskou], Sir Henry
Enfield (1833-1915), engl. kemisti,
työskennellyt epäorgaanisen ja fysikaalisen,
etenkin valokemian alalla.

Rose [rōze], Heinrich (1795-1864),
saks. kemisti, V. R. nuoremman poika,
etevä tutkija analyyttisen ja epäorgaanisen
kemian alalla. — Rose [rouz], John
Holland (s. 1855), engl. historioitsija.
Teoksia: „Napoleon" (ruotsin.), tutkimuksia
maailmansodasta. — Rose [rōze],
Valentin, vanh. (1736-71), saks.
apteekkari, n. s. R:n metallin keksijä. —
Rose, Valentin, nuor. (1762-1807),
saks. apteekkari, ed:n poika, keksi
inuliinin ja natriumbikarbonaatin, suoritti
ansiokkaita analyyttisiä töitä.

Rosebery [rouzbəri], Primrose
(s. 1847), engl. vapaamielinen valtiomies,
jaarli. Ulkoministerinä 1886 ja 1892-94,
pääministerinä 1894-95.



Rosegger [rōz-], Peter (1843-1918),
itäv. kirjailija, talollisen poika Steiermarkista.
Kuvannut kotiseutunsa luontoa ja kansanelämää.

Rosen [rū-], Adolf Eugène von
(1797-1886), ruots. kreivi, „Ruotsin
rautateiden isä". Sai 1853-54 aikaan
päätöksen rautateiden rakentamisesta Ruotsiin.
— Rosen, Eric von (s. 1879), ruots.
tutkimusmatkailija, kansatieteilijä.
Tutkimusretkillä Etelä-Amerikassa 1901-02
ja Afrikassa 1911-12. Julk. m. m. „Träskfolket",
„En förgången värld". — Rosen, Georg von
(1843-1923), ruots. taidemaalari, kreivi. Tukholman
taideakatemian johtaja 1881-87 ja 1893-99.
Maalannut eteviä historiakuvia, kuten „Eerik
XIV, Kaarina Maununtytär ja Yrjänä
Pietarinpoika" (kuva I osa, p. 721) ja
muotokuvia. — Rosen, Gustaf
Fredrik von (1688-1769), ruots. sotilas,
kreivi. Valtaneuvos 1739-65 (hattu),
Suomen kenraalikuvernööri 1747-52,
ylipäällikkö Pommerin sodassa 1757-58.

Rosenberg [rūsenbärj], Herman
(1798-1874), suom. kamarineuvos, kruununvouti.
Hänen poikansa oli H. F. Anteli (ks. t.).
— Rosenberg, Otto (s. 1872),
ruots. kasvitieteilijä, v:sta 1911
Tukholman korkeakoulun prof.; suorittanut
arvokkaita soluopillisia periytyväisyystutkimuksia.
— Rosenberg, Valle (1891-1919),
suom. taidemaalari.

Rosenbergin matka-apuraha ks. Antell, H. F.

Rosenblad [rūsenblād], Mathias
(1758-1847), ruots. virkamies. Valtiosihteerinä
v:sta 1792 holhoojahallituksen ja Kustaa IV
Aadolfin sisäministerinä, myös v:sta 1809
ministerinä ja 1829-40 oikeusministerinä.


Rosenborg.

Rosenborg, linna Kööpenhaminassa,
rak. 1608-17 holl. renessanssityyliin;
sivistyshist. kokoelmia. Sen puisto
Rosenborg Have l. Kongens Have on
suosittu kävelypaikka.

Rosenborg [rūsenborj], Johan
Wilhelm (1823-71), suom. oikeusoppinut,
prof. 1860-71. Teoksia: „Bidrag till
jordbeskattningens historia i Finland under
medlet af sextonde seklet", ,,Om riksdagar" (1863).

Rosenbusch [rōzeribuš], Harry
(1836-1914), saks. mineralogi ja petrografi,
prof. Strassburgissa ja Heidelbergissa,
uudisti petrografisen tutkimuksen
kehittämällä siinä mikroskooppisia
tutkimusmenetelmiä; etevä opettaja. Julk.
petrografian käsikirjoja y. m.

Rosendal [rū-], Maunu (1848-1917),
koulumies ja kirjailija. Toimi Oulun suom. lyseon
lehtorina ja rehtorina sekä suom. yhteiskoulun
johtajana. Maastakarkoitettu 1903-05. Edustajana
kirkolliskokouksessa ja valtiopäivillä; heränneitten
johtajia. Teoksia: „Suomen herännäisyyden historia
XIX:lla vuosisadalla" I-IV (1902-17), uskonnollinen
romaani „Herran tuli" (1914). [Oravala (1922).]


M. Rosendal.

Rosengarten [rōzengartən], vuoriryhmä
Etelä-Tirolin Dolomiiteissa, Bozenista itään. ks.
kuvaliitettä Alpit, 2.

Rosenhane [rūsenhā-], Schering
(1609-63), ruots. valtaneuvos. Otti osaa
Westfalenin rauhanneuvotteluihin, Kaarle
X Kustaan diplomaatteja. R:lla oli huomattava
asema Kaarle XI:n holhoojahallituksen aikana.

Rosenius [rusē'-], Karl Olof
(1816-68), ruots. maallikkosaarnaaja, Ruotsin
n. s. uusevankeelisen liikkeen perustaja.
Kirjasia suomen. — Rosenius, Paul
(s. 1865), ruots. kirjailija, lääkäri.
Kaunokirjallisia sekä luonnonelämää esittäviä
julkaisuja, m. m. „Min jakt med kamera".

Rosenkampff [rōzən-], Carl
(1793-1846), Suomen koskenperkauskunnan
päällikkö 1827-46, vapaaherra („Koskiparoni").

Rosenkreuzer [rōzənkroitser] (saks.),
rosenkreutsari, erään saks. salaseuran jäsen.



Rosenlew. W. Rosenlew & C:o a.-b.,
porilainen puu- ja paperiteollisuusyhtiö. Liikkeen
perusti 1853 kauppaneuvos Wilhelm R. (1831-92),
o.-y:ksi 1907, osakepääoma 100 milj. mk.,
työväkeä 6,000 henkeä, nyk. toimitusjohtaja
toht. Wilhelm R. (s. 1873). Omistaa Porissa:
Isonsannan ja Seikun sahat, suuren
laatikkotehtaan, sulfiittiselluloosatehtaan
ja sähkökeskusaseman. Yhtiö omistaa sitä
paitsi kaikki osakkeet toiminimissä
Björneborgs Pappersbruk a.-b. ja
Porin Konepaja o.-y. (Porissa), A.-b. J. C.
Frenckell & Son (Tampereella), And. Kurt
& C:o a.-b. (Torniossa), A.-b. Himango
och Ylivieska (Kokkolassa), A.-b. Harviala
o.-y. (Harvialassa) ja O.-y. Äetsän Tehtaat
(Äetsässä). ks. kuvaliitettä Puuteollisuus.

Rosen metalli, 94°:ssa sulava
lejeeraus, 1 osa tinaa, 1 lyijyä, 2 vismuttia.

Rosenmüller [rōzən-], Johann
(1620-84), saks. säveltäjä, soitinmusiikin
alalla aikansa merkittävimpiä (tanssisarjoja y. m.).

Rosenplänter [rōzənplentər], Johann
Heinrich (1782-1846), Pärnun vir.
seurakunnan pappi v:sta 1809. Julk.
„Beiträge zur genauern Kenntniss der
ehstnischen Sprache" (1813-22).

Rosenqvist [rūs-], Georg Gustaf
(s. 1855), jumaluusoppinut, dogmatiikan
ja siveysopin prof. Helsingissä 1894-1917.
Teoksia suomen.: „Ehtoollispakko",
„Uudistuksia uskonnollisen elämänalalla",
„Sosiaalinen kysymys ja sosialismi",
muita „Guds förhållande till verlden".
Toimittanut kaksikielistä Teologista
Aikakauskirjaa 1896-1915. Edustajana us.
valtiopäivillä. — Rosenqvist, Vilhelm
Teodor (1856-1925), koulumies,
edellisen veli, Ruots. Normaalilyseon
yliopettaja 1898-1918, rehtori 1900-18,
kouluneuvos 1918-25. Kirj. ruotsink.
tutkimuksia Runebergin ja Stenbäckin
osuudesta ruots. virsikirjatyössä, G. M.
Waenerbergin ja F. L. Schaumanin
elämäkerrat, oppikirjoja.

Rosenstein [rū-], Nils von
(1752-1824), ruots. virkamies ja valistuskirjailija;
Kustaa IV Aadolfin opettaja, Ruotsin Akatemian
pysyväinen sihteeri v:sta 1786.

Rosenthal [rōzentāl], posliinitehdas
Selbissä Pohjois-Baijerissa.

Roseola (lat.), pienten, punaisten,
painettaessa häviävien pilkkujen
esiintyminen ihossa; useissa tarttuvissa
taudeissa kuten lavantaudissa ja kupassa.

Rosette (arab. Rašid), kaup. Egyptissä,
Niilin läntisen suuhaaran varrella. 20,000
as. — R:sta löytyi 1799 n. s. R:n kivi,
jossa oli sama teksti laadittuna hieroglyfeillä,
demoottisella ja kreikkalaisella kirjoituksella,
ja jonka avulla päästiin hieroglyfeistä perille.

Rosinante [-na'-], Don Quijoten (ks. t.)
ratsu; hevoskaakki.

Roskilde [-lle], kaup. Tanskassa,
Sjællandissa, 30 km Kööpenhaminasta länteen,
R:n vuonon perukassa. Tuomiokirkko kuningashautoineen
(uudestirak. n. 1200). Vilkas teollisuus ja kauppa.
R. oli keskiajalla mahtava kaupunki. 13,000 as.
— R:n rauhassa 1658 Tanska luovutti Ruotsille
Skånen, Hallandin, Blekingen, Bohusläänin,
Trondhjemin läänin ja Bornholmin.


Roskilde. Tuomiokirkko.

Roslagen [rūslā-], Uplannin rannikko
Keski-Ruotsissa (n. Tukholman seuduilta
Geflen eteläpuolelle).

Roslin [-ī'n], Alexander
(1718-93), kansainvälisen maineen saavuttanut
ruots. muotokuvamaalari; asui v:sta 1752
Pariisissa. R. tuli kuuluisaksi varsinkin
pukumaalarina. Muotokuvannut Kustaa
III:n, Katariina II:n, Maria Antoinetten
y. m. [Levertin (ruots., 1901).]

Roslin-Kalliola [-lī'n], Mathilda
(1837-1923), merikarvialainen kirjailijatar.
Julk. 1911 kirkkoherra G. Nyholmin 1877 esittämät
ennustukset sodasta, joka murtaisi Venäjän
sortovallan Suomessa, suomeksi 1912 nimellä
„Mietteitä Gogin sodasta". Hänen teostensa
kokooma julkaisu ,,Viestini menneiltä sukupolvilta"
(1921) sisältää sekä muistelmia että kaunokirjallista,
m. m. ,,Inkeri". [Lähteenoja (1926).]

Rosmariini (Rosmarinus officinalis),
Välimeren maissa kasvava, sinikukkainen,
lähes 1 m:n korkuinen, huulikukkaisten
heimoon kuuluva varpukasvi; myös
huonekasvina. Neulasmaisista lehdistä
valmistetaan voimakastuoksuista
r.-öljyä, jota on käytetty
lääkkeisiin ja hajuvesiin.



Ross, Hans (1833-1914), norj.
murretutkija. Teoksia: „Norsk ordbog"
(1890-95, lisäys 1905-09) ja „Norske
bygdemaal" (1905-09). — Ross,
Sir James Clark (1800-62), John
R:n veljenpoika, naparetkeilijä, oli m. m.
setänsä kera luoteisväylän etsintäretkillä
ja löysi 1831 Boothia Felixillä magneettisen
pohjoisnavan. Etelämerellä purjehtiessaan
1839-42 löysi Victorian maan ja pääsi 78° 11'
et. lev. (vrt. Napamaat). R:n mukaan
ovat nimensä saaneet Boothia Felixin ja
Kuningas Vilhelmin maan välissä oleva
Rossin salmi ja Etelä-Victorian
maan (Etelämanterella) edustalla oleva
Rossin meri. — Ross, Sir John
(1777-1856), engl. naparetkeilijä,
amiraali. Etsi luoteisväylää, löysi eräällä
retkellään (1829-33) Boothia Felixin. —
Ross, Sir Ronald (s. 1857), engl.
lääkäri. Keksi malaarian l. horkan
leviävän horkkasääsken välityksellä.
Suunnittelemalla järjestelmällisen horkkasääskien
hävitystyön hän on voinut tuntuvasti
vähentää malaarian tuhoja tropiikeissa.
Sai Nobelin lääket. palkinnon 1902.

Rossbach [-ah], kylä Preussissa,
läh. Hallea. R:ssa Fredrik Suuri voitti 1757
ylivoimaisen ransk. ja Saksan valtakunnanarmeijan.

Rossellino [-ī'-], Bernardo
(1409-64), it. arkkitehti ja kuvanveistäjä.
Rakentanut opettajansa Albertien
suunnitteleman Palazzo Rucellai'n Firenzeen
ja loistorakennuksia Pienzaan; veistänyt
m. m. Leonardo Bruni'n marmorisen
hautamuistomerkin. Hänen veljensä ja
oppilaansa Antonio R. (1427-78) oli
niinikään arkkitehti ja kuvanveistäjä;
päätyö Portugalin kardinaalin Juhanan
hautamuistomerkki Firenzessä.


Rossetti: Neitsyt Maarian ilmestys.

Rossetti [-e'-], Dante Gabriel
(1828-82), engl. taidemaalari ja runoilija,
prerafaeliittien (ks. t.) veljeskunnan
perustajia. Maalannut us. Dante-aiheita
m. m. „Beata Beatrix". [Jessen (saks., 1905).]

Rossi, Ernesto (1829-96), it.
näyttelijä; maailmankuulu Shakespearen
traagillisten osien esittäjänä.

Rossija [rassī'-] (ven.), Venäjä.

Rossini [-sī'-], Gioacchino
(1792-1868), aito-it. oopperatyylin viimeinen ja
aikoinaan loistavin edustaja. Pääteokset
„Sevillan parturi", loistavin saavutus it.
buffa-oopperan alalla (1816), ja ooppera
„Vilhelm Tell" (1829). K. asui Ranskassa
v:sta 1823.


G. Rossini.

Rossitten, lintutiet. havaintoasema
Itä-Preussissa Kurische Nehrungilla (per. 1901).

Rossuxn, Willem van (s. 1854),
holl. kardinaali, v:sta 1918 kat. propagandan
johtaja Länsimailla. Kävi 1923 kaikissa
Pohjoismaissa, m. m. Suomessa.

Rosta, Venäjän virallinen tietotoimisto.

Rostand [-ā'], Edmond (1868-1918),
ransk. runoilija. Teoksia: romanttinen
sankarinäytelmä ,,Cyrano de Bergerac"
(1897, suomen.), muita raamatunaiheinen
näytelmä „La Samaritaine", Napoleonin
poikaa käsittelevä näytelmä ,,L'Aiglon" ja
eläinnäytelmä „Chantecler". [Björkenheim
(ruots., 1927).]


Edmond Rostand.

Rostock, Mecklenburg-Schwerinin suurin kaup.,
Warnow-joen varrella, 13 km ulkosatamastaan
Warnemündestä. Marienkirche 1200-luvulta,



goottilainen raatihuone. Yliopisto (per. 1419).
Laivanrakennusta; hyvä satama. Keskiajalla
R. oli tärkeä kauppakaup. 80,000 as.

Rostoptšin [rastaptši'n], Fedor
Vasilevitš (1763-1826), ven. kenraali,
kreivi. Moskovan komendanttina 1812
tehokkaasti toimi kaupungin polttamiseksi
ranskalaisten marssittua sinne.

Rostov [-o'f]. 1. Donin R., kaup.
Venäjällä, Donin varrella, 22 km Asovan-merestä.
Yliopisto. Hyvä satama, teoll., viljan- ja
kalanvientiä. 235,000 as. — 2. R. Velikij,
kaup. Jaroslavin kuvernementissa, Keski-Venäjällä.
17,000 as.

Rostra (lat.), roomal. sotalaivojen
kuparoitu rautapuskuri; puhujalava
Forumilla, koska se oli koristettu
voittosaaliina saaduilla r:illa.

Rosuvoi, laitakaupunkialue Viipurin
eteläpuolella.

Roswitha, Hroswitha (ks. t.).

Rosvoromaani, sentimentaalinen
seikkailuromaanilaji, syntyi Schillerin
„Rosvot"-näytelmän vaikutuksesta. Esim.
Vulpiuksen „Rinaldo Rinaldini" (1797).

Rosvot, Schillerin (ks. t.) näytelmä.

Rosyth. [rosa'iþ], suuri engl.
laivastoasema Skotlannissa, Firth of
Forthvuonossa.

Rotanmyrkky. R:nä käytetään m. m.
fosforiseoksia, merisipuli- sekä
bakteerivalmisteita. vrt. Ratiini.

Rotary Club [routəri klab] (engl.),
kansainvälinen järjestö (päämaja
Chicagossa), jolla on kerhoja Amerikassa,
Englannissa ja muuallakin, myös, v:sta 1926,
Suomessa. Sen tarkoituksena on varata
tilaisuutta eri ammattialojen edustajille
keskinäiseen seurusteluun ja keskusteluihin
(ei kuitenkaan uskonnollisista eikä
valtiollisista asioista).

Rotat, rotan suvun (Mus) isommat
lajit; pienemmät ovat hiiriä (ks. t.).
Korvat suuret, melkein paljaat, häntä noin
ruumiin pituinen, harvakarvainen, suomupeitteinen.
Kaikkiruokaisia, runsaasti sikiäviä, vahingollisia.
Meikäläiset lajit ovat musta rotta
(M. rattus) ja iso l. ruskea rotta
(M. decumanus). Ed. on 16-18 cm pitkä,
häntä 20-22 cm, väri selkäpuolelta mustanko, alta
tuhkanharmaa, väriraja epäselvä; jälk. on 24-27 cm


Musta rotta.

pitkä, häntä 19-20 cm, väri selkäpuolelta
kellanruskea, vatsapuolelta vaaleanharmaa,
väriraja selvä. Molempien elämäntavat
samanlaiset. Musta rotta kotiutui jo
1200-luvulla Keski-Eurooppaan. Tuntematonta
on, milloin se on tullut Suomeen, mutta ison
rotan levittyä tänne 1700-luvun lopulla se oli
täällä yleinen. Sen jälkeen se on täällä
vähentynyt ison rotan karkoittamana;
nykyisin sitä on vain harvoissa Sisä-Suomen
pitäjissä. Paitsi sitä vahinkoa, mitä r.
tekevät jyrsimällä rakennuksia,
ruoka- ja vaatetavaroita y. m. levittävät ne
tauteja m. m. paiseruttoa. Erinäiset
bakteerivalmisteet ovat viime aikoina
osoittautuneet tehokkaiksi r:n hävityksessä.

Rotatsioni (lat.), pyörintä akselin
ympäri. Verbi: roteerata. —
Rotatsionikone ks. Painokone. —
Rotatsionipaperi, rotatsionipainokoneissa
käytetty suureen rullaan kääritty
painopaperi. Meillä r.-rulla on 90 cm leveä,
sisältää n. 7,000 m ja painaa n. 320 kg.

Rote Fahne [rō- fāne] (saks. =
punalippu), berliiniläinen kommunistilehti,
per. 1918.

Roth [rūt], Jaakko Juhana
(1772-1839), suoni, aliupseeri, myöh. luutnantti.
Teki 1808, Lapuan taistelun jälkeen,
aliupseeri Spoofin ja 40 miehen kera
rohkean partioretken venäläisten
selkäpuolelle edeten lähelle Tamperetta.
— Roth [rōt], Rudolf von
(1821-95), saks. kielentutkija. Julk.
perustavaa laatua olevia Veda-tutkimuksia.

Rothe [rōtə], Richard (1799-1867),
saks. evankeelinen teologi; välitysteologian
(ks. t.) kannattaja. Teoksia: „Theologische Ethik".

Rothenburg [rōteriburhj], kaup.
Baijerissa, läh. Mainin lisäjokea Tauberia.
R. on Saksan vanhanaikaisimpia ja
kauneimpia kaupunkeja. 9,000 as.

Rotherham [roδərəm], kaup.
Englannissa, Sheffieldistä koilliseen. 70,000 as.

Rothermere [roδəmiə], Harold
Sidney Harmsworth (s. 1868), engl.
sanomalehtikuningas, viscount, A. H.
Northcliffen veli. R. on ottanut haltuunsa
useita veljensä sanomalehtiyrityksiä, m. m.
Daily Mailin. Oli 1917-18 ilmapuolustusministerinä.

Rothman [rūtm-], Hanna
(1856-1920), Suomen lastentarhatyön
uranuurtaja, per. 1888 Helsinkiin Suomen
ensim. lastentarhan sekä 1892
lastentarhaopettajatarseminaarin, jonka
johtajattarena v:een 1917. vrt.
Ebeneserkoti.



Rothovius [-tō'-], Isak
(1572-1652), Turun piispa 1627-52. R., joka oli
ruotsalaissyntyinen, pani toimeen ankaran
kirkkokurin, järjesti seurakunnalliset olot
(m. m. aloitti kirkonkirjojen käytön), toimi
opetuksen parantamiseksi ja oli Turun
yliopiston ensim. sijaiskansleri. Hänen
aloitteestaan asetettiin myös
raamatunsuomennoskomissioni.


Isak Rothovius.

Rothschild [rōtšilt], juut.
pankkiirisuku. R:n kauppahuoneen perusti Mainin
Frankfurtiin Maier Amschel R.
(1743-1812). Hänen viidestä pojastaan
Nathan R. (1777-1836) perusti pankin
Lontooseen, James R. (1792-1868)
toisen Pariisiin, Salomon R. (1774-1855)
asettui Wieniin ja Anselm Maier R.
(1773-1855) jäi Frankfurtiin. V. 1822
veljekset korotettiin itävalt. vapaaherroiksi.
Myöhemminkin R:ien liikeyritykset ovat
sekä menestyneet että laajentuneet, paitsi
saksalainen, joka lopetettiin 1903.
Suomen valtio on 1860-luvulta ottanut
lainoja R:ien välityksellä.

Rothsten [rūtstēn], Frans
Wilhelm (1833-1900), suom. kielimies, Suom.
Kirjallisuuden Seuran sihteeri 1870-1900.
Julk.: „Latinais-suomalainen sanakirja".

Rotkirch [rūtširk], Carl Fredrik
(1775-1832), Vaasan hovioikeuden presidentti
1817-32, aiemmin hallituskonseljin jäsen, vapaaherra.
Hänen tyttärensä Mathilda Wilhelmina R.
(1813-42) on esiintynyt taidemaalarina.
[Westermarck, ,,M. R." (1926).]

Rotliegendes [rōtlī-], permisysteemin
alaosasto.

Rotogravyyri, rotatsionisyvennyspainokuva.

Rotonda [-to'-] (it.), pyörörakennus,
esim. Rooman Panteon (ks. Panteon, kuva).

Rotsi (saks.), räkätauti (ks. t.).

Rotta, mus., näppäämällä soitettava
keskiaikainen kielisoitin.

Rotten boroughs [rotn barouz]
ks. Mädänneet kaupungit.

Rotterdam, Alankomaiden toiseksi
suurin kaup., Reinin suistamossa, 25 km
Pohjanmerestä. Suuri merenkulku- ja
kauppakeskus. Laivanrakennusta,
elintarve- ja kutomateoll. Suom.
merimieslähetysasema. 550,000 as.


Rotterdam.

Rottinki (Calamus), Itä-Intian
saaristossa kasvavia palmuja, joilla on hoikka,
hyvin pitkä varsi ja piikkiset, kärhelliset
lehdet, joiden avulla r:t kiipeilevät
muiden kasvien varassa. Ohutta vartta (r:ia l.
Espanjan ruokoa) käytetään huonekalujen,
korien, keppien y. m. s. valmistukseen.

Rotu, epämääräinen systemaattinen
käsite, jota käytetään sekä luonnonvaraisista
eläin- ja kasvilajien alaryhmistä
että erinäisistä viljelyskasvi- ja
kotieläinmuunnoksista. vrt. Laji.
— Ihmisrodut ks. Ihminen.

Rotubiologia, tieteenhaara, joka
käsittelee (ihmis-) rodun kehitykseen
vaikuttavia periytyväisyys-, ilmastollisia,



yhteiskunnallisia y. m. tekijöitä. Rotuhygienia
l. eugeniikka koettaa rotubiologisten
tutkimusten tulosten pohjalla ohjata rodun
kehityskulkua suotuisaan suuntaan. Rodun
rappeutumista koetetaan ehkäistä rotuhygieenisellä
valistustoiminnalla, vastustamalla rodulle
haitallisia yhteiskunnallisia ilmiöitä (liiallista
kaupunkeihin siirtymistä, maastamuuttoa),
alkoholismia, sukupuolitauteja. Sterilisoinnilla,
hoitoloihin sulkemalla ja avioliittokielloilla on
koetettu estää rotubiologisesti ala-arvoisten ainesten
lisääntymistä. Useissa maissa, varsinkin
Yhdysvalloissa, on rotuhygieenisiä periaatteita
sovellettu lainsäädäntöön. Ruotsissa on
1922 perustettu valtion ylläpitämä
rotubiologinen laitos. [Baur-Fischer-Lenz,
,,Erblichkeitslehre und Rassenhygierie" I-II.]

Rotuma, Fidžisaariston saari; 36 km2,
2,000 as. (kristittyjä polyneesialaisia).

Rotwelsch [rōtvelš] (saks., ruots.
rotvälska), alk. kerjäläisten salakieli;
käsittämätön sekasotku (kielestä puhuen).

Roty [-tī'], Oscar (1846-1911),
ransk. huomattava mitalinkaivertaja ja
taideteollisuudenharjoittaja. Töitä: ransk.
rahoissa ja postimerkeissä käytetty kylvävä
vapauden jumalatar.

Roubaix [rubē'], kaup.
Pohjois-Ranskassa läh. Belgian rajaa. Ranskan
kutomateollisuuskeskuksia. 115,000 as.

Roué [ruē'] (ransk.), elostelija.

Rouen [ruā'], kaup. Ranskassa, Seinen
rannalla, 130 km sen. suusta. Keskiaik.
ja renessanssirakennuksia. R. on Ranskan
suurimpia teollisuus-, kauppa- ja satamakaupunkeja;
Ranskan puuvillateollisuuden keskus. 125,000 as.
— R. on Normandian erit. pääkaupunki.

Rouge et noir [rūž e nuoā'r] (ransk.),
,,punaista ja mustaa", eräs korttipeli;
Stendhalin romaanin nimi.

Rouget de Lisle [ružē' də lī'l],
Claude Joseph (1760-1836), ransk.
runoilija, insinööriupseeri, Marseljeesin
sepittäjä ja säveltäjä.

Rouheet syntyvät varsinaisen
jauhatuksen sivutuotteina; ne ovat suurimoita
hienompia, jauhoja karkeampia, —
Rouhemylly, kone, jolla muserretaan
kivennäisaineita, viljaa t. m. s.,
rakenteeltaan suppilomainen, varustettu sileillä
tai piikkisillä valsseilla tai kivillä,
vrt. Desintegraattori, Kollerimylly.

Rouher [ruä'r], Eugène (1814-84),
ransk. poliitikko, Napoleon III:n ministereitä,
m. m. pääministerinä 1863-70, myöhemmin
bonapartistien johtajia.

Rouheviila ks. Panssariviila.

Rouhialankoski l. Villasenkoski,
koski. Vuoksessa, n. 5 km Enson tehtaiden
alapuolella, 1 km pitkä, kapeimmalta kohdalta
60 m leveä, 7,6 m korkea, 58,469 hevosv.

Roumanille [rumanī'], Joseph
(1818-91), provencelainen kirjailija,
Félibres'in (ks. t.) perustajia.

Rousseau [rusō'], Henri ks.
Naivismi. — Rousseau, Jean Baptiste
(1670-1741), ransk. runoilija; julk. soinnukkaita
lyyrillisiä runoja ja purevia epigrammoja.
— Rousseau, Jean Jacques (1712-78), ransk.
kirjailija ja filosofi, synt. Genèvessä. Vietti
levotonta ja kiertelevää elämää, eli v:sta 1741
Pariisissa, jossa aluksi liittyi ensyklopedisteihin.


J. J. Rousseau.

Teoksia: „Discours sur les sciences et les arts"
(1750) ja „Discours sur Pinégalité" (1755),
joissa R. väitti, että ihmiset ovat luonnostaan
hyviä, mutta että sivistys on heidät turmellut,
minkätähden olisi palattava takaisin luontoon,
moralisoiva rakkausromaani „La nouvelle Heloise"
(1761), valtio-oppi „Yhteiskuntasopimuksesta"
(1762, suomen.), jossa esittää sen mielipiteen,
että todellinen valta on kansalla, mikä oppi on
pohjana uudemmille kansanvaltaisille mielipiteille
ja vaikutti voimakkaasti Ranskan vallankumoukseen,
kasvatusopillinen romaani „Emile" (1762, suomen.),
jossa vaati kasvatuksen uudistamista pakottomaksi
ja luonnolliseksi ja johon liittyy kuuluisa katkelma
„Savoijilaisen apulaispapin uskontunnustus",
jossa R. puolustaa terveeseen järkeen ja
luonnollisuuteen pohjautuvaa dogmivapaata jumaluskoa,
sekä laaja tunnustuskirja „Confessions" (ruotsin.).
[Höffding (1911).] — Rousseau, Samuel
(1853-1904), ransk. säveltäjä. Säveltänyt
oopperat: ,,Mérowig", ,,La cloche du Rhin" ja „Milia".
— Rousseau, Théodore (1812-67), ransk.
maisemamaalari ja tämän taidealan uudistajia;
Barbizonkoulun perustaja.

Roussel [ruse'l], Albert (s. 1869),
ransk. säveltäjä. Tyyliltään ekspressionistienkin
joukossa erikoinen. Säveltänyt sinfonian, baletteja y. m.

Rousselot [ruslō'], Pierre
(1846-1924), ransk. kielitieteilijä, uudenaikaisen
kokeellisen fonetiikan perustajia.



Roussillon [rusijō'], Ranskan ent.
maakuntia, rajoittuu Pyreneihin ja Välimereen.

Routa l. kirsi, jäätynyt maan
huokosvesi. Allaolevasta taulukosta näkyy
r:n vahvuus cm:eissä Suomessa tavallisina
talvina erilaisissa maalajeissa.

AlueHiekkaSoraPeltoSaviSuo
Lappi ja Peräpohjola . . . 71     86     60     57     58
Oulun läänin tasanko . . . 89     86     67     62     52
Kajaanin seudut . . . 61     74     36     44     31
Vaasan läänin tasanko  . . . 50     51     42     40     38
Vaasan läänin sisämaa . . . 39     35     28     24     23
Kuopion lääni . . . 50     52     24     24     25
Hämeen lääni . . . 52     62     33     35     31
Mikkelin lääni . . . 36     26     24     23     24
Viipurin lääni . . . 54     50     28     36     29
Uudenmaan lääni . . . 31     44     40     35     25
Turun lääni . . . 33     43     44     32     22

Tundra-alueilla r. ei sula syvemmältä
kesälläkään. [Keränen (Oma Maa V,
1924, siv. 953).]

Route [rut] (ransk.), matka,
kulkutie, reitti.

Rouva Suorasuu, Sardou'n (ks. t.)
huvinäytelmä, vrt. Lefebvre.

Rouvier [ruviē'], Maurice
(1842-1911), ransk. poliitikko, asianajaja.
Kauppaministerinä 1881-82, 1884-85,
pääministerinä 1887, rahaministerinä
1889-92, 1902-05, pääministerinä 1905-08.

Roux [rū], Pierre Émile
(s. 1853), ransk. bakteriologi, Pariisin
Pasteurlaitoksen johtaja v:sta 1904.
Suorittanut arvokkaita kurkkumädän toksiinia
ja tämän antitoksiinia koskevia tutkimuksia.
— Roux, Wilhelm (1850-1924),
saks. anatomi, professori Innsbruckissa ja
Haliessa. Kokeellisen embryologian, n. s.
kehitysmekaniikan perustaja. Julk. m. m.
,,Entwickelungsmechanik der Organismen",
„Gesammelte Abhandlungen".

Rovaniemen rata, Laurilasta
Rovaniemelle, 107 km, valmistui 1909.


Kittilän silta ja osa Rovaniemen kirkonkylää.

Rovaniemi. 1. Kunta Oulun läänissä,
Pohjois-Pohjanmaalla, Kemi- ja
Ounasjokien ympärillä (kirkonkylä näiden
jokien yhtymäkohdassa); 8,251,8 km2,
15,322 as. (1926). Valtion keskikoulu ja
yksityiset jatkoluokat. Metsäkoulu.
Keuhkotautiparantola (Muurolassa).
Teollisuus-seutujen Evankelioimisseuran
tukkilaiskoti. Kirkonkylä taajaväkinen
yhdyskunta; tärkeä liikekeskus. Ounasvaara.
— 2. Rautatieasema R:n kunnassa, R:n
radan pääteasema, 114 km Kemistä,
973 km Helsingistä.

Rovasti (kesk. lat.), keskiaikana
syntynyt kirkollinen virka-arvo, meillä
arvonimi, jonka piispa antaa ansiokkaille
papeille, vrt. Lääninrovasti,
Tuomiorovasti. — Rovastikunta, ryhmä
seurakuntia, joiden kirkollista hoitoa
valvoo lääninrovasti. R:ia oli Suomen lut.
kirkossa 1927 yht. 52, arkkihiippakunnassa
10, Tampereen 12, Oulun 8, Viipurin 14 ja
Porvoon 8. — Rovastinkäräjät, tarkastus,
jonka lääninrovasti tuomiokapitulin määräyksestä
pitää jossakin rovastikuntansa seurakunnassa.

Rowland [rouländ], Henry
Augustus (1848-1901), amer. fyysikko.
Spektritutkimuksia (hilaspektri),
sähkömagneettisia tutkimuksia.

Rowlandson [rouləndsən], Thomas
(1756-1827), engl. piirtäjä, aikansa etevin engl.
pilapiirtäjä.

Równe, kaup. Itä-Puolassa. Vilkas
teollisuus ja kauppa. 31,000 as.

Rovuma, joki Itä-Afrikassa,
Tanganjikan territorion ja Portugalin
Itä-Afrikan rajajoki; 800 km.

Roxane, Roksane (ks. t.).

Royal [ransk. ruaja'l, engl. rojəl],
kuninkaallinen.

Royal Geographical Society [rojəl
džogrə'fikəl səsa'iəti] (engl. = kunink.
maant. seura), maapallon kuuluisin maant.
seura, Lontoossa, per. 1830. — Royal
Institution [rojəl institjū'šən]
(engl. = kunink. laitos), Lontoossa,
luonnontiet, tutkimuksen edistämiseksi 1799
per. seura. — Royal Society [rojəl
səsa'iəti], Englannin vanhin tieteellinen
seura, per. 1660. Julkaisee aikakauskirjoja
Philosophical Transactions ja Proceedings of
the R. S., kumpaakin kaksi sarjaa, fys.-matem.
ja biol.

RSFSB ks. Venäjä.

Ru, ruteniumin (ks. t.) kem. merkki.

Rubato [-ā'-] (it.), mus., tempo
r., vapaa aikamitan käyttö, jossa esiintyy
vuoroin kiiruhtamista ja hidastumista.



Rubelliitti, punainen turmaliini
(ks. Turmaliini).

Rubens [-ū-], Heinrich (1865-1922),
saks. fyysikko, suorittanut tärkeitä
tutkimuksia lämmönsäteilystä ja metallien
kyvystä heijastaa infrapunaista säteilyä.
— Rubens, Peter Paul (1577-1640),
flaam. taidemaalari, toimi Antverpenissä.


Rubens: omakuva.

R. on barokin, rehevin taidemaalari.
Hänen taiteensa on eloisaa, usein
draamallisen vauhdikasta; nimenomaan
alastoman ihmisruumiin maalaajana hän on
mestari. R. on ennenkaikkea väritaituri,
valoisan vaaleahkon, koristeellisesti
tehokkaan värityksen suosija. Töitä:
uskonnolliset maalaukset „Ristin pystyttäminen",
„Ristiltä otto", „Viimeinen tuomio",
„Kristus ristillä", „Ildefonso-alttari",
vertauskuvallinen kuvasarja Maria (ks. t.)
de' Medici'n elämästä, flaamilaisesti käsitetyt
terveen aistilliset mytologiset maalaukset
„Perseus vapauttaa Andromedan", „Amatsonien
taistelu",,,Leukippoksen tyttärien ryöstö",
voimakastunnelmaisia ja värikylläisiä
maisemia, muotokuvia, m. m. hänen
molemmista puolisoistaan. [Knackfuss (saks.,
1909).] ks. kuvaliitettä Flaamilaista
taidetta.


Rubensin puoliso Helene
Fourment lapsineen.

Rubico l. Rubikon, Italian ja
Cisalpiinisen Gallian rajajoki vanhalla-ajalla;
mennessään sen yli Cæsar aloitti kansalaissodan
49 e. Kr. — Astua R:n yli, astua
ratkaiseva askel.

Rubidium, metallinen alkuaine, kem.
merkki Rb, at.-p. 85,45, alkalimetalli,
ominaisuuksiltaan kaliumin kaltainen.
Esiintyy pienissä määrin monissa
kaliumkivennäisissä.

Rubiini ks. Korundi. Böömiläinen
r. ja Kapin r. ovat granaattia,
brasilialainen r. on punaista topaasia.

Rubinstein [rūbinštain], Anton
Grigorjevitš (1829-94), ven.-juut.
säveltäjä ja maailmankuulu pianisti, tuli
1858 Pietariin hovipianistiksi ja
konsertinjohtajaksi. Perusti 1862 Pietarin
konservatorion, sen johtajana v:een 1867
sekä 1887-90. Sävelsi oopperoita,
oratorioita, 6 sinfoniaa y. m. Esiintyi
myös musiikkikirjailijana. —
Rubinstein, Nikolaj Grigorjevitš
(1835-81), A. R:n veli, pianistina hänen
vertaisensa, orkesterinjohtajana häntä
etevämpi. Perusti Moskovan konservatorion
1866 ja johti sitä kuolemaansa asti.

Rubner [rup-], Max (s. 1854),
fysiologian prof. Berliinissä v:sta 1909,
suorittanut arvokkaita aineenvaihtoa,
varsinkin ravitsemusfysiologiaa koskevia
tutkimuksia.

Rubriikki (lat.), otsake, päällekirjoitus,
alk. punaiseksi maalattu alkukirjain tai
punaisella alleviivattu otsake.

Rubus, vatukan (ks. t.) suku.

Rud [rūd], Otte l. Otto (k. 1510),
tansk. soturi. Ryösti 1509 Turun
kaupungin, ja tuomiokirkosta m. m. Ejbyn
(ks. t.) kalkin (kuva ks. II osa, p. 785).
Siitä tunnonvaivoihin joutuneena teki
pyhiinvaellusmatkan Palestiinaan. —
Rud, Otte (1520-65), tansk.
amiraali, ylipäällikkönä 1565 Bornholmin
meritaistelussa, jossa kärsi tappion ja joutui
ruotsalaisten vangiksi.

Rudbeck [rūd-] l. Salmelainen,
Eero (1830-67), suom. kansanrunouden
tutkija ja kirjailija. Julk. „Suomen
kansan satuja ja tarinoita" (1852-66, uusi
kuvitettu ja korjattu päin. 1920). —
Rudbeck, Olof, vanh. (1630-1702),
ruots. oppinut, J. Rudbeekiuksen poika. Aluksi
R. tutki lääketiedettä, sitten
kasvitiedettä Hollannissa; perusti Upsalaan
kasvit, puutarhan; Upsalassa lääket.
professorina 1660-91. Valmisti poikansa
kanssa suuren kasvit. kuvateoksen
„Campi Elysii" (1701-02). Perusti
Upsalaan eräänlaisen tekn. oppilaitoksen.
Kuuluisin R:n teoksista on „Atlantica"
(1679-1702), jossa hän väitti, että Platonin
kuvailema Atlantis oli Ruotsi ja että se
oli muka maapallon useimpien kansojen
alkukoti. Hänen poikansa Olof R., nuor.
(1660-1740), isänsä jälkeen Upsalassa
kasvit, ja lääket. prof., harrasti m. m.
kielitiedettä väittäen, että lappi oli
heprean ja suomi unkarin sukua.



Rudbeckia, pohj.-amer. mykerökasvisuku.
Us. lajeja, m. m. kelta- tai punamykeröistä
„kultapalloa" (R. laciniata) viljellään
puutarhakasveina.

Rudbeckius [rūdbe'k-], Johannes
(1581-1646), ruots. yliopistomies, piispa.
R. oli 1604-13 Upsalassa ensin
matematiikan, sitten heprean ja lopuksi
teologian prof:na, v:sta 1618 Vesteråsin
piispa. R. on Ruotsin mahtavuudenajan
merkittävin kirkonmies.

Rude [ryd], François
(1784-1855), ransk. kuvanveistäjä. Töitä:
„Vapaaehtoisten sotaanlähtö 1792" l.
„Marseljeesi" Place de l'Étoilen riemukaaressa
Pariisissa ja Napoleon I:n patsas lähellä Dijonia.

Rudeen [-dē'n], Torsten
(1661-1729), ruots. piispa ja runoilija, prof. ja
tuomiorovasti Turussa 1706-08. [Hultin (ruots., 1902).]

Rudenschöld [rūdenšöld], Magdalena
(1766-1823), ruots. hovineiti, K. M. Armfeltin
rakastajatar. Sekaantui tämän salaliittoon
Reuterholmia vastaan, tuomittiin kuolemaan 1793,
armahdettuna vankeudessa kehruuhuoneessa,
vapautettiin 1798. [Lindvall (ruots., 1917).]
— Rudenschöld, Torsten (1798-1859),
ruots. yhteiskunnallinen kirjailija, kreivi.
Puhui kirjoituksissaan säätykierron puolesta;
toimi kansanopetuksen parantamiseksi.
— Rudenschöld, Ulrik (1704-65),
ruots. taloustieteilijä ja runoilija, T. Rudeenin
poika. Laatinut Suomen taloudellisia oloja
käsittelevän mietinnön (julk. 1899).

Ruderaattikasvit, ruderaalikasvit,
asuntojen lähellä, rikkaläjillä, tunkioilla,
pihamailla, tienvierillä y. m. s. paikoilla
kasvavat kasvit.

Rudimentaarinen (lat.), taantuvan
kehityksen johdosta surkastunut. Esim.
ihmisen umpisuolen matomainen lisäke,
olmin silmät, jättiläiskäärmeiden takaraajat
ovat r:ia elimiä. — Rudimentti,
alkeellinen, kehittymätön, surkastunut
elin, surkastuma.

Rudin [-i'n], Waldemar
(1833-1921), ruots. jumaluusoppinut, prof.
Upsalassa. Kuului raamatulliseen suuntaan.
Julk. m. m. suositun saarnakokoelman
„Evighetsvinkar", us. teoksia suomen.

Rudis (lat.), raaka, aivan taitamaton.

Rudköbing [rūd-], kaup. Tanskassa,
Langelandilla. 4,000 as.

Rudolf (1858-89), Itävallan arkkiherttua
ja kruununprinssi, Frans Josefin
ainoa poika. Rakkaussuhde Maria
Vetseraan aiheutti hänen toistaiseksi
selvittämättömän kuolemansa Wienin lähellä
olevassa Mayerlingin metsästyslinnassa.

Rudolf I Habsburgilainen (1218-91),
Saksan kuningas 1273-91. R:lla oli jo
kuninkaaksi tullessaan hallussaan nyk.
saks. Sveitsi ja Ylä-Elsass; valloitti
Böömin kuningas Ottokarilta Itävallan,
Steiermarkin ja Krainin, joista teki
sukunsa perintömaat, ja Kärntenin.
Saksan valtakunnassa R. koetti ylläpitää
järjestystä hävittämällä rosvoritarien
linnat.

Rudolf II (1552-1612), saks.-roomal.
keisari 1576-1612. R. vastusti protestantteja,
mikä aiheutti levottomuuksia Böömissä;
näiden johdosta hän 1609 antoi n. s.
majesteettikirjan (ks. t.). R. suosi
tähtitiedettä ja alkemiaa sekä kutsui
Keplerin ja Tyge Brahen Praagiin.

Rudolfin järvi, Basso-narok,
laskujoeton, vähäsuolainen järvi Englannin
Itä-Afrikassa (pohjoiskärki Abessiiniassa);
280 km pitkä, 60 km leveä.

Rudolstadt [rūdolštat], kaup.
Thüringenissä, Saksassa, Saalen varrella,
Weimarista etelään. R. oli 1599-1920
Schwarzburg-R:n ruhtinaskunnan pääkaup.
15,000 as.

Rue [ry] (ransk.), katu.

Ruffi. 1. Vauhdikkuus, toimintavireys.
— 2. Ruhvi (ks. t.).

Rufidši l. Rufiji, joki Englannin
Itä-Afrikassa, lähteet Njassan pohjoispuolella,
suussa laaja suistomaa; 1,300 km pitkä.

Rufus ks. Curtius Rufus.

Rugby [ragbi], kaup.
Keski-Englannissa, Avonin varrella. Tunnettu
sisäoppilaitos R. School (per. 1587).
Läheisyydessä suuri radioasema. 22,000 as.
— Rugbypeli ks. Jalkapallo.

Rugilaiset l. rugit, gootteihin
luettava muin.-germ. kansa.

Ruha, kartano Orimattilassa. Tilalla
oli 1700-luvulla suuri lammastarha ulkomailta
tuotuine lampaineen; päärakennus peräisin
1750-luvulta.

Ruhmkorffin kipinäinduktori [rym-],
induktsionikojeen vanhettunut nimitys
keksijän, pariisilaisen mekaanikon
Heinrich Daniel Rühmkorffin (1803-77)
mukaan.

Ruhnu (ruots. Runö), Viroon kuuluva
saari Riianlahdessa; yli 5 km pitkä,
n. 15 km2, 275 as. Asukkaat ovat
ikimuistoisista ajoista ruotsalaisia,
harjoittavat alkuperäistä maanviljelystä ja
karjanhoitoa sekä kalastusta ja hylkeenpyyntiä.
Saarella on ruots. pappi, joka antaa
lapsille ruotsinkielistä opetusta. [Hildén
(Terra 1922); Klein (ruots., 1925).]

Ruhr [rūr], Reinin lisäjoki oikealta,
Westfalenissa ja Reinin maakunnassa,
laskee Duisburgin kohdalla Reiniin;



235 km pitkä. — Ruhrin alue, Ruhrin
(ks. t.) alajuoksun ympärillä Westfalenissa
ja Reinin maakunnassa oleva alue
(pohjoisrajana Lippe-joki). Suurten
kivihiilirikkauksiensa vuoksi (1922 oli
kivihiilentuotanto 92,6 milj. tonnia)
on R. a. maapallon tärkeimpiä teollisuusalueita.
Lukuisia suurkaupunkeja, joissa harjoitetaan
varsinkin metalliteollisuutta. — Ranskalaisten
ja belgialaisten miehittämä 1923-25.


Ruhrin alueelta (Diestel).

Ruhtinas, Machiavelli'n (ks. t.) teos.

Ruhtinas, hallitsija yleensä; hallitsijaperheen
ei-hallitseva jäsen (prinssi); ylhäisimmän
aatelin jäsen esim. Saksassa (Fürst),
Venäjällä (knjaz), Ranskassa (prince),
Italiassa (principe); eräiden valtioiden
(ruhtinaskuntien) hallitsijain arvonimi.
Suomessa on ritarihuoneen kirjoihin keisarin
käskystä otettu ven. ruhtinassuku Menšikov.

Ruhvi l. ruffi (holl.), miehistön
asuntohuone isoissa aluksissa. Huvipursissa
ja muissakin pienemmissä aluksissa, joissa on
vain yksi yhteinen suojus, nimitetään sitäkin r:ksi.

Ruija (norj. Finmarken), Norjan Lapin
suom, nimitys; suurin osa kuuluu hallinnollisesti
Finmarkenin fylkeen, joka on 48,152 km2,
44,000 as. Väestöstä on n. 13 % suomalaisia
(kveenejä) ja 25 % lappalaisia, sitäpaitsi runsaasti
suomalais-lappalais-norjalaista sekakansaa.
Pääelinkeino kalastus. Kaupunkeja: Hammerfest,
Vuoreija, Vesisaari.

Ruijan ahven (Sebastes norvegicus),
ahvenen näköinen lähes 1 m pitkä piikkieväinen
kala. Yleinen Pohjois-Jäämeressä, m. m.
Varanginvuonossa. Synnyttää eläviä poikasia.
Liha hyvänmakuista.

Ruijan pallas, pallas (ks. Kampelat).

Ruijter [röi-], Michiel
Adriaanszoon (1607-76), alankom, merisankari.
Voitti Englannin laivaston 1666 ja saarsi Lontoon.

Ruin [-ī'-], Ingrid (s. 1881),
suom, taidemaalari, Zornin oppilas. — Ruin,
Valdemar (s. 1857), suom. yliopistomies,
kasvatusopin prof. 1888-1926, yliopiston
rehtori 1915-20.


V. Ruin.

Ruineerata (lat.), hävittää, tuhota,
saattaa perikatoon.

Ruis (Secale cereale), viljakasvi,
joka polveutuu Välimeren maista Keski-Aasiaan
kasvavasta S. montanum-lajista. Korkea,
kapealehtinen heinäkasvi; tyypillinen tuulensuosija,
risteytyy sangen helposti, joten siitä ei ole
muodostunut selvästi erotettavia ja pysyviä laatuja,
Suomessa tunnettu ennen kristinuskon tuontia, mutta
viljelty vanhimpina aikoina vain Lounais-Suomessa ja
Suomenlahden rannikkoseuduissa, nykyisin napapiirin
paikkeille saakka, pohjoisemmassa viljelys epävarmaa.


Ruis (Svalövin tähtiruis).

— R:ta viljellään syys-, juhannus- tai
kevät-r:na. Syys-r. kylvetään
tav. elokuun alkupuoliskolla ja sato
korjataan seur. syksynä; juhannus-r. (juuri-,
juurrus-, kesä-r.) juhannuksen tienoissa
yhdessä kauran tai muiden viljojen ja
herneen kanssa. Ensim. vuonna
kasvanut laiho niitetään vihantarehuksi,
jyväsato valmistuu seuraavana syksynä;
kevät-r. kylvetään keväällä ja valmistuu
saman v:n syksyllä, viljelys maassamme
vähäistä. — R:n jyväsato oli 1925
347,6 milj. kg eli n. 31 % korsiviljojemme
sadosta; r:n kasvussa oli 234,256
ha l. 11 % viljellystä peltoalasta;
kylvömäärä 33,0 milj. kg; jyväsato ha:lta
1,484 kg. Sato ha:lta vaihtelee: syys-r:n
1,400-2,800 kg, juhannus-r:n jonkinverran
pienempi ja kevät-r:n 620-1,240 kg.
Olkisato n. 2 kertaa jyväsato, 1 hl:n paino



keskim. 70 kg, 1,000 jyvän paino 18-28 g
R:n tuonti oli 1911-15 keskimäärin
vuodessa 336,9 milj. kg, 1916-20
86,1 milj. kg ja 1921-25 148,9 milj. kg.
Kulutus henkilöä kohti 1925 139,3 kg. Jyvien
kokoomus: vettä 13,4 %, raakaproteiinia
12,0 %, raakarasvaa 1,7 %, typettömiä
uuteaineita 69,0 %, kasvisyytä 1,9 % ja
tuhkaa 2,0 %. Jauhettaessa saadaan
seulottuja r.-jauhoja n. 65-67 % ja leseitä
30 % jyvien painosta, seulomattomia
n. 97 %. Edullisin r.-maa on hyvä
hiekkamaa tai hiekansekainen savimaa.
R. kylvetään tav. lannoitettuun
kesantoon tai puolikesantoon. Kylvömäärä
100-200 kg ha:lle. Maassamme viljellään
melkein yksinomaan maatiaislaatuja, jonkin
verran „Tammiston syysruisparannus"-nimistä
jalostetta. Ulkolaisia jalosteita
viljellään pienessä määrin suotuisimmilla
viljelysseuduillamme, mutta ne talvehtivat
heikonlaisesti. — R:n viljelystä
vahingoittavat juurimato, lumihome,
torajyvä, korsinoki. — Maailman
r:n-tuotanto on n. 35-40 milj. ton. Suurin
tuottaja on ollut Venäjä.

Ruisdael [röisdāl], Jakob van
(s. 1628 tai 1629, k. 1682), holl.
maisemamaalari. Kuvannut metsänsisustoja,
metsäisiä kukkuloita, vuoristomaisemia
kuohuvine koskineen sekä merta. Kuva ks.
Hollannin taidetta. Hänen
setänsä Salomon van R. (n. 1600-70)
oli myös huomattava maisemamaalari.

Ruisku, koje, joka työntää vettä
suihkuna tulipalon sammuttamiseen,
kasteluun y. m. R:t ovat mäntä-,
keskipakois- tai hiilihappo-r:ja.
Pienet mäntä-r:t ovat työntö-r:ja,
suuremmat vipu- l. varsinaisia palo-r:ja
tai kone-r:ja. Mäntä-r:uun
kuuluu (paitsi pieniin työntö-r:hin)
työnnön tasoittajana ilmakupu, johon vesi
pumppusilintereistä työntyy ja puristaa
kuvussa olevan ilman, joka vuorostaan
tasaisella voimalla painaa yeden letkuun
ja tätä pitkin suihku- l. suukappaleeseen,
jossa suihku saa nopeutensa ja jolla sitä
ohjataan. Pienin palo-r. on työntömäntäinen
vakuus- (assuranssi) l. pönttö-r.,
suuremmat ovat vipu-r:ja. Kone-r:t ovat
höyrykoneen (höyry-r.) tai
polttomoottorin käyttämiä (moottori-r.).
Ne ovat joko käsin, useammin hevosella tai
autolla kuljetettavia. — Hiilihappo-r:ista
on tavallisin kemiallinen r., jossa paine
syntyy siten, että ruiskun vesisäiliössä
olevaan veteen liuotettu sooda kehittää
hiilihappokaasua, kun siihen sekaantuu
särjetystä lasisäiliöstä tullut rikkihappo.
Toisessa lajissa ori erikoinen teräksinen
hiilihaponsäilytyspullo, josta lasketaan
paineenalaista hiilihappokaasua työntämään
ulos sammutusjauhetta tai vettä. Viimeksimainitun
järjestelmän mukaisia ovat suuret kaupunkien
hiilihappo-r:t. — vrt. Pumppu
ja liitekuva Palosuojelus.

Ruiskuautto. Automobiili, jonka
konetta voidaan samalla käyttää
paloruiskun käyttövoimana. Tavallisesti on
ruiskuautto samalla kalusto- ja miehistövaununa,
ja saattaapa siinä olla vielä vesivarasto
ensiapua varten, joten sen käyttö on
hyvin monipuolinen. Sellaisella seudulla,
missä ei ole vesijohtoa, käytetään r:n
sijasta yleisesti sellaista auttoa, jossa on
tai jonka perään on sijoitettu vedenottopaikalle
helposti kuljetettava moottori-r.

Ruiskukka, ruiskaunokki (ks. Kaunokit).

Ruiskukurkku (Ecballium elaterium),
kurkkukasvien heimoon kuuluva,
Välimerenmaista kotoisin oleva, rento
1-vuotinen ruohokasvi. Sen 4-5 m pitkä marja
ruiskauttaa irtautuessaan hedelmäperästä
limaisen sisältönsä siemenineen jopa
1 m:n päähän.

Ruiskulaiva, paloruiskulla
(tavallisesti useammalla) varustettu alus, joka
on yksinomaan palokunnan käytettävänä
tai tarvittaessa palokunnan helposti
saatavissa (Hampurissa esim. joen yli
edestakaisin kulkevat lautta-alukset, Turussa
satamahinaaja-alus j. n. e.). Ison r:n
koneet saattavat syöstä yhteensä jopa
50,000 litraa minuutissa. Ne ovat
sotalaivojen tapaan varustetut useammilla
„vesitykeillä", valonheittäjillä,
kipinälennättimellä y. m.

Ruiskupullo, kem. työväline, jolla vettä voi
ruiskuttaa kevyenä suihkuna.


Ruiskupullo.

Ruiskutusreikä. 1. Useimpain rustokalojen
pään yläpinnassa, silmien takana on 2 aukkoa, r:t,
joiden kautta vesi voi kulkea edestakaisin,
Ne vastaavat ensimmäistä kidusrakoparia, ja
niissä on vielä kiduksen surkastuma, n. s.
valekidus. — 2. Valaiden yhtyneistä sieraimista
muodostunut hengitysaukko, tav. päälaen korkeimmalla
kohdalla. Siitä kohoava 5-10 m korkea
vesisuihku on ulkoilmassa tiivistynyttä
hengitysilman vesihöyryä.

Ruisrääkkä (Ortygometra crex),
liejukanoihin kuuluva kahlaaja, 25-28 cm
pitkä. Värit ks. kuvaliitettä Lintuja.
Suomessa yleinen etelä- ja keskiosissa
maatamme ainakin 62°:lle saakka, pohjoisempana
harvinaisempi. Syö hyönteisiä, matoja,
etanoita. Pesä maassa,



munia 8-12, vaaleankeltaisia, ruskea- ja
harmaatäpläisiä. Talvehtii Etelä-Euroopassa
ja Afrikassa, tulee maahamme vasta toukokuun
lopulla.

Ruissalo (ruots. Runsala), Turun
kaupungille kuuluva 9 km pitkä luonnonihana
saari Aurajoen suulla. Reheviä tammilehtoja.
Lukuisia huviloita. Choræuksen lähde (ks. t.).

Rukajärvi, kunta Aunuksessa,
Repolasta koilliseen.

Rukatunturi, Rukavaara, 482 m
yli merenp. kohoava tunturi Kuusamossa.

Rukki, polkusimella pyöritettävä
kotikehruukone. Ison vauhtipyörän yli
kulkee nyöri kahteen kertaan, pyörittäen
toisella kierroksella kierrutinta
(„lyhtyä"), toisella rullaa; nämä pyörivät
toisistaan riippumatta yhteisessä
vaakasuorassa akselissa. Kun kierruttimen
hihnapyörä on pienempi, niin sen
pyörimisnopeus on suurempi kuin rullan; tämän
johdosta kiertynyt lanka kääriytyy
rullalle. Kehrääjä voi kuitenkin jännittämällä
lankaa hidastuttaa sen kiertymistä
rullalle, täten säätäen kierrettä.

Rukoilevaiset, rukoilijat, erään
Lounais-Suomeen, vars. Rauman ja Porin
seuduille levinneen uskonnollisen
liikkeen kannattajat. Erikoisena ryhmänä r.
ovat esiintyneet 1840-luvulta lähtien.
Heidän elämällään on äärimmäisen
yksinkertaisuuden ja vilpittömän, maailmaa
karttavan hurskauden leima. Nimensä he
ovat saaneet ahkerasta, maahan
kumartuneessa asennossa suoritetusta
rukoilemisesta. R. vierovat kaikkia uskonnollisia
uudistuksia. vrt. Renqvist, Henrik.

Rukoilijasirkka (Mantis religiosa)
astumajalkaisten alalahkoon kuuluva vihreä,
n. 5 cm pitkä suorasiipinen hyönteinen.
Keskiruumiin ensim. nivel pitkä ja hoikka
eturaajoissa sääri voi kääntöveitsen tavoin
painua teräväpiikkistä reittä vastaan. Tällä
aseellaan r. pyydystää hyönteisiä ruoakseen
Saalista odottaessaan r. istuu „rukousasennossa",
eturuumis koholla, eturaaja vastakkain
painautuneina. Etelä- ja Keski-Euroopassa.


Rukoilijasirkka. Saalis
etujalkain käänteessä.

Rukoushuoneseurakunta, seurakunnan
laitaosista muodostunut yhteisö, jolla on
rukoushuone jumalanpalveluksia varten.

Rukouspäivä. Yleisiä kiitos-, paasto-,
rukous- ja katumuspäiviä on esivallan
käskystä ollut tapana viettää protestantisissa
maissa. Suomessa vietetään niitä vuosittain
neljänä Valtioneuvoston määräämänä sunnuntaina.
— Rukoussunnuntai, viides sunnuntai
pääsiäisestä.

Rule Britannia [rūl britä'njə]
(„Valitse, Britannia ...!"), Englannin
kansallishymni „God save the king"-laulun
ohella.

Ruletti (ransk.), suosittu onnenpeli,
johon kuuluu numerokenttiin jaettu
pyörivä levy, tällä vierivä norsunluupallo
sekä vastaavasti numeroitu panospöytä.

Rulla. 1. Liereä tai kartiokas tela,
joka joko vierii kahden pinnan välissä
(esim. r.-laakerin r:t) tai pyörii tappien
varassa (esim. r.-tie). — 2. Lankojen ja
rihmojen tav. puinen keränalus. —
Rullalaakeri ks. Laakeri. —
Rullaluistimet, luistimet, jotka kulkevat
pyörillä. Nyk. käytetään 4-pyöräisiä r:ia,
jotka ovat niin rakennetut, että niillä
voidaan kulkea käyriäkin viivoja pitkin.
— Rullapuut, puutavaralaji.
Lankarullien valmistukseen käytettäviä
koivupölkkyjä, joiden pituus 2-2,15 m
ja vahvuus kapeammasta päästään vähintään
5 tuumaa. — R:ksi sanotaan myös
lankarullateollisuudessa syntyneitä
puunpalasia y. m. jätteitä, joita käytetään
polttopuiksi. — Rullarana, rullavaunulle
sovitettu nostokurki. — Rullareivi,
huvi- ja kilpapurjehdusaluksissa käytetty
kahvelipurjeen reivi: purjeen alareunassa
olevaa puomia pyörittämällä purje
kääritään puomin ympäri. — Rullatie,
tukkitie, tukkien kuljetukseen yli
kannaksien käytettävä tukkiuoma, jonka
pohjana on rautatappiset puutelat l.
rullat, joita pitkin tukit kuljetetaan
vesistöstä toiseen. — Rullavapa,
kalastuksessa, etenkin lohenkalastuksessa käytetty
vapa, jossa pitkä siima kelataan rullalle.
— Rullavaunu, kiskoilla kulkeva, käsin
lykättävä nelipyöräinen tasolavainen vaunu.
— Rullaäes ks. Äes.

Rumaania, Romaania (ks. t.).

Rumeelia, 1400-luvulta alkaen
Traakiasta ja Makedoniasta käytetty
nimitys. vrt. Itä-Rumeelia.

Rumjantsev [-a'n-], Aleksandr
Ivanovitš (n. 1680-1750), ven.
kenraali ja diplomaatti, kreivi. Kävi 1720
diplomaattina Tukholmassa, Venäjän
valtuutettuna Turun rauhanneuvotteluissa
1743. — Rumjantsev, Nikolaj
Petrovitš (1754-1826), ven. valtiomies,
kreivi, P. A. R:n poika. Ulkoministerinä
1807-12, Venäjän valtuutettuna Haminan



rauhanneuvotteluissa 1809. Kustansi
Renvallin sanakirjan ja tuki Sjögreniä. R:n
kirjasto ja kokoelmat säilytetään
Moskovassa R:n museossa.
— Rumjantsev, Petr
Aleksandrovitš (1725-96), ven.
sotamarsalkka, kreivi, A. I. R:n poika.
Kunnostautui seitsenvuotisessa sodassa ja
Turkin sodassa 1768-74, jossa ylipäällikkönä;
solmi Kutšuk-Kainardžin rauhan.

Rumor, Karl (s. 1886), oikeastaan
Ast, vir. kirjailija ja poliitikko. Julk.
naturalistisia novelleja kuten ,,Tuled
sügisöös" (kokoelmassa ,,Pôlevad laevad")
mutta myös symbolistisen proosarunoelman
„Lumiste kôrguste poole".

Rumpsteak [ramsteik] (engl.),
parilassa tai pannussa paahdettu
munuais- tai takapaisti.

Rumpu. 1. Tekn. Maantien ja
rautatien poikki rakennettu veden johto.
Avonaisessa r:ssa on kansipalkit kuten
silloissa, katetussa r:ssa on maa- tai
soratäyte päällä. Rakennetaan nyk. tav.
betoniputkista tai kivestä. — 2. Mus.
Tärkein niistä lyömäsoittimista, jotka
ovat vailla määrättyä tai selvästi
havaittavaa sävelkorkeutta. R:ssa on
puinen tai lakkinen, silinterinmuotoinen
kehys, jonka kumpikin pää on peitetty
nahalla. Ääni saadaan siten, että nahkaa
lyödään palikoilla. Taidemusiikissa
käytetään tav. isoa r:ua ja
pikku-l. sotilas-r:ua. Edellisen
sointi on jylhän kumea; jälkimmäisellä on
pärisevä ääni, joka johtuu sen alapuolen
nahan poikki kiinnitetystä suolikielestä.

Rumpukalvo ks. Kuuloelin.

Rumputuli, ennen hyökkäyksen alkua
vihollisasemiin suunnattava
mahdollisimman ankara tykistötuli.

Runa, ruots. kirjailijatar, oik.
Elisabeth Maria Beskow (s. 1870).
Suuri joukko uskonnollishenkisiä
romaaneja suomen.

Rundt, Joel (s. 1879), Suomen
ruotsink. runoilija.

Runeberg [rūnebärj], Birger
(s. 1875), suom. lääkäri, kirurgian
ylimääräinen prof. Helsingissä. Lääket.
julkaisuja, — Runeberg, Ephraim
Otto (1722-70), ruots.-suom.
maanmittari. Tuli 1750 Suomen
Maanmittauskomissionin johtajaksi; järjesti
uudelle kannalle maanmittaustyöt Suomessa ja
johti isonjaon toimituksia us. lääneissä.
Julk. ruotsiksi m. m. esityksen Laihian
pitäjästä. — Runeberg, Fredrika
(1807-79), o. s. Tengström
(arkkipiispan veljentytär), Suomen ruotsink.
kirjailija, J. L. Runebergin puoliso v:sta
1831. Julk. kertomuskokoelman
„Teckningar och drömmar", jossa vaatii
naiselle suurempaa toimintavapautta, sekä
hist. romaanit „Fru Katarina Boije och
hennes döttrar" ja „Sigrid Liljeholm". —
Runeberg, Johan Ludvig (1804-77),
Suomen kansallisrunoilija. K. syntyi
merikapteenin poikana Pietarsaaressa


J. L. Runeberg.

5 p. helmik. 1804. Yliopp. 1822, kotiopettajana
Saarijärvellä ja Ruovedellä 1823-26,
fil. maist. 1827, roomal. kirjallisuuden
dosenttina Helsingissä 1830-37 ja samalla
Helsingfors Morgonbladin toimittajana 1832-37,
jolloin hänen ympärilleen muodostui Lauantaiseura
(ks. t.). — Oleskelu Saarijärvellä oli hyvin
merkityksellinen R:lle, mikä näkyy runoelmista
„Saarijärven Paavo" („Bonden Paavo", 1830),
„Hauta Perhossa" („Grafven i Perho", 1831),
„Hirvenhiihtäjät" („Elgskyttarne", 1832),
joissa kaikissa on, vaikka ovatkin ruotsiksi
sepitetyt, selvä suom. leima. V. 1830
ja 1833 ilmestyy kaksi kokoelmaa
„Runoja" („Dikter"), jotka ovat sävyltään
yksinkertaisia ja hengeltään usein
kansanrunoa lähenteleviä. V. 1836 julkaistiin
idyllinen maalaispappila-eepos „Hanna".
Vv. 1837-57 R. oli latinan, myöh.
kreikan lehtorina Porvoon lukiossa ja sai
1844 prof:n arvonimen. Näinä aikoma
ilmestyvät talvinen herraskartanokuvaus
„Joulu-ilta" („Julqvällen", 1841),
romanttinen „Nadeschda" (1841), „Runoja" III


Runebergin työhuone
Porvoossa.


Runebergin
patsas Helsingissä.



(1843), muhkea eepos „Kuningas Fjalar"
(„Kung Fjalar", 1844), joka on R:n
pääteoksia. Kansallisrunoilijaksi R. on
lähinnä tullut syvän isänmaallisen
tunteen kannattamilla Suomen sotaa 1808-09
käsittelevillä „Vänrikki Stoolin
tarinoilla" („Fänrik Ståls sägner", 1848,
1860). Kokoelman alkuun on asetettu
„Maamme" (v:lta 1848). 1850-luvulla K.
otti osaa virsikirjakomitean työhön ja
julk. 1857 ruots. virsikirjan ehdotuksen,
johon sepittänyt n. 60 virttä. Hän sai
sen johdosta vastaanottaa
kansallislahjana 72,000 mk. Nyt R. jätti
lehtorinvirkansa antautuakseen vapaammin
runoiluun. Hän julkaisi 1862
huvinäytelmän „En voi" („Kan ej") ja 1863
antiikkisaiheisen aatenäytelmän „Salamiin
kuninkaat" („Kungarne på Salamis").
R. halpautui 1863 ja kuoli 6 p. toukok.
1877. — R:lle pystytettiin 1885 hänen
poikansa W. R:n muovailema muistopatsas
Helsinkiin ja toinen Porvooseen.
Hänen kotinsa Porvoossa on nyk. museona.
R:n teoksia on us. suomennettu, viimeksi
1902-09 (O. Manninen, E. Leino, P.
Cajander, Arvi Jännes, A. Noponen ja J. Aho).
— R:n  runoudessa yhtyvät antiikkiset,
romanttiset ja realistiset ainekset
sopusointuiseksi kokonaisuudeksi. Hän
kuvailee elämän ilmiöitä suurin, yksinkertaisin
piirtein ja on tuonut runouteen Suomen
kansan jalona ja ehyenä. Siveellisen
kunnon ja isänmaallisen yhteishengen
miehekkäänä tulkitsijana on tämän
suuren runoilijan merkitys ollut
arvaamattoman suuri. Puoliso ks. ylempänä.
[Strömborg (ruots., 1880-98, lisävihko
1927); Vasenius (1903); Söderhjelm (I-II,
1904-08, pääteos); Hedvall (ruots., 1915,
tyyli); Talvio (1913, yleistajuinen);
Edelfelt, „Vanhan päiväkirjan lehtiä" (1922);
Heikel (ruots., 1926).] — Runeberg,
Johan Wilhelm (1843-1918), J. L. R:n
poika, suom. lääkäri, sisätautien hoidon
prof. 1877-1907. Lukuisia lääket. julkaisuja.
— Runeberg, Walter (1838-1920),


J. W. Runeberg.


Walter Runeberg.

suom. kuvanveistäjä, J. L R:n poika
Opiskeli Kööpenhaminassa 1858-62, sitten
Roomassa ja v:sta 1876 Pariisissä. Päätyöt:
J. L Runebergin, P. Brahen ja Aleksanteri
II:n patsaat sarja rintakuvia, kuten
Z. Topeliuk sen, A. Fryxellin, II. Ibsenin,
Bj. Björnsonin, A. E. Nordenskiöldin, J. L.
Runebergin ja L. Mechelinin, edelleen
nuoruudenveistokset „Keiron ja Akilleus",
„Seilenos satyyrien seurassa", „Ilmarinen takoo
kuuta", ,,Apollon ja Marsyas" sekä näitä
uudempi „Bacchus ja Amor". R:n taidekäsitys
on ihanteellisklassillinen, mutta myöhemmin
siihen tuli realistisia piirteitä. [Nordmann
(1919).]


W. Runeberg: Apollon ja
Marsyas.

Runge, Philipp Otto (1777-1810),
saks. taidemaalari ja taidekirjailija,
Biedermaier-suunnan mestareita.

Runhultti, pyöröpuu (ks. t.).

Runkokunta, eläinyhteisö, joka on
syntynyt jatkuvan jakautumisen tai
silmikoimisen kautta yhdestä emoyksilöstä
siten, että uudet yksilöt aina ovat
jääneet elimelliseen yhteyteen edellisten
kanssa. Runkokunnittain elävät esim.
korallit, monet hydrotsooit, sammaleläimet,
eräät vaippaeläimet, useat merisukamadot
sekä alkueläimistä semmoiset muodot kuin
palloeläin (Volvox), ripsikellot y. m.

Runnari (amer.-suom.), ulkomaalaisissa
satamissa henkilö, joka houkuttelee
us. petollisin lupauksin merimiehiä ja
siirtolaisia kapakoihin y. m.

Runnin terveyslähde, Iisalmen
pitäjässä, Kiurujoen varrella, 2 penik.
Iisalmesta länteen. Lähteen vesi on erittäin
radiuminpitoista (1,200 Machen yksikköä
sekuntia ja litraa kohden), sitäpaitsi se
sisältää rautakarbonaattia sekä
piihappoa. V:sta 1904 sen omistaa Iisalmen
Runnilähde o.-y., jonka toimesta paikalle
on rakennettu hotelli, kaivohuone ja us.
huviloita. Kylpylaitoksella annetaan



radioaktiivisia vesikylpyjä, mutakylpyjä
ja kaikenlaisia lääkekylpyjä. Vesi ja
lieju ovat osoittautuneet tehokkaiksi
aineenvaihtotaudeissa kuten kihdissä,
reumatismissa, ruoansulatus- ja
verenkiertoelinten taudeissa.


Runni. (Terveyslähde oik. kuusen juurella.)

Runojalka l. runopolvi, nousun ja
laskun säännöllinen yhdistys runomittaisessa
esityksessä. Se sisältää tav. yhden
pitkän (korollisen) ja yhden tai kaksi
lyhyttä (korotonta) tavua. Tav. r:t ovat
siis 2-3-tavuisia. Kaksitavuisia ovat
trokee, jambi, spondee, kolmitavuisia
daktyyli, anapesti, kretikos ja amfibrakys,
jossa on pitkä tavu kahden lyhyen
välissä (⌣ — ⌣).

Runolaulajat, eepillisten
kansanrunojemme esittäjät. Runoja ovat
vanhoina aikoina laulaneet kaikki
kansanluokat, varsinkin talonpoikainen
väestö. Virossa ja Inkerissä niitä
esittivät etupäässä naiset, mutta
pohjoisemmilla runoalueilla
pääasiassa miehet. Tavallisessa
elämässä r. eivät paljoa eronneet
ympäristöstään, mutta henkisesti he
lienevät olleet muuta kansaa korkeammalla.
Runontaito keskittyi usein erityisiin
sukuihin, kulkien perintönä polvesta
polveen. Niinpä muodostui Suomen
Karjalaan tunnetut Sissosten, Sotikaisten,
Šemeikkain ja Vornasten (ks. n.)
laulajasuvut; Vienan Karjalaan esim.
Perttusten (ks. t.), Malisten, Kettusten ja
Lesosten laulajasuvut. Sitäpaitsi on Kalevalan
kokoonpanon historiasta muistettava
Vuonnisen tietäjä Vaassila Kieleväinen
sekä Suomen Karjalan laulajista Juhana
Kainulainen Kesälahdelta, Simana
Huohvanainen Ilomantsista, Borissan Ontto
Suojärveltä, Ontrei Vanninen Sortavalan
Rautalahdesta sekä inkeriläiset Larin
Paraske (ks. t.) ja Ontropo Melikov.
Nyk. on kertovan runon laulanta Karjalasta
melkein hävinnyt, kun taas loitsuja ja
varsinkin lyyrillisiä lauluja vielä paikoittain
runsaastikin viljellään. [Härkönen (1926).]


Runolaulajia, oik. Onoila.

Runolaulu, mus., eroaa lyyrillisestä
kansanlaulusta jonomaisen rytmirakenteensa kautta.
Runosävelmään kuuluu 1, 2 tai korkeintaan
3 säettä, jotka alinomaa kertautuvat, joko
tarkalleen yhtäläisinä tai tilapäisten vaihtelujen
muuntamina.

Runomitta l. metri perustuu
runoudessa esiintyvän poljennon
säännöllisyyteen, s. o. runokielen nousujen ja
laskujen järjestettyyn vaihteluun. Toisissa
kielissä r. perustuu tavujen laajuudelle
(l. pituudelle), toisissa taas korolle (l.
painokkuudelle), eräissä molemmat
seikat otetaan huomioon, ja muutamissa
tavujen luku jo yksinään määrää
r:n. Kreikassa ja latinassa r. nojautuu
yksinomaan tavujen laajuuteen, s. o.
pitkät ja lyhyet tavut vaihtelevat
säännöllisessä järjestyksessä. Sensijaan
useimmissa nykyajan sivistyskielissä on
korko r:aa määräävänä aineksena.
Ranskankielisessä, kuten yleensä
romaanisten kansojen runoudessa, on korollisten
tavujen lukumäärä säännöllinen, vaikka
poljento muuten on verraten vapaata,
noudattaen läheltä suorasanaisen
puhekielen poljentoa. Germ. kielissä, esim.
ruotsissa ja saksassa, yhtyvät laajuus
ja korko, niin että korollinen tavu
luetaan runoudessa aina pitkäksi.
Muinais-suom. runous rakentui niin hyvin
korolle kuin laajuudelle (ks.
Kalevalan runomitta). Uudempina aikoina
on taiderunoutemme r. perustunut
pääasiallisesti korkoon, kuitenkin niin, että
laajuussuhteitakin otetaan huomioon.
R. muodostuu runojaloista (ks. t.).
Kahden tai useamman runojalan yhtymisestä
syntyy säe. Säe saattaa olla
yksinkertainen, s. o. kokoonpantu samanlaisista
runojaloista, tai sekoitettu, s. o. kokoonpantu
erilaisista runojaloista. Jos kaikki
säkeeseen kuuluvat runojalat ovat
täydelliset, sanotaan säettä täysipolviseksi
l. akatalektiseksi. Jos säkeen viimeinen
polvi ei ole täydellinen, syntyy
vajapolvinen l. katalektinen säe. Jos säkeen
loppuun on liittynyt ylimääräinen tavu, on
säe liikatavuinen l. hyperkatalektinen.
Säkeen alussa, runokorollisen tavun
edellä esiintyvä koroton tavu (tai
korottomat tavut) muodostaa esitahdm l.
anakruusin. Jos sanat ja runopolvet eivät



satu yhteen, vaan leikkaavat toisiansa,
syntyy jako l. sesuura. Pitkissä säkeissä
tavataan määrätyllä kohdalla säännöllinen
pysähdys l. tahtilepo, joka jakaa säkeen
kahtia. — Tärkeimmät antiikkiset r:t ovat:
heksametri l. kuusimitta, pentametri l.
eleginen l. viisimitta, sapfolainen,
alkaiolainen, asklepiadinen r. ja
jambinen trimetri l. senaari.
Romaanisille kielille ominaisista r:ista ja
säkeistölajeista mainittakoon: italiasta
peräisin olevat tertsiini, ottava rima l.
stanza ja sonetti, ranskasta aleksandriini
ja rondeau, espanjasta redondilla; germ.
kieliin kuuluvista r:ista taas: alk. engl.
silosäe l. blank verse, alk. saks. knitteli
l. ketjusäe.

Runous l. runotaide, se
kaunotaiteen haara, joka käyttäen kieltä
välikappaleena tarjoaa lukijan tai kuulijan
mielikuvitukselle kirkastuneen kuvan
sisäisestä tai ulkonaisesta maailmasta.
R. on joko runomitallista tai
suorasanaista. Syntymätavan ja -laadun
puolesta erotetaan toisistaan kansanrunous
ja taiderunous. Esitystapansa puolesta
r:n tuotteet jaetaan lyriikkaan,
epiikkaan ja draamaan,
kuitenkin ilman jyrkkiä rajoja.

Runousoppi l. poetiikka,
runouden teoria, se estetiikan osa, joka
järjestelmällisesti tekee selkoa runouden
olemuksesta, sen eri muodoista ja
ilmaisukeinoista, sen suhteista toisiin taiteisiin
sekä sen eri lajeista. R. sisältää myös
sääntöjä runon rakenteesta l. tekniikasta.
R:eja ovat kirjoittaneet m. m.
Aristoteles, Horatius („Ars poetica")
ja Boileau-Despréaux. [Müller-Freienfels
(saks., 1921); Wrangel (ruots., 1912);
Godenhjelm (1920); Juvelius (1921).]

Runsaudensarvi, kierteinen, kukilla
ja hedelmillä täytetty sarvi, ylitsevuotavan
runsauden tunnuskuva.

Runsoro l. Ruwenzori, vuoriryhmä
Itä-Afrikassa, Albert Edwardin järven ja
Albertin järven välissä, Belgian Kongon
ja Ugandan rajalla. Suuria jäätiköitä.
Korkein huippu 5,120 m yli merenp.

Runö, Ruhnu (ks. t.).

Ruoansulatus, suussa, mahalaukussa
ja suolistossa tapahtuva ruoan muuttuminen
sellaiseen muotoon, että se voi
imeytyä vereen. Siinä erotetaan mek. ja
kem. valmistelu. Edellisen suorittavat
pääasiassa hampaat, sitäpaitsi sisältyy
siihen suuontelossa, mahalaukussa ja
suolistossa tapahtuva ruoan sekoittuminen.
Kem. valmistelun suorittavat r.-kanavaan
liittyvien rauhasten nesteet, jotka
sisältävät liukenemattomia ravintoaineita
hajoittavia käyteaineita l. entsyymejä.
Niistä sekoittuu ruokaan ensinnä
syljessä oleva ptyaliini, joka muuttaa
tärkkelyksen sokeriksi. Mahalaukussa
ruoka mahanesteen vaikutuksesta ja
mahalaukun seinämän lihasten vatkaamana
muuttuu vellimäiseksi ruokasulaksi
(chymus). Mahaneste (ks. t.)
sisältää veteen liuenneina suolahappoa,
pepsiiniä, juoksutinta ja lipaasia;
sen kokoomus vaihtelee melkoisesti ruoan laadun
mukaan. Pepsiinin vaikutuksesta valkuaisaineet
hajoavat peptoneiksi, lipaasi muuttaa vähässä
määrässä rasvoja glyseriiniksi ja
rasvahapoiksi, juoksutin hajoittaa kaseiinin
albumooseiksi ja parakaseiiniksi, jonka
viimeksimainitun pepsiini hajoittaa
edelleen. Mahalaukusta ruokasula joutuu
jonkun ajan — joka vaihtelee aterian
laadun mukaan, ei kumminkaan yleensä
ole pitempi kuin 5 tuntia — kuluttua
ohutsuoleen, missä siihen sekoittuu
emäksistä haimanestettä l. mahasylkeä ja
sappea. Haimanesteessä on kolmea
käyteainetta: 1) trypsiiniä, joka
hajoittaa valkuaisaineet peptoneiksi,
peptideiksi ja aminohapoiksi, 2)
steapsiinia, joka hajoittaa rasvat
glyseriiniksi ja rasvahappojen alkalisuoloiksi
ja 3) amylaasia, joka muuttaa
tärkkelyksen sokeriksi. Sapessa olevat
sappihappojen (glykokoli- ja taurokolihappojen)
alkalisuolat liuottavat rasvahappoja
ja näiden alkalisuoloja. Ohutsuolessa
erittyvässä suolinesteessä on invertaasi-,
maltaasi- ja laktaasi-nimisiä
käyteaineita. Liuenneet, imeytymiskelpoisiksi
„sulaneet" ravintoaineet imeytyvät sitten
ohutsuolen sisäpintaa samettimaisena nukkana
peittävien n. s. suolenpiiden kautta
(imettäväisillä ja linnuilla) ruumiiseen,
jolloin rasva kulkeutuu lymfasuonia myöten
ja sokeri ja valkuaisaineiden hajautumistulokset
joutuvat suoraan vereen. Sulamattomat ainekset,
esim. selluloosa, poistuvat ruumiista
ulostuksina. Ruokaa, joka sisältää paljon
tämmöisiä aineita, sanotaan vaikeasti
sulavaksi; toisinaan tätä nimitystä
käytetään ruoasta, joka pysyy kauan
mahalaukussa, mutta lopulta kumminkin sulaa.

Ruoansulatuskanava, se putkisto,
jonka kautta eläimen ottama ravinto
kulkee ruoansulatustoimintaa varten ja
tämän kestäessä. Onteloeläimillä ja
eräillä loismadoilla ei varsinaista r:aa
ole. Useimpien selkärankaisten r:ssa
voidaan erottaa seuraavat osat:
suuontelo (jossa ruoansulatuseliminä
kieli ja hampaat), nielu, ruokatorvi.



Ihmisen ruoansulatuskanava, 1 nieluontelo,
2 kurkunkansi, 3 selkäranka, 4 ruokatorvi,
5 pallea, 6 mahalaukku, 7 sappitiehyt, 8 haima,
9 ohutsuoli, 10, 11 lynkkysuoli, 12 peräsuoli,
13 umpisuoli matomaisine lisäkkeineen, 14
ohutsuoli, 15 lynkkysuoli, 16 pohjukaissuoli, 17
maksa, 18 sappirakko, 19 maksa, 20 kylkiluita,
21 henkitorvi, 22 kurkunpää, 23 suuontelo.


mahalaukku ja suoli. Imettäväisten
suolessa erotetaan 1) ohutsuoli
(ihmisellä 6-8 m pitkä), jonka
hevosenkengän tavoin kaartuvaa lyhyttä
(ihmisellä n. 30 cm:n mittaista) alkuosaa
sanotaan pohjukaissuoleksi ja
mutkittelevaa loppuosaa sykkyräsuoleksi,
2) paksusuoli (ihmisellä
1,2-1,4 m pitkä), jonka pussimaista
alkuosaa sanotaan umpisuoleksi (siihen
avautuu umpilisäke, ks. t.) ja
3) peräsuoli, joka avautuu
peräaukolla ulos. K:aan liittyviä
ruoansulatusrauhasia ovat sylkirauhaset,
mahalaukun mahanesterauhaset, maksa
sappirakkoineen, haima ja suolen rauhaset.
R. on pisin kasvinsyöjillä, lyhyin
lihansyöjillä (lampaalla 25, ihmisellä 7 ja
kissalla 4 kertaa niin pitkä kuin ruumis).

Ruode, seinähirsien päähän (esim.
ikkuna-aukon kohdalla) hakatussa
uurteessa oleva, seinää sitova puukara.

Ruoho, ruohokasvi, yrtti, kasvi,
jolla (vastakohtana puille, pensaille ja
varvuille) on puutumaton, talveksi
lakastuva maanpäällinen varsi.

Ruoholaukka, ruohosipuli
(Allium schœnoprasum),
merenrantakallioillamme joks. yleinen ontto- ja
liereälehtinen, sinipunakukkainen, 15-30 cm
korkea, liljakasvien heimoon kuuluva
ruohokasvi, jota mausteeksi kelpaavien
lehtiensä vuoksi myös viljellään.

Ruohoöljy, andropogonöljy,
erilaisia eteerisiä öljyjä, joita saadaan
itäint. Andropogon-suvun kasveista.

Ruokakunta. Eräitä veroja maalla
on aikaisemmin suoritettu kultakin
itsenäiseltä taloudelta, jota tällaisena
veroperusteena nimitettiin r:ksi tai savuksi
l. talousavuksi. Senjälkeenkuin
käräjäjyväin kanto 29/12 1923 annetulla
lailla lakkautettiin, on r. veroperusteena
menettänyt merkityksensä.

Ruokalisä, keskiaikainen kirkollinen
vero Suomessa; suoritettiin kirkkoherroille
luonnossa elatuksen avuksi.

Ruokamulta, peltomaan päällimmäinen,
kuohkea kerros, jossa muokkausaseet
enimmäkseen työskentelevät ja johon
kasvien juuret etupäässä leviävät.

Ruokaruotsi, keskiajalla ja
uudenajan alussa Suomessa verotustapa, jolla
tarkoitettiin huovien ja heidän ratsujensa
kestitystä nimismiesten luona.

Ruokasuola, keittosuola (ks. t.).

Ruokatorvi ks. Ruoansulatuskanava.

Ruokaöljy ks. Oliiviöljy.

Ruokinta ks. Lypsykarjanhoito, Rehuaineet
ja Rehuarvo. [Poijärvi, „Maataloudellisten
kotieläinten ruokinta" (1922); Kellner,
„Ruokintaopin pääpiirteet".]

Ruokit (Alcidæ), peräjalkaisiin
kuuluva [myös omaksi eri lahkoksi (Alcæ)
erotettu] lintuheimo. Lyhyet jalat, aivan
ruumiin takaosassa. Etuvarpaat räpylän
yhdistämät, takavarvasta ei ole. Meillä
kiislan, jääkyyhkysen, lunnin ja
ruokin suvut. — Viimeksimainittuun
kuuluu ruokki (Alca torda).
Se on 39-46 em pitkä, selkäpuolelta
musta, vatsapuolelta valkoinen, silmien ja
nokan välissä valkoinen viiru; nokka


Tavallinen ruokki.



musta, sivuilta litistynyt, poikkiuurteinen.
Pesii kaikilla merenrannikoillamme,
munii 1 munan paljaalle kalliolle.
— Siivetön ruokki (A. impennis)
oli ennen sangen yleinen pohjoisten merien
rannoilla, mutta nyt sukupuuttoon hävitetty
(1800-luvun puolivälissä viimeiset). Se oli
70-80 cm pitkä, tavallisen ruokin värinen,
siivet pienet, lentokyvyttömät. vrt.
Kiislat, Jääkyyhkynen, Lunni.

Ruokko. 1. Lapsen-r., lapseneläke
(ks. t.). — 2. Eläimen vuokra l.
antaminen r:lle, välipuhe, jossa toinen
sitoutuu saadakseen eläimen tuoton, omalla
kustannuksellaan hoitamaan ja elättämään
eläimen ja usein suorittamaan maksunkin.

Ruoko (Phragmites communis),
leveälehtinen, isoröyhyinen, 1,5-3 m korkea
heinä, jolla vahva juurakko. Yleinen
järvien, jokien ja merien rantavesissä.
R:oa leikataan karjanruoaksi, röyhyjä
käytetään makuupatjojen ja pielusten
täytteiksi.

Ruokohuilu, vienosointinen
urkuäänikerta („simapilli").

Ruokokoski, Jalmari (s. 1886),
taidemaalari. Maalannut väritykseltään
huomattavia hiljaiselo- ja henkilökuvia.

Ruokola, maatila Pälkäneellä;
päärakennus v:lta 1826, Engelin tekoa.

Ruokolahti, kunta Viipurin läänissä,
Etelä-Savossa, Saimaan itärannoilla.
1,006,4 km2, 14,745 as. (1926).
Imatran koski. Imatran yhteiskoulu. A.-b.
Tornator o.-y:n suuret teollisuuslaitokset
Tainionkoskella ja sen omistama Immolan
höyrysaha, Elektrometallurgiska a.-b:n
rautatehdas Vuoksenniskassa y. m.
teoll.-laitoksia.

Ruokovirran kanava, Maaningan
pitäjässä, Maaninganjärven ja Ruokoveden
välissä, 1-sulkuinen, 371 m pitkä,
pohjaleveys 7,7 m; rak. 1878-79.

Ruona, kylä Kuortaneella. Syysk. 1 p.
1808 Adlercreutz siellä voitti Kamenskijn
johtamat venäläiset.

Ruonankartano, sotilasvirkatalo Sauvossa.

Ruoppaus l. mutaus, satamien ja
kulkuväylien syventäminen. Toimitetaan
ruoppaajilla. Yksinkertaisin on r.-kauha;
sillä ruopataan lautalta tai jäältä.
Intialaista r.-kauhaa käytetään myös tavalliseen
kaivaukseen, varsinkin ahtaissa peruskaivoissa.
Koneruoppaajista on tavallinen
proomulle sovitettu r.-koura l.
Priestmannin ekskavaattori, jonka
kourat aukaistuina pudotetaan pohjaan,
jossa ne sulkeutuvat ja sitten nousevat
sekä ylhäällä aukenevat ja pudottavat pois
nostamansa aineet. Ketju- l.
koururuoppaajassa l. paternosterissa
on kouruja l. ämpäreitä sovitettu
päättömään ketjuun; kourut käyvät
pohjassa, täyttyvät, nousevat ylös ja
tyhjenevät yläpyörän yli kulkiessaan. Myös
höyrylapiorakennetta käytetään ruoppaajissa.
Imu- l. keskipakoisruoppaajassa on vahva
keskipakoispumppu, joka imee vettä ja sen
mukana pehmeän pohjamudan. — Ruoppaajan
nostama aines lasketaan proomuihin, joilla se
kuljetetaan muualle pohjaan laskettavaksi, tai
ruuheen, jota pitkin se veden huuhtomana
valuu täytemaaksi satamarakennuksiin y. m.

Ruori (ruots.), peräsin (ks. t.).

Ruoskiminen, raipparangaistus. ks.
Raippa- ja vitsarangaistus.

Ruoste, rautaoksidihydraatti,
ferrihydroksidi, Fe2O3 . nH2O, syntyy
hiilihaponpitoisen kostean ilman tai
hapenpitoisen veden vaikuttaessa rautaan. Ei
suojele rautaa edelleen ruostumasta.
Pienetkin määrät happoja, alkaleja ja eräitä
suoloja edistävät ruostumista. Ruostumisen
ehkäisemiseksi on kaikki r.-pilkut
poistettava ja rauta päällystettävä ilmaa
paremmin kestävällä metallilla (sinkki,
tina, nikkeli), tai sinettävä, jolloin
pinnalle muodostuu ohut rautaoksiduulikerros,
mikä suojelee enemmältä ruostumiselta.

Ruostemaa ks. Podsoli.

Ruostesienet (Uredineæ), sieniluokka,
korkeammissa kasveissa eläviä loisia.
Useita itiömuotoja; esim. heinäkasveissa
loisiva mustaruoste muodostaa syksyllä
paksuseinäisiä, tummia, 2-soluisia
talvi-itiöitä, jotka itävät seuraavana
keväänä lyhyeksi alkeisrihmaksi; tämä
kantaa n. s. alku- l. kevätitiöitä,
joiden tulee päästä happomarjapensaaseen
voidakseen itää; happomarjapensaan lehdessä
ne itävät rihmastoksi, joka lehden
alapinnalle muodostaa pyöreitä
helmi-itiöitä sisältäviä
helmi-itiö-maljoja ja yläpinnalle pieniä
sauva-itiöitä, joiden merkitystä ei
tunneta; helmi-itiöt itävät heinäkasvien lehdille
jouduttuaan, niistä syntynyt huovasto
muodostaa vaaleita 1-soluisia kesä-itiöitä,
jotka levittävät loisen muihin heiniin, ja
loppukesällä talvi-itiöitä.
Kaikilla r:lla ei ole näin monta
itiöastetta, eräillä ei ole isännänvaihtoa.
R. aiheuttavat suunnattomia vahinkoja
viljelyskasveissa ja metsäpuissa.
Vilja- ja heinäruosteista on happomarja-
l. mustaruoste, heinäruoste
(Puccinia graminis) tärkeimpiä; se



vaivaa kaikkia viljalajejamme ja pellolla tai
sen ympäristöllä kasvavia heinäkasveja.
Keltaruoste (P. glumarum) esiintyy
vehnässä, ohrassa, rukiissa ja monessa
luonnonvaraisessa heinälajissa, m. m.
nurminadassa. Sen kesäitiöryhmät ovat
sitruunankeltaiset. Ruskearuoste
(P. tritici) loisii vehnässä.
Tervasrosojen aiheuttajina ovat
Cronartium-lajit erittäin
vahingolliset. Chrysomyxa-suvusta on
tärkein kuusen suopursuruoste
(Chr. ledi), joka on kuusimetsiemme
pahimpia vitsauksia. [Liro, „Tärkeimpien
ruostesientemme morfologiset ja biologiset
pääpiirteet" (1908), „Finlands rostsvampar"
(1908), „Tuhosienet" (1924).]


Happomarjaruoste
kaurassa, vas. kesä-,
oik. talvi-itiö.

Ruostesorsa (Tadorna casarca),
ruskeanpunainen, harmaapäinen sorsalintu,
jolla musta kaulasepel ja vihreä siipipeili.
Keski- ja Etu-Aasiassa, Kaakkois-Euroopassa;
Suomessa kolmasti havaittu.

Ruotsalainen, järvi Heinolan
kaupungin länsipuolella, Heinolan ja
Asikkalan pitäjien alueella; pinta-ala 77 km2,
suurin pituus 20,5 km. Asikkalan puolella
olevaa länsiosaa sanotaan Hopeaseläksi.

Ruotsalainen, Armas (s. 1877),
lastenlääkäri. Julk. m. m. „Ihmisen
eläinloiset", „Pikkulapsi ja sen hoito", „Nuori
lapsenhoitaja", „Sairas lapsi", „Lapsen
ruokinta ensi ikävuosina", „Nuoren
äidin kirja". — Ruotsalainen, Paavo
(1777-1852), Suomen herännäisyyden
huomattavin maallikkojohtaja, talollinen.
S. 19/6 1777 Lapinlahdella, k. 27/1 1852
Nilsiässä. Kaksi käyntiä Jyväskylässä seppä
Högmanin puheilla auttoi häntä sisäiseen
selvyyteen, ja n. v:sta 1809 hän alkoi kohota
Pohjois-Savon heränneitten johtajaksi. R.
teki laajoja matkoja saaden aikaan
savolaisen ja keskipohjalaisen herännäisyyden
yhtymisen. Sitävastoin erimielisyys
H. Renqvistin (vrt. t.) kanssa pani
Keski-Savossa ja Karjalassa rajan hänen
vaikutukselleen. R. oli taitava sielunhoitaja
ja puhuja; kirjoittaa hän ei osannut.
[Oravala (1913).]


Paavo Ruotsalainen.

Ruotsalainen jako, aurinkojako, ks. Maanjako.

Ruotsalainen kansanpuolue (ruots.
Svenska folkpartiet). Sen tarkoituksena
on Suomen ruotsink. väestön kieli- ja
kansallisuuspyrkimysten ajaminen.
Puolueella on ollut Eduskunnassa 26-21
edustajaa. Pää-äänenkannattaja
„Hufvudstadsbladet". Puolueen edeltäjänä on
pidettävä liberaalista puoluetta (ks. t.).
Tämä sulautui 1885 uuteen ruots. puolueeseen,
minkä päälehtenä oli Nya Pressen ja tarkoituksena
suomalaisuusliikkeen vastustammen. V. 1906
puolue sai nyk. nimensä.

Ruotsalainen Kirjallisuusseura ks
Svenska Litteratursällskapet i Finland.

Ruotsalainen Prikaati, ruotsinmaalainen
vapaaehtoisjoukko (300-400 miestä),
toimi Suomen vapaussodassa, kunnostautui
m. m. Tampereen valloituksessa.

Ruotsalainen Sivistysrahasto,
Svenska Kulturfonden (ks. t.).

Ruotsalaisen Kansakoulun Ystävät,
Svenska Folkskolans Vänner (ks. t.).

Ruotsi (ruots. Sverige), kuningaskunta
Pohjois-Euroopassa, Skandinaavian niemimaan
itäosassa; 448,400 km2 (siitä 37,878 km2
vettä); suurin pituus 1,574 km, suurin leveys
499 km. Eteläisin kohta 55° 20' pohj. lev.,
pohjoisin 69° 4' pohj. lev. R. jaetaan kolmeen
pääosaan: Norlanti, Sveanmaa ja Göötanmaa
(ks. n.) ja nämä hist. maakuntiin.


Vaakuna.

— Pinnanmuodostus. R. on paljon matalampaa
kuin Norja. Korkeinta on R:n Lapin länsiosa, jossa
m. m. maan korkein vuorenhuippu Kebnekaise (ks. t.).
Pohjois-R:n tunturialue ulottuu pitkin maan
länsirajaa aina Taalainmaahan saakka etelään. Sen
itäpuolella on Pohjois-R:n metsävyöhyke, jossa
metsäisten vuorimaiden ohella on laajahkoja soita
ja rämeitä; siitä itään on Pohjanlahden
rannikkovyöhyke, joka on viljelyskelpoista
savimaata. Rannikkovyöhykkeen jatkoa on Keski-R:n
järvialueella oleva Keski-R:n alanko, joka on
R:n viljelyksen rintamaita. Sen eteläpuolella
on mäkinen ja karu, suureksi
osaksi sorakerrosten ja soiden peittämä
Etelä-K:n (Smålandin) ylänkö. R:n
eteläisin osa, Skånen alanko, on hyvin
hedelmällistä ja liittyy geologisen
rakenteensa puolesta, samoinkuin Itämeren
rannikolla olevat Öölannin ja Gotlannin
saaretkin, lähemmin Tanskaan (trias-,
jura- ja liitumuodostumineen). —
Vesistöt. Vesirikkaudessa R:n voittaa vain
Suomi. Pohjois-R:ssa on lukuisia jokia,
monet niistä sangen vuolaita ja koskisia.
Tärkeimmät niistä ovat Tornionjoki
(jossa Tornionjärvi), Kainuunjoki,
Luulajanjoki (Iso-Luulajanjärvi),
Piitimenjoki, Skelleftenjoki, Uumajanjoki,
Ångermanjoki, Indaljoki (Storsjön), Ljungan,
Ljusnan ja Daljoki (Siljan).
Keski-R:n alangon suurimmat järvet ovat
Venneri, Vetteri, Mälari ja Hjälmaren.
Ensinmainittu, johon laskee Klarjoki
pohjoisesta, laskee Göötajoen kautta
Kattegatiin, muut laskevat Itämereen.
R:n koskien vesivoima on arvioitu yht.
18 milj. hevosvoimaksi, mistä n. 16 milj.
hevosv. tulee Norlannin osalle; käyttöön
on otettu vain n. 1,5 milj. hevosv. (m. m.
Trollhättanin ja Porjuksen suuret
voimalaitokset). — Ilmasto on maan asemaan
nähden sangen lauhkea, ei tosin niin
lauhkea kuin Norjan. Sademäärä
keskimäärin 500 mm vuodessa, alenee lännestä
itään ja etelästä pohjoiseen mennessä.
Tammikuun keskilämpö on Pohjois-Norlannissa
n. -14° C ja Etelä-Skånessa -1°, heinäkuun
keskilämpö +14° ja +16°, vuoden keskilämpö
-1,2° ja +7,3°. — Kasvisto on Pohjois- ja
Keski-R:ssa joks. samanlainen kuin vastaavilla
leveysasteilla Suomessa; tammivyöhykkeen
pohjoisraja ulottuu kumminkin pohjoisemmas
kuin meillä. Tammivyöhykkeen eteläpuolella
on pyökkivyöhyke, jonka pohjoisraja kulkee
Bohusläänin keskiosista Kalmarin eteläpuolelle.
— Maasta on 9,5 % peltoa, 2,2 %
luonnonniittyä, n. 60 % metsämaata. —
Eläimistö joks. kuin Suomessa; meille
vieraita imettäväisiä ovat Etelä-R:ssa
viihtyvät saksanhirvi ja metsäkauris. —
Asukkaita on 6,054,000 (1926), niistä
suomalaisia (pääasiallisesti Tornionjoen
laaksossa) n. 30,000 ja lappalaisia
n. 7,000, muut ruotsalaisia. Keskimäärin
asuu 14,7 henkeä joka km2:lla (Skånessa
68, Lapissa 1); 30 % väestöstä asuu
kaupungeissa. Ev.-lut. tunnustus
vallitseva. Kansanvalistus korkea.
Korkeakouluja: Upsalan ja Lundin yliopistot,
Tukholman Karoliininen Opisto, Tukholman
ja Gööteporin korkeakoulut. —
Elinkeinot. Maataloudesta elää n. 38 %
väestöstä; meillä yleisten viljalajien ja
perunain ohella viljellään melkoisesti
sokerijuurikkaita. Maanviljelyksen tuotanto on
viime vuosina ollut 1,000-1,300 milj.
kruunua. Vuorityöstä ja teollisuudesta elää
n. 32 % väestöstä. Teollisuuden
tuotantoarvo on viime vuosina vaihdellut 4 ja
7 miljardin kruunun välillä. Tärkeimmät
teollisuudenhaarat ovat ravinto- ja
nautintoaine-, metalli-, paperi-,
puutavara-ja kutomateollisuus. Vuorityö on
vuosisatoja ollut erittäin tärkeä elinkeino.
Rautamalmia on runsaasti ja laadultaan
se on maailman parasta. Tuottoisimmat
rautamalmialueet ovat Lapissa
(Jällivaara, Kiirunavaara, Luossavaara),
huomattava alue on myös Keski-R:ssa
(Pohjois-Upplannin, Västmanlandin,
eteläisen Taalainmaan ja itäisen Vermlannin
poikki kulkeva vyöhyke, jossa m. m.
Grängesberg). R:n rautamalmin kokonaistuotanto
oli 1925 yli 8 milj. tonnia. Muiden metallien
saanti on verraten vähäistä. Tärkeimmät
vientitavarat ovat puutavarat ja paperimassa,
rautamalmi, rauta- ja terästavarat sekä voi,
tuontitavaroista tärkeimmät vilja, kivihiili
ja siirtomaantavarat. Vienti on
vuosittain vaihdellut 1,000 ja 1,300 milj.
kruunun välillä, tuonti 1,100 ja 1,400
milj. kruunun välillä. — Rautateitä
n. 16,000 km. Raha 1 kruunu = 100 äyriä.
— Hallitusmuoto ja hallinto. R. on
perustuslaillinen perinnöllinen
kuningaskunta. Toimeenpaneva hallitusvalta on
kuninkaalla valtioneuvostossa, jossa 11
jäsentä, niistä 3 salkutonta. Eduskunta
on 2-kamarinen. Ensimmäinen kamari on
150-jäseninen. Jäsenet valitaan 8 v:ksi,
vaalin toimittavat maakäräjät ja kuuden
suurimman kaupungin valtuustot;
vuosittain valitaan n. 1/8 jäsenistä;
vaalikelpoisia ovat kaikki 35 v. täyttäneet
kansalaiset, joilla on vähintään 50,000
kruunusta verotettu kiinteistö tai vähintään
3,000 kruunun verotetut vuositulot.
Toisen kamarin jäsenluku on 230, jäsenet
valitaan välittömillä vaaleilla, äänioikeutettuja
ja vaalikelpoisia ovat 23 v. täyttäneet miehet
ja naiset. — Paikallishallintoa varten maa
on jaettu 24 lääniin ja 1 (Tukholman)
käskynhaltijapiiriin. Läänit ks. Skandinaavian
kartasta. Läänien edustajakokouksia sanotaan
maakäräjiksi; läänien esimiehiä ovat
maaherrat. Kaupunkeja on 112, kauppaloita
44. Kirkollisesti maa on jaettu 13 hiippakuntaan.
Pääkaup. Tukholma.


Historia. Vanhin aika. R:n nykyisen
germ. väestön esi-isät asuivat jo kivikaudella
Etelä-R:ssa sekä osissa Keski- ja Pohjois-R:ia.
N. v:sta 800 tehtiin viikinkiretkiä Itämeren
rantamille, jolloin ruotsalaiset perustivat
Venäjän valtakunnan, ja Venäjän suuria jokia
pitkin Mustallemerelle saakka. Samoihin
aikoihin R. yhdistettiin yhdeksi
valtakunnaksi, ja kristinusko tuli siellä
tunnetuksi. — Keskiaika (1060-1521).
Stenkilin suvun (1060-1125) jälkeen
hallitsivat vuorotellen Sverkerin ja Eerikin
suvut (1130-1250). Heidän aikanaan
kristinusko ja kat. kirkkojärjestys
lopullisesti vakiintuivat R:ssa. V. 1164 R.
sai oman arkkipiispan Upsalaan. Eerik
IX Pyhä teki ristiretken Suomeen
n. 1154. V. 1200 Sverker Nuorempi
perusti hengellisen rälssin. V:sta 1248
hoiti hallitusta Birger Jaarli, joka
teki ristiretken Hämeeseen 1249 ja jonka
poika Valdemar valittiin 1250
kuninkaaksi. Täten pääsi Folkungien suku
valtaistuimelle (1250-1363). Birger hoiti
kuitenkin edelleenkin hallitusta ja oli
huomattava lainsäätäjä kuten hänen
nuorempi poikansakin Maunu
Ladonlukko (1275-90). Hänen aikanaan 1279
syntyi maallinen rälssi. Maunun pojan
Birgerin (1290-1319) aikana hoiti
hallitusta marski Tyrgils Knuutinpoika,
joka teki 1293 ristiretken Lounais-Karjalaan.
Maunu Liehakon (1319-63)
aikana R. teki Venäjän kanssa 1323
Pähkinäsaaren rauhan, ja n. 1347 valmistui
n. s. Maunu Eerikinpojan maanlaki,
minkä yhteydessä laadittiin myös yleinen
kaupunginlaki. Maunu ja hänen poikansa
Haakon menettivät kruununsa
Albrekt Mecklenburgilaiselle
(1364-89), jonka neuvonantajista Bo
Joninpoika Grip oli vaikutusvaltaisin.
Albrektin kukisti Haakonin leski
Margareeta (1389-1412), joka jo
aikaisemmin oli tunnustettu Tanskan ja Norjan
hallitsijaksi. Häntä seurasi Norjan,
Tanskan ja R:n kuninkaana Eerik
Pommerilainen (1412-39).
Tyytymättömyys unionia (ks. Kalmarin
unioni) vastaan puhkesi 1434 ilmi
R:ssa Engelbrekt Engelbrektinpojan
johtamassa kansannousussa. Seur.
vuosikymmenet olivat yhtämittaista taistelua
kansallisen ja unionipuolueen välillä.
Kristofer Baijerilaisen (1440-48)
kuoltua oli Kaarle Knuutinpoika Bonde
kolmeen otteeseen kuninkaana (1448-57,
1464-65, 1467-70) sekä välillä unionikuningas
Kristian I Oldenburgilainen (1457-64).
Valtionhoitaja Sten Sture vanh. (1470-97,
1501-03) voitti ratkaisevasti Kristianin
1471 Brunkebergin taistelussa; hän
perusti 1477 Upsalan yliopiston;
unionikuninkaan Hannun syrjäyttämä
1497-1501. Svante Sturen (1504-12)
seuraajan Sten Sture nuor:n (1512-20)
voitti unionikuningas Kristian II Tyranni,
mutta hänen toimeenpanemansa Tukholman verilöyly
aiheutti Kustaa Eerikinpoika Vaasan johtaman
kapinan 1521. — Uusiaika (v:sta 1521).
Vaasan suku hallitsi 1523-1654.
Kustaa I (1523-60) liittyi
uskonpuhdistukseen, R. tuli perintövaltakunnaksi
1544, talouselämä elpyi. Eerik XIV
(1560-68) anastamalla Pohjois-Viron aloitti
R:n suurvaltapolitiikan. Juhana III
(1568-92) osoitti taipumusta katolisuuteen ja
lisäsi aateliston etuoikeuksia. Sigismundin
(1592-99) aikana tehtiin Venäjän kanssa
Täyssinän rauha 1595. Hän koetti tehdä R:n
katoliseksi, mikä aiheutti Kaarle-herttuan
johtaman sitkeän vastarinnan (Upsalan kokous
1593). Sigismund erotettiin ja hänen
seuraajakseen tuli Kaarle IX (1599-1611).
Tämän aikana käytiin sotaa Puolaa,
Venäjää ja Tanskaa vastaan. Kustaa II
Aadolfin (1611-32) hallitessa Venäjän
sota päättyi 1617 Stolbovan rauhaan,
jossa R. sai Inkerinmaan ja Käkisalmen
läänin. Puolalta R. sai 1629 Liivinmaan.
Kustaa Aadolf sekaantui 1630
kolmikymmenvuotiseen sotaan, jossa kaatui
saavutettuaan loistavia voittoja. Hänen
aikanaan oikeudenkäyttöä parannettiin
perustamalla hovioikeuksia (m. m.
Turkuun), hallinto järjestettiin
kiinteämmäksi asettamalla keskusvirastoja l.
kollegioita, 1617 julkaistiin ensim.
valtiopäiväjärjestys ja 1626 ritarihuonejärjestys,
verolaitosta yksinkertaistettiin,
opetuslaitos uudistettiin. Kustaa II Aadolfin
tyttären Kristiinan (1632-54) aikana
kolmikymmenvuotinen sota päättyi
Westfalenin rauhaan 1648, ja vähän ennen R.
sai Tanskalta Brömsebron rauhassa 1645
Jämtlandin, Härjedalin ja Gotlannin.
Hallintolaitosta kehitettiin edelleen v:n 1634
hallitusmuodolla. V. 1640 perustettiin
Turkuun yliopisto. Tuhlailevaisuudellaan
Kristiina saattoi valtakunnan raha-asiat
epäjärjestykseen, ja aatelisvalta paisui
huolestuttavasti. Pfalzilainen suku
hallitsi 1654-1718. Kaarle X Kustaa
(1654-60) valloitti Tanskalta Skånen,
Hallandin, Blekingen ja Bohusläänin.
Hän yritti 1655 toimeenpanna reduktsionin,
n. s. neljänneksenperuutuksen, mutta vasta
hänen poikansa Kaarle XI
(1660-97) sai reduktsioni lopullisesti
toteutetuksi. V. 1682 kuninkaanvalta tuli


miltei rajattomaksi. Sotalaitos pantiin
kuntoon (vrt. Ruotujakolaitos).
Oikeudenhoidon ja hallinnon aloilla
saatiin aikaan entistä parempi järjestys.
Kirkkolaki säädettiin 1686. Kaarle
XII:n (1697-1718) aikana Tanskan,
Puolan ja Venäjän 1700 aloittamassa
suuressa pohjan sodassa R. menetti
suurvalta-asemansa ja laajoja alueita, m. m.
Itämerenmaakunnat ja osan Suomea 1721
Uudenkaupungin rauhassa Venäjälle. N. s.
vapauden l. säätyvallan aikana (1718-72),
joka seurasi mahtavuuden aikaa (1617-1718)
kuninkaan valta vv:n 1719 ja 1720
hallitusmuodoilla supistettiin
mitättömäksi, ja hallitusvalta oli
valtaneuvoskunnalla, joka puolestaan oli
riippuvainen säädyistä. Valtiopäivillä olivat
„hatut", jotka nojasivat Ranskaan, ja
„myssyt", jotka aikakauden lopulla
olivat Venäjän johdettavina, vuorotellen
enemmistönä. Vapaudenajan alussa
elinkeinoja edistettiin, uusi lakikirja
hyväksyttiin 1734; huomattavin valtiomies oli
Arvid Horn. Sitten hatut aloittivat sodan
Venäjää vastaan 1741, mutta Turun
rauhassa oli R:n luovutettava Kymijoen ja
Saimaan itäpuolella oleva osa Suomea
nyk. Viipurin läänin lisäksi, joka oli
menetetty jo 1721. Ulriika Eleonooraa
(1719-20) seurasi hänen puolisonsa
Fredrik I (1720-51) ja häntä
Gottorpin sukua (hallitsi 1751-1818) oleva
Aadolf Fredrik (1751-71).
Viimeksimainittu koetti esiintyä itsenäisesti
neuvoskuntaa vastaan, mutta valtiopäivät
päättivät 1755, että jos kuningas kieltäytyi
allekirjoittamasta neuvoskunnan päätöksiä,
sai se käyttää kuninkaan nimileimasinta.
Puoluelahjomisen ja ulkovaltojen sekaantumisen
aiheuttamasta alennustilasta valtakunnan pelasti
Kustaa III (1771-92), joka hankki
kuninkuudelle suurimman osan sen
entistä valtaa ja jonka hallitusaika oli
sivistyksellistä nousukautta, mutta
alkuajan uudistuksista huolimatta päättyi
yleiseen tyytymättömyyteen. Kustaa
IV Aadolf (1792-1809) menetti
vallankumouksessa kruununsa, sittenkuin
venäläiset olivat valloittaneet Suomen ja
valmistautuivat hyökkäämään R:iin. Kaarle
XIII:n (1809-18) aikana sota Venäjää
vastaan päättyi 1809 Haminan rauhaan,
jossa R. luovutti Suomen. Kruununperilliseksi
valittiin ransk. marsalkka Bernadotte,
hallitsijana Kaarle XIV Juhana
(1818-44). Hänen aikanaan R. sai Norjan
1814. Rauhallinen kehitys on jatkunut
niinikään Bernadotte-sukuisten Oskar I:n
(1844-59), Kaarle XV:n (1859-72),
Oskar II:n (1872-1907) ja Kustaa V:n
(v:sta 1907) hallitessa. V. 1866 saatiin
aikaan eduskuntalaitoksen uudistus. Nelisäätyisten
valtiopäivien sijaan tulivat kaksikamariset.
Norja itsenäistyi 1905. Vv. 1918-21 R. koetti
anastaa Ahvenanmaan. Viimeaikaisista
pääministereistä mainittakoon Branting,
nykyinen (v:sta 1926) on C. G. Ekman
(s. 1872). [Hildebrand-Stavenow (ruots., v:sta 1919).]

Ruotsin Akatemia (ruots. Svenska
akademien), per. 1786 Kustaa III:n
toimesta Ranskan Akatemian mallin
mukaan. Jäseniä 18, tunnuslause „snille
och smak" (nero ja aisti).

Ruotsin kieli ja kirjallisuus. 1. Kieli.
Skand. kielten itäskand. ryhmään kuuluva ruotsi
jaetaan kahteen kehitysjaksoon, muinaisruotsiin
ja nykyisruotsiin. Edellisessä on kolme
jaksoa: 1) riimukirjoitusten ruotsi (n. 825-1225),
2) klassillinen muin.-ruotsi (n. 1225-1375) ja
3) nuorempi muin.-ruotsi l. keskiruotsi (n. 1375-1525).
Sen päälähteet ovat riimukirjoitukset (ks. t.)
ja lat. kirjaimin kirjoitetut käsikirjoitukset,
kuten maakuntalait ja eräät legendakokoelmat.
Nykyisruotsissa on kaksi jaksoa: vanhempi
(1526-1732) ja nuorempi (v:sta 1732),
rajana Dalinin (ks. t.) „Argus". [Saxén-Almark
(koulukielioppi 1925); Cannelin (sanakirjoja 1920
ja 1921).] — 2. Kirjallisuus.
Riimukirjoituksista päättäen on Ruotsissa pakanuuden
aikana ollut myytillisiä ja hist. kansanrunoja.
Keskiajalla kirjoitettiin legendoja, hymnejä,
kronikoita ja maakuntalakeja. Huomattavin
kirjailijapersoonallisuus on Birgitta.
Uskonpuhdistusajan merkittävimmät
kirjailijat ovat Olaus ja Laurentius
Petri, historiantutkijat Olaus
Magni ja J. Messenius sekä
runoilija Wivallius. Mahtavuuden ajan
pääkirjailijat ovat Stiernhielm, Lucidor,
Suomesta siirtynyt Frese ja Olof
Rudbeck. 1700-luvun tiedemiehistä on
Linné mainehikkain. Eteviä runoilijoita
on pitkä sarja; uuden runouden vars. aloittaja
von Dalin, Hedvig Charlotta Nordenflycht,
suom. Creutz, Gyllenborg,
Bellman sekä Kellgren,
Oxenstierna, Adlerbeth,
Leopold, jotka kuuluvat voltairelaiseen
s. o. kylmän järjenmukaisuuden ja terävän
kriitillisyyden suuntaan, ynnä Thorild
ja Lidner, jotka kuuluvat
rousseaulaiseen, s. o. mielikuvituksen
vapautta ja tunteiden oikeutusta
puolustavaan suuntaan, ja edelleen Anna Maria







RUOTSI.


1. Skånelainen maisema.



2. Abiskon kansallispuistoa Torniojärven rannalla.


RUOTSI


3. Rättvikin kirkko Siljanin rannalla Taalainmaassa.



4. Kansanpukuisia taalalaisia.




RUOTSIN TAIDETTA


1. Bergh: Pohjolan kesäilta (Göötepori).



2. Liljefors: Variksia (Göötepori).


RUOTSIN TAIDETTA


3. Zorn: Tyttöjä uimassa (Helsinki).



4. Carl Larsson: Herneitä silpomassa.



Lenngren. 1800-luvun alussa
romantiikka, joka Ruotsissa tunnetaan
fosforismin nimellä, kotiutuu kirjallisuuteen.
Sen pääedustajat ovat Atterbom ja
Stagnelius. Fosforismin rinnalla
kulkee toinen kirjallinen virtaus, jonka
tarkoituksena oli kansallistunteen
herättäminen. Sen miehet perustivat
Goottilaisen Liiton (ks. t.). Tämän suunnan
merkkimiehet olivat Geijer ja Tegnér.
Suuri romanttinen kirjailija oli
myös Almquist; tendenssiromaaneja
kirjoitti Fredrika Bremer.
Myöhäisromantiikan huomattavimmat kirjailijat
olivat Snoilsky, Wikner ja Wirsén
sekä ennenkaikkea Rydberg.
Naturalismia edustavat Strindberg
ja Geijerstam, uusromantiikkaa
Heidenstam, Levertin, Selma
Lagerlöf, Hällström, Fröding
ja Karlfeldt. Nyk. Ruotsin
huomattavimmat kirjailijat ovat Söderberg,
Bo ja Hj. Bergman, Österling, Ekelund,
Engström, Lidman, Siwertz, Nordström,
Marika Stjernstedt, Elin Wägner,
Lagerqvist y.m. [Schück-Warburg (ruots.,
1917-18); Sylwan y.m. (ruots., 1918-23).]

Ruotsin laki, Ruotsin oikeus,
Ruotsin kirjoitettu laki,
nimitys, jolla vanhoissa laeissa useasti
tarkoitetaan yleistä lakia, toisinaan Ruotsin
oikeusjärjestystä sellaisenaan ja väliin
Ruotsin vallan ajoilta alkuisin olevia
Suomen lakeja.

Ruotsin oikeus ks. Ruotsin laki.

Ruotsin Pommeri, Ruotsille
Tukholman rauhassa 1720 jäänyt Peene-joen
länsipuolella oleva osa Etu-Pommeria.
Luovutettu 1814 Tanskalle, joka luovutti
sen Preussille.

Ruotsinpyhtää (ruots. Strömfors),
kaksikielinen kunta (ruotsi enemmistön
kielenä) Uudenmaan läänissä, Itä-Uudellamaalla,
Kymijoen oikean suuhaaran länsipuolella,
Suomenlahden rannalla; 277,9 km2,
4,320 as. (1926), niistä suomenk. lähes 2,000.
Strömforsin tehtaat.

Ruotsinsalmi (ruots. Svensksund),
Kuutsalon ja Tiutisen välinen salmi
Kymissä Kotkasta itäkaakkoon, sen
kautta kulkee Kotkan-Haminan laivareitti.
Kotkan saaren edustalla läh. R:ea
24 p. elok, 1789 ja 9-10 p. heinäk. 1790
tapahtuneita meritaistelulta nimitetään
R:n taisteluiksi. Edellisessä lähes
kolminkertainen ven. laivasto voitti K. A.
Ehrensvärdin johtaman ruots. laivaston,
jälkimmäisessä K. O. Cronstedtin johtama
ruots. laivasto voitti perinpohjin
venäläiset. R:n taistelu on suurin merivoitto
Ruotsin historiassa. Venäläisten tappio
oli n. 50 alusta, n. 6,500 vankia ja
3,000 kaatunutta ja haavoittunutta,
ruotsalaisten 300 miestä ja 4 laivaa.
Vv. 1791-95 linnoitettiin useat R:n
läheiset saaret, sotasatama v:een 1826.
Nyk. vain raunioita.

Ruotsin suomalaiset. 1. Pohjois-Ruotsissa,
Norrbottenin rannikolla, lienee suomalaisia asunut
jo ajanlaskumme ensimmäisistä vuosisadoista lähtien.
Sekä heidän murteensa että nimistönsä viittaavat
Satakuntaan. Heidän lukumääränsä oli 1920 29,028
(1860: 13,739). Suomalaisalue on n. 500
neliöpenikulman laajuinen ja käsittää seuraavat
Länsipohjan ja Lapin seurakunnat ja kappelit:
Alatornion, Karungin, Hietaniemen, Ylitornion,
Korpilompolon, Tärännön, Pajalan ynnä Muonionalustan
kappelin, Junosuannon, Kaaresuannon,
Jukkasjärven ynnä Vittangin kappelin
ja suurimman osan Jällivaaraa.
Voimakkain on suomalaisasutus Suomen rajaa
vastassa olevissa pitäjissä. Vähintään
50 % on suomalaisia: Ylitorniolla 50,7 %,
Korpilompolossa 63,3, Tärännössä 59,4,
Pajalassa 50,1, Muonionalustalla 100,
Kaaresuannossa 95,4 ja Vittangissa 69,6 %.
Suomalaisväestö elää pääjokien varsilla
suhteellisen hyvissä taloudellisissa oloissa,
muualla heikommissa. 1870-luvulta
lähtien on R. s:ia ruotsalaistutettu. Nyk.
ei ainoassakaan koulussa opeteta
suomeksi, korkeintaan käytetään sitä
alkuopetuksessa apukielenä. Suomalaislapsia
on ajaksi lähetetty etelämmäksi
ruotsink. perheisiin ja n.s. työtupien avulla,
joissa jokapäiväisenä kielenä on ruotsi,
on ruoka- ja asuntoavustuksin tehty
vähävaraisille suomalaislapsille
mahdolliseksi käydä koulua, vrt. Länsipohja
(kartta). — 2. Keski-Ruotsissa
suomalaiset ovat asuttaneet melkoisia alueita.
Jo Kustaa Vaasan aikana heitä oli
Ruotsissa, mutta varsinainen siirtolaisuus
alkoi 1580-luvulla, sittenkun
Kaarle-herttua oli luvannut seitsemän
verovapaata vuotta herttuakuntansa
asumattomien alueiden viljelijöille. Savosta
ja myös Pohjois-Hämeestä tulvi vars.
1600-luvun alkupuoliskolla n. 5,000-6,000
uudisasukasta Ruotsin ja Norjan puolelle
150 pitäjään, etenkin Vermlantiin ja
Taalainmaahan. Vermlannissa arvellaan
suomalaisia olleen 1800-luvun alussa n.
14,000 ja Keski-Skandinaaviassa kaikkiaan
40,000. Pääelinkeino oli kaskiviljelys.
Melkoinen osa suomalaisia jätti




Læstadiolaisseurat Karungin kansakoululla.

hankkimatta kunink. vahvistuskirjan
asumansa maan omistamiseen. V. 1636
kiellettiin kaskenpoltto ja määrättiin,
että vahvistuskirjoja vailla olevat
suomalaiset oli häädettävä. Seur.
vuosikymmenenä käskettiin polttaa suomalaisten
rakennukset ja polttaa tai takavarikoida
heidän viljansa. Kaskeamiskiellon lisäksi
ahdistettiin kodin polttamisen,
talonkirjan mitättömäksi tekemisen ja
henkipatoksi julistamisen ohella suomalaisia,
jotka eivät tahtoneet oppia ruotsia. V:sta
1641 lähtien suomalaisia vangittiin
laumoittain vietäviksi siirtolaisina
Amerikkaan Delaware-joen tienoille
perustettuun Uuden-Ruotsin siirtokuntaan. Näistä
y. m. sortotoimenpiteistä oli
seurauksena, että suomalaiset kaskimaikseen
etsivät yhä kaukaisempia seutuja ja
joutuivat aseellisiin taisteluihin
ruotsalaisten kera. 1700-luvulla luultiin
metsäsuomalaisten ruotsalaistuneen. Heidät
ikäänkuin uudelleen löysi K. A.
Gottlund. Hän kulki 1817 ja 1821 tiheimmin
asutut suomalaisseudut keräillen
kansanrunoutta ja ottaen selvää suomalaisten
tilasta. Hän lähetti heille kirjallisuutta
ja alkoi ajaa heidän asiaansa, mutta
hänet karkoitettiin Ruotsista. 


Keski-Ruotsin suomalaisia.

Suomalaisten asia sai sellaisen käänteen, että
heitä alettiin kirkon ja koulun avulla
ruotsalaistuttaa. Nyk. vain muutama
sata vanhusta Östmarkissa ja Nyskogassa
Ruotsissa sekä Solörin metsissä Norjassa
puhuu suomea. Siirtolaisuuden takia
monet suomalaiskylät ovat autioituneet.
[Salminen, „Skandinaavian metsäsuomalaisten
vaiheet" (1909); Lampén, „Värmlannin matka"
(1925).]

Ruotsin taide. R. t:n vanhimmat
mainittavammat tuotteet ovat romaaniseen
tyyliin rakennetut kirkot, esim. Lundin
(ks. t., kuva) tuomiokirkko, lukuisat
Gotlannin kirkot ja Varnhemin
luostarikirkko. Goottilaisista kirkoista
mainittakoon Upsalan (ks. t., kuva) tuomiokirkko
ja Vadstenan luostarikirkko.
Kuvanveiston ja maalaustaiteen tuotteet ovat
nekin kirkollisia; huomattavin
keskiaikainen veistos on Notken "Pyhä Yrjänä
ja louhikäärme" (ks. Yrjänä, kuva).
Uskonpuhdistusaikana rakennettiin
renessanssi- l. n. s. vaasatyyliin linnoja
(kuvia ks. Gripsholm, Kalmar,
Vadstena). Mahtavuuden aika
merkitsi nousua myös taiteitten alalla.
Huomattavimmat arkkitehdit olivat de la
Vallée ja Tessinit, isä ja poika;
viimeksimainittu Tukholman (ks. t.,
kuva) kuninkaanlinnan luoja. Ruotsin
maalaustaiteen isänä pidetään
Ehrenstrahlia, jonka oppilaita oli
muotokuvamaalari D. von Krafft.
Kustaa III:n aikana tulee ransk.
rokokoovaikutus tuntuvaksi; n. s. kustavilainen
tyyli oik. vastaa ransk. Ludvig XVI:n
tyyliä. Huomattavin arkkitehti oli
Adelcrantz. Ulkomailta kutsutaan
taiteilijoita, m.m. kuvanveistäjä
Bouchardon. Sergel on Ruotsin ensim.
vars. kuvanveistäjä. Maalaajista ovat
merkittävimmät Lundberg, Pasch'it,
Roslin, Wertmüller, Lafrensen, Pilo
ja Breda. 1800-luvun



huomattavimmat taiteilijat olivat
kuvanveistäjät Byström, Fogelberg,
Molin, Börjesson ja Hasseberg,
taidemaalarit Fageriin, Jernberg,
Höckert, Wahlberg, von Rosen, Kronberg,
Larsson, Josephson, R. Bergh, Nordström,
Kreuger, prinssi Eugen,
Liljefors, Zorn, Björck, Wilhelmson,
piirtäjistä Engström ja
arkkitehdeista Scholander, Clason
ja Boberg. 1900-luvun R. t:ssa on
arkkitehtuuri etualalla pääedustajinaan
Tengbom ja Östberg,
Tukholman (ks. t., kuva) kaupungintalon
luoja. Huomattavimmat kuvanveistäjät ovat
Milles, Eldh ja Johnson
sekä taidemaalarit, eräiden edellä jo
mainittujen ohessa, Hjortzberg,
Arosenius ja Grünewald.
Myös taideteollisuus on elpynyt; nimenomaan
on korkealla m. m. Gaten ja
Haldin edustama lasitaide
(ks. t., II os., p. 981, alempi kuva).
[Romdahl ja Roosval, „Svensk
konsthistoria" (1913); Laurin, „Nordisk
konst" (1921-26).] ks. kuvaliitettä Ruotsin
taidetta.

Ruotsin Tiedeakatemia (ruots.
Kongliga svenska vetenskapsakademien), per.
1739 matemaattisten ja luonnontieteiden
edistämiseksi.

Ruotto, konsvärkki, runko- tai
ristikkovahvikkeet, kun ne jotakin rakennetta
varten on paikoilleen kiinnitetty.

Ruotu, oik. joukko, osasto. Kaksi
(ennen useampiakin) peräkkäin rintamassa
seisovaa miestä tai hevosta.

Ruotujakolaitos, Kaarle XI:n
Ruotsissa ja Suomessa 1680-luvulla
toimeenpanema sotalaitoksen uudistus, joski
jo 1500-luvulta lähtien oli alempana
esitettyjä periaatteita jonkinverran
sovellutettu.

Jalkaväen ylläpitämiseksi kansa
suostui maakunnittain asettamaan
määräluvun miehiä (1,000-1,200). Kaikki
talot jaettiin ruotuihin, jotka
pestasivat ja palkkasivat miehen.
Useimmiten tuli ruotu olemaan n. 2
manttaalia. Kun sotamies oli kuollut tai hänen
paikkansa muuten tullut avoimeksi, piti
ruodun hankkia uusi mies. Sotamiehet
saivat ruodultansa pestin (10-125
kruunua), vuosipalkan (2-15 kruunua),
torpan, johon kuului tupa tarpeellisine
ulkohuoneineen, peltoa ja niittyä. Missä
torppia ei ollut, saivat sotamiehet asunnon
sekä muonan ruodulta. Kokouksiin ja
katsastuksiin piti ruodun miehensä kyyditä
ja huolehtia heidän elannostaan niissä.
Kustaa III:n ajoista maksoivat ruodut
muutamissa osissa valtakuntaa
katsastusajan muonasta erikoisen
passevolanssimaksun. Ruodut olivat velvolliset
sotamiehilleen kustantamaan pitovaatteet;
kruunu antoi univormut sekä aseet.
Ruotu jaosta olivat vapautetut:
säteritalot, kuninkaankartanot ja -karjatalot,
enimmät virkatalot, prebendatalot,
ratsutilat, osa kestikievareista y. m.
Kuninkaan- ja karjakartanolta sekä puhtaita
kruununtaloja tehtiin sekä jalka- että
ratsuväenupseerien virkataloiksi. Ahkeraan
oli määrätty sotaharjoituksia, kokouksia
ja katsastuksia pidettäväksi. —
Sisämaassa asettivat ruodut miehiä
jalkaväkeen, rannikolla ja saaristossa
laivastoon (merimiesruodut). Kaupungit
asettivat myös laivastoväkeä.

Ne kruununtalot, joiden vero oli mennyt
ratsuväen pitoon, saivat sen asemesta
asettaa miehen ja ratsun täysine
varustuksineen armeijaan. Niitä ruvettiin
sanomaan ratsutiloiksi l.
rustholleiksi. Kaarle XI perusti myös uusia
ratsutiloja, joiden omistajat saivat
vapautusta tai vähennystä veroista
suorittamalla ratsupalvelusta. Ellei vapautusta
ratsutilasta kruunulle tulevasta verosta
katsottu riittäväksi korvaukseksi
ratsupalveltiksesta, saivat ne kantaa
joidenkuiden lähitalojen verot. Näitä taloja
sanottiin augmentti- l. akumenttitaloiksi.
Ratsutilojen, tuli sodan ja rauhan aikana
hankkia ja kustantaa hevonen ja mies täysissä
varustuksissa. Kun mies tai hevonen oli
kuollut tai niiden paikka muuten tullut
tyhjäksi, tuli ratsutilojen hankkia uusi.

Aikojen kuluessa järjestelmään tehtiin
muutoksia. Niinpä sallittiin 1700-luvulta
alkaen, että ruotuväkirykmenteissä oli
vakansseja, s. o. ne eivät olleet
täysilukuisia, jolloin puuttuvien miesten
ja hevosten puolesta maksettiin erikoinen
vakanssivero. Toisaalta ruodut
velvoitettiin vakinaisten miesten lisäksi
hankkimaan täydennysmiehiä
(vargeringskarlar), jotka varsinkin
Suomessa ajoittain muodostivat melkoisia
joukkoja.

Vv:n 1788-90 sodan syttyessä oli
Suomen ruotujakoarmeijassa jalkaväkeä
6,702 miestä ja ratsuväkeä 2,250 miestä
sekä vv:n 1808-09 sodan alkaessa yht.
12,999 miestä, siitä täydennysväkeä 4,050.
Karjala, jossa ei aikaisemmin ollut
ruotuväkeä, jaettiin nyt ruotuihin, mutta
kansa pääsi toistaiseksi asettamasta
sotaväkeä suorittamalla aikaisemmin
maksettua jääkäriveroa kaksinkertaisen
määrän. Tällä verolla ylläpidettiin pestattua



joukkoa, n. s. Karjalan jääkäreitä, joita
oli 600 miestä ja joiden riveissä
syntyneitten aukkojen täyttämisestä rahvaan
tuli itsensä pitää huoli. R:n lakkautti
Ruotsissa vastav:n 1901 asevelvollisuuslaki.
Suomessa Aleksanteri I 1809 suostui säätyjen
anomukseen, että Suomi sotaväen asettamisen
sijasta maksaisi toistaiseksi erikoista veroa.
Täydennysmiehistön ja laivaväen asemesta
maksettiin myös veroa. Vasta itämaisen
sodan aikana 1854 ja sen jälkeen asetettiin
tarkk'ampujapataljoonia, jotka 1867
lakkautettiin. Kun 1878 Suomessa
asevelvollisuus oli säädetty, lakkautettiin r.
1885; vakanssimaksuja maksettiin v:een
1889. [Ågren, „Karl XI:s indelningsverk
för armén" (1922).]

Ruoturintama, vierekkäin asetettujen
ruotujen muodostama rintama, nyk. =
kaksirivinen rintama.

Ruovesi, kaunisrantainen järvenselkä
R:n kunnassa Tarjanneveden eteläpuolella
olevasta Mustastaselästä etelään.

Ruovesi, kunta Hämeen läänissä,
Itä-Satakunnassa, Vaasan läänin rajalla;
793,5 km2, 11,914 as. (1926).
Karjanhoitokoulu. Keuhkotautiparantola.
Muroleen terva- ja tärpättitehdas.
Kauneudestaan kuulu Muroleen kanava, jylhä
Helvetinjärvi ja kalliorepeämä Helvetinkolu.
Pekkalan ja Ritoniemen (ks. n.) kartanot.
Taisteluita 1808 ja 1918.


Ruovesi. Kirkonseutu.

Ruovivesi, aluksen pohjalle sen
sisälankutuksen alle kokoontunut
vuoto- y. m. vesi.

Rupia, britt. Intian rahayksikkö,
hopearaha, = 16 annaa l. 16 engl. pennyä;
1 anna = 12 picea.

Rupisammakko, korpisammakko (ks. t.).

Rupla, ven. rahayksikkö, = 100 kopeekkaa.
R:n arvo oli ennen sotaa 2,67 (aikaisemmin
4,00) Suomen kultamarkkaa; menetti sitten
arvonsa, uudistettiin 1922 kulta-arvoon,
jolloin 10 ruplaa sai nimen tšervonets.
Nyk. 1 r. = Smk. 20:50.

Ruplavero, maavero, joka laskettiin
15 viimeisen v:n kruununverohinnan
mukaan sekä oli suoritettava jyvissä,
puoleksi rukiita ja puoleksi ohria,
kauroissa, voissa, talissa ja käteisessä
rahassa. R:n kanto lakkautettiin 1/1 1925
muussa osassa Suomea paitsi Ahvenanmaalla
(Asetus 29/11 1924).

Rupprecht (s. 1869), Baijerin
kruununprinssi v:een 1918, ylisotamarsalkka.
Taisteli maailmansodassa länsirintamalla.

Ruprecht (engl. Rupert) (1619-82),
Pfalzin prinssi, Englannin kuninkaan
Kaarle II:n sisarenpoika. Johti
sisällissodassa tämän ratsuväkeä.

Rurik [-ū-] (k. 879), varjagipäällikkö,
Venäjän vallan perustaja. Tuli Nestorin
mukaan 862 veljiensä Sineuksen ja
Truvorin kanssa hallitsijaksi Novgorodiin
ja hallitsi veljiensä kuoltua yksin.

Rusakkojänis ks. Jänis.

Rusalka [-a'-]. 1. Ven. mytologiassa
esiintyvä, vedessä elävä naisolento, joksi
hukkuneen naisen luultiin muuttuvan.
— 2. Ven. panssarilaiva, joka hukkui
Suomenlahdella syysk. 1893.

Rush, Benjamin, ks. Raittiusliike.

Rusinat ovat auringossa (joskus
uuneissa) ryppyisiksi kuivattuja
viiniköynnöksen marjoja. Siemenettömiä,
pieniä Vitis vinifera apyrena-r:ita
sanotaan korinteiksi.

Rusj, venäläisten vanhimmissa hist.
lähteissä kansa, josta myöhempi Venäjän
valtakunta ja kansa on saanut nimensä.
Se on nähtävästi tarkoittanut ruotsalaisia.

Ruskeala, kunta Viipurin läänissä,
Keski-Karjalassa, Jänisjärven länsipuolella;
405,8 km2, 6,154 as. (1926).
Marmorilouhos. Ilmakosken villatavaratehdas.

Ruskealan marmorilouhos, omistaja
v:sta 1896 O.-y. Ruskeala Marmor A.-b.
Kaivos oli käynnissä jo 1768. Sen
marmori on Suomen ainoa rakennustarkoituksiin
käytetty kalkkikivi. Samasta vuoresta saadaan
sekä hienorakeista dolomiittia, josta on
rakennettu m. m. Pietarin Marmoripalatsi ja
Kasaaninkirkko että kalkkisälpämarmoria,
esim. Helsingin Säästöpankin talo. Sitäpaitsi
kaivos tuottaa sammuttamatonta kalkkia.

Ruskeuttaminen, rauta- ja teräsesineitten,
esim. ampuma-aseitten, sievistely
ja suojelu hapettamalla; ruoanlaitossa
äkkikuumentaminen kauniin, ruskean
pinnan saamiseksi.



Ruskij, N. V., Ruzskij (ks. t.).

Ruskin [ras-], John (1819-1900),
engl. taidearvostelija ja kirjailija, prof.
Oxfordissa. Julk. maalaustaidetta ja arkkitehtuuria
käsitteleviä teoksia, kuten ,,Modern painters"
ja „The stones of Venice". Toimi myöhemmin
yhteiskunnallisten epäkohtien poistamiseksi ja
taiteen kansanvaltaistuttamiseksi. Innokas
prerafaeliittien (ks. t.) kannattaja. Teoksia
suomen.: „Luonto ja ihminen", „Kuninkaitten
aarteet" y. m.


John Ruskin.

Rusko, kunta Turun ja Porin läänissä.
Varsinais-Suomen keskiosassa; 47,2 km2,
794 as. (1926). Harmaakivikirkko 1200-luvulta.

Ruskohiili, fossiilisista tertiäärikautisista
kasvinjäännöksistä muodostunut ruskea hiiliaine,
jossa hiiltyminen ei ole kehittynyt niin
pitkälle kuin kivihiilessä (hiilenpitoisuus
50-70 %). R:ta saadaan Pohjois-Böömistä,
Preussista (varsinkin Hallen ympäristöstä),
Puolasta ja Pohjois-Amerikasta. Sitä käytetään
etupäässä polttoaineeksi, vrt. Ligniitti.
ks. karttoja II os., p. 571 ja 572.

Ruskolevät (Phæophyceæ),
monisoluisia, melkein yksinomaan merissä eläviä
leviä, joiden soluissa on ruskeankeltaista
lehtivihreän kaltaista väriainetta,
leväruskeaa (feofyllia), millä ne yhteyttävät
hiilidioksidia. Suvullista (siittiöin ja
munasoluin) ja suvutonta (itiöin)
lisääntymistä. R:n joukossa on jättiläiskokoisia
muotoja (päärynälevä, ks. t.). Eräillä
lajeilla sekovarsi on erilaistunut varsimaiseksi
ja lehtimäiseksi osaksi. Yleisimpiä meikäläisiä
lajeja on rakkolevä (ks. t.), vrt.
Marjalevä ja Laminaria.

Ruskolilja ks. Lilja.

Ruskosammalet, ruskeita,
kalkinpitoisissa, ravintorikkaissa soissa
kasvavia lehtisammalelta (Amblystegium-,
Paludella-, Hypnum-lajeja); vastakohta:
valko- l. rahkasammalet (Sphagnum).

Ruskosälpä, dolomiitti (ks. t.).

Russakka ks. Torakat.

Russarö [-ö] ks. Hangon majakka.

Russell [rasl], Bertrand
(s. 1872), engl. filosofi ja matemaatikko. Tutkinut
matematiikan perusedellytyksiä sekä
yhteiskuntapoliittisia kysymyksiä. Us.
teoksia ruotsin. — Russell, Charles
Taze (1852-1916), amer. uskonnollinen
kirjailija ja Kansainvälisen Raamatuntutkijain
Seuran (ks. t.) perustaja. — Russell,
John (1792-1878), engl. vapaamielinen
valtiomies, jaarli. Vaikuttavana tekijänä
test-säännön kumoamisessa 1828 ja katolisten
vapautuslain säätämisessä 1829, niinikään uuden
vaalilain („suuren parlamentinparannuksen")
aikaansaamisessa 1832. Sisäministerinä
1835-41, pääministerinä 1846-52 sekä
1865-66, ulkoministerinä 1859-65.

Russifioida (ransk.), venäläistyttää.

Russkaja Pravda („venäläinen oikeus"),
muinaisven. lakikirja, kokoonpantu 1019.

Rustholli, ratsutila (ks. t.).

Rustiikka, rakennust.,
fasadipinnaltaan tavalla tai toisella karkeiksi,
ulospäin mykeviksi jätetyistä rosopintaisista
neljäkäskivistä tehty ulkomuurirakenne.

Rustiraudat, aluksen kylkeen
kiinnitetyt vahvat rautakiskot, joiden päihin
seisovan takilan köydet pingoitetaan.

Rusto, selkärankaisten eläinten
tukisolukkoon kuuluva pehmeä, kimmoinen,
kellanharmaa aine, jossa pyöreähköt isot
rustosolut ovat siroteltuina soluväliaineeseen.
Alempien selkärankaisten ja korkeammillakin
sikiöasteiden tukiranka on r:n muodostama,
viimeksimainituilla se myöhemmin luutuu.
Täysikasvaneella ihmisellä on r:oa useissa
kohdissa (kurkunpää-, kylkiluu-, nivel-, nenä-,
henkitorven, korvalehden y. m. r:t). Keittäessä
r:sta syntyy liimaa. R:n luutumisesta ks. Luu.

Rustokalat (Elasmobranchii,
Plagiostomata, Selachii), kalalahko, jonka
lajeilla on rustoinen tukiranka. Iho karkea,
plakoidisuomujen (ihohampaiden)
peittämä. Pää on pidennyt kärsäksi, jonka
alapinnalla ovat poikittainen leveä suu
ja sieraimet, yläpinnalla 2 ruiskutusreikää
(surkastuneen 1:sen kidusrakoparin jätteet).
N. s. peitetyt kidukset: 5 paria kiduskaaria,
jokaisesta kaaresta kohoaa kapea ihopoimu
ulos- ja taaksepäin peittäen taempana olevaa
kidusrakoa; yhteistä kiduskantta ei ole.
Pyrstöevä heteroserkkinen (ks. Kalat)
tai piiskamaiseksi surkastunut. Uimarakkoa
ei ole, suolessa on kierteispoimu. 2 alalahkoa:
haikalat ja rauskut (ks. n.).

Ruštšuk (bulg. Russe), kaup.
Pohjois-Bulgaariassa, Tonavan oik. rannalla,
vastapäätä rom. Giurgiuta, Jokisatama.
42,000 as,



Rutakko, Sonkajärven ent. nimi.

Rutalahti, Korpilahden pitäjässä oleva
Päijänteen pohjoispäästä kaakkoon
pistävä lahti, jossa Päijänteen syvin kohta
(93 m). R:een laskee 9 km pitkä, 3 km
leveä, suurimmaksi osaksi Leivonmäellä
oleva Rutajärvi Rutajokea
myöten. Vv. 1850-53 kaivettiin 386 m:n
pituinen kaivanto („Rutapohjan kanava")
Rutajärvestä Rutajokeen, jolloin järven
pinta aleni n. 2 m. Vv. 1890-94 laskettiin
järveä uudelleen n. 1,5 m. Rutajoen suun
lähellä on 280 m pitkä, 6,9 m korkea
Rutakoski.

Ruteenit, Kaakkois-Puolassa,
Pohjois-Romaaniassa ja itäisessä
Tšekko-Slovakiassa asuvista ukrainalaisista
(vähävenäläisistä) käytetty nimitys.

Rutenium, platinametalli, kem. merkki
Ru, at.-p. 101,7, om.-p. 12,26, sulamisp.
2,400°, puhtaana tuskin liukenee
kuningasveteen, helposti sen sijaan
platinansekaisena, r.-kloridiksi, RuCl3.
Kaliumhydroksidin ja salpietarin kanssa
sulatettaessa antaa kaliumrutenaattia,
K2RuO4. Ilmassa tai hapessa
kuumennettaessa muodostuu joitakin oksideja
(RuO2, RuO4).

Ruth [rūt], William (1839-1913),
liikemies. Perusti us. Karhulan teollisuuslaitoksia,
jotka siirtyivät 1902 Karhula o.-y:lle; teki suuria
lahjoituksia pienviljelyksen edistämiseksi
(„Fanny ja William R:n lahjoitusrahasto
pienviljelystä varten" 3 1/2 milj. mk.) sekä
lahjoitti 50,000 mk. kasvatusapurahoiksi
kansakoulunopettajien lapsille.


William Ruth.

Rutherford [raδəfəd], Ernest (s.
1871), kuuluisa engl. fyysikko, suorittanut
uraauurtavia tutkimuksia radioaktiivisuuden
alalla osoittaen, että näiden ilmiöiden olemus on
alkuaineen muuttuminen, että α-säteet
ovat heliumytimiä (atomeja, varattuja
kahdella positiivisella sähköerkaleella)
sekä selvittäen suureksi osaksi
radioaktiiviset muuttumissarjat. Perustanut
nykyisen käsityksen atomien rakenteesta luomallaan
atomiydinopilla. Onnistunut α-sädepommituksella
hajoittamaan eräitten alkuaineiden (m. m.
typen) atomeja. Nobelin kemian-palkinto 1908.


E. Rutherford

Rutherfurd [raδəfəd], Lewis
(1816-92), amer. tähtitieteilijä,
tähtivalokuvauksen alkuunpanijoita.

Rutiini (ransk.), tottumuksen avulla
saavutettu taitavuus, tottumus. —
Rutineerattu, tottunut, taitava.

Rutšata (saks.), laskea mäkeä.

Rutto, entisaikaan jokaisesta
tuhoisasta kulkutaudista käytetty nimitys,
nykyisin vain n. s. aas. r:sta, jonka
aiheuttaja on r.-basilli ja jonka yleisin
ilmenemismuoto on paiserutto (ks. t.).
Muita r:n muotoja ovat n. s.
keuhko-r., jossa r.-pesäkkeitä
on keuhkoissa, ja lavantautimainen r.,
joka on paikallistunut suolistoon. R:n
pääasiallisimmat levittäjät ovat rotat
ja niissä elävät kirput. Suomessa tiedetään
r:n raivonneen vuosina 1350, 1630-40, 1657
ja erittäin tuhoisana 1710-11.

Ruuben, vanhin patriarkka Jaakobin pojista.

Ruuhka, lautattavien puiden
säännötön kasautuminen uittoväylään,
niin että puiden kulku estyy.

Ruukki, rautatieasema
Kokkolan-Oulun rataosalla, Paavolan
kunnassa, 48 km Oulusta.

Ruumiinavaus l. ruumiinkatsastus,
lääkintölaillinen ruumiinavaus. Jos
joku henkilö tavataan kuolleena eikä tiedetä
hänen tautiin kuolleen, tulee poliisiviranomaisten
heti, luotettavain miesten läsnä ollessa,
tutkia, onko vainaja omasta tai toisen
kädestä saanut surmansa ja jos
pienintäkin aihetta on, kiireesti antaa tieto
maaherralle, joka harkitsee ja päättää, onko
r. toimitettava. Kruununvoudilla maalla
sekä pormestarilla, poliisimestarilla ja
järjestysmiehellä kaupungissa on myös
lupa, ilmoittaen asian maaherralle,
pyytää asianomaista lääkäriä katsastamaan
ruumista sekä tutkittavaksi ilmoittaa
asia tuomarille, jolla niinikään on valta
määrätä r. tehtäväksi. R:n toimittaa
asianomainen piirilääkäri, mutta voi sen
suorittaa muukin laillistettu lääkäri.
R.-toimituksesta on laadittava n. s.
r.-pöytäkirja (Rikoslain voimaanpanoasetus
19/12 1889, 8 §; Johtosääntö lääkäreille
oikeus-lääkintöopillisten ruumiinkatsastusten
toimittamisesta 22/12 1841).

Ruumiinlämpö. Elävän ruumiin
lämpötalouden tekijöinä ovat kem.
ilmiöissä, varsinkin hapettumisissa,



alituiseen syntyvä lämpö sekä lämmön
poistuminen säteilemällä, johtumalla,
hengitysilman ja nautitun ravinnon
lämmittämiseen ja keuhkojen ja ihon kautta
tapahtuvaan veden haihtumiseen. Alempien
eläinten r. vaihtelee ulkoisen lämmön
mukaan — ne ovat vaihtolämpöisiä.
Imettäväisten ja lintujen, n. s.
pysyväis- l. tasalämpöisten
eläinten, r. sitävastoin on aina joks.
sama, ulkoisesta lämmöstä riippumaton.
Imettäväisten r. vaihtelee 35° C ja 40° C
välillä, lintujen lämpö voi nousta 45° C
saakka. Lämmönalenemisen ehkäisemiseksi
tarvitsevat pysyväislämpöiset eläimet
erikoisia suojakeinoja. Niitä ovat
lintujen höyhen- ja imettäväisten
karvapeite, jonka sisään jää ruumiin
lämmittämä ilmakerros lämmön johtumista
estämään; vesi-imettäväisillä ja
tiivishöyhenisillä vesilinnuilla korvaa
ilmakerroksen ihonalainen rasvakerros. R:n
liiallista kohoamista vastaan on
niinikään varokeinoja. Näistä on tehokkain
hermoston ohjaama verivirran säännöstely
ihossa: lämmön kohotessa ihon verisuonet
laajenevat, verta virtaa enemmän
ruumiin pintaan, ja lämpöä säteilee ja
johtuu ruumiista (lämmön aletessa ihon
verisuonet taas supistuvat, ja lämmönmenetys
siten vähenee); ellei tämä riitä, liittyy
siihen hikoilu ja haihtumisen aiheuttama
lämmön sitoutuminen.

Ruumiinontelo (cæloma),
ruoansulatuskanavan ja ruumiinseinämän välillä
oleva epiteelikalvon verhoama ontelo.
Imettäväisillä r. on jakautunut sydänpussiksi,
rintaonteloksi ja vatsaonteloksi.

Ruumiinpoltto, polttohautaus,
nykyaikaisessa mielessä kuolleen ruumiin
tuhoaminen kuumentamalla sitä erikoisessa
suljetussa uunissa, krematoriossa,
n. 1,000°:seen, jolloin ruumiin ainekset
hajoavat ja yhtyvät happeen, pientä
jäännöstä, (1 1/2 - 2 kg) luutuhkaa,
lukuunottamatta. Kova kuumuus aiheuttaa niin
voimakkaan vedon, että palamiskaasujen
mukana poistuu myös kevyt puun ja
vaatteiden tuhka. Krematorio on
regeneraattorin kaltainen uuni. Esilämmityksessä
šamottitiilistä rakennettu polttokammio
kuumenee suorastaan regeneratiivikaasujen
kosketuksesta n. 950°:seen. Sitten
johdetaan kaasut yksistään polttokammiota
ympäröiviin kanaviin, ruumis työnnetään
polttokammioon, ja käyttämällä
esikuumennettua ilmaa lämpötila
kohotetaan l,000°:seen, jolloin ruumiin
hajoaminen alkaa, kestäen n. 1 1/2 tuntia.
Tuhka säilytetään umpinaisissa astioissa,
uurnissa, jotka sijoitetaan joko


Helsingin krematorio.

hautakiven mallisiin säiliöihin tai
uurnahalleihin kolumbaarioihin. —
Vanhimmat nyky-aik. krematoriot
ovat Milanon (v:sta 1876) ja Gothan.
Saksassa oli 1925 69 krematoriota, Sveitsissä 17,
Englannissa 16, Ranskassa 10, Yhdysvalloissa 81.
Helsinkiin rakennettiin krematorio 1925-26.

Ruumiinrangaistus, rangaistus, joka
kohdistuen rangaistavan ruumiiseen
tarkoittaa ruumiillisen kärsimyksen
aikaansaamista. Nykyisen oikeutemme mukaan
r. voi tulla kysymykseen vain
ruumiillisena lisärangaistuksena, kun vanki
tuomitaan kovalle makuusijalle, olemaan
vedellä ja leivällä tai pimeässä kopissa,
vrt. Raippa- ja vitsarangaistus.

Ruumiintarkastus 1. henkilöön
käypä etsintö, henkilön tarkastaminen
sen seikan selvillesaamiseksi, onko
hänellä yllään sellaista, mikä voi olla
todisteena rikoksesta tai oikeuttaa
takavarikon. — Lääkärin toimittama r. tulee
kysymykseen asevelvollisuuskutsunnoissa
sekä väliin yleisen terveydenhoidon
alalla, vrt. Ruumiinavaus.

Ruumiinvamma. R. L:ssa on erotettu
pahoinpitelyrikosten aiheuttamiin r:oihin
nähden: 1) vaikea r., jolla
tarkoitetaan puheen, näön tai kuulon
kadottamista, vaikeaa vikaa tai muuta vaikeaa
ruumiinvirhettä, pysyväistä vaikeaa
terveydenhaittaa tai hengenvaarallista
tautia tai vioittumaa; 2) vaikeata
vähäisempi r., jolla ymmärretään
edellistä lievempää r:aa, mutta suurempaa
kuin sellainen, mikä voi olla oikeutetun
kurituksen seurauksena, jota viimeksimainittua
sanotaan 3) vähäiseksi r:ksi
(R. L. 21:5 ja 12, muutettuina 23/4 1926).

Ruumishauta, muinaist., polttohaudan
vastakohta.

Ruumishuone, tav. kirkkomaalla
sijaitseva pieni rakennus, jossa ruumiita
voidaan säilyttää ennen hautausta ja
jossa voidaan myös toimittaa ruumiinavauksia.

Ruumismyrkyt, ptomaiinit (ks. t.).

Ruuna, kuohittu ori.

Ruunajärvi, Lieksanjoen vesistöön



kuuluva 13 km pitkä, 2 km leveä järvi,
n. 5 km Venäjän rajalta lounaaseen.

Ruunihiili, ruskohiili (ks. t.).

Ruunikivi, mangaanidioksidi, MnO2.
Käytetään hapen ja kloorin valmistuksessa,
lasien värittömäksi tekemiseen y. m. Esiintyy
luonnossa pyrolusiitin nimellä.

Ruunukulta, 18 karaatin (750/1000) kulta.

Ruununori, kruununori (ks. t.).

Ruusu (Rosa), ruusukasvien heimoon
kuuluva pensassuku. Varsi piikkinen,
lehdet kerrottuja, päätöparisia; kukat
kauniit, suuret, us. hyvätuoksuiset.
Pullomainen kukkapohjus kehittyy
hedelmöityksen jälkeen punaiseksi epähedelmäksi,
kiulukaksi, jonka sisässä pähkylät ovat.
Useita lajeja (R. glauca, R. cinnamomea,
R. mollis y. m.) kasvaa luonnonvaraisina
maassamme lehdoissa, tienvarsilla,
pientareilla y. m. Puutarha- ja
huonekasveina r:t ovat jo kauan olleet
erittäin suosittuja; siksi on niistä
ristisiitoksen avulla kehitetty tuhansittain
eri muotoja. Valkokukkainen tarha-r.
(R. pimpinellifolia) on meillä yleisimpiä
puutarhoissa ja pihamailla. Kiinalaisen
R. chinensis-lajin (jonka eri muotoja
ovat matalat kuukausi-r:t ja isommat
tee-r:t) ja eräiden muiden r.-lajien
väliset sekamuodot ovat hyvin suosittuja. —
R:n terälehdistä saadaan r.-öljyä
ja r.-vettä.

Ruusu, ruusukivi, hiottu jalokivi,
jonka toinen puoli on tasainen ja toisen
puolen muodostaa 2 riviä kolmiomaisia
pintoja; nämä yhtyvät pyramidimaisesti
yhteiseen kärkeen.

Ruusu, us. korkeaan kuumeeseen
liittyvä tav. pienten naarmujen kautta
ihoon päässeiden bakteerien
(streptokokkien) synnyttämä ihon
tulehtuminen, joka ilmenee punotuksena,
turvotuksena ja kohtaa kosketettaessa
ankarana kipuna. Se esiintyy us. kasvoissa,
varsinkin nenän ja suun ympärillä (kasvo-r.)
ja leviää helposti alkuperäisestä
tarttumakohdastaan laajemmalle
jopa yli suurimman osan ruumista.
Toisinaan liittyy r:uun jälkitauteina
aivokalvon- tai keuhkotulehdus, märkimisiä.
Vaatii lääkärinhoitoa.

Ruusuikkuna, keskiaikaisten
kirkkojen etusivulla, keskimmäisen
sisäänkäytävän yläpuolella tai poikkilaivain
päissä oleva pyöreä ikkuna, jossa pysty- ja
vaakasuorien suoraviivaisten
ikkunapuitteitten tilalla on tav. keskiöstä
säteilevät tai haaraantuvat kiviset puitteet.

Ruusujen sota ks. Englanti,
historia, II os., p. 785.

Ruusukaali ks. Kaali.

Ruusukasvit (Rosaceæ),
kaksisirkkaisheimo; n. 2,000 lajia; puita, pensaita,
ruohoja. Teriö tav. ruusumainen, hetiö
monihetemen (Icosandria), lehdet
korvakkeelliset. Hedelmä pähkylä tai luumarja,
usein marjamainen epähedelmä. Lukuisia
hedelmäpuita (omena-, päärynä-, luumu-,
kirsikka-, aprikoosi-, persikka-,
manteli- y. m. puut).

Ruusunromaani, ransk. opetusrunoelma
1200-luvulta.

Ruusupuu, useista troopillisista,
tummanpunaisista, tav. hyvätuoksuisista
puista käytetty nimitys.

Ruusu-Risti, suom. salatieteellinen
tutkimusseura, per. 1920, kuuluu ohjelmansa
puolesta teosofiseen liikkeeseen. Elinkautinen
johtaja kirjailija Pekka Ervast. Jäseniä
yht. n. 700, Suomessa kolmattakymmentä
palkallisryhmää ja loosia; sisäinen
loošityö on järjestetty vapaamuuraripohjalle.
Äänenkannattaja: Ruusu-Risti.

Ruususto, goot. tyylille ominainen,
ympyröistä ja ympyränkaarista
muodostettu mittausopillinen ornamentti.
Kuuluisiksi ovat tulleet etenkin
ruusuikkunat (ks. t.).

Ruusuvesi, ruusulehtiä tislaamalla
tai ruusuöljyn alkoholiliuokseen vettä
lisäämällä saatu vesiliuos, jota käytetään
ulkonaiseksi lääkkeeksi (esim. silmien
haudontaan) ja hajuvesiin. —
Ruusuöljy, eräiden ruusulajien
(etupäässä Rosa damascenan) terälehdistä
vesihöyryllä tislaten saatu hyvätuoksuinen,
haihtuva öljy. R:yä, jota käytetään
hajuvesiteollisuudessa, valmistetaan varsinkin
Bulgaariassa (Kasanlyk) sekä Saksassa,
Ranskassa, Espanjassa, Persiassa y. m.

Ruut, moabilainen nainen, Boaksen
puoliso, V:n T:n R:n kirjan päähenkilö.

Ruutana, kouri (ks. t.).

Ruuth [rūt], Didrik, suom.
aatelismies. Julk. 1582 kokoelman „Piæ
cantiones" (ks. t.). — Ruuth, Erik
(1746-1820), ruots. kreivi, kamarikollegion
presidentti 1790-92, sitten Pommerin
kenraalikuvernööri; Kustaa III:n suosikkeja.
— Ruuth, Johan Wilhelm (s. 1854),
suom. historiantutkija, valtionarkistonhoitaja
1917-26. Julk. Porin ja Viipurin historiat sekä
„Åbo stads historia under


J. W. Ruuth.



RYIJYJÄ


Tulpaaniryijy, Satakunta (Porin tienoo).



Elämänpuuryijy, Uusimaa.





medeltiden och 1500-talet". — Ruuth,
Martti (s. 1870), Helsingin Yliopiston
kirkkohistorian ylim. prof. v:sta 1918,
vakinainen v:sta 1922. Teoksia: „Abraham
Achrenius", „Suomen uskonnollisten
liikkeiden historiasta", „Martti Luther".

Ruuti, räjähdysaine, joka soveltuu
tuliaseen projektiilin lennättämiseen.
R:n palamisnopeuden pitää olla sellainen,
että syntyy tasainen, alhaisenlainen
paine aseen putkessa, lämpötila ei saa
nousta niin korkealle, että putken aines
sulaa, eivätkä palamistulokset saa
vahingoittaa putken seinämiä. R:n on myös
oltava helposti ja varmasti, mutta ei
itsekseen syttyvää. — Mekaaninen
r. on salpietarin, hiilen ja rikin seoksia
(musta r. 75 + 15 + 10 %, ruskea r.
80 + 17 + 3 %). Syttymispisteeseen
kuumennettuna hiili ja rikki palavat
salpietarin luovuttamaan happeen yhtyen,
jolloin syntyy hiilioksidia ja -dioksidia,
typpeä, rikkivetyä y. m. kaasuja (42-45 %
r:n painosta) sekä jähmeitä aineita
(kaliumkarbonaattia, -sulfaattia, -sulfidia
y. m.). Kaasujen tilavuus on normaalitilassa
270 cm3 1 g ruutia kohti, mutta
palamislämmössä monta vertaa suurempi.
Jähmeät aineet jäävät osaksi aseeseen
liaten sen. — Kem. r:t eivät synnytä
huomattavasti savua eivätkä ensinkään
jähmeitä palamistuloksia (vähäsavuiset
l. savuttomat r:t). Nämä sisältävät
pääasiassa nitroselluloosaa (ks. t.) ja
nitroglyseriiniä (ks. t.) sekä n. s.
vaimennusaineita (vaseliinia, asetonia,
estereitä), joiden tarkoituksena on
palamislämpötilan alentaminen. Kem. r:t
eivät ole yhtä säilytysvarmoja kuin mekaaniset,
vrt. Räjähdysaineet.

Ruutisalaliitto, Englannin
kiihkokatolisten yritys parlamentin avajaisissa
1604 räjähdyttää ilmaan kuningas Jaakko I,
kruununperillinen ja parlamentin jäsenet
sekä syntyvän hämmingin aikana palauttaa
katolisuus Englantiin. Hanke saatiin estetyksi.

Ruuvi. 1. Fys. Yksinkertainen kone,
jonka voi ajatella syntyvän, kun
kalteva pinta kääritään silinterin ympäri.
Jos n on r:n nousu, niin sen akselin
suuntaan vaikuttavan kuorman (K)
tasapainossa pitämiseen tarvitaan
kiertovarren (l) päässä vaikuttava voima

nK
k = ——, kun kitkaa ei oteta huomioon. —
2πl

2. Tekn. Liereä ruuvikierteellä varustettu
kiinnitysvälineenä tai liikekoneosana


Ruuvikierteitä.
a litteät,
b pyöreät,
c terävät.

käytetty kappale, johon yleensä kuuluu
vastaava reiäkäs ja niinikään kierteillä
varustettu, tav. itsenäinen osa, mutteri.
Kierteen suunnan mukaan r. on useimmiten
oikea-, harvemmin vasenkätinen. Itse r.-kierre on
litteä, pyöreä, terävä tai tylppä. K.-kierteitä on
kiinnitysruuveissa yksi, liikeruuveissa jopa
neljäkin (1-, 2-, 3- ja 4-päiset r:t). R.-kierteen
nousu on se matka, minkä r.-viiva
nousee yhdellä kierroksella. — Kiinnitys-r:t
ovat teräväkierteisiä, tav. kannallisia. Kanta ja


Kiinnitysruuvi.

mutteri ovat tav. 6-tai 4-kulmaisia. Meillä
on kiinnitys-r:eissa käytännössä Whitworthin
järjestelmä, joka perustuu engl. tuumiin,
Amerikassa käytetään Sellersin niinikään engl.
niittoihin perustuvaa kierrejärjestelmää.
Euroopassa on lisäksi jossain määrin
käytännössä S. I- (System International-)
järjestelmä, joka perustuu metrisiin
mittoihin. Lisäksi on käytännössä
kelloseppien, mekaanikkojen y. m. kierteitä
sekä Whitworthin „kaasukierteet", joita
käytetään kaasu- y. m. putkissa, ja
joitten suuruus ilmoitetaan putken aukon
läpimitan mukaan. Puu-r:n kierteet
ovat suurinousuisemmat ja kapeammat
kuin metalli-r:n kierteet; niiden kanta
varustetaan us. meisselinuralla.
Liike-r:ien kierteet ovat litteät tai
tylpät, nousu mielivaltainen; tav. käytetään
tuumamittoja. Differentsiaali-r:ssa
on kaksi erinousuista ruuvia sisäkkäin


Differentsiaaliruuvi.

tai myös peräkkäin. Kun onttoa ulkoruuvia
pyöritetään, liikkuu sisäruuvi nousueron
nopeudella. Sitä käytetään, missä tavallinen
r. karkeine kierteineen antaa liian suuren
nopeuden tai liikkeen pienellä ruuvin (tai
mutterin) pyörähdyksellä.

Ruuviavain, työväline, jolla
ruuvimutteria kierretään. R. on
kiintoleukainen tai siirtoleukainen n, s.
jakoavain (ks. t.). R:n suuruusmitta on sen
ruuvin läpimitta (tuumissa), jonka
mutteriin r. sopii. — Ruuvileuka,
kierreleuka (ks. Kierre). —
Ruuvipenkki, ruuvipihti,
ruuvilla kiristettävä metallitöissä
välttämätön kiinnipitoväline. Jalka-r:ssa
on lattiaan ulottuva tukijalka, ja saranan
tavoin kääntyvät leuat, suuntais-
(paralleeli-) r:ssa liikkuvat leuat
suoraviivaisesti. — Ruuvipuristin,
sangan muotoinen kiinnipitoväline, jonka





toisen haaran läpi kulkee ruuvi; ruuvin
pään ja toisen haaran väliin puristetaan esine.
— Ruuvisorkka ks. Kierre. —
Ruuvitaltta, ruuvimeisseli
(ks. Meisseli).

Ruwenzori, Runsoro (ks. t.).

Ruysbroek [röisbrūk], Jan van
(1294-1381), alankom. mystikko, pappina Brysselissä
ja luostarin priorina sen läheisyydessä.

Ruysdael, Ruisdael (ks. t.).

Ruys de Beerenbrouck [röis de bērenbruk],
Charles Joseph (s. 1873), alankom. kat.
poliitikko, vanhoillisen hallituksen pää- ja
sisäministeri 1918-25.

Ruyter, Ruijter (ks. t.).

Ruzskij [ruskī], Nikolaj
Vladimirovitš (1854-1918 tai 1919), ven.
kenraali. Maailmansodassa 1914-15 ylipäällikkönä
luoteisrintamalla sekä 1915 ja 1916-17
pohjoisrintamalla. Bolševikkien teilaama.

r. y., lyh. sanoista „rekisteröity yhdistys".

Rübezałil [rybetsāl] (saks.), vanh.
saks. kansanuskossa Eiesengebirgellä esiintyvä
vuorenhaltija, joka on avulias köyhille, mutta
vihamielinen rosvoille ja pahoille ihmisille.

Rybinsk [-i'-], kaup. Keski-Venäjällä,
Volgan varrella. Tärkeä jokisatama. 40,000 as.

Rückert [rykərt], Friedrich
(1788-1866), saks. runoilija ja orientalisti.
Teoksia: „Liebesfrühling", „Östliche Rosen",
opetusrunoelma ,,Weisheit der Brahmanen",
itämaisen runouden käännöksiä.

Rydberg [rydbärj], Gustaf
(s. 1835), ruots. ulkoilmamaalari, Skånen
kuvaaja. — Rydberg, Olof Simon
(1822-99), ruots. historioitsija. Julk.
melkoisen osan asiakirjakokoelmaa ,,Sverges
traktater med främmande magter". —
Rydberg, Viktor (1828-95),
ruots. runoilija, uskonnonfilosofi. Julk.
kansanelämänkuvauksen „Kuljeksivat teinit",
noitavainojen aikoja kuvaavan romaanin
„Itämeren risteilijä", antiikkisen ja
kristillisen maailmankatsomuksen murrosaikaa
kuvaavan romaanin „Viimeinen ateenalainen"
(R:n paras teos), romanttisen keskiajannovellin
„Singoalla", dogmiuskon ja humaanisen
elämänkäsityksen taistelua käsittelevän hist.
romaanin „Aseseppä" (kaikki suomen.),


Viktor Rydberg.

edelleen „Bibelns lära om Kristus",
„Roomalaisia tarinoita Paavalista ja
Pietarista", „Rooman keisareita
marmorihahmossa", „Kaunis ja sen lait" (suomen:t),
runoja (valikoima suomen.), runoelman
„Uusi grottelaulu" (suomen.) y. m.
Tuotannossaan E. on idealisti ja vapaiden
aatteiden tulkki. [Warburg (ruots., 1913).]

Rydboholm [rydbū-], kartano
Ruotsissa, Tukholman läänissä. Linnamainen
päärakennus 1500-luvulta. Brahe-suvulla
v:sta 1523.

Rydén [-ē'n], Värner
(s. 1878), ruots. sos.-dem. koulupoliitikko,
opetusministerinä 1917-19, ajoi 1927 perille
yhtenäiskouluperiaatteeseen pohjautuvan
oppikoulureformin.

Rüdesheim [rydeshaim], kaup.
Preussissa, Eheingaussa (ks. t.). Keskiaik.
rakennuksia. Kuuluisa viineistään 4,000 as.

Rydqvist [ry-], Johan Erik
(1800 77), ruots. kielentutkija ja kriitikko.
Julk. ruotsin kielen tutkimukselle perustavaa
laatua olevan tutkimuksen „Svenska språkets
lagar" (1850-83).

Rügen [ry-], Saksan suurin saari,
Preussiin kuuluva, Itämeren rannikolla;
968 km2, 50,000 as. Mantereen ja R:n
välissä on kapea Strelasund. Koillisrannikko
on korkeata, laskee jyrkkinä liitutörminä
(Stubbenkammerin Königsstuhl 133 m yli merenp.).
Maanviljelystä. Useita kylpylaitoksia (Binz,
Göhren y. m.). Höyrylauttayhteys Ruotsiin
(Sassnitz-Trälleborg). Pääkaup. Bergen.


Rügen. Königsstuhl.




Rygh, Oluf (1833-99), norj.
arkeologi, Norjan tieteellisen muinaistutkimuksen
perustaja. Teoksia: „Norske oldsager",
„Norske gaardnavne".

Ryhmä, sot., pienin
sotilasjoukkoyksikkö. Siihen kuuluu
normaalitapauksessa r:n-johtaja ja 8 miestä,
joista yksi määrätään varajohtajaksi.
R:n pienin kokoonpano on pikakivääri-r:issä
1 r:n-johtaja ja 4 miestä, kivääri-r:issä
1 johtaja ja 5 miestä. Pikakivääri-r:ään
kuuluu ampuja ja apulainen sekä tarpeellinen
määrä patruunankantajia. 4 r:ää
muodostaa joukkueen ja 2-4 joukkuetta
lisättynä erikoismiehistöjoukkueella
komppanian. R:n muodot ovat yksi- ja
kaksirivinen rintama, jono ja parijono.
R.-rivistössä ovat r:t kaksirivisessä
rintamassa toistensa takana. — Kem. ks.
Alkuaineiden periodinen järjestelmä.

Ryhmähakkaus, aukkohakkaus,
hakkaustapa, jossa hakkausalat ovtat
muutamien aarien kokoisia aukkoja.

Ryhmäpuutarhat, puutarhasiirtolat,
siirtolapuutarhat, kaupunkien läheisyydessä
olevia maa-alueita, joista pieniä palstoja
vuokrataan yksityisille, etupäässä varattomille
kaupunkilaisperheille puutarhaviljelystarkoitukseen.
Meillä on niitä ryhdytty perustamaan pääasiassa
Tampereen ja Helsingin ympäristöön.

Rühs [rys], Friedrich
(1781-1820), saks. historioitsija. Teoksia:
„Geschichte Schwedens", „Finnland und seine
Bewohner" (1809, ruotsin.), „Die Edda",
„Über den Ursprung der isländischen
Poesie aus der angelsächsischen".

Ryhähärkä, zebu (ks. t.). —
Ryhävalas, grönlantilaisten keporkak
(Megaptera boops), 15-23 m:n
pituiseksi kasvava uurteisvalas, selkäpuolelta
tumma, vatsapuolelta valkoisenkirjava.
Rintaevät 4-5 m pitkät, n. 1 m leveät.
Pohjois-Jäämeressä ja jonkinverran
muissakin Valtamerissä. Vähäarvoisempia
kuin muut valaat.

Ryijyt (ruots.) ovat tavallisimmin
vuodepeitteinä, juhlatilaisuuksissa
seinäverhoina, harvemmin mattoina
(vihkimattoina) tai hevosloimina käytettyjä
verhoja, joiden loimiin joka 10-20:nnen
kudelangan kohdalle on solmittu riveihin
nukkia, s. o. lyhyitä langanpäitä, ja
joiden koko entisaikoina on tavallisimmin
ollut 1,5 X 2 m. Ryijy on jo keskiajan
lopulla ollut tunnettu Lounais-Suomen
rannikolla, mistä se on levinnyt
Hämeeseen, Satakuntaan ja Etelä-Pohjanmaan
rannikkoseuduille, jopa Rovaniemelle ja
Kittiläänkin. Savossa ja Karjalassa se
on ollut harvinainen, pääasiallisesti
säätyläisperheissä käytetty. Suomalainen
r.-alue muodostaa näin ollen itäisimmän
osan muinaista suurta r.-aluetta, jonka
läntisenä osana olivat Skandinaavian
maat. — Koristeluun nähden muodostavat
geometrisaiheiset r. vanhimman
kerrostuman, ja ovat niiden aiheet joko
pysty- tai vinoneliöitä tai ristejä;
monissa tapauksissa esiintyvät kaikki
nämä aiheet rinnakkain muodostaen
asymmetrisiä sommitelmia. Mutta
muitakin aiheita näyttää jo varhain
käytetyn. — Myöhempään aiheistoon kuuluvat
elämänpuut, jotka olivat ominaisia
uudenmaan ja Keski-Suomen r:lle, ja
tulpaanit, joita etupäässä Kokemäenjoen
laaksossa käytettiin. Rokokoo ja
uusklassillinen eli kustavilainen tyyli
painoivat leimansa moniin r:hin. R:n
viimeisen varsinaisen tyyliryhmän
muodostavat n. s. romantiikan r. 1800-luvun
alkupuoliskolta. Erityisenä pienenä
ryhmänä ovat mainittavat myös kuva-r. —
R. ovat kansanomaisen taideteollisuutemme
jaloimpia tuotteita, ja kuuluu
tämä asema niille ensi sijassa niiden
kauniiden, sointuvien värien tähden.
Väriainekset on huomattavalta osalta
tarjonnut kotoinen kasvisto, mutta
tärkeältä osalta ne on saatu myös
kauppatietä ulkomailta (indigo on antanut
sinisen ja kokenilli heleänpunaisen). — On
todennäköistä, että r:n valmistus
Skandinaaviassa palautuu esihist. aikaan.
Meidän päivinämme uudelleen henkiin
herännyt harrastus näyttää takaavan niille
tulevaisuudenkin. [Sirelius (1924).] ks.
värikuvaliitettä.

Rykatšev [-tšo'f], Mihail
Aleksandrovitš (1840-1920), ven.
meteorologi, tutkinut tuulia, myrskyjä,
maanmagnetismia.

Rykmentti (ransk.), sotilasosasto,
käsittää nyk. tav. 3 pataljoonaa, ennen
tavallisesti 4. Tykistö-r:illä on samanlainen
jaoitus. Ratsuväki-r:iin kuuluu tav. 5
eskadroonaa, joista 1 konekiväärieskadroona.

Rykov [ry-], Aleksej Ivanovitš
(s. 1881), ven. kommunisti. Tuli 1917
sisäasiain kansankomissaariksi, 1921
Leninin sijaiseksi ja 1924 hänen seuraajanaan
kansankomissaarien neuvoston puheenjohtajaksi.

Rymättylä, kunta Turun ja Porin
läänissä, Varsinais-Suomen sisäsaaristossa;
141,8 km2, 2,690 as. (1926).
Harmaakivikirkko 1300-luvulta.



Ryning [ry-], Axel (1552-1620),
ruots. valtaneuvos ja valta-amiraali,
valtamarski v:sta 1611. R., joka oli
Kaarle-herttuan luottamusmiehiä, seurasi
häntä Suomeen ratsuväenpäällikkönä v:n
1599 retkellä ja nimitettiin Viipurin
käskynhaltijaksi, jona oli v:een 1603.

Rynnäkkö, hyökkäyksen loppuvaihe
pistinhyökkäyksenä.

Rypälehappo, raseeminen viinihappo.
Esiintyy rypälemehussa ja raajassa
viinikivessä. — Rypälesokeri, glykoosi,
dekstroosi, tärkein yksinkertaisista
sokerilajeista, heksooseista; kem. kaava
C6H12O6 + H2O. Väritön, makea aine,
vaikeasti kiteytyvä, liukenee helposti
veteen, vaikeasti alkoholiin, ei eetteriin.
Sulamisp. 146°. Käy helposti alkoholiksi
ja hiilidioksidiksi. Kääntää polarisoidun
valon polarisatsionitasoa oikealle
(keinotekoisesti on voitu valmistaa myös sen
vasemmalle kääntävä isomeeri).
Esiintyy luonnossa yhdessä hedelmäsokerin
kanssa hedelmissä, hunajassa; voidaan
valmistaa polyooseista (esim. ruokosokerista)
hydrolyysillä („inversionilla"). vrt. Sokeri.

Rysselberghe [reiselberge],
Théo van (s. 1862), belg. (flaamil.)
taidemaalari, uusimpressionistien
huomattavimpia edustajia.

Ryssänranta, siitä Muurmannin
rannikon (ks. Kuollan niemimaa)
osasta käytetty nimitys, joka on
Paatsjoen ja Kuollan kaupungin välillä.

Ryssänuuni, kansannimitys
ihmiskäsin tehdyille latomuksille, joita
tavataan merenrannikolla Virolahdelta
Raumalle asti. R. ovat mahdollisesti
tilapäisiä kalankuivatusuuneja.
[Kotiseutu (1910).]

Ryswyk ks. Rijswijk.

Rysä ks. Kalastus, II os., p. 220.

Ryti, Risto (s. 1889), Suomen
Pankin johtokunnan puheenjohtaja (pääjohtaja)
v:sta 1923; valtiovarainministerinä 1921-22 ja
1922-24. Kansanedustaja 1919-24 (edistysp.).

Rütli l. Grütli, vuoriniitty
Sveitsissä Uri'n kantonissa Vierwaldstätterjärven
länsirannalla. Siellä tarinan mukaan n. 30
Schwyzin, Uri'n ja Unterwaldenin miestä
marraskuussa 1307 vannoi vapauttavansa maan
Habsburgien sorrosta.

Rytmi (kreik.). 1. R. sävelissä,
lausunnassa, liikkeissä, viivoissa y. m.
säännöllisesti toistuva jaksottaisuus. R.
runoudessa ks. Poljento. — 2.
Musiikissa r. syntyy sävelten erilaisesta
voima- ja aikamäärästä. R. muodostaa
musiikissa taiteellisen vaikutuksen kiinteän
rungon, johon kaikki toiset musiikin
taidekeinot elimellisesti liittyvät.

Rytmiikka, oppi rytmirakenteen
laeista. — Musiikillinen r. jakautuu
kahteen osaan rytmiyksikköjen (ks. t.)
laajuuden mukaisesti. Varsinaiseksi
rytmiopiksi nimitetään yleensä vain sitä r:n
osaa, joka käsittelee alkeismuotoisia
rytmiyksikköjä. Laajarakenteisten
rytmiyksikköjen esitystä nimitetään
muoto-opiksi.

Rytmillinen voimistelu ks. Voimistelu.

Rytmiyksikkö, mus., on pienempi tahi
laajempi ajanjakso, joka muodostuu
sävelteoksen rytmillisestä jäsentelystä.
R:ja on kahta lajia, alkeismuotoisia ja
laajarakenteisia. Edellisistä tärkeimmät
ovat: iskuala, säe, lauseke, sikermä;
jälkimmäisistä: jakso, osa, sarja.

Ryttylä. 1. R:n kartano,
Hausjärvellä, osa siitä Helsingin kaupungin
omistama. Helsingin kaupunkilähetyksen
järjestämä miesten työsiirtola. — 2.
Rautatieasema Riihimäen-Hämeenliniian
rataosalla, Hausjärven kunnassa, 10 km
Riihimäeltä.

Rytö, maahan kaatunut puu, tuulenkaato.

Ryynit, suurimot (ks. t.).

Ryytineilikkapuu (Eugenia caryophyllata),
myrttikasvien heimoon kuuluva nahkealehtinen puu,
jolla valkoiset, huiskilossa olevat kukat. Kuivattuja,
ruskeita kukkasilmuja, ryytineilikoita,
käytetään mausteena. Niistä tislataan neilikkaöljyä
(ks. t.). R. on kotoisin Molukeilta, sitä viljellään
Malaijien saaristossa ja itäafr. Sansibarin
ja Pemban saarilla.


Ryytineilikkapuun
oksa. Vas. kukkasilmu
ja kukka.

Ryžkova, suom. siirtola Länsi-Siperiassa
Toboljskin kuvernementissa.

Ryömä, Hannes (s. 1878), sos.-dem.
poliitikko, lääkäri. Eduskunnassa v:sta
1919, valtiovarainministeri 1926.

Ryöstö, rikos, jonka tekee se, joka
väkivaltaisella pitelemisellä tai
uhkauksella, jossa pakottava hengen tai
terveyden vaara on tarjona, toiselta ottaa
tavaraa tai rahaa ilman laillista oikeutta
anastaaksensa sen itselleen tai toiselle.



R. on törkeä r., jos joku ryöstää
yleiseita postilta, matkustavaiselta, siltä,
joka kapinan, vihollisen ahdistamisen,
tulipalon, vedenhädän, haaksirikon,
yleisen kulkutaudin tai muun sellaisen
vaaran takia ei voi omaansa varjella, tai
yön aikana, asutusta talosta tai
aluksesta, johon ryöstäjä, ryöstämisen tai
varastamisen aikomuksessa on kätkeytynyt
tai johon hän on luvattomasti tullut
(Rikoslaki 31:1-2). — R:ksi sanotaan
kansankielessä ulosmittausta.

Ryöstömurha, ryöstämistarkoituksessa
tehty murha. vrt. Murha ja Ryöstö.

Ryöstöntapainen kiristys on se
kiristys (ks. t.), jossa pakotuskeinona
käytetään väkivaltaista pitelemistä tai
uhkausta, jossa on pakottava hengen tai
terveyden vaara tarjona (Rikoslaki 31:4,
3:s mom.).

Ryöstöntapainen varkaus, rikos,
jonka tekee se, joka verekseltä tavataan
näpistämästä, varastamasta tai murtautumasta
tai sellaista yrittämästä ja joka
saadakseen pitää tavaran tai täyttää
rikoksensa on tehnyt väkivaltaa tai
käyttänyt uhkausta, jossa pakottava
hengen tahi terveyden vaara on tarjona
(Rikoslaki 31:3).

Ryöstöviljelys, viljelystapa, jossa
ei riittävällä lannoituksella ja muokkauksella
maalle korvata niitä kasvinravintoaineita,
mitkä korjatuissa sadoissa siitä viedään.
R:tä on Suomessa harjoitettu kaski- ja
kytöviljelyksessä, n. s. kauramailla y. m.
[Aarnio (Geotekn. Tiedonant. N:o 29).]

Råbergh [rōbärj], Herman
(1838-1920), Porvoon piispa 1892-1920,
aiemmin kirkkohistorian prof. 1872-92.
Teoksia: ,,Nikolaus af Basel", „De
reformatoriska idéernas utveckling i Finland
intill år 1548", „Den evangeliska
predikoverksamheten i Finland intill 1640",
„Teologins studium vid Åbo universitet" I-II,
„Folkkyrkan och den separatistiska rörelsen",
„Muistoja ja kokemuksia" (suomen.).


Herman Råbergh.

Rålamb [rō-], Klas (1622-98),
ruots. valtaneuvos, Tukholman ylikäskynhaltija
1673-78, Göötan hovioikeuden presidentti
1678-82. Hankki suuren käsikirjoituskokoelman
ja kirjaston, joita hänen poikansa vuorikollegion
presidentti Gustaf R. (1675-1750) kartutti.

Räikkölänkoski, koski Vuoksessa,
Jääsken pitäjässä, Vallinkosken ja
Ollikkalankosken välillä, 68,471 hevosv.
(keskiveden aikana). R:n varrella Enson
(ks. t.) tehtaat.

Räikkönen, Jaakko (1830-82),
inkeriläinen talonpoikaisrunoilija.
[Räikkönen (Suomalainen Suomi 1925).]

Räiskä, räikkä, jäniksen pelotin,
jonka muodostaa puinen hammaspyörä ja
tätä vasten painuva pärekaista, joka
hammaspyörän pyöriessä lyö rätisten sen
hampaita vasten. — R.-poranvarsi
ks. Poranvarret.

Räiskä, kihu (Stercorarius),
lokkilintujen heimoon kuuluva suku. Nokka
joks. vahva, koukkupäinen, höyhenys
tummanruskea, vatsapuolelta vaalea.
Elävät enimmäkseen merien rannoilla.
Syövät kaloja, linnunmunia, pikkuimettäväisiä,
hyönteisiä; ryöstävät usein lokeilta näiden
pyydystämää saalista. Suomen alueella 4 lajia,
yleisimmät suippopyrstöinen r.
(S. parasiticus), varsin yleinen Petsamon
Heinäsaarilla, ja tunturi-r.
(S. longicaudus), joka pesii Lapin
tunturivesien rannoilla ja muina aikoina elää
meren rannoilla. Ed. on 47-52 cm pitkä,
munii sammalikkoon tai heinikkoon 2 munaa; jälk.
51-58 cm, pesä suomättäällä, munia tav. 2.


Suippopyrstöinen räiskä.

Räisälä, kunta Viipurin läänissä,
Etelä-Karjalassa, Karjalan kannaksella;
363,3 km2, 8,129 as. (1926).
Kansanopisto. Muinaismuistoja: Tiurin linna
(ks. t.). R:n kartano („hovi").

Räisänen, Oskari (s. 1886),
iisalmelainen taidemaalari ja kirjailija
(Räisäs-Oki). — Räisänen,
Yrjö (s. 1888), sanomalehtimies,
Suomen Sosialidemokraatin Sasu Punanen.

Räjähdys, kem. ilmiö, jossa lyhyessä
ajassa syntyy runsaasti kaasuja ja joka
us. saa aikaan mekaanisia vaikutuksia,
pamahduksen ja välähdyksen. R:n voima
riippuu kehittyvien kaasujen määrästä,
syntyvästä lämpömäärästä ja lämpötilasta
sekä reaktsioninopeudesta. R. voi
aiheutua joko r.-aineiden tai
hienojakoisen, ilmaan sekaantuneen tomun
(jauhojen, hiilitomun) syttymisestä. Myös yli
100° kuumennetun veden äkkiä päästessä
paineen alta ja höyrystyessä syntyy r:ta
muistuttava ilmiö (kattila-r.).



Räjähdysaineet ovat jähmeitä aineita
tai nesteitä, jotka lämpötilan kohotessa
iskusta tai tärähdyksestä räjähtävät
(vrt. Räjähdys). K. ovat joko
itsessään räjähtämättömien aineiden seoksia,
jotka keskenään reageeraavat synnyttäen
kaasuja, tai n. s. metastabiileja kem.
yhdistyksiä, jotka vähäisestä sysäyksestä
muuttuvat stabiiliin, kaasumaiseen
muotoon. Edelliseen ryhmään kuuluu
tavallinen musta ruuti ja ammonaali,
jälkimmäiseen vähäsavuiset ruudit. Seur.
räjähdysaineryhmät erotetaan
syttymislämpötilan ja räjähdyksen kiivauden
mukaan: 1) impulsiiviset r., jotka
palavat korkeassa lämpötilassa
hitaanpuoleisesti; käytetään ampuma-aseissa,
miinoissa y. m. (vrt. Ruuti); 2)
brisanttiset r., jotka palavat korkeassa
lämpötilassa kiivaasti; käytetään vain
räjähdyttämiseen; 3) fulminantit,
jotka palavat erittäin kiivaasti
alhaisessa lämpötilassa; käytetään muiden r:n
sytyttiminä (nalleihin). — Kem. r. ovat
räjähdyshapon suoloja (fulminaatteja),
orgaanisten aineiden (glyseriinin,
selluloosan, tärkkelyksen) nitraatteja ja
varsinaisia orgaanisia nitroyhdistyksiä
(pikriinihappo, trinitrotoluoli). Myös nesteinen
ilma on räjähdysaine. — Lakit. R:sta
7/3 1925 annetussa asetuksessa, osaksi
muutettuna 9/5 1925, r:lla tarkoitetaan
sellaisia valmisteita, jotka lyönnin,
kitkan, kuumentamisen tai muun
sytytystavan avulla voidaan saada äkkiä
hajaantumaan sekä samalla muodostamaan
kaasuja ja kehittämään lämpöä. R. jaetaan
kahteen luokkaan, vaarallisiin ja
vähemmän vaarallisiin. Sanotussa
asetuksessa on myös annettu tarkemmat
määräykset r:n valmistamisesta, varastossa
pitämisestä, säilyttämisestä, hoidosta,
kaupasta sekä kuljettamisesta.

Räjähdysaineiden tarkastaja,
Kauppa- ja Teollisuusministeriön alainen
virkamies, jonka tehtävänä on valvoa
räjähdysaineista 7/3 1925 annetun asetuksen
noudattamista, tarkastaa räjähdysaineita
valmistavia tehtaita j. n. e.

Räjähdyselohopea, elohopeafulminaatti,
räjähdyshaponelohopeasuola, valmistetaan sekoittamalla
lämmin elohopean typpihappoliuos 98 %:seen
alkoholiin. Räjähtää iskusta ja 190°:seen
kuumennettuna, Räjähdys etenee 4,000 m/sek.
Käytetään räjähdysnalleihin muiden räjähdysaineiden
räjähdyksen alkuunpanijana.

Räjähdyshappo, karboksiimi,
C=NOH, myrkyllinen neste, isomeerinen
syaanihapon kanssa. Sen suoloista,
fulminaateista, raskasmetallisuolat (esim.
elohopea-, hopea-, kupari-) räjähtävät
herkästi. — Räjähdyshopea,
hopeafulminaatti.

Räjähdyskaasu, vety- ja happiseos
(tilavuussuhde 2:1), räjähtää sytytettynä
voimakkaasti, kehittäen 69,000 kal.
lämpöä grammaekvivalenttia (18 g vettä)
kohti. R.-liekki, joka saadaan aikaan
johtamalla kumpaakin kaasua eri
putkea myöten polttimoon, antaa kuuman
(hamaan 2,000°) liekin, jota käytetään
tekniikassa vaikeasti sulavien metallien
sulattamiseen, hitsaukseen y. m.

Räjähdysmoottori, tasapainemoottorin
(ks. Diesel-moottori) vastakohtana
sellainen polttomoottori (ks. t.), missä
silinteriin tullut polttoaine palaa
silmänräpäyksellisesti. — Räjähdyspumpuli,
nitroselluloosa.

Räjähdyttäminen, kallion, maan,
rakennusten y. m. särkeminen räjähdysaineella
joko niiden poistamiseksi, hävittämiseksi
tai osien irroittamiseksi. Räjähdysaine
pannaan joko vartavasten porattuihin
reikiin, koloihin tai vain esineen pinnalle
ja sytytetään tulilangalla, tulilangalla
ja nallilla tai sähkökipinällä ja nallilla.

Räkämänty, huonokasvuinen, kituva,
rämeillä kasvava mänty.

Räkätauti (malleus), pitkällinen,
tarttuva hevosensukuisten eläinten tauti.
Tarttuu helposti ihmiseenkin. Aiheuttaja on
r.-basilli. R:lle ominaiset ovat
märän vuoto sieraimista, r.-nystyrät,
-niveltymät ja -arpimuodostumat
sierainten limakalvossa, keuhkoissa, nahassa
j. n. e. Taudin selvillesaamiseksi
tehdään n. s. malleiini- tai serologinen koe.
Taudin ilmestymisestä on viipymättä
ilmoitettava viranomaisille. R:iin
sairastunut eläin on heti tapettava (Laki
29/9 1922; Asetus 29/12 1922).

Räkättirastas ks. Rastaat.

Rälssi (ruots.), se erikoinen vapaus
(ensi sijassa verovapaus), jonka Ruotsin
kirkko ja maallinen ylimystö aikoinaan
hankkivat itselleen; myöskin = kaikki ne,
jotka nauttivat tätä vapautta. R:iä oli
kahta lajia: hengellinen ja maallinen r.
— Hengellinen r. syntyi tosiasiallisesti
n. 1277, jolloin kirkon maat ja rakennukset
saivat verovapauden. Vasta keskiajan
viimeisellä vuosis. näyttää Ruotsin
kirkko saaneen kaikkien tilojensa
verovapauden tunnustetuksi. Hengellisestä
r:stä teki lopun Kustaa Vaasan
toimeenpanema uskonpuhdistus. Västeråsissa 1527
tehtyjen päätösten mukaan peruutettiin



suurin osa kirkon omaisuutta ja tuloja
kruunulle, ks. Kirkkoreduktsioni.
— Maallinen r. l. aatelinen r. syntyi
1279 annetun Alsnön asetuksen pohjalla;
siinä myönnettiin verovapaus kaikille
niille, jotka ottivat suorittaaksensa
sotapalvelusta ratsain (vrt. Ratsupalvelus).
Valtiovallan heikkous vaikutti,
että r.-maa laajeni kohtuuttomasti;
samaan aikaan r:n sisällys kasvoi uusien
taloudellisten etujen kautta, joita oli
esim. oikeus periä sakkoja alustalaisilta
ja metsästysoikeus. Kustaa Vaasan
ajoista lähtien ratsupalvelusvelvollinen
r.-luokka muuttui aateliseksi virkamies-säädyksi.
1500-luvulla ratsupalvelusta vielä koetettiin
pitää r:n perustuksena, ja ratsupalveluksen
suuruus määrättiin r.-maan tuoton mukaan,
mutta Juhana III:n ajoista alkoi olla sääntönä,
että r. saavutettiin ainoastaan kunink.
kirjeellä ja että se meni perintönä
siinäkin tapauksessa, että ratsupalvelusta ei
voitu suorittaa. Aatelista oli tullut
perinnöllinen sääty, r:stä erioikeus. Kustaa II
Aadolfin ja Kristiinan ajoista lähtien
r:iin sisältyi taloudellisten etujen ohella
oikeus päästä ylempiin virkoihin, forum
privilegiatum (ks. t.), patronaattioikeus
y. m. R.-maa kasvoi alaltaan aatelisarvon
runsaan jakelemisen johdosta, ja koska
aatelisto sai haltuunsa kruununmaata ja
kruunun veroja. Kaarle XI:n reduktsioni
teki lopun tästä r.-maan laajentamisesta.
Laadultaan r.-erioikeus pysyi pääasiassa
muuttumattomana, mutta r:n laajentaminen
kruunun- ja veromaahan tehtiin mahdottomaksi
sillä, että maanluonto kerta kaikkiaan määrättiin.
Tämänkin j aikeen oli aluksi vain
aatelismiehillä oikeus omistaa r.-maata, mutta
myöhemmin rajoitukset poistettiin, Suomessa
lopullisesti 1864.

Rälssimies, vapaamies, aatelismies.

Rälssivero muodostui aikoinaan joko
siten, että kruunu lahjoitti tai muuten
luovutti rälssimiehelle oikeuden kantaa
verotalon veron, tai niin, että rälssitilan
omistaja luovuttaessaan sen aatelittomalle
pidätti itselleen oikeuden kantaa
tilalta veroa. Edellisessä tapauksessa tila
oli verorälssitila, jälkimmäisessä
rälssiverotila.

Räme, varpurikas, mättäinen tai
mättäätön suo, joka on kuivempi kuin nevat
tai letot ja jonka sammalkasvillisuus on
etupäässä valkosammalta (Sphagnum).
Metsäkasvua on melkein aina, tavallisimmin
kitukasvuista mäntyä; turve laihaa.

Rämemajava (Myopotamus coypu),
Etelä-Amerikassa elävä, suolattomien vesien
(harvoin meren) rannoilla asustava,
40-45 cm pitkä, kömpelönnäköinen
jyrsijä, jonka takajalat räpylälliset. Turkki
pitkäkarvainen, ruskea. Syö kasviruokaa
Nahka, n. s. nutria, majavannahan
kaltaista, mutta halvempaa. Lihaa syödään.

Rängman-Björlin [-lī'n], Elli
(s. 1882), suom. pianisti, tunnettu
Beethovenin ja Schumannin esittäjänä sekä
Suomessa että Saksassa. Toiminut
opettajana Helsingin Konservatoriossa.

Räntämäki ks. Maaria.

Räppänä l. reppänä, savupirtin
laessa tai seinässä oleva savureikä.

Räpytyskalvo, vilkkuluomi (ks. t.).

Rästikanto, aikanaan maksamatta
jätettyjen verojen tai maksujen y. m. s.
myöhemmin tapahtuva kantaminen. —
Rästiluettelo, luettelo varsinaisessa
kannossa maksamatta jätetyistä veroista,
maksuista y. m. s.

Räsänen, Ilmari (s. 1888), lausuja
ja lausunnanopettaja. Teoksia: „Ida Aalberg".

Rät, geol., triassysteemin nuorin
osasto, hiekka- ja savikiviä, M. m.
Skånessa, jossa niissä on kivihiiltä.

Rättijärvi, Saimaan kanavan väylällä
oleva järvi Viipurin pitäjässä.

Rättäri l. kyytirättäri (ruots.),
aikaisemmin alempi kruununpalvelija,
jonka tehtävä lopulta supistui
asianosaisten ja todistajain esillehimtamiseen
käräjillä. R:n toimet lakkautettiin 14/9 1901
annetulla julistuksella. — Maatiloilla on
joskus käytetty r.-nimitystä työnjohtajasta
tai voudista.

Rävsundet, Kuusiston (ks. t.)
eteläpuolella oleva luonnonihana salmi.

Rääkkylä, kunta Kuopion läänissä,
Keski-Karjalan länsirajalla, Oriveden
rannalla; 442,9 km2, 7,156 as. (1926).

Rääpyvä, suom. seurakunta Inkerissä,
Pietarista koilliseen.

Räätikkä, lanttu (ks. t.).

Räätälilintu (Orthotormis sutorius),
Intian mantereen ja Ceylonin metsissä
ja puutarhoissa elävä, n. 17 cm pituinen
pitkäpyrstöinen varpuslintu, joka laatii pesänsä
neulomalla puuvillasta kiertämällään langalla
tai kasvien kuiduilla useita lehtiä tötteröksi;
tämän se sitten sisustaa puuvillalla ja jouhilla.


Räätälilintu pesineen.




Rääveli, Tallinna (ks. t.).

Rödby [rödby], kaup. Tanskassa,
Lollandin saarella. 3,300 as.

Rökin kivi [-ö-], kuuluisin ruots.
riimukivi, Rökin hautausmaalla Itä-Göötanmaalla.
Kirjoitus 800-luvulta.

Rölli (Agrostis), hentoja, matalahkoja
heiniä, joiden röyhy on moni- ja pienitähkyläinen.
Valko-r. (A. stolonifera), nurmi-r.
(A. vulgaris) ja koiran r. (A. canina)
hyvin yleisiä, muodostavat n. s. luonnonniittyjemme
vallitsevan kasvillisuuden.

Römer [rö-], Ole (1644-1710),
tansk. tähtitieteilijä. Määräsi valon nopeuden
(1673); keksi n. s. meridiaaniympyrän.

Römppäviikko, palkollisten vapaaviikko
marraskuun alussa.

Röneholm [rö-], Harry (s. 1892),
suom. huonekaluarkkitehti.

Rönnberg [-bärj], Hanna (s. 1862),
suom. taidemaalari, kirjailija. Teoksia:
„Brovaktens historier".

Rönnbäck [-bek], Ernst (1838-93),
turkul. sanomalehti- ja valtiopäivämies,
Suomen Talousseuran sihteeri 1875-93.

Rönne, Bornholmin pääkaupunki
Tanskassa. Teollisuutta; hyvä satama. 10,000
as. — R. oli jo keskiajalla melkoinen
kauppapaikka.

Rönngren [-ēn], Nicken (s. 1880),
Helsingin Ruots. Teatterin johtaja v:sta
1919, lausunnanopettaja.

Rönnskär [-šär]. 1. Porkkalan
niemen edustalla oleva saari, jolla 1923
sammutettu Porkkalan majakka. — 2. Saari
Merenkurkussa, 40 km Vaasasta länteen.

Rönsy, ohut, pitkin maata suikertava,
siellä täällä juurtuva, lisääntymistä
välittävä varsi.

Röntgen, Wilhelm (1845-1923),
saks. fyysikko, röntgensäteiden keksijä.
Nobelin fysiikan palkinto 1901.


W. Röntgen.

Röntgenanalyysi. 1. Aineen
kiderakenteen tutkiminen röntgensäteillä.
— 2. Aineen sisältämien alkuaineiden
tutkiminen näiden röntgensädespektristä
(ks. Massaspektrografi).

Röntgendiagnostiikka, oppi eri
taudintilojen aiheuttamista ruumiinelinten
röntgenkuvien poikkeavaisuuksista
normaalisten elinten röntgenkuviin 


Rintakehän röntgenkuva.

verrattuina. R:lla voidaan todeta m. m. luiden
osien asema luumurtumissa ja nyrjähdyksissä,
ruumiiseen joutuneiden vierasten esineiden


Röntgenvalokuva. Granaatinsiru rintaontelon,
takaseinämässä.

(ammusten, neulojen y. m.) paikka, tuberkuloottiset
muutokset keuhkoissa y. m., luiden sairaalloiset
muutokset, sydämen kokoa ja asemaa koskevat
muuttumiset, munuaiskivet, rakkokivet, useat
vatsasyövät y. m.

Röntgenhoito, röntgenterapia,
röntgensäteiden käyttäminen tautien
parannuskeinona. R:oa käytetään m. m.
useiden ihotautien, rauhas-, nivel- ja
luutuberkuloosin, Basedowin taudin ja
varsinkin syövän parantamisessa.

Röntgensäteet, X-säteet, W.
Röntgenin keksimät, silmälle näkymättömät
säteet, jotka syntyvät katodisäteiden
kohdatessa jähmeitä kappaleita. R. saadaan
aikaan erikoisissa n. s. röntgenputkissa,
jotka ovat ohuesta lasista valmistettuja
pallomaisia, ohennettua kaasua sisältäviä
purkauskennoja; näissä on anodi (A),



sitä vastapäätä aluminiuminen tai nikkelinen,
koverapeilin muotoinen katodi (K),
josta lähtevät katodisäteet kohtaavat
keskellä kennoa platinasta tai volframista
valmistetun, 45° kulmassa olevan levyn,
antikatodin (P). R. leviävät tästä
kaikkiin suuntiin. K:lla on kyky tunkeutua
jähmeiden aineiden läpi, sitä


Röntgensädeputki.

helpommin, kuta alhaisempi at.-p.
kyseellisellä aineella on; näkyviksi ne saadaan,
kun ne kohtaavat fluorešoivan varjostimen;
lisäksi r. voidaan todeta valokuvauksellisesti
(ks. Röntgenvalokuvaus) sekä sen nojalla,
että ne ionisoivat ilman. R. ovat elektromagneettista
värähtelyä kuten valo, taajuus
keskimäärin 1,000 kertaa näkyvien säteiden
värähtelytaajuus. Kuta suurempi jännitysero
on katodin ja antikatodin välillä, sitä
taajempia (lyhyempiaaltoisia) r:ta saadaan,
sitä suurempi on niiden läpitunkevaisuus.
— Kiteiden (kidehila) läpi tunkeutuessaan r.
muodostatavat interferenssikuvioita
(Lauendiagrammoja); sopivalla järjestelyllä
voidaan saada varsinainen röntgenspektri, joka
on osittain jatkuva (n. s. valkea röntgenspektri),
osaksi osoittaa aineelle ominaisia
spektriviivoja (ominainen röntgenspektri),
joiden värähtelytaajuus on suorassa
suhteessa antikatodin alkuaineen
atominumeroon (joka puolestaan on = aineen
atomiytimen ydinvaraus). vrt. Radioaktiisuus,
Massaspektrografi.


Kvartsin Lauendiagramma.

Röntgenvalokuvaus, röntgensäteitten
luoman kuvan valokuvauksellinen
kiinnittäminen levylle, filmille tai (harv.)
paperille. Röntgenputken antikatodista
tulevat säteet kulkevat suoraviivaisesti
kuvattavan esineen läpi levylle asti,
mutta niiden voimakkuus (intensiteetti)
on sitä pienempi, kuta raskaampien
alkuaineiden ja kuta paksumpien kerrosten
läpi ne ovat kulkeneet. Säteet muuntavat
täten levyn bromihopeasilausta, nähtävästi
poistaen elektroneja. Tavalliseen tapaan
kehitettäessä silaus, johon säteet ovat
vaikuttaneet, tummenee vastaavasti, joten
siihen muodostuu varjokuva esineestä. —
R:lla on suuri merkitys lääkinnällisessä
tutkimuksessa. Lisäksi sitä käytetään
liikunta-analyysiin, tullattavien tavarain
(m. m. pumpulipaalien) tutkimiseen
tullikavalluksien varalta, valutavaran
eheyden, puurakenteiden virheettömyyden
tarkastamiseen j. n. e. Eräissä tapauksissa
otetaan, oikean käsityksen saamiseksi
myös syvyyssuuntaan, kaksi röntgenkuvaa.

Rördam [rö-], Valdemar (s. 1872),
tansk. kirjailija. Julk. runokokoelmia,
kuten „Dansk Tunge", „Luft og Land",
tanskantanut Runebergin „Vänrikki Stoolin
tarinat" ja kirjoittanut samantapaisen
runosikermän „Den gamle Kaptajn", jonka
aiheet tansk.-saks. sodasta, edelleen
kertovan runoelman „Köbstad-Idyller"
sekä näytelmiä ja romaaneja.

Röros [rörūs], kaivosyhdyskunta
Norjassa lähellä Glommenin lähdejärveä
Aursundia. Norjan vanhimmat kuparikaivokset;
per. 1644. 5,200 as.

Rörstrand [rö-], ruots. fajanssi- ja
posliinitehdas, per. 1729 Tukholmaan,
lakkautettu 1926.

Rösel von Rosenhof [rözel fon rōzənhōf],
August Johann (1705-59), saks. miniatyyrimaalari
ja hyönteistutkija. Julk.: kuvateokset
„Insektenbelustigungen" ja „Historia naturalis ranarum
nostratium". [Kleeman (saks., 1889).]

Rösiö [rösö], Per Jönson (s. 1861),
ruots. maatalousopettaja ja -kirjailija,
kansanpuhuja, pienviljelyksen esitaistelija.
Teoksista suomen. „Mullistusta".

Rövarnäs [rövarnäs], kartano
Paraisissa Lielahden saarella.

Röyhtäys, äänekäs kaasun
nouseminen mahalaukusta tämän suuta
ympäröivän sulkulihaksen höltyessä. R.
syntyy runsaan syönnin jälkeen sekä eräissä
ruoansulatushäiriöissä, joissa muodostuu
kaasuja mahalaukussa.

Röyhy ks. Kukinto.

Röykkä, rautatieasema
Hyvinkään-Karjaan rataosalla, Nurmijärven
kunnassa, 20 km Hyvinkäältä. Lähellä
Nummelan keuhkotautiparantola.

Röyttä, Tornion ulkosatama, saarella,
n. 7 km Tornionjoen suulta etelään.
Kemiyhtiön saha.



S
S, euroopp.-lat, kirjaimiston 19:s
kirjain. Lyh. S (s) = sacer, senatus, Sextus,
sive; Sankt(a), Saint(e), San(ta), São,
resepteissä lyh. lat. signa, kemiassa
S = rikki, sähköopissa = Siemensin yksikkö;
tähtit. = sekunti; matem. useimmiten
viivan pituuden merkki. Kreik. Σ
merkitsee (sarjan) summaa.

S 2, suoni, torpedovene, rak. 1900,
tuhoutui miehistöineen (53 henkeä) kovassa
myrskyssä Reposaaren edustalla 4 p. lokak.
1925. Hylky löydettiin kesäk. 1926.

Saadi, Muslihuddin (1184-1291),
persialaisten kuuluisin siveysopillinen
runoilija.

Saago, saagosuurimot, tav.
pallomaisiksi suurimoiksi valmistettu
tärkkelysjauho, jota saadaan troopillisten
s.-palmujen (Metroxylon-lajien)
ytimestä. Palmut ovat kotoisin Malaijien
saaristosta, missä niitä viljelläänkin.
S:oa saadaan myös käpypalmuista (ks. t.).
Kaupassa käyvät s.-suurimot ovat us.
valmistetut perunan tärkkelyksestä.

Šaahi, kuningas, Persian hallitsijan
arvonimi.

Saalalaiset keisarit ks. Frankkilaiset
l. saalalaiset keisarit.

Saalas, Uunio (s. 1882), alk.
Sahlberg, J. R. Sahlbergin (ks., t.)
poika, hyönteistieteilijä, maanviljelys- ja
metsäzoologian ylim. prof. Helsingissä
v:sta 1925. Julk. m. m. „Kaarnakuoriaisista
ja niiden aiheuttamista vahingoista
Suomen metsissä", „Nuoren hyönteistieteilijän
opas", „Suomen metsien tärkeimmät
tuhohyönteiset ja niiden torjuminen".

Saale [zā-]. 1. Elben lisäjoki
vasemmalta, lähteet Fichtelgebirgellä, 442 km
pitkä. — 2. Fränkische S., Mainin
lisäjoki oikealta, 112 km.

Saalfeld [zālfelt], kaup.
Keski-Saksassa, Thüringenissä. 18,000 as.

Saalilainen laki (lat. lex salica),
ennen v. 511 kesk. lat. kirjoitettu
saalilaisten frankkien vanha laki. Sen
määräystä, että jos on olemassa miespuolisia
perillisiä, ei naisella ole perintöoikeutta
maahan, sovitettiin myöh. Ranskan ja
Espanjan kruununperimykseen.

Saalilaiset l. saalalaiset ks.
Frankkilaiset.

Saalinki, puuristikko, joka sitoo
jonkun mastonjatkon alapään ja jonka
päällä koko ylempi osa takilaa lepää
n. s. luuthultin kannattamana.
Märssytangon latvan ja prammitangon tyven
välisessä jatkossa olevaa s:ia sanotaan
prammi-s:ksi.

Saaminen, jonkun henkilön, velkojan
l. saamamiehen, oikeus vaatia toiselta
henkilöltä, velalliselta,
jotakin suoritusta l. prestatsionia. Tämä
saattaa olla joko positiivinen suoritus tai
negatiivinen tekemättä jättäminen. Säännökset,
joilla yksityisten väliset s:t on laissa
järjestelty, muodostavat saamis- l.
obligatsioni- l. velvoiteoikeuden.
— Saamistodiste on velkakirja tai muu
sellainen asiakirja, joka todistaa saamisen
olemassaolon.

Saanatunturi, Enontekiössä, Kilpisjärven
pohjoisrannikolla, 1,086 m yli merenp.

Saani l. sani, lyhyt, peräpuolelta
leveä, 2-kaplainen empiretyylinen ajoreki.

Saanto. Niitä eri tapoja, joilla
omistusoikeus lain mukaan saadaan, sanotaan
laillisiksi s:iksi. S. on
alkuperäinen l. originaarinen, kun
se perustaa omistajalle omistusoikeuden
riippumatta siitä, onko kukaan muu
ennen omistanut esineen vai ei, esim.
pakkolunastus, valtaus, löytö,
ylimuistoinen nautinto. Johdannainen l.
derivatiivinen on s., kun omistusoikeus
siirtyy henkilöltä toiselle, niin
että jälkimmäisen omistusoikeus riippuu
siitä, että edellinen todella on omistanut
esineen, esim. perintö, testamentti, n. s.
luovutussopimukset, sukulunastus, lahja
(Maakaari 1:1).

Saapponi (ven.), kosken niskaan,
kahden vastakkain rakennetun kopukan
varaan asetettu silta, jonka alitse
uittomiehet syöttävät tukkeja koskeen.

Saapumisvelvollisuus on kansalaisen
velvollisuus noudattaa annettua määräystä
tai kutsua saapua oikeuteen tai viranomaisen
luo. Kutsun tai määräyksen laiminlyönnistä
tuomitaan tavallisesti sakkoihin tai voi
siitä olla asianomaiselle muita seurauksia
ja voidaan niskoitteleva uhkasakolla pakottaa
täyttämään velvollisuutensa tai viime kädessä
viranomaisten toimesta noutaa (Oikeudenkäymiskaari
XI luku, 10 §, muutettuna 29/5 1918; XII luku,
2 §, muutettuna 7/9 1901; XII luku, 3 §; XV luku, 1 §,




muutettuna 7/9 1901; XVII luku, 3 §,
muutettuna 7/9 1901; Maalaiskuntain
kunnallislaki 27/11 1917, 68 §; Asetus
poliisitoimesta Suomessa 14/2 1925, 11 §;
Konkurssisääntö 9/11 1868, II luku; Ulosottolain
voimaanpanoasetus 3/12 1895, 11 §).

Saar, Moselin lisäjoki oikealta, lähteet
Vogeeseilla, 246 km pitkä. Ympäristössä
rikkaita kaivosalueita.

Saar, Mart (s. 1882), vir.
kuorosäveltäjä, maansa kansanomaisin ja
tuotteliain, tunnettu myös vir. kansansävelmäin
keräilijänä ja sovittajana sekä soolo- että
kuorolaululle.

Saara, Abrahamin vaimo, Iisakin äiti.

Saarbrücken [zārbrykən], Saarin
alueen pääkaup., Saarin varrella. Metalliteoll.
ja kivihiilenkauppaa. 125,000 as.

Saarela. 1. Maatila, S:n hovi,
Viipurin pitäjässä lähellä Tammisuon
asemaa; kuulunut kenraalikuvernööri, kreivi
F. Steinheilille ja Steven-Steinheil-suvulle,
nyk. Hallenbergeilla. Tilalla on
teollisuuslaitoksia; kapearaiteinen rata
Tammisuon tehtaille ja sieltä edelleen
Viipuriin. — 2. Maatila Pielavedellä.

Saarenmaa (vir. Saaremaa, saks. ja
ruots. Ösel), Viroon kuuluva saari
Itämeressä, Riianlahden suussa; n. 90 km
pitkä, 40 km leveä, 2,618 km2, n. 42,000
as. Sôlasalmi erottaa sen Hiidenmaasta, Pienisalmi
Muhusta. S. on alavaa, tasaista maata,
Vuoriperusta kalkkia. Pääkaup. Kuresaare.

Saarensuo, osa laajasta suo jaksosta
Pälkjärven pitäjässä, rautatien varrella
Matkaselän ja Pälkjärven asemien välillä.
Suojakson pinta-ala on yli 2,500 ha.
S. on enimmäkseen aukeaa tai harvaa kituvaa
mäntyä kasvavaa rahkasuota. [Suomen
Suoviljelysyhdistyksen Vuosikirja 1903.]

Saari. 1. Everstin virkatalo
Mietoisissa, mainittu jo 1295. Vuokrattuna yli
100 v. Aminoffeille. — 2. Maatila
Mäntsälässä, de la Chapelle-suvulla.
Tulitikkutehdas. — 3. Maatila Tammelassa.
Kuulunut Joensuun Horneille, de la
Chapelle-suvulla. — 4. Kapteenin virkatalo
Ulvilassa.

Saarijärven reitti, läntisin Kymijoen
kolmesta suuresta latvareitistä. Lähteet
Karstulan ja Perhon pitäjäin rajoilla.
Tärkeimmät järvet (latvajuoksusta
lukien): Kyyjärvi, Kiminginjarvi,
Pääjärvi, Kalmarinjärvi, Saarijärvi,
Summasjärvi ja Kiimasjärvi, johon laskee
Pyhäjärvi, joka taasen Kiimasjokea pitkin
laskee Kuhnamoon siinä yhtyen Viitasaaren
reitin vesiin. — Saarijärvi,
samannimisessä pitäjässä, Saarijärven reitissä
oleva 9 km pitkä, 3 km leveä järvi.
S:stä laskevat vedet Kalliseen,
Summasjärveen j. n. e.

Saarijärvi, kunta Vaasan läänissä,
Pohjois-Hämeessä; 816,1 km2, 9,946 as.
(1926). Kuuluisa luonnonkauneudestaan.
Runeberg oleskeli siellä 1823-25. Tarvaalan
maanviljelys-, karjatalous- ja kotitalouskoulut.

Saarin alue, Preussista ja Baijerista
osia käsittävä alue Lounais-Saksassa
Ranskan rajalla, Reinin länsipuolella
Saar-joen kahden puolen; 1,880 km2,
775,000 as. (enimmäkseen saksalaisia).
Kivihiili- ja rautamalmikaivoksia.
Pääkaup. Saarbrücken. — Ranska,
jonka hallussa S. a. oli 1793-1815, vaati
sitä itselleen maailmansodan jälkeen.
Versaillesin rauhassa Ranska sai S. a:n
hiilikaivokset ja sen hallinto luovutettiin
Kansainliitolle, mutta Saksan suvereniteetti
säilytettiin. V. 1935 saa S. a:n
väestö kansanäänestyksellä ratkaista,
jääkö alue edelleen Kansainliiton
hallintoon, vai liitetäänkö Ranskaan, vai
yhdistetäänkö se jälleen Saksaan.
Viimeksimainitussa tapauksessa on Saksan
lunastettava kaivokset takaisin Ranskalta.
Nykyisin hoitaa S. a:n hallintoa Kansainliiton
asettama 5-miehinen hallitusneuvosto.

Saarinen, Eliel (s. 1873), arkkitehti,
Inkerinmaalla ja Pietarissa toimineen rovasti
Juho Saarisen (1846-1920) poika. Omisti
H. Geselliuksen ja A. Lindgrenin arkkitehtuuritoimiston,
jonka tunnetuimmat työt ovat Suomen paviljonki
Pariisin maailmannäyttelyssä 1900, Pohjolan
(ks. t., kuva) talo, Kansallismuseo (ks. t., kuvaliite),
Suur-Merijoki, rakentanut yksin Helsingin asematalon
(ks. Asema, kuva), Joensuun ja Lahden
(ks. n., kuvat) kaupungintalot, Keirknerin
marmoripalatsin Helsingissä, laatinut Munkkiniemi-Haagan
(Suur-Helsingin) asemakaavasuunnitelman sekä
asemakaavasuunnitelmia Chicagoa ja Detroitia varten.
Saanut prof:n arvonimen.


Eliel Saarinen.

Saario, muin. hallintopitäjä, käsitti
keskiajalla osan Sääksmäestä, Akaan,
Kylmäkosken, osan Urjalaa ja Humppilan sekä
näiden seutujen erämaa-alueita Pohjois-Hämeessä.



Saarioinen, säteri Sahalahdella,
kuulunut 1669-1772 Ramsay-suvulle.

Saariselkä, Raututunturista itään oleva
Maanselän osa, ulottuu Talkkunaoaiviin saakka.

Saarnaaja ks. Salomon saarnaaja.

Saarnaajaveljet, dominikaanit (ks. t.).

Saarnastuoli on kehittynyt kirkon
kuoria erottavan aitauksen vieressä
olevista lukupulpeteista (ambo), joilta
diakonit, piispan ollessa estyneenä, lukivat
saarnan. Vasta kerjäläismunkkien
aikaansaaman saarnan arvon nousun
vaikutuksesta s:lle alettiin etsiä
huomattavampaa paikkaa kirkon keskusosaan.
Rintasuojuksella varustettu puhujanpaikka
asetettiin pylvään päähän, varustettiin
kaikupohjalla ja kaunistettiin taiteellisesti.

Saarni (Fraxinus excelsior), öljypuiden
heimoon kuuluva komea puu, jolla suuret päätöpariset
lehdet ja pienet, terättömät, runsaskukkaisissa
kerrotuissa tertuissa olevat ennen lehtiä
puhkeavat kukat; hedelmä pitkä, siivekäs pähkylä.
Puu lujaa, käytetään työkalujen varsiksi y. m. S.
kasvaa melkein koko Euroopassa, meillä vain
Ahvenanmaalla yleisenä, muualla Etelä-Suomessa
harvinaisena. — Mannasaarni ks. Manna.


Saarni, 1 hedelmiä kantava
oksa, 2 kukintoryhmä,
3 yksinäinen kukinto.

Saaroinen, kylä Metsäpirtissä ja ent.
lahjoitusmaa, lohkaistu Petäjärven hovin
alaisesta lahjoitusmaasta.

Saarto ks. Blokadi.

Saastamala l. Sastamala,
Ylä-Satakunnan vanhin kirkkopitäjä, jonka
kirkko oli Karkussa. Kun pitäjä myöh.
keskiajalla jaettiin, nimitettiin Karkkua
Ylä- ja Tyrväätä Ala-S:ksi.

Saastamoinen, kuopiolainen kauppahuone.
Sen perusti 1876 kauppaneuvos Herman
S. (1850-1920), jonka kuoltua liike joutui hänen
pojilleen. Kauppahuoneeseen kuuluu nyk. 1)
O.-y. H. Saastamoinen Limited (m. m.
Haapaniemen rullatehdas, per. 1901, Kuopiossa,
joka on maailman suurin, ja Syvänniemen rullatehdas,
per. 1890, Karttulassa, Siikaniemen saha, per. 1922,
y. m. Kuopiossa), 2) The Saastamoinen Plywood
Company (Koivuniemen faneeritehdas Kuopiossa),
3) H. Saastamoinen & Pojat o.-y. (Haapaniemen
valssimylly, per. 1901, tukkukauppaa, laivoja, maatiloja).


Saastamoisen tehtaita Kuopiossa.

Saastamoinen, Armas (s. 1886),
diplomaatti, toimitusjohtaja. Suomen
ministerinä Kööpenhaminassa 1918-19,
Washingtonissa 1919-21, Lontoossa v:sta
1926, välillä Saastamoisen yhtiöitten
toimitusjohtaja.

Saastaton sikiäminen (lat. conceptio
immaculata), nim. Neitsyt Marian; kat.
oppi, vahvistettu 1854, suosittu jo keskiajalla.

Saatava, saaminen (ks. t.).

Saavutettu oikeus (jus quæsitum),
subjektiivinen oikeus, joka perustuu
johonkin oikeudelliseen tosiasiaan. S:na
o:na mainitaan tavallisesti yksityisoikeudellisiin
saantoperusteisiin nojautuvat oikeudet, niinikään
eräät julkisoikeudelliset arvot ja edut, kuten
virkanimitykseen perustuva oikeus virkaan, hankittu
erivapaus y. m. V:n 1772 hallitusmuodon
39 §:ssä turvattiin s:t o:t, mutta nykyistä v:n
1919 hallitusmuotoa käsiteltäessä hylättiin
ehdotukset, jotka tarkoittivat tätä koskevan
yleisen säännöksen ottamista hallitusmuotoon.

Šabac [-ats], kaup. Etelä-Slaaviassa,
aik. Serbiassa, Savan oik. rannalla. 12,000 as.

Sabal, palmettopalmu, Pohjois-Amerikan
eteläosissa (Carolina, Florida) kasvava viuhkapalmu,
josta saadaan hyvää laivanrakennuspuuta.

Sabalaiset (arab.), muin. etelä-arab.
kansa ja valtakunta. Raamatun mukaan
S:n valtakunta oli olemassa Salomon
aikana, jolloin sitä muka hallitsi
Saban kuningatar, mutta tämä
ajanmääräys on epäilyttävä. S:n valtakunta
lienee ollut olemassa 500-100-luvulla e. Kr.,
joskin Saban nimi säilyy seuraavankin
hallitsijasuvun arvonimessä.



Sabatier [-tjē'], Auguste
(1839-1901), ransk. protestanttinen teologi.
Koetti sovittaa uskontoa ja kulttuuria, selitti
uskonnolliset lauselmat vertauskuvallisiksi.
Teoksia: „Esquisse d'une philosophie de la
religion". — Sabatier, Paul
(s. 1854), ransk. kemisti. Tehnyt
ansiokkaita töitä rasvojen hydreerauksen
alalta, mistä sai Nobelin kem. palkinnon
1912. — Sabatier, Paul
(s. 1858), ransk. protestanttinen
kirkkohistorioitsija. Julk. laajalle
levinneen tutkimuksen P. Franciscuksesta
(suomen.).

Sabatinrikos, sapatinrikos (ks. t.).

Sabbataarit, juutalaisuuteen taipuvat
uskonlahkot, jotka pyhittävät lauantain
sunnuntain asemesta. Nyk. ovat sellaisia
adventistit.

Sabbatsberg [-bärj], alue
Tukholmassa; sillä on m. m. suuri sairaala.

Sabbatti l. sapatti (hepr.),
viikon 7:s päivä, juutalaisten lepopäivä. —
Sabbattivuosi, juutalaisten riemuvuosi
(ks. t.).

Sabellit, muinaisit. kansanryhmä,
johon kuuluivat sabiinit ja eräät muut
Keski-Italian pienet heimot.

Sabiinilaisvuoret, Roomasta itään
oleva liitukalkkivuoristo.

Sabiinit, muinaisit. heimo, joka asui
Keski-Italian vuoristossa, Latiumin
itäosassa. Tarinan mukaan Romulus ryöstätti
sabiinittaria, että saataisiin naisia
vastaperustettuun Roomaan. S. ovatkin
muodostaneet osan Rooman vanhimmasta
sekaväestöstä.

Sabiirit, aikoinaan voimakas, us.
heimoihin jakautunut kansa, joka v:n 456
paikoilla asui Kaukasuksesta pohjoiseen
ja 558 vetäytyi pohjoiseen ja hajaantui,
jolloin osa joutui Luoteis-Siperiaan.
Ainakin euroopanpuoleiset s. olivat
turkkilaisheimoisia.

Šabloni, paperi tai metallilevy, johon
on leikattu kirjain, koristemuoto t. m. s.
ja jonka mukaan tämä voidaan maalaamalla
jäljentää; myös levy, jonka reuna
muodostaa koristelistan profiilin tai
pyörähdyskappaleen meridiaaniviivan,
malline. — Šablonimainen, kaavamainen.

Sabme l. sabmelaš, lappalaisten
omakielinen nimitys.

Sabotaaši (ransk.), työväen puolelta
tapahtuva raaka-aineiden, koneiden,
työkalujen y. m. turmeleminen, minkä
tarkoituksena on liikkeen toiminnan
estäminen.

Šabrakki (turk.), koristeltu satulahuopa.

Saccharum (lat.), sokeri; sokeriruoko.

Sacchini [sakī'-], Antonio
(1734-86), it. oopperasäveltäjä, it. „opera
seria"-tyylin vakavin ja arvokkain edustaja.
Pääteos: „Oedipe à Colone".

Sacco di Roma [rō-], Rooman
valloitus ja ryöstö 1527 Kaarle Bourbonin
(ks. t.) johtaman hillittömän saks. ja
esp. armeijan piiritettyä kaupunkia 9 kk.

Sachs [zaks], Hans (1494-1576),
saks. runoilija, eli suutarina Nürnbergissä,
kuuluisin n. s. mestarilaulajista (ks. t.).
Kirjoittanut 4,275 mestarilaulua, runoja,
m. m. Lutheria ylistävän „Die wittenbergisch
Nachtigall", karkean koomillisia kertomuksia ja
laskiaisnäytelmiä. — Sachs, Julius (1832-97),
saks. kasvifysiologi, prof. Würzburgissa
v:sta 1868. Julk. m. m. „Handbuch der
Experimentalphysiologie der Pflanzen",
„Geschichte der Botanik".

Sachsen, Saksi (ks. t.).

Sachsen-Altenburg [zaksən-altənburhj],
v:een 1918 saks. herttuakunta ja 1918-20
tasavalta Thüringenissä (1,324 km2, 211,000 as.),
sen jälkeen Thüringenin tasavaltaan liitetty alue.
— Sachsen-Coburg-Gotha [-kōburhj-gōta],
v:een 1918 saks. herttuakunta ja 1918-20 tasavalta,
jossa 2 osaa: Thüringerwaldin eteläpuolella oleva
Coburg (562 km2, 75,000 as.) ja pohjoispuolella
oleva Gotha (1,415 km2, 182,000 as.).
V. 1920 liitettiin Coburg Baijeriin, Gotha
Thüringeniin. — Sachsen-Meiningen [-mainirŋən],
v:een 1918 saks. herttuakunta ja 1918-20 tasavalta
Thüringenissä (2,468 km2, 270,000 as.), senjälkeen
Thüringenin tasavaltaan kuuluva alue.

Sachsenspiegel [zaksənšpī-], vanhin
keskiaik. saks. lakisäännösten kokoelma,
johon sen laatija Eike von Repgow oli
kerännyt etupäässä Pohjois-Saksan
tavanomaista oikeutta osoittavia sekä
keisarillisen oikeuden lausuntoihin sisältyviä
säännöksiä. S. syntyi vv:n 1198 ja 1235
välillä, alk. latinankielisenä, mutta
sittemmin tekijän kääntämällä alasaksan
murteella.

Sachsen-Weimar-Eisenach [zaksən-vaimar-aizənah],
v:een 1918 saks. suurherttuakunta ja 1918-20 tasavalta
(3,611 km2, 433,000 as.) Thüringenissä,
senjälkeen Thüringenin tasavaltaan kuuluva alue.

Sackings [säkiŋz] l. baggings
[bägiŋz] (engl.), puuvillapaalien päällys,
tärkeätä juuttia, jota revittynä käytetään tukkeiksi.

Sacklén [-ē'n] l. Sackleen, Lars
(1788-1870), senaattori, vapaaherra. Tuli
Savon ja Karjalan läänin väliaik. maaherraksi
1829, vakinaiseksi 1831, Senaatin
raha-asiaintoimituskunnan päällikkö 1833-40,
kansliatoimituskunnan 1840-54 sekä oikeusosaston
varapuheenjohtajana 1854-65.



Sacra (lat.), pyhät esineet, pyhäköt;
pyhät menot, jumalanpalvelus.

Sacramento [engl. äänt. säkrəme'-].
1. Joki Yhdysvalloissa, Kalifornian
valtiossa, yli 600 km pitkä, laskee San
Franciscon lahden vieressä olevaan Suisun
Bayn lahteen. — 2. Kalifornian valtion
pääkaup., Yhdysvalloissa, S.-joen
varrella. 70,000 as.

Sacrificium (lat.), uhri, kat. messu-uhri.
— Sacrificium intellectus, „ymmärryksen
uhraaminen", oman vakaumuksen alistaminen kirkon
arvovallan alle. — Sacrilegium, pyhyyden tai
pyhäkön häväiseminen.

Sacri ministerii kandidaatti (lat.),
lyh. Sacr. min. cand. tai SMK., „pyhän
pappisviran kandidaatti", jumaluusopin
erotutkinnon suorittanut henkilö, jota ei
ole vihitty papiksi.

Sade, sanan laajemmassa merkityksessä =
kosteussato, ahtaammassa = nestemäinen kosteussato.
Kun pilvien vesipisarat tai jäähiukkaset ovat
tiivistymisen ja yhteenkasvamisen kautta tulleet
niin suuriksi, etteivät enää voi leijailla
ilmassa, rupeavat ne putoamaan alas, ja
s. alkaa. Aivan pienetkin vesipisarat
pyrkivät painonsa takia laskeutumaan,
mutta heikkokin nouseva ilmavirtaus
kykenee kumoamaan niiden putoamisen.
S.-pisaroiden läpimitta vaihtelee 0,1-6 mm,
tavallisimmin 1-3 mm (vrt. Pisara).
— Jähmeä s. on lumikiteitä, lumirakeita
ja rakeita. Eri lajien muodostuminen
riippuu siitä, kuinka paljon ilma siinä
olevan kosteuden vallitessa voi ylikyllästyä
jäähän nähden. Kun ilma veteen nähden
on kyllästymiskohdassa l. kastepisteessä,
on se näet jäähän nähden ylikyllästetty.
Kun ilman kosteus jäähän nähden on
kyllästetty tai vähän sitä suurempi,
muodostuu täysinäisiä kiteitä;
ylikyllästymisen voimistuttua muodostuu
alkuperäiseen kiteeseen liittymisen kautta
lumikiteitä. Kun ylikyllästyminen yhä
edelleen kasvaa siinä määrin, että ilma
siinä leijaileviin alijäähtyneessä tilassa
oleviin vesipisaroihin nähden tulee
kyllästetyksi, vieläpä ylikyllästetyksi,
kehittyy lumirakeita, jotka muodostuvat
nopeiden tiivistysilmiöiden kautta nousevassa
ilmavirtauksessa.

S. muodostuu ylöspäin kohoavassa ilmassa, joka
noustessaan jäähtyy ja kastepisteen saavutettuaan
alkaa muodostaa veden tiivistymistuotteita. Jos
ilma noustessaan ei saa eikä menetä minkään
ilmiön kautta lämpöä, laskee sen lämpötila
n. 1 asteen joka 100 m:n nousulle.
Tiivistymisen alettua hidastuttaa tässä
ilmiössä vapautunut lämpö lämpötilan
alenemista, 1 m3 vesihöyryllä
kyllästettyä ilmaa erottaa, jäähtyessään 1 asteen,
seuraavat vesimäärät:

Lämpötila: —10°   0°    +10°   20°   30°
Vesimäärä:   0,17  0,33    0,57  0,98  1,59 g.

S.-määrä ilmoitetaan tav. mm:ssä
(vaakasuoralle maanpinnalle kertyneen
vesikerroksen paksuutena, = 1 m2:n alalle
satanut määrä litroissa). Jähmeänä
tullut s. on sulatettava vedeksi.
Vastasataneen lumen korkeus on 7-10 kertaa
suurempi kuin vastaavan vesimäärän
korkeus. S.-määrän mittaamiseen käytetään
sademittareita (ks. t.) ja itsemerkitseviä
sademittareita. — Kun jollakin
paikkakunnalla on pitempi aika tehty
säännöllisesti s.-mittauksia, voidaan niistä
laskea s.-määrän summat vuosittain ja
kuukausittain, niiden päivien lukumäärä,
jolloin s:ta on tullut vähintään 0,1 mm ja
vähintään 1,0 mm, ja s:n voimakkuus.
Lisäksi johdetaan erilaisia s:n luonnetta
kuvaavia tekijöitä, kuten suurimmat ja
pienimmät s.-määrät eri aikoina, s:n
vaihtelevaisuus ja rankkuus, sateiset ja
kuivat ajat y. m. — Paikkakunnan
s.-määrän suuruus ja jakautuminen vuoden
mittaan riippuu monista seikoista.
Erittäin runsaita s:itä saadaan vuoristojen
rinteillä, joita vasten puhaltavat kosteat
ja lämpimät tuulet. Vuoriston
pakoituksesta nousee ilmavirtaus ylöspäin ja
luovuttaa silloin suurimman osan
kosteuttaan s:na. Siitä syystä ovat Euroopassa
Norjan ja Brittein saarten länsirannikot
hyvin sateisia; niinpä on Norjan
länsiosissa vuotuinen s.-määrä 1,200-2,000 mm.
Sitävastoin sama ilmavirtaus
sivuutettuaan vuoriston harjan alkaa
laskeutua ja lämmetä tuulen suojapuolella,
jolloin ilman vesihöyrynottokyky suurenee.
Siksi vallitsevan tuulen suojapuolella
olevassa vuoristo-osassa on vähäsateista
(sateensuoja), kuten esim. Ruotsin
lähinnä Köliä olevissa länsiosissa. Kostea
merituuli lisää alavillakin rantaseuduilla
s.-määrää, koska ilmakerrosten
hankauksen lisäytyessä maan epätasaisuuksia
vasten ilmaa kasautuu rannikkojen
lähistölle, mistä seuraa kohoavia ilmaliikkeitä
ja runsaampia s:itä. Niinpä on Suomen
suurin vuotuinen s.-määrä maan
lounaiskolkassa Kemiön saaren ja Helsingin
välillä.

Troopilliset s:t johtuvat voimakkaan
auringonpaisteen aikaansaamasta kosteiden
ilmakerrosten noususta. S:ita on
säännöllisesti iltapäivällä ja illalla, ja
niitä on runsaimmin silloin, kun aurinko
kulkee paikan zenitin yli, ja koska tämä
sattuu ekvaattorin seuduilla kaksi
kertaa vuodessa, on siellä kaksi s.-aikaa,
vähän etäämpänä, kääntöpiirien seuduilla,
yksi. Troopillisia s.-aikoja muuntavat
suuresti pasaati- ja monsuunituulet.
Pasaatituulet ovat luonteeltaan verraten
kuivia, mutta kohdatessaan vuoristoja,
vaikuttavat sadetta synnyttävinä
tuulenpuolella ja kuivina suojan puolella.
Mereltä puhaltava monsuunituuli tuo
runsaita s:ita rannikoille ja sitä vastaan
oleville vuorenrinteille, mutta maalta
puhaltava monsuuni on kuiva ja kylmä.
— Subtroopillisissa vyöhykkeissä painuu
tropiikkien yläilmoihin noussut ilma
alaspäin ja edistää kuivuutta. Kuivuus on
suurin kesällä, jolloin tämä ilmiö on
voimakkaimmillaan, mutta heikoin
talvella, jolloin auringon mukana kohoavan
ilman voimakkain alue on etääntynyt
kauimmas, ja silloin joutuvat seudut
korkeampien leveyksien s:ta antavien
ilmanpaineminimien vaikutuspiiriin.
Näihin seutuihin muodostuu siis talvinen
s.-aika. — Korkeammilla leveysasteilla
saadaan s:t tavallisimmin
matalapaineiden yhteydessä. Lämpimämmät
ilmakerrokset nousevat niissä ylös, joko
suoraan nousten maanpinnan lähellä olevan
kylmemmän ilman päälle tai siten, että
maanpintaa myöten etenevä kylmä
ilmavirtaus nostaa ne ylös. Koska
matalapaineiden esiintymiselle valtamerillä ja
rannikoilla on kylmä vuodenaika
edullisin, on tämänluontoisia s:ita siellä
runsaimmin talvella. Mannermailla estää
taas kylmänä vuodenaikana niiden
seuduilla yleisimmin vallitseva korkeapaine
s:ta luovien mataloiden kulkua ja
kehitystä, ja senvuoksi on siellä talvella
verraten kuivaa. Kesällä sensijaan
aiheuttaa kiinteän maan voimakkaampi
lämpiäminen nousevia ilmavirtauksia ja
pienempiä paikallisia lämpötilan ja
ilmanpaineen jakautumisen epäsäännöllisyyksiä,
joiden yhteydessä muodostuu helposti
runsassateisia ukkospilviä. Näiden
takia on runsain s.-aika lauhkeiden
seutujen mantereilla kesäaikaan. Yleensä
on näillä seuduilla s:ta kaikkina
vuodenaikoina.

Maailman runsassateisimmat paikat
ovat Intiassa Himalajan etelärinteellä
(Manoyuram 12,660 mm ja Cherrapunji
n. 12,000 mm) sekä Hawaiji-saarilla
(Kauai-niminen saari 12,100 mm).
Euroopan sateisimmat paikat ovat:
Etelä-Dalmatsiassa Crkvice (4,640 mm),
ja Pohjois-Englannissa Styeheadin sola
(4,310 mm). S.-määrä vaihtelee suuresti
näilläkin paikoilla eri vuosina ja kuukausina.
Cherra-punjissa lienee suurin mitattu s.-määrä
vuodessa 15,010 mm ja kuukaudessa
5,080 mm. Suurin tähän asti tunnettu
s.-määrä päivässä on Filippiinien saarilta,
Baquio'sta (1,168 mm). — Vähimmän
sataa korkeiden reunavuorten
ympäröimillä manneralueilla ja suurissa,
kuivissa ja lämpimissä manner seuduissa,
kuten Gobi'ssa, Saharassa, Sisä-Arabiassa,
Chilen ja Perun rannikoilla ja
Sisä-Austraaliassa. Siellä voi kulua
vuosikausia, ettei satu yhtään s:ta,
mutta kokonaan sateettomia eivät nämäkään
seudut ole.

Suomen s.-oloja selvittää Korhosen
laatima kartta, joka isohyeettiviivojen


Vuotuinen sademäärä Suomessa, keskim.
vv. 1886—1915.

avulla esittää vuotuisen s.-määrän
jakautumisen ajanjaksolla 1886-1915.
Vähäsateisin alue on Luoteis-Lapissa ja
Jäämeren rannoilla, jossa Vaitolahden
vuotuinen s.-summa on ainoastaan 304 mm.
Suurimmassa osassa maata vaihtelee
s.-määrä 550 ja 600 mm:n välillä, koko
maan keskiarvo on n. 540 mm. Suurin
vuotuinen keskimääräinen s.-summa
(768 mm) on tähänastisten mittausten
mukaan Pohjan pitäjässä läntisellä
Uudellamaalla. Vähäsateisin kuukausi, jolloin
pohjoisessa sataa n. 20 mm ja muualla


30 mm tai enemmän, on yleensä
maalis- tai huhtikuu. Runsaimmin sataa
suurimmassa osassa maata elokuussa, yleensä
70-80 mm, merellä ja ulkosaaristossa 50-60 mm,
mutta paikoitellen sisämaassa 90 mm.
Perä-Pohjolassa ja paikoitellen
muuallakin on kuitenkin heinäkuu sateisin.
Etelärannikon länsiosassa ja lounaassa on
lokakuu hyvin sateinen ja muodostuu
paikoitellen vuoden runsassateisimmaksi
kuukaudeksi, kuten esim. Pohjan
pitäjässä. Vuoden päivistä on s.-päiviä
etelärannikolla n. 50 %, sisämaassa 45 % ja
länsirannikolla 35-40 %. Vähimmän
s.-päiviä on huhtikuussa 8-12, enimmän
lokakuussa 15-18. Suurimmat Suomessa
mitatut s.-määrät ovat vuodessa vähän
yli 1,000 mm, kalenterikuukauden aikana
n. 235 mm ja päivässä n. 110 mm.
Pienimmät s.-määrät ovat vuodessa maamme
kuivimmissa osissa alle 200 mm,
kuukaudessa joskus 0 mm.

Sadejoki, Vuokseen Kiviniemen kosken
yläpuolella etelästäpäin laskeva pikkujoki,
jonka yläjuoksua pitkin Suomen ja Venäjän
raja kulkee vähän matkaa.

Sadejuova, taivaanlakea kohti
suunnatussa spektroskoopissa näkyvä,
vesihöyryn valonpidättämisestä aiheutuva tumma
juova, jonka tiheydestä voi ennustaa sadetta.
— Sadekäyrät, isohyeetit (ks. t.).

Sadelin [-ī'-], Pietari Ulrik
(1788-1858), suom. pappi ja eläintieteilijä,
Vaasan alkeiskoulun opettaja v:sta
1811, Hammarlandin kirkkoherra v:sta
1828. Kirjoitti ensimmäisen esityksen
Suomen eläimistöstä „Fauna fennica"
I-III; se käsitti luurankoiset.

Sademetsä ks. Metsä.

Sademittari, pluviometri,
ombrometri, kosteussadon paljouden
mittaamiseen käytetty, yläpäästään
avonainen astia. — Sadepilvi l.
nimbus ks. Pilvet.
— Sadetuuliruusu, tuuliruusu,
joka osoittaa sateen tavallisuutta tai
runsautta kunkinsuuntaisen tuulen vallitessa.

Sadhu (sanskr.), int. pyhän miehen l.
askeetin nimitys.

Sadi, Saadi (ks. t.).

Sadismi, sairaalloinen halu
sukupuolivietin tyydyttämiseksi rääkätä
tämän vietin kohdetta.

Sadova, kylä Böömissä läh.
Königgrätziä (ks. t.), jonka taistelua
sanotaan myös S:n taisteluksi.

Sadukealaiset l. saddukealaiset,
evankeliumeissa mainittu farisealaisten
vastapuolue. S. oli ylimmäispapillinen
puolue; he hylkäsivät vanhinten säädökset,
kielsivät ylösnousemuksen. Nimi johtuu
luult. Salomon aikaisesta ylimmäisestä
papista Sadokista.

Sæculum (lat.), vuosisata.

Sælan [selā'n], Anders Thiodolf
(1834-1921), suom. lääkäri ja kasvitieteilijä,
sai professorin arvon 1877, 1868-1904
Lapinlahden mielisairaalan ylilääkäri,
toiminut monella tavalla maamme
mielisairaanhoidon järjestelyssä. Etevä
kasvien tuntija. Paitsi lääket. tutkimuksia
julkaissut W. Nylanderin kanssa
luettelon „Herbarium musei fennici" (1859)
sekä „Finlands botaniska litteratur till
och med år 1900" (1916).

Šafarík [-ržīk], Pavel Josef
(1795-1861), kuuluisa tšek. slavisti. Teoksia:
,,Slawische Altertümer", „Geschichte der
slawischen Sprache und Litteratur", tutkimuksia
serbian kielestä ja kirjallisuudesta.

Safiiri, sininen jalokivi, korundia
(ks. t.). Brasilialainen s. on sinistä
topaasia,

Saflori, Carthamus tinctorius-kasvin
kukista kuivattamalla valmistettu väriaine.
Samoin nimitetään myös muuatta mineraaliväriä,
jota käytetään posliinimaalauksessa.

Safonov [-fō'-], Vasilij
(1852-1918), ven. orkesterinjohtaja. Toimi opettajana
Pietarin, sitten Moskovan konservatoriossa, jonka
johtajana v:sta 1889. Esiintynyt myös Suomessa.

Safrani, sahrami (ks. t.).

Safraniinit, punaisia ja violetteja
atsiiniväriaineita, jotka heikon
valonkestävyytensä vuoksi ovat menettäneet
merkityksensä. — Safranikelta,
martiuskelta (ks. t.). — Safranipronssi,
pronssivärinä käytetty keltainen jauhe, jota
saadaan pelkistämällä alkalivolframaatteja.

Safroli, eräs fenoli, jota on
kamferiöljyssä. Käytetään hajuvesiteollisuudessa.

Saga [sā-] (isl.), kertomus l. tarina.
vrt. Islannin kieli ja kirjallisuus.

Sagan, kaup. Preussissa,
Ala-Šleesiassa. Aikomaan pienen S:n
herttuakunnan pääkaup. 18,000 as.

Sagasta [-a'-], Praxedes Mateo
(1827-1903), esp. vapaamielinen poliitikko.
Pääministerinä 1872, 1874, 1881-83, 1885-90,
1892-95, 1897-99 ja 1901-02.

Sager-Nelson [sā-], Olof
(1868-96), ruots. taidemaalari. Maalannut maisemia,
muotokuvia ja kuviosommitelmia.

Saginaw [säginō], kaup. Michiganissa
Yhdysvalloissa, Huronin järveen laskevan
S.-joen varrella. Maataloustuotteiden
kauppaa, sahoja. 70,000 as.



Sagittaalitaso, kaksikylkisten eliöiden
keskitason (mediaanitason) suuntaisena
kulkeva taso. Sagittaalileikkaus
on s:ssa tehty leikkaus.

Sago, saago (ks. t.).

Šagriini (ransk. chagrin), vahva,
pieninystyräinen nahkalaji, johon nystyrät
ou saatu ensin painamalla ja sitten
kaapimalla ja lopuksi paisuttamalla,
jolloin syvennykset nousevat nystyröiksi.

Saguenay [sāgəne'i], joki Kanadassa,
St. Lawrencen joen lisäjoki, alkaa
St. Johnin järvestä. 300 km pitkä.

Sagunto [-u'] (lat. Saguntum], kaup.
Itä-Espanjassa Valencian pohjoispuolella
läh. rannikkoa. Roomalaisaikaisia
raunioita, m. m. teatteri.


Sahoja, 1 jännesaha, 2 halkosaha, 3 loukku-
l. faneerisaha, 4 koriste- l. lehtisaha, 5 käärivillä,
6 käsi- l. työntösaha, 7 puukkosaha, 8 selkäsaha,
9 pölkky- l. justeerisaha.

Saha. Sahanterät tehdään teräslevystä
leikkaamalla sen laitaan hampaat, joiden
kärjet haritetaan terän paksuutta leveämmälle,
jotta terä voisi liikkua muodostamassaan urassa.
Hampaan muoto ja suuruus riippuvat sahattavan
aineen kovuudesta, suuruudesta, sahausnopeudesta
y. m. Enimmin käytetään s:aa puuteollisuudessa.
Eri s.-tyypeistä ks. kuvaryhmää.


Kehä- l. raamisaha.


Vannesaha.


Pyörö- l. sirkkelisaha.


Särmä- l. reunasaha.

— S.-laitos sijoitetaan vesiväylän tai
muun kuljetustien läheisyyteen ja varustetaan
sahatavaran ja usein myöskin höylätyn
puutavaran valmistusta varten sahakoneilla,
joista kehäsaha ja särmäsaha sekä katkaisusaha
ovat tavallisimmat. Lisäksi tarvitaan nostokone
(kiramo), vetolaitos, joka vetää tukit
köyryä siltaa pitkin sahaan. Voimakoneena on nyk.
tav. höyrykone (höyrysaha), harvoin enää
vesipyörä tai -turbiini (vesisaha).

S.-laitokseen kuuluu lautatarha, jossa sahattu
puutavara tapuloituna kuivataan. Höylätty
puutavara tav. kuivataan höyrykoneen menohöyryllä
tai tuoreella höyryllä lämmitettävissä
kuivauskammioissa. [Käpy, „Sahateknologia".]
ks. myös kuvaliitettä Puuteollisuus.

Sahajauhot, sahanpurut,
muodostavat n. 10 % sahatusta tukista;
käytetään polttoaineeksi, oksaalihapon ja
puuetikan valmistukseen, selluloosan
keittoon (rimoista saatujen hukkalastujen
ohella), pakkausaineena y. m. vrt.
Puujauhot.

Sahakala (Pristis), haikalojen
näköinen, mutta rauskuille lähempää sukua
oleva rustokala, jonka kärsä jatkuu suun
ja sierainten yli pitkäksi, litteäksi,
kaksiteräiseksi puolustus- ja tappeluaseena
käytetyksi sahaksi. Syö pieniä merieläimiä.
Tavallinen s. (Pristis antiquorum)
elää Välimeressä, on tavallisesti toista
metriä pitkä, voi tulla 4-5 m:n pituiseksi,
jolloin saha 1-1,5 m. — S:jen näköisiä
ovat Austraalian ja Japanin



rannikkojen sahahait (Pristiophorus),
jotka kuuluvat varsinaisiin haikaloihin.


Sahakala.

Sahalahti, kunta Hämeen läänissä,
Kaakkois-Satakunnassa, Längelmäveden
kaakkoisrannalla; 80,1 km2,
1,885 as. (1926).

Sahalihakset, ihmisruumiin 3 lihasta,
jotka lähtevät luustosta hammasreunaisina
ja ovat siitä saaneet nimensä. Etumainen
sahalihas lähtee 9 ylimmän kylkiluun
ulkopinnalta ja päättyy lapaluun sisäreunaan;
toimii erinäisissä käsivarren liikkeissä.
Ylempi ja alempi taempi sahalihas, joista
ed. kiinnittyy 2-5:nteen, jälk. 4:ään alimpaan
kylkiluuhun, ovat sisäänhengityslihaksia.

Sahalin (jap. Karafuto), Aasian
itärannikolla Japanin saarten pohjoispuolella
oleva 957 km pitkä saari; pohjoisosa
kuuluu Venäjälle (n. 40,000 km2, n. 15,000
as.), eteläpuoli Japanille (n. 36,000 km2,
204,000 as.). Länsirannikolla kivihiilikerroksia,
pohjoisessa paloöljyä. Etelässä harjoitetaan
tuottoisaa kalastusta. Väestö japanilaisia
ja venäläisiä sekä alkuasukkaita, giljakkeja
pohjoisessa, ainoja etelässä. — V. 1855 Japani
ja Venäjä jakoivat saaren, 1875 Japani luovutti
osansa Venäjälle eteläisiä Kuriileja
vastaan, 1905 Japani sai Etelä-S:n takaisin.
Pääpaikkoja: Kušunkoton (ent.
Korsakovsk) etelässä Anivalahden rannalla
ja Aleksandrovsk sekä Dui
Venäjän alueella.

Sahanomistajain Paloapuyhdistys,
Suomen S. P., Helsingissä, per. 1889.
Vakuutuskanta yli 1 miljardi mk.

Sahara, maapallon suurin
aavikko-(erämaa)alue, Pohjois-Afrikassa, 5,200 km
pitkä, 1,500 km leveä, pinta-alaa koskevat
arvioinnit vaihtelevat 6,2-9 milj. km2.
Suurin osa kivikko- ja sora-aavikkoa, n. 1/6
on saviaavikkoa (ent. meren- tai järvienpohjaa),
osa on kallio-, toinen osa hiekka-aavikkoa.
Suurin osa S:aa on 200-700 m yli merenp.,
keskellä on vuoristoalue, jossa Hoggarin
l. Ahaggarin (n. 3,000 m yli merenp.),
Airin (1,700 m yli merenp.) ja
Tibesti'n (3,000-3,400 m yli merenp.)
vuoristomaat. Sen pohjoispuolella on Fessanin
kivikkoaavikko ja itäpuolella Libyan laaja
hiekka-aavikko. Ilmasto kuivaa (koillispasaatit):
on seutuja joissa sataa alle 10 mm vuodessa,
jopa sellaisia, joissa asukkaat eivät
koskaan ole nähneet sadetta. Entisen,
kosteamman kauden jäännöksiä ovat monet
kuivat joenuomat l. wadi't, sekä
suolajärvet (sebha). Asutuskeskuksia ovat
vuoristojen rinteet ja keitaat;
viimeksimainituita on paikoitellen verraten
tiheässä, ja porakaivoja tekemällä on
niiden lukua voitu lisätä. Keitaiden tärkein
kasvi on taatelipalmu; muita viljelyskasveja
vehnä, durra, hirssi, erilaiset hedelmät.
Tärkein kulkuneuvo on yksikyttyräinen kameeli;
pohjoisosassa on rautateitä ja suunnittelujen
alaisena on auttoliikenne m. m. Algeriasta
Timbuktuun ja Marokosta Dakariin. Asukkaita
arviolta 2 milj., pääväestönä berberit ja
arabialaiset (Länsi-S:ssa), tuaregit
(Keski-Srssa) ja tibbut (Itä-S:ssa), sitäpaitsi
neekereitä ja juutalaisia. Elinkeinot:
maanviljelys ja karjanhoito, paikoitellen
rosvous. — Valtiollisesti kuuluu suurin
osa Ranskalle, Italian hallussa on
Tripolitania ja Espanjan Rio de Oro, itäisin
osa Englannin ja Egyptin yhteistä aluetta,
ks. kuvaliitettä Afrikka.

Sahateollisuus, puuteollisuuden (ks. t.)
tärkein haara. — Sahateollisuuskoulu,
Suomen S. Viipurissa, per. 1921.
Koulussa on metsä- ja uitto-osasto sekä
sahaosasto, sitä ylläpitää kannatusyhdistys,
joka nauttii valtionapua. Koulu on
Metsähallituksen valvonnassa.

Šahi, šaahi (ks. t.).

Sahib [sā-] (arab.), herra, Intiassa
käytetty eurooppalaisten arvonimenä.

Sahlberg [sālbärj], Carl
Reinhold (1779-1860), suom. luonnontutkija,
luonnonhistorian ja ekonomian prof. Turussa ja
Helsingissä 1818-41. Societas pro Fauna et Flora
Fennica-seuran varsinainen perustaja (1821).
Perusti maatilalleen Yläneelle suuren
hedelmäpuutarhan (12-13 tuh. omenapuuta).
Julk. „Insecta fennica" (1817-27). — Sahlberg,
John Reinhold (1845-1920), R. F. S:n
poika, hyönteistieteilijä, entomologian ylim.


C. R. Sahlberg.



prof. 1883-1918. Lukuisia hyönteistiet.
tutkimusretkiä kotimaassa, Skandinaavian
maissa, Siperiassa, Etu-Aasiassa ja
Pohjois-Afrikassa. Erikoisesti tutkinut
kovakuoriaisia ja puolisiipisiä. Useita hyönteistiet.
julkaisuja. — Sahlberg, Reihold
Ferdinand (1811-74), C. R. S:n poika,
lääkäri ja luonnontutkija. Matkoillaan
1839-43 ja 1849-51 Etelä-Amerikassa
keräsi suuret eläint. kokoelmat, jotka
nykyisin Helsingin Yliopiston ja Ruotsin
valtion museon huostassa. Vv. 1845-52
eläint. ja kasvit, apulainen Helsingin
Yliopistossa. Julk. ,,Monographia
Geocorisarum Fenniæ" (1848). — vrt.
Saalas.

Sahlbom [sālbum], Jalmari
(1878-1921), kauppaneuvos, S. O. K:n
toimitusjohtaja 1906-21.

Sahlin [salī'n], Carl Yngve
(1824-1917), ruots. filosofi, Boströmin filosofian
vars. systematiseeraaja.

Sahlsten [sālstēn], Anna (s. 1859),
suom. taidemaalari; kansanelämänkuvaaja.

Sahm [zām], Heinrich (s. 1877),
Danzigin senaatin presidentti (ylin hallintomies),
valittu vv:ksi 1920-32.

Sahrami, safrani, Crocus
sativus-kasvin (ks. Crocus) kuivatut,
rihmamaiset luotit, joita ennen käytettiin —
vähän vieläkin — makeisten ja leivosten
mausteeksi ja (keltaiseksi) väriaineeksi.
— Sahramikasvi, Crocus (ks. t.).

Sahrat, aatra (ks. t.).

Šahrzade [-zā-], satuja kertova
sulttaanitar kokoelmassa „Tuhat ja yksi yötä".

Sahviaani, marokiini (ks. t.).

Saida, Sidonin (ks. t.) raunioille
syntynyt kaup. Syyriassa Välimeren
rannalla. 12,000 as.

Saiga-antilooppi (Saiga tatarica),
kömpelöruumiinen, lyhytjalkainen, lampaan
kokoinen antilooppi, jonka kuono kyömyselkäinen
ja kärsämäisesti venynyt, sarvet vain koirailla.
Ainoa Euroopassa asustava antilooppi: Donin ja
Volgan välisillä aroilla; sitäpaitsi Turkestanissa
ja Lounais-Siperiassa. Kuva ks. Antiloopit.

Saigon, Ranskan Kotšin-Kiinan pääkaup.
Taka-Intiassa, Saigon-joen rannalla. Vilkas
kauppa- ja satamakaup. 100,000 as.

Sailo, Alpo (s. 1877), kuvanveistäjä.
Työt muotokuvaveistoksia (esim. runolaulajien ja
Mathilda Wreden) ja M. A. Castrénin muistopatsas
Kansallismuseon edustalla Helsingissä (palj. 1921).


M. A. Castrénin
muistopatsas.

Sailors' home [seiləz houm]
(engl.), merimieskoti (ks. t.).


Saimaa. Lentovalokuva Kaukaan tehtaan kohdalta.

Saimaa, saarekas, moniselkäinen, suuri
järvi Vuoksen vesistössä, Mikkelin ja
Viipurin lääneissä; rantaviivan rajoittama
alue on laskettu n. 1,300 km2:ksi.
Tällöin luetaan S:seen paitsi varsinaista
S;ta, jonka suuri Kylänniemen saari
jakaa kahteen osaan, erillään pohjoisessa
oleva Luonteri ja luoteessa oleva
Louhivesi. Koillisessa S. rajoittuu Puumalan
salmeen, jonka kautta se vastaanottaa
suuren vesialueensa vedet. Kaakkoiskolkasta
lähtee laskujoki, Laatokkaan laskeva Vuoksi.
S:n vedenpinnan korkeus on 75,86 m yli
merenp., syvin kohta 62 m. — S. on aluksi
laskenut luoteeseen päin, sitten useampaa
väylää myöten länteen Muinais-Päijänteeseen
(Suur-Saimaa). Maan kallistumisen vuoksi
laskuväylä on siirtynyt yhä etelämmäksi,
kunnes n. 4,000 v. sitten Vuoksenniska puhkesi.
[Hellaakoski, „Suursaimaa" (Fennia 43);
Tolvanen (1926); Ramsay (1927).]





Saimaan kanava, maamme suurin
kanava, lähtee Saimaasta Lauritsalasta
(Lappeen pitäjässä), kulkee Nuijamaan-,
Rätti-, Juustilan- y. m. järvien sekä
Lavolansalmen ja Suomenvedenpohja-nimisen
merenlahden kautta Viipuriin. Kokonaispituus
58,15 km, josta 33,56 km kaivettua kanavaa,
10,4 km perattua väylää ja loput luonnollista
järvitietä. Sulkukamareita 28, joista yksikamarisia
7, kaksikamarisia 3 ja kolmekamarisia 5.
Huomatuimmat sulut: Lauritsalan,
Mälkiän, Mustolan, Tuohimäen, Tuomojan,
Räihän, Pällin, Rättijärven ja Juustilan.
— Kanavatyöt aloitettiin syksyllä 1844 ja
päättyivät syksyllä 1856. Kanava oli
silloin tullut maksamaan n. 12,4 milj. mk.
— V. 1925 kulki S. k:n kautta 10,575
alusta, jotka kuljettivat 937,279 tonnia;
kannettuja kanavamaksuja saatiin sam. v.
8,472,000 mk., korjaus-  ja kunnossapitokuluja
oli n. 3,520,000 mk.

Saint (ransk. ja engl.), ransk. fem.
sainte [ransk. sä ja sät, engl. seint],
pyhä, pyhimys, ks. myös Sankt.

Saint Arnaud [sätarnō'], Jacques
Leroy (1801-54), ransk. marsalkka.
Johti v:n 1851 valtiokaappauksen
toimeenpanoa, Krimillä toimivan
liittolaisarmeijan ylipäällikkö 1854.

Saint-Barthélemy [säbartelmī'],
Ranskan Pieniä Antilleja, saariston
pohjoispäässä; 25 km2, 2,500 as. Sokeriruovon,
puuvillan, kaakaon viljelystä. Pääkaup.
Gustavia.

Saint Christopher, Saint Kitts (ks. t.).

Saint Clair [seintkläə], n. 50 km
pitkä järvi Yhdysvaltain ja Kanadan
rajalla, Huron- ja Erie-järvien välissä.

Saint Cloud [säklū'], kaup.
Pohjois-Eanskassa, Seinen vas. rannalla.
Pariisilaisten huvittelupaikkoja. 10,000 as.

Saint Croix [seintkro'i]. 1. Joki
Pohjois-Amerikassa, Mainen valtion ja
Kanadan rajalla, 120 km pitkä. — 2.
Mississippiä lisäjoki vas., Wisconsinin ja
Minnesotan rajalla, 320 km pitkä. —
3. S. C. (esp. Santa Cruz), Yhdysvalloille
(v:een 1917 Tanskalle) kuuluva Länsi-Intian
saari, Puerto Ricosta itään; 40 km
pitkä, 15,000 as. Sokerin, puuvillan y. m.
viljelystä. Pääkaup. Christianssted.

Saint Cyr [säsī'r], kylä Versailles'n
puistossa läh. Pariisia. Kuuluisa sotakoulu (per. 1808).

Saint Denis [sädənī'] (Dionysius)
(k. n. 270), Ranskan suojeluspyhimys.



Saint-Denis [sädənī']. 1. Kaup.
Ranskassa Pariisin pohjoislaidassa, Seinen
varrella. Linnoituksia. Varhaisgoottilainen
luostarikirkko (per. 1144), kuninkaitten
hautoja. Teollisuutta, puutarhatuotteiden
kauppaa. 77,000 as. — Per. 630 kirkon ja
luostarin ympärille. — 2. Réunionin (ks. t.)
saaren pääkaup. 22,000 as.

Sainte-Beuve [sätbö'v], Charles
Augustin (1804-69), ransk. romanttinen
runoilija ja kriitikko. Teoksia: „Tableau de la
poésie frangaise au 16. siècle", „Histoire du
Port-Royal", arvostelukokoelmat „Causeries du
lundi" ja „Nouveaux lundis", runokokoelmia.

Sainte-Claire Deville [sät-klär-dəvi'l],
Henri Étienne (1818-91), ransk. kemisti, tutkinut
dissosiatsionia, typen oksideja y. m.

Saint Étienne [sätetie'n], kaup.
Kaakkois-Ranskassa, Lyonista lounaaseen. Suuri
ase- y. m. metalli- ja silkkiteoll. 170,000 as.

Saint-Germain-en Laye [sä-žermä-ã-lē'],
kaup. Pohjois-Ranskassa, Pariisin länsipuolella.
Kuuluisa vanha linna (aloitettu 1370), suosittu
kesänviettopaikka (kaunis näköala yli Seinen
laakson ja Pariisin). 20,000 as. — V. 1679 tehtiin
siellä rauha Ranskan ja Brandenburgin sekä Ruotsin
ja Brandenburgin, 1919 ympärysvaltojen ja Itävallan
välillä.

Saint Helens [seinthelenz], kaup.
Englannissa, Liverpoolista itään. Lasi-,
metalli- ja kemiallista teoll. 103,000 as.

Saint Hilaire, Geoffroy Saint-Hilaire (ks. t.).

Saint James [seini džeimz], kunink.
palatsi Lontoossa; Englannin hallitsijat
asuivat siellä v:sta 1697 1800-luvun alkuun.

Saint John [seintdžon], kaup.
Kanadassa, New Brunswickin valtiossa, S. J:n
joen suussa. Viljan ja puutavaranvientiä,
kalastusta. 48,000 as.

Saint John [seintdžon]. 1. S. J.
(tansk. Sankt Jan), Yhdysvalloille (v:een
1917 Tanskalle) kuuluva saari Länsi-Intiassa
(n. s. Neitsytsaaria); 54 km2, 1,000 as.
— 2. Järvi Kanadassa, Quebecin maakunnassa.
Lohenkalastusta. Laskujoki Saguenay laskee
Saint Lawrencen joen suuhun. — 3. Joki
Pohjois-Amerikan itärannikolla, lähteet
Yhdysvaltain Mainen valtiossa, laskee Kanadan
puolella, S. J:n kaupungin kohdalla mereen.

Saint John's [seini džo'nz],
Newfoundlandin pääkaup. 37,000 as.

Saint Joseph [seint džo'uzəf], kaup.
Yhdysvalloissa, Missourien valtiossa, Missourien
rannalla. Vilja- ja karjakauppaa. 79,000 as.

Saint-Just [säžy'st], Antoine
(1767-94), ransk. vallankumousmies, Robespierren
läheinen ystävä; tämän kanssa mestattu.

Saint Kitts [seintki'ts] 1. Saint
Christopher, Englannille kuuluva
saari Pienten Antillien pohjoispäässä;
176 km2, 22,000 as. Sokerin, puuvillan
y. m. viljelystä. Pääkaup. Basseterre.

Saint Lawrencen joki [seintlō'rəns-],
Sankt Lorenzin joki, Pohjois-Amerikassa,
suurimmaksi osaksi Kanadassa, osaksi myös Kanadan
ja Yhdysvaltain rajalla, Ontarion lasku joki.
Lukuisia koskia ja saaria. Quebecin
alapuolella joki levenee ensin 16 km
leveäksi, sitten yhä leveämmäksi ja
laskee vihdoin 144 km leveänä
Anticosti-saaren kahden puolen Saint
Lawrencen lahteen. N. 1,000 km pitkä. —
Saint Lawrencen lahti, Sankt
Lorenzin lahti, Saint Lawrencen joen
suulahti, Pohjois-Amerikan luoteisrannikolla,
Newfoundlandin ja mantereen välissä.
Atlanttiin sen yhdistävät Belle-Islen
ja Cabotin salmet.

Saint Louis [seintlū'is]. 1. Kaup.
Yhdysvalloissa, Missouri'n valtiossa, Mississippi'n
rannalla. 2 yliopistoa. Yhdysvaltojen suurimpia
teollisuuskaupunkeja (tupakka-, liha-, metalli-,
puuvilla-, panimoteoll.), vilkasta kauppaa.
Per. 1764. 800,000 as. — 2. Ranskan Senegalin
linnoitettu pääkaup. [säluī'] Senegalin
suussa olevalla saarella. 19,000 as.


Saint Louis. Tuomiokirkko.

Saint Lucia [seintlū'šə] (esp.
Santa Lucia), saari Länsi-Intiassa,
Englannille kuuluvia Pieniä Antilleja;
603 km2, 55,000 as. Tuliperäinen.
Sokerin, kaakaon y. m. viljelystä. Pääkaup.
Castries.

Saint Malo [sämalō'], linnoitettu
kaup. Luoteis-Ranskassa, Bretagnen
rannikolla. Kylpypaikka. Lähellä on
Saint-Servanin sotasatama. 13,000 as.



Saint Martin [sämartä'], saari
Länsi-Intiassa, Pienten Antillien pohjoisia
saaria; 99 km2, josta 52 km2 (pohj.
osa) Ranskan (4,300 as., pääkaup. Marigot),
loput Hollannin (2,300 as., pääkaup. Philipsburg).
Puuvillan, suolan, karjan vientiä.

Saint Martin [sämartä'], Louis
Claude de (1743-1803), ransk.
mystikko, tunnettu nimellä „le philosophe
inconnu". Julk. J. Böhmen henkisiä teoksia.

Saint Mary's River [seini mäəriz
rivə], joki Pohjois-Amerikassa, Kanadan
ja Yhdysvaltain rajalla, laskee
Yläjärvestä Huroniin; 96 km pitkä. 2 km:n
päässä Yläjärvestä suuret putoukset,
joiden varsilla voimalaitoksia.

Saint Mihiel [sämije'l], linnoitettu
kaup. Koillis-Ranskassa, Maasin rannalla.
Saksalaisten hallussa 1914-18. 10,000 as.

Saint Nazaire [sänaza'r], satamakaup.
Länsi-Ranskassa, Loiren suun oik. rannalla,
Nantes'in ulkosatama. 42,000 as.

Saint Paul [seintpō'l], kaup.
Yhdysvalloissa, Minnesotan pääkaup.,
Mississippi'n molemmilla rannoilla. Vilkas
kauppa ja teollisuus. 240,000 as.

Saint Pierre [säpjä'r]. 1.
Newfoundlandin etelärannikolla oleva, Ranskalle
kuuluva saari; 33 km2, 3,500 as.
Muodostaa lähellä olevan Miquelonin saaren
kerällä Ranskan pohj.-amer. siirtomaiden
viimeiset tähteet, yht. 241 km2, 4,000 as.
S. P:n omistaminen on Ranskalle tärkeä, siihen
kun liittyy Newfoundlandin rannikon
kalastusoikeus. Pääkaup. St. Pierre.
— 2. Ent. kaup. Martiniquen (ks. t.) saarella;
tulivuoren purkauksen hävittämä. — 3. Réunionin
(ks. t.) saaren suurin kaup. 28,000 as.

Saint-Pierre [säpjä'r], Bernardin
de (1737-1814), ransk. kirjailija.
Teoksia: „Études de la nature", johon
sisältyy ihastuttava tunteellinen idylli „Paul
et Virginie" (1787, suomen.). Kävi
Suomessa 1763. [Hirn, „Episodeja" (1921).]
— Saint-Pierre, Charles Irénée de
(1658-1743), ransk. kirjailija. Julk.
teoksen „Projet de paix perpétuelle"
(1713-17), jossa kehittelee ajatusta koko
Euroopan käsittävän ja maailmanrauhan
turvaavan valtioiden liiton perustamisesta.

Saint Privat [säprivä'], kylä
Lothringenissa Metzistä luoteeseen. Täällä
suoritettiin osa Gravelotten (ks. t.) taistelua.

Saint Quentin [säkãtä'], kaup.
Koillis-Ranskassa, Sommen varrella.
Kutoma-teoll., vilkas kauppa. 37,000 as.

Saint-Saëns [säsã'(s)], Camille
(1835-1922), ransk. säveltäjä. Urkurina
ja kirkkomusiikin opettajana Pariisissa
1855-70. S. -on ransk. uusklassillisen
tyylin etevin edustaja. Tunnetuimmat ovat
hänen sinfoniset runoelmansa („Danse
macabre" y. m.) ja oopperansa („Samson
ja Dalila" y. m.). Sävelsi myös 3 sinfoniaa,
5 pianokonserttoa, 3 viulukonserttoa,
2 messua, 2 oratoriota, requiemin y. m.

Saint-Servan ks. Saint Malo.

Saint-Simon [säsimõ'], Claude
Henri de (1760-1825), ransk.
yhteiskuntafilosofi, kreivi. Vaikka S.
ei vaatinut tuotantovälineiden ottamista
yhteiskunnan haltuun, luetaan hänetkin 1800-luvun
suurten sosialististen ajattelijain joukkoon,
sillä hänenkin päämääränään näyttää olleen
yhteiskunta, jossa toisen olisi mahdoton
riistää toista ja jossa kaikilla olisi
tilaisuus vapaasti kehittää kykyjänsä, vrt.
Saint-Simonismi. [Muckle (saks.,
1908).] — Saint-Simon, Louis de
Rouvroy, S:n herttua (1675-1755), ransk.
kirjailija. Kirj. kuuluisan muistelmateoksen „Mémoirs".


C. H. de Saint-Simon.

Saint-simonismi [sä-],
yhteiskuntajärjestelmä, jonka Henri de
Saint-Simon'in eräät oppilaat, lähinnä Bazard
ja Enfantin, kehittivät hänen esittämiensä
oppien pohjalla. Saint-simonistien
mukaan ihmiskunta oli siirtymässä
uuteen kehityskauteen, jota Saint-Simon
oli ennustanut ja jonka vallitsevana
periaatteena oli oleva: ihmiset eivät saa
riistää toisiaan. Riistäminen
(eksploateeraus) perustui voimassa olevaan
omaisuusjärjestelmään, joka teki mahdolliseksi
toisten työn tulosten anastamisen.
Vallankumous, joka oli poistanut muut
etuoikeudet, oli jättänyt rikkauden
etuoikeuden koskematta. Tässäkin oli
muutos saatava aikaan. Yksityisomaisuutta
saisi olla vain sillä, joka oli sen työllään
luonut, ja niinkauankuin alkuperäinen
omistaja eli. Hänen kuoltuaan se oli
joutuva valtiolle; perintöoikeus oli siis
lakkautettava. Yhteiskunta oli sitten —
keskuspankin välityksellä — jakava sen
haltuun joutuneet pääomat yksityisten
kesken heidän kykynsä ja suoritustensa
mukaan. — Saint-simonistit muodostivat
1820-luvulla jonkinlaisen uskonnollisen



lahkon, joka tahtoi toteuttaa oppi-isänsä
„uutta kristillisyyttä". Erimielisyyksien
johdosta lahko hajosi jo 1830-luvun alkupuolella.

Saint Vincent [seintvi'nsənt],
saari Länsi-Intiassa, Englannin Pieniä
Antilleja; 388 km2, 48,000 as. Tuliperäinen
(La Soufrière 1,130 m). Hedelmällinen,
puuvillan, sokerin y. m. viljelystä. vrt.
São Vicente.

Saippua, rasvahappojen natriumsuolojen
seos, jota valmistetaan antaen natronlipeän
vaikuttaa rasvoihin (vrt. Suopa).
S:n puhdistava vaikutus johtuu siitä,
että se helposti muodostaa kolloidisia
liuoksia ja emulsioneja yhdessä likahiukkasten
kanssa, sekä s.-liuoksen suuresta
kostuttamiskyvystä, mitkä ominaisuudet
ovat yhteydessä saippualiuoksen alhaisen
pintajännityksen kanssa (jo 0,0001-norm.
s.-liuoksen pintajännitys on 1:20 veden
pintajännityksestä). — Tekn. Useimmat
teollisuus- ja pesu-s:t valmistetaan
kookosöljystä ja lipeästä keittämällä sekä
lisäämällä sopivia muita aineita.
Eläinrasvoista keitettäessä lisätään s.-liuokseen
suolaa, sitten kun rasvojen saippuoituminen
on tapahtunut, jolloin saippua nousee
pinnalle, josta se kerätään ja keitetään
uudelleen. Valmisteen saatua seistä jonkin
aikaa syntyy n. s. perus-s:aa, josta
sitten hienot toaletti-s:t ja
lääke-s:t valmistetaan siten, että seos
höylätään lastuiksi, lastut kuivataan, niihin
sekoitetaan väri- ja haju- sekä lääkeaineet
n. s. pileerauskoneissa ja seos lopuksi
puserretaan tangoiksi pelotöösikoneissa.
— V. 1925 oli Suomessa 17 saippua- ja
suopatehdasta ja niiden tuotannon arvo
46 milj. mk. Huomattavin on Havin (ks. t.)
tehdas.

Saippuakivi, saponiitti (ks. t.),
jähmeä natriumhydroksidi.

Saippuapuu (Quillaja saponaria),
Etelä-Amerikassa kasvava ruusukasvien heimon
puu; sen saponiininpitoista kuorta, joka
kaupassa käy litteinä, valkoisina kappaleina,
käytetään värillisten vaatteiden ja villojen
pesussa ja eräissä hengityselinten taudeissa.

Saippuasprii, oliiviöljyn, kalilipeän ja
alkoholin vesiliuos, kirkas, keltainen,
huljutettaessa kuohuva neste, jota
käytetään reumatismissa ulkonaiseksi
lääkkeeksi, myös tukanpesuun.

Saippuoiminen, saponifikatsioni,
esterin hajoittaminen alkalilla, hapolla tai
vedellä, tuloksena orgaanisia happoja ja alkoholeja.

Sairaalalaiva, sairaala-alus,
sot., valkeaksi maalattu, vihreällä
juovalla ja punaisella ristillä varustettu;
käytetään merisodassa haavoittuneiden sotilaiden
kuljettamiseen.

Sairaanhoitajatar, sairaanhoitoon
tietopuolisesti ja käytännöllisesti
valmistunut nainen. S.-koulutusta annetaan
Helsingin Yliopiston sairaaloiden
s.-koulussa, jossa 2 kertaa v:ssa alkavat
3-vuotiset kurssit 32-34 oppilaalle, niin
että peräkkäin on kahdet suomen- ja
sitten yhdet ruotsink. kurssit. Kurssit
alkavat oppilaskoulussa, jonka opetus
päättyy tutkintoon; sen jälkeen
kurssilaiset saavat oppilaina perehtyä
käytännölliseen sairaanhoitoon Yliopiston
sairaaloissa. — Paitsi tätä s.-koulua on
kaikkien lääninsairaaloiden yhteyteen
järjestetty 1-vuotiset (Oulun ja Viipurin
sairaaloissa 2-vuotiset) s.-kurssit.
Helsingin Marian sairaalassa on niinikään
suoritettavissa 3-vuotinen s.-kurssi, johon
vuosittain otetaan 20-22 oppilasta,
kahtena v:na peräkkäin suomen-, joka
3:ntena ruotsinkielisiä. — Suomen s.-koulutus
on paraillaan uudestijärjestelyn alaisena.

Sairaanhoitotunnusmerkki, lakit.
Sellaista merkkiä, jossa on valkoisella
pohjalla punainen risti, tahi nimityksiä
,,Punainen Risti" tai „Genèven Risti" ei
saa julkisesti käyttää muutoin kuin
sotilaallisessa sairaanhoidossa tai, Tasavallan
Presidentin luvalla, sellaisen järjestön
toiminnassa, jonka tehtäviin kuuluu
haavoittuneiden tai sairaiden hoidon
avustaminen sodassa (Laki 23/4 1926).

Sairaankantaja, sot., sotilas, jonka
tehtävänä on haavoittuneiden kuljettaminen
pois taistelukentältä ja ensi avun antaminen
heille. S:illa on Punaisen Ristin merkillä
varustettu valkoinen käsivarsinauha, puolueettomuusmerkki.
vrt. Sotalääkintäpalvelus.

Sairala, rautatieasema
Viipurin-Elisenvaaran rataosalla,
Kirvun kunnassa, 60 km Viipurista.

Sairashuonetila on kruununluontoinen
tila, joka on ollut määrättynä jonkun
sairashuoneen ylläpitoon käytettävüksi.
Sittemmin on näitä tiloja vuokrattu
samoin kuin kruunun virkataloja.

Sairaus- ja hautausapukassa ks.
Apukassat.

Sairausvakuutus on se vakuutusmuoto,
jolla tahdotaan sairastuneelle henkilölle
hankkia korvausta lääkärinhoidon
ja lääkkeiden aiheuttamista menoista,
valmistaa hänelle tilaisuus
asianmukaiseen hoitoon sekä tarjota hänelle
ainakin osaksi korvausta siitä tulojen
vähenemisestä, mihin sairaudesta johtuva



työ- ja ansaitsemiskyvyn väliaikainen
aleneminen on ollut syynä. S. voi
esiintyä yksityisvakuutuksena tai
yhteiskunnallisena vakuutuksena. Meillä ei ole
s:ta koskevaa lainsäädäntöä, joten tällä
alalla toimivat kokonaan vapaaehtoiset
sairauskassat. Useat komiteat ovat
kuitenkin jo valmistelleet s:ta koskevaa
lainsäädäntöä.

Sairiala, maatila Tuuloksessa.

Sairila, maatila Mikkelin
maalaiskunnassa. [„Hist. Arkisto" XXV 1915.]

Saïs, muinainen kaup. Egyptissä,
Niilin läntisen suuhaaran varrella.

Saisan, Saisan-nor (mong.), n. 100
km pitkä, matala, kalaisa järvi Venäjän
Aasiassa lähellä Mongolian pohjoisrajaa.
Sen läpi virtaa Irtyš.

Saison [sezō'] (ransk.), vuodenaika;
sesonki (ks. t.).

Saituri, Molièren (ks. t.) huvinäytelmä.

Saivartajat, kiiliäiset (Oestridæ),
paarmojen näköisiä kärpäsiä, joilla
hyvin lyhyet tuntosarvet ja pistämiseen,
jopa syömiseenkin kelpaamattomiksi
surkastuneet suuosat. Toukat elävät
kavio- ja sorkkaeläinten, joskus muidenkin
imettäväisten loisina; koteloituvat
maassa. Lampaan nenäsaivartajan
(Oestrus ovis) naaras laskee
lampaan sieraimiin toukkansa; nämä
kaivautuvat otsaonteloon, jossa elävät n.
9 kk. tuottaen lampaalle tuskia, voivatpa
joskus aiheuttaa kuolemankin. Tätä lajia
ei maassamme ole, mutta sen sukulainen
poron nenäsaivartaja (O. trompe),
joka ahdistaa samalla tavalla poroja,
elää Lapissa. — Meillä yleisen naudan
ihosaivartajan l. kiiliäisen
(„nautapaarman") (Hypoderma bovis) toukka
synnyttää nautaeläinten selkään pahoja ajoksia,
n. s. permuja. Naaras munii kesällä
munansa naudan selkään; kun nauta sitten
nuoleksii sitä kohtaa, joutuvat munat tai
ehkä niistä kehittyneet toukat sen
ruoansulatuskanavaan. Sieltä ne kaivautuvat
selkää kohti, asettuvat selkänähän alle
lepoon ja kasvavat n. 25 mm pitkiksi
,,permostoukiksi". Touko-kesäkuussa ne sitten
kaivautuvat ulos nahasta. Iho-s:n
vaivaamien lehmien maito vähenee, liha käy
huonommaksi, ja nahka tulee reiälliseksi


Naudan ihosaivartaja, vas.
muna, oik. toukka.

ja menettää siten paljon arvostaan.
Toukkien hävittäminen tapahtuu
parhaiten siten, että toukat puristetaan
permuista ulos. Lähisukuinen poron
ihosaivartaja (H. tarandi) aikaansaa
porojen selkänahkaan samantapaisia
ajoksia, n. s. kurmuja. — Hevosen
suolisaivartaja (Gastrus equi), joka on
yleinen meidänkin maassamme, laskee
munansa hevosen eturuumiin karvoihin,
kuoriutuneet toukat synnyttävät siinä
kutkan, hevonen nuoleksii kutkuavaa
kohtaa, toukat joutuvat mahalaukkuun
ja suolistoon, tarttuvat niiden seinämiin
päässään olevilla väkäsillä ja imevät
limakalvosta ravintoa. Samaan kohtaan
voi kiinnittyä 50-100 toukkaa, ja suolen
seinämään voi tällöin syntyä reikäkin.
N. 10 kk:n kuluttua toukat poistuvat
ulostuksien mukana suolistosta.

Sajama [sahā'-], 6,415 m yli merenp.
kohoava tulivuori Etelä-Amerikan
Andeilla, Bolivian länsiosassa.

Sajanin vuoret, Aasiassa, Altain jatko
itäänpäin, korkein huippu Munku Sardyk
3,490 m yli merenp.

Sajnovics [šainovitš], János
(1733-85), unk. tähtitieteilijä ja kielentutkija.
Julk. tutkimuksen, jossa koko kielenrakenteeseen
(eikä vain sanayhtäläisyyksiin) perustuen osoittaa
unkarin ja lapin sukulaisuuden.

Šakaali (Canis aureus), suden, osaksi
myös ketun näköinen, niiden sukuinen ja kooltaan
niiden välillä oleva pitkä- ja tuuheahäntäinen, yleensä
likaisen harmaankellervä eläin. Yöeläin, syö
pienehköjä imettäväisiä, lintuja, raatoja,
kasviaineita. Aasiassa, Pohjois-Afrikassa,
Kaakkois-Euroopassa.


Šakaali.

Sakai, kaup. Japanissa, Hondon
etelärannalla, Osakasta etelään. Erilaista
teollisuutta. 105,000 as.

Sakai, pienikasvuinen, negriittomainen,
Malakan niemimaan eteläosassa asuva alkuasukaskansa.

Sakala, muinainen vir. maakunta,
käsitti Pärnun piirin itäosan.

Sakalava, Madagaskarissa (ks. t.)
asuva alkuasukaskansa.

Sakaramuuri, muurihammastuksella
(ks. t.) varustettu muuri.

Šakardikone, jacquardkone (ks. t.).



Sakaria, juut. profeetta, vaikutti
Jerusalemissa 520-518 e. Kr.

Sakariini, bentsoehapposulfimidi,
CO
/\
C6H4NH, orgaaninen kem. valmiste,
\/
SO2

jota käytetään makeuttamiseen. S. on 500
kertaa imelämpää kuin sokeri,
ei ensinkään myrkyllistä, mutta ei
myöskään omaa ravintoarvoa. Liukenee
vaikeahkosti veteen; alkalien kanssa
muodostaa helppoliukoisen suolan
(kristalloosi). — S:n tapaan käytetään myös
dulsiinia (parafenetolikarbamidia).

Sakaristo (lat.) l. sakasti,
kirkkorakennukseen kuuluva huone, jossa
papisto oleskelee ennen ja jälkeen
jumalanpalveluksen ja jossa jumalanpalveluksessa
tarvittavia pukuja, astioita y. m. esineitä
säilytetään.

Sakaroosi, ruokosokeri, ks. Sokeri.

Sakata (ruots.), tahallisesti, perä edellä
ajautua aluksella virran mukana.

Šakde (jap.), jap. kulta-kupariseos,
1-10 % kultaa.

Saké (jap.), riisiviina, jap. väkijuoma,
12-13 % alkoholia, väri keltainen.

Sakka, presipitaatti, liuoksesta
tai nesteestä saostunut jähmeä, vaikealiukoinen
aine. S:n syntyminen aiheutuu joko kem.
reagenssin lisäämisestä johtuneesta kem.
reaktsionista (konsentratsionimuutoksista)
tai lämpötilan laskemisesta.

Sakkara [-ā'-], kylä Ala-Egyptissä
muin. Memfiksen tienoilla. Sen lähistöllä
hautoja ja pyramideja, joista suurin eräs
porraspyramidi.

Sakkaraatit, sokerin yhdistykset
metalliemästen kanssa. — Sakkarifikatsioni,
tärkkelyksen y. m. hiilihydraattien
muuntaminen sokeriksi joko happojen tai
entsyymien avulla.

Sakkariini, sakariini (ks. t.).

Sakkarimetri (lat. ja kreik.),
sokeriliuosten tutkimiseen sovellettu
polarimetri. vrt. Polarisoitu valo.
— Sakkarimetria, sokerilajien
kvantitatiivinen määräys; suoritetaan areometrillä,
Fehlingin liuoksella tai sakkarimetrillä.

Sakkaroosi, ruokosokeri, ks. Sokeri.

Sakkeli (engl.), raudasta tai muusta
metallista tehty silmukka, jossa on
ruuvin, sokkanaulan tai muun välineen
avulla yhteenliitetty ja avattavissa oleva
osa tai tappi. S:ia käytetään yhdistämään
kahta kettingin tai muuta silmukkaa.

Šakki (pers., = kuningas), Intiasta
peräisin oleva peli, jota kaksi vastustajaa
pelaa 8 X 8' neliöön, joka toinen tumma,
joka toinen vaalea, jaetulla laudalla
(š.- l. tammilaudalla), kumpikin käyttäen 16
nappulaa, toinen mustia, toinen valkeita,


Šakkipelin alkuasento.

joista 1 kuningas (aloitettaessa ruuduilla
e1 ja e8), 1 kuningatar (d1 ja d8),
2 tornia (a1, a8, h1, h8), 2 juoksijaa
(c1, c8, f1, f8), 2 hevosta (b1, b8, g1, g8),
sekä 8 talonpoikaa (riveillä 2 ja 7).
Nappuloita siirretään erikoisten sääntöjen
mukaan, jolloin määräasennoissa saa
,,syödä" vastustajansa nappulan, kunnes
vastustaja ei voi asettaa kuningastaan
turvaan syömiseltä, jolloin hän on
menettänyt pelin (matti). Jos kuningas tosin ei
ole uhattuna, mutta mikään siirto ei ole
mahdollinen, syntyy patti; peliä
pidetään ratkaisemattomana. Š.-kilpailuissa
suoritetaan karsintakilpailuja, kunnes
parhaat pelaajat joutuvat vastakkain;
kunkin vastustajan kanssa pelataan yksi
peli. — Erikoisia taidonnäytteitä ovat
š.-probleemat, joissa määrätystä
alkuasennosta lähtien on tehtävä toisesta
puolesta matti määrätyllä määrällä vetoja.
Š.-mestareita: Capablanca, Lasker.
[Wilson (1926); Gutmayer (1923).]

Sakko on varallisuuteen kohdistuva
rangaistus. S. tuomitaan yleensä
päiväsakoin (ks. t.). S:oon tuomittu, joka ei
ole sakkoaan suorittanut ja jolta ei
ulosmittauksenkaan kautta ole saatu siitä
maksua, pidetään sen sijasta vankeudessa
koko sakkomäärästä, ja oikeuden tulee
sakkoja tuomitessaan samalla määrätä
vankeusrangaistuksen aika. S:ja
vankeudeksi muunnettaessa vastaa 10 p:n
vankeus enintään 10 päivä-s:oa, ja jos sakko
nousee sen yli, lisätään 1 päivän vankeus
kultakin päiväsakolta, ollen korkein
vankeusaika kuitenkin 180 päivää.
Uhkasi oja, jotka pakkokeinona tuomitaan




määrämarkoin, vankeudeksi muunnettaessa
vastaa 10 p:n vankeus enintään
100 mk:n sakkoa ja sen yli 10 mk:n
sakko 1 p:ää (Rikoslaki II: 4-5 §§,
muutettuina 21/5 1921).

Sakkola l. Sakkula, kunta Viipurin
läänissä, Karjalan kannaksella; 341,6 km2,
6,176 as. (1926). Petäjärven ja Sakkolan hovit.
Kiviniemen terveyslähde ja parantola.
— Sakkola, laiturivaihde Hiitolan-Raudun
radalla, S:n kunnassa, 38 km Käkisalmesta.

Sakkolan hovi, ent. lahjoitusmaan
kantatila Sakkolassa.

Sakkoluettelo, tuomioistuimen tai
muun viranomaisen tuomitsemistaan
sakoista vahvistetun kaavan mukaan
joka vuodelta laatima luettelo, josta
määräajoin toimitetaan otteita
täytäntöönpanoviranomaisille sakkojen
perimistä varten (Asetus 23/4 1926).

Sakkotili, maalla kruununvoudin ja
kaupungissa maistraatin tai järjestysoikeuden
vahvistetun kaavan mukaan laadittava ja
maaherralle toimitettava tili kertyneistä
sakoista ja niistä toimenpiteistä, joihin
on sakkopäätösten täytäntöönpanoa varten
ryhdytty (Rangaistusten täytäntöönpanoasetus
19/8 1889, V:6 §; Asetus, joka koskee tilintekoa
sakkopäätösten täytäntöönpanosta ja
kertyneistä sakoista 24/8 1898).

Sakkovanki, henkilö, joka
vankeudella sovittaa hänelle tuomitun
sakon, vrt. Sakko.

Sakramentalismi (lat.), kat. käsitys,
että Jumalan armo tulee ihmisen osaksi
ensi sijassa sakramenttien välityksellä.

Sakramentti (lat.), pyhä toimitus
tai pyhitetty esine. Kreik.- ja
room.-katolisilla on seitsemän s:ia: kaste,
konfirmatsioni, Herran ehtoollinen, rippi,
viimeinen voitelu, papiksivihkiminen,
avioliitto, protestanteilla vain kaksi:
kaste ja ehtoollinen. — Sakramenttikaappi,
tabernaakkeli (ks. t.).

Sakristaani (lat.), sakaristonkaitsija, suntio.

Saksa (saks. Deutschland = Deutsches
Reich), Keski-Euroopassa oleva liittotasavalta,
jonka muodostaa 18 yksityisvaltiota (ks. seur. p.).


Vaakuna.

Koko S:n valtakunnan (lukuunottamatta Saarin
aluetta: 1,880 km2, 775,000
as.) pinta-ala on siis 470,551 km2 ja väkiluku
n. 62,5 milj. — Pinnanmuodostus.
Pohjoisessa on laaja Pohjois-S:n alanko,
matalaa kuinpumaata, joka on pinnalta muodostunut

ValtioPinta-ala(km2)Väkiluku(1926)Pääkaup.
Anhalt . . . 2,299     352,000   Dessau
Baden . . . 15,071   2,336,000   Karlsruhe
Baijeri . . . 76,420   7,412,000   München
Braunschweig . . . 3,672     509,000   Braunschweig
Bremen . . . 256     333,000   Bremen
Hampuri . . . 415   1,129,000   Hampuri
Hessen . . . 7,691   1,358,000   Darmstadt
Lippe . . . 1,215     166,000   Detmold
Lyypekki . . . 298     128,000   Lyypekki
Mecklenburg-Schwerin . . . 13,127     687,000   Schwerin
Mecklenburg-Strelitz . . . 2,930     112,000   Neustrelitz
Oldenburg . . . 6,430     554,000   Oldenburg
Preussi . . . 293,077  38,182,000   Berliini
Saksi . . . 14,993   4,981,000   Dresden
Schaumburg-Lippe . . . 340      49,000   Bückeburg
Thüringen . . . 11,754   1,628,000   Weimar
Waldeck . . . 1,056      59,000   Arolsen
Württemberg . . . 19,507   2,595,000   Stuttgart


melkein kokonaan jääkautisista ja
jääkauden jälkeisistä kerrostumista ja jossa
on kangas-, suo- ja järvimaisemia. Sen
eteläpuolella on Keski-S:n vuorimaa,
jossa m. m. Teutoburgenvald, Harz,
Reinin liuskevuoret, Hessenin vuorimaa,
Vogelsberg, Rhön, Thüringenin vuorimaa,
Thüringerwald, sekä Böömin allasta
reunustavat Erzgebirge, Sudeetit,
Fichtelgebirge, Böhmerwald. Siitä lounaaseen on
Lounais-S:n allasmaa, jossa
Ylä-Reinin laakso, Schwarzwald ja
Odenwald sekä frankkilais-švaabilainen
pengermää. Tämän eteläpuolella, Tonavan ja
Alppien välissä, on švaabilais-baijerilainen
ylänkö ja tämän etelärajalla Baijerin
kalkkialpit. — Jokia. Itämereen
laskevat Pregel ja Oder, Pohjanmereen
Elbe, Weser, Ems, Rein, etelässä on
Tonavan yläjuoksua 570 km S:n alueella.
— Ilmasto. Länsiosissa vallitsee
meri-ilmasto, itäänpäin mentäessä se käy yhä
mantereisemmaksi. Pohjois- ja eteläosien
lämpöerotusta vähentää se seikka, että
maa korkenee etelään mentäessä;
kumminkin alkavat puut Lounais-S:ssa
kukkia kuukautta aikaisemmin kuin
Koillis-S:ssa. Lämpöisin alue on Ylä-Reinin
laakso (vuoden keskilämpö yli +10°,
heinäkuun +19°, tammikuun +0,4°),
kylmin Itä-Preussin järviylänkö (vuoden
+6°, tammikuun —3° - —5°, heinäkuun
+17°). Vuotuinen sademäärä keskimäärin
600-700 mm (suurin Brockenilla ja
Alpeilla: 1,600 mm, pienin itärajalla:
alle 500 mm). — Kasvisto. Maasta on
peltoa 55,3 %, metsää 18,7 %, niittyä
16,3 %, puutarhamaata 1,1 %, viinitarhoja
0,2 %, tuottamatonta maata 8,4 %.
Metsäpuista ovat mänty ja koivu vallitsevat


Pohjois-S:n alangolla (etenkin Elben
ja Saalen itäpuolella); Itä-Holsteinissa,
Mecklenburgissa ja Rügenillä on
kauniita pyökkimetsiä. Keski-S:ssa ovat
pyökki ja kuusi eniten levinneet
metsäpuut, Westfalenissa tammi. Etelässä
muodostaa saksankuusi metsiä, Alpeilla
kasvaa alempana m. m. lehtikuusia,
ylempänä vuorimäntyjä. — Eläimistöstä on
huomattavaa, että karhu ja ilves ovat
hävinneet sukupuuttoon, metsäkissa ja
kotkat ovat häviämässä, susia on vain
itärajoilla, rauhoitusmääräysten
suojaamina ovat saksanhirvi, metsäkauris ja
villisika vielä säilyneet, samoin majava
Elben varsilla, gemssi Alpeilla, hirvi
Itä-Preussissa. — Asukkaista on yli
99 % saksalaisia (ks. t.). Syntyneisyys
vuodessa 22,5 0/00, kuolleisuus 15,2 0/00.
Väestöstä asuu n. 62,5 % kaupungeissa;
miljoonakaupunkeja on 2 (Berliini,
Hampuri), suurkaupunkeja (yli 100,000 as.)
45. — Uskonto ja sivistys. N. 65 %
asukkaista on protestantteja (etupäässä
pohjois- ja keskiosissa), n. 33 %
room.-katolisia, n. 1 % juutalaisia (etupäässä
suurkaupungeissa). Valtiokirkkoa ei ole.
Sekä kansanvalistus että tieteellinen
tutkimus korkealla kannalla. 23 yliopistoa,
1 lääket. akatemia, 8 katolista filos.-teol.
korkeakoulua, 10 tekn. korkeakoulua,
2 vuoriakatemiaa, 3 metsätiet,
korkeakoulua, 5 kauppakorkeakoulua, 4
maatalouskorkeakoulua, 2 eläinl.
korkeakoulua, 2 voimistelukorkeakoulua,
konservatorioita, musiikkikorkeakouluja,
taideakatemioita. — Elinkeinot. Oltuaan
aikaisemmin maatalousmaa S. on vuosi
vuodelta yhä enemmän kehittynyt
teollisuus- ja kauppamaaksi. Tärkeimmät
viljalajit ovat ruis, kaura ja vehnä;
perunaa (1924: 36,4 milj. ton.) ja
sokerijuurikasta (1924: 9,8 milj. ton.)
viljellään enemmän kuin missään muussa
maassa maapallolla. Humalaa viljellään
varsinkin Baijerissa (olutteollisuutta
varten), tupakkaa Lounais-S:ssa,
Viininviljelysalue pieneni huomattavasti, kun
S. menetti Elsass-Lothringenin Ranskalle;
sato vaihtelee eri vuosina (1925: n. 1,6
milj. hl, josta 1,3 milj. hl
valkoviiniä). Hevoshoito on tärkeintä
Pohjois-S:n alangolla ja Baijerissa,
nautakarjanhoito Pohjanmeren rannikkoalueilla
ja Etelä-S:n vuoristoniityillä,
lampaanhoito on vähenemässä. — Vuorityö on
varsin tärkeä. Ennen maailmansotaa
voittivat vain Yhdysvallat ja Englanti
S:n kivihiilentuotannossa. Tärkeimmät
hiiliaineet olivat: Kuhrin alue,
Ylä-Šleesia, Saarin, Aachenin ja
Zwickau-Chemnitzin alueet. Kun S.
maailmansodan jälkeen on menettänyt
Ylä-Šleesian ja Saarin alueen hiilikaivokset
ja sen täytyy Ruhrin alueen tuotannosta
luovuttaa suuri osa ympärysvalloille, on
kivihiilen vienti melkoisesti vähentynyt.
Kivihiilentuotannon alentuessa (1913: 190 milj.
ton., 1925: 132,8 milj. ton.) on ruskohiilen
tuotanto kasvanut (1913: 87,2 milj. ton.,
1925: 139,7 milj. ton.). Ruokasuolaa
saadaan suolakaivoksista ja saliineista, 1925
oli ruokasuolantuotanto 2,2 milj. ton.;
kalisuolantuotanto sam. v. n. 12 milj. ton.
Tärkeimmät rautamalmialueensa
(Lothringenin ja Ylä-Šleesian) on S. menettänyt,
1925 olikin rautamalmin tuotanto vain
5,9 milj. ton. (1913: 28,6 milj. ton.).
Sitäpaitsi saadaan maasta lyijy-, hopea-,
sinkki-, kupari- y. m. malmeja.
Lukuisia kivennäislähteitä on, niistä monet
Euroopan suosituimpia terveyslähteitä.
— Tärkeimmät teollisuudenhaarat:
metalli- ja koneteoll., lasi-, posliini- ja
kiviteoll., kemiallinen (värejä,
lääkeaineita, hajuvesiä, kumia, kem. suoloja
y. m.) teoll., kutomateoll.
(silkkiteollisuudessa vain Ranska voittaa,
puuvilla- ja villateoll. tärkeät), ravinto- ja
nautintoaineteoll. (m. m. sokeri- ja
olut-teoll.), puu- (leikkikaluja, soittokoneita,
y. m.) ja paperiteoll.; auttoteoll.,
sähkötekn. ja radioteoll. sekä filmiteoll. ovat
maailmansodan jälkeen voimakkaasti kehittyneet.
Tärkeimmät vientitavarat: rautatavarat, kankaat,
väri-, lääke- ja kem. tuotteet, koneet, kivihiili,
sähkökoneet; tärkeimmät tuontitavarat:
kutomateollisuuden raaka-aineet
(pääasiallisesti puuvilla ja villa), vilja,
metallit, karjatalouden tuotteet, rehu, puu.
Tärkein tuontimaa Yhdysvallat, vientimaina
ovat Alankomaat ja Iso-Britannia
ensimmäiset. Suomen tuonti S:sta oli 1925
n. 1,760 milj. Smk. ja vienti S:aann. 747
milj. Smk. — Rautateitä n. 60,000 km.
Raha 1 Saksan markka (Reichsmark) =
100 pfennigiä.

Valtiomuoto ja hallitus. Elokuussa 1919
vahvistetun valtiosäännön mukaisesti S.
on tasavalta, jonka hallituselimiä ovat
valtiopäivät, valtakunnan presidentti,
valtakunnanhallitus ja valtakunnanneuvosto.
Eduskunta (Reichstag) on
1-kamarinen, jäsenet (nyk. 493) valitaan
yleisellä, yhtäläisellä äänioikeudella 4 v:ksi;
äänioikeutettuja ovat 20 v. täyttäneet
miehet ja naiset. Valtakunnan presidentti
valitaan 7 v:ksi kansanäänestyksellä.
Valtakunnanhallituksen muodostavat
presidentin nimittämä valtakunnankansleri
ja ministerit. Valtakunnanneuvosto on


yksityis valtioiden edustuslaitos, jonka
valta on jokseenkin vähäinen. Siinä on
nyk. 66 jäsentä (Preussilla 26, Baijerilla
10, Saksilla 7, Württembergillä 4,
Badenilla 3, muilla 1-2). — Yksityisvaltiot
ovat suvereniteettia vailla olevia S:n
valtakunnan osia, joilla on
valtakunnan lakien alaisiksi alistetut omaa
hallintoa koskevat lakinsa ja
asetuksensa. Valtakunnan valtiosäännön
mukaan tulee niillä olla tasavaltainen
hallitusmuoto, mutta omaa presidenttiä
niillä ei ole. — Armeija on Versaillesin
rauhan mukaisesti supistettu 100,000-miehiseksi;
miehistö on värvättyä, asevelvollisuutta
ei ole. — Pääkaup. Berliini.

Historia. Nyk. S:n valtakunnan alueella
asui Kristuksen syntymän aikaan
heimoja, joista roomal. kirjailijat käyttivät
nimitystä germaanit. — V:een 918.
Roomalaiset joutuivat ensikerran sotaisiin
tekemisiin germaanien kanssa, kun kimbrit
ja teutonit 113 e. Kr. hyökkäsivät
Rooman valtakuntaan. Myöhemmin Cæsar
karkoitti Galliasta germ. Ariovistuksen
joukkoineen Reinin itäpuolelle.
Roomalaiset ehkäisivät siten germaanien
etenemisen, mutta Germaaniassa heidän ei
onnistunut saavuttaa pysyväistä
jalansijaa muuta kuin Reinin suulla ja n. s.
kymmenysmaassa (S:n lounaisnurkassa).
Rooman valtakunnan heikontuessa
germaanit alkoivat 100-luvulta ja varsinkin
300-luvulta lähtien tunkeutua
valtakuntaan asettuen sinne ja sulautuen
roomalaisiin (ks. Kansainvaellus).
Kotimaassa germ. kansakunnat liittyivät
suuriksi heimokunniksi (alemannit,
frankkilaiset, saksilaiset, thüringeniläiset,
friisiläiset, baijerilaiset). Jokaisen heimon
etupäässä oli sittemmin herttua tai
kuningas. Saksilaisia lukuunottamatta
nämä heimot kuuluivat 500-luvulta
Frankkien valtakuntaan, joka laajeni
myös roomal. Galliaan, missä frankkilaiset
roomalaistuivat. Mutta Reinin ja
Maasin varrella asuvat frankkilaiset,
alemannit, thüringeniläiset ja baijerilaiset
säilyttivät germaanilaisuutensa puhtaana.
Kaarle Suuri (768-814) kukisti
saksilaiset ja ulotti valtakuntansa Elbeen
asti, jonka itäpuolelle oli asettunut
slaaveja. V. 843 Kaarle Suuren pojan
Ludvig Hurskaan kolme poikaa jakoi
valtakunnan, jolloin Ludvig I
Saksalainen sai Itäfrankin, s. o. Reinin
itäpuolella olevan maan, johon myöhemmin
liitettiin Reinin, Maasin ja Schelden
väliset seudut. Hänen kuoltuaan 876
Itäfrankki jaettiin hänen kolmen poikansa
kesken. Näistä Kaarle Paksu peri
veljiensä osan ja pääsi myös Länsifrankin
(Ranskan) hallitsijaksi yhdistäen vielä
kerran Kaarle Suuren valtakunnan.
Mutta hänet erotettiin ja Itäfrankin
kuninkaaksi valittiin 887 Kärntenin
Arnulf. Arnulfin poika Ludvig III
Lapsi (899-911) oli S:n viimeinen
Karolingin sukuinen kuningas. — Saksilainen
suku 919-1024. Henrik I Linnustaja
(919-936) taisteli voitollisesti Elben
ja Oderin välillä asuvia slaaveja vastaan
ja voitti 933 unkarilaiset, jotka olivat
hyökkäilleet S:aan. Henrikin poika
Otto I Suuri (936-973) jatkoi isänsä
työtä kuninkaan vallan lujittamiseksi
heikentämällä herttuoiden valtaa. Elben
ja Oderin väliseen maahan asettui saks.
herroja ja ritareita. Puola ja Böömi
tulivat S:n lääneiksi, ja Lechin
lakeuksilla Otto voitti 955 unkarilaiset
ratkaisevasti. Otto hankki itselleen 951
myöskin Italian kuningaskunnan, s. o.
Pohjois- ja Keski-Italian ja kruunautti itsensä
962 Rooman keisariksi. Rooman keisarin
kruunu siirtyi häneltä S:n kuninkaille, ja
S:n valtakuntaa pidettiin tästä lähin
Rooman valtakunnan jatkona, minkä
vuoksi sen nimenä oli Saksalais-roomalainen
valtakunta. Henrik II
Pyhä (1002-24) tunnustamalla läänien
perinnöllisyyden sai ruhtinaat suorittamaan
kruunulle läänivelvollisuutensa, ja
läänityksillä varustetun papiston tukemana
hänen onnistui lujittaa valtakunnan
yhteyttä. — Frankkilainen l. saalalainen
suku 1024-1125. Konrad II Saalalainen
(1024-39) sai 1032 haltuunsa Burgundin
valtakunnan. Henrik III
(1039-56) piti ruhtinaat ja kansan kurissa
ja vallitsi myös kirkkoa. Henrik IV
(1056-1106) ei voinut alistua paavi
Gregorius VII:n 1075 antamaan kieltoon,
etteivät maalliset ruhtinaat saa täyttää
hengellisiä virkoja, koska S:ssa juuri
hallitsijan nimitettävissä olevat piispat
ja apotit olivat olleet hallitsijavallan
paraimpana tukena. Näin sai alkunsa
n. s. investituurariita. Henrik V
(1106-25) teki rauhan kapinallisten
ruhtinaitten kanssa ja lopetti 1122 Wormsin
konkordaatilla investituurariidan.
Keisarille jäi edelleen suuri vaikutusvalta
hengellisten asettamisessa. — Hohenstaufit
1138-1254 ja interregnum 1256-73.
Saksin herttuan Lotharin (1125-37)
hallitusaikana levitettiin jälleen
saksalaisuutta ja kristinuskoa Elben itäpuolella
oleviin slaavilaismaihin. Hohenstaufilaisen
Konrad III:n (1138-52) aikana


uusiutui Welfien ja Hohenstaufien taistelu,
kun Konrad riisti Welfin sukua
olevalta Henrik Ylpeältä sekä Lotharilta
perityn Saksin että Baijerin. V. 1142
Henrik Ylpeän poika Henrik Leijona sai
Saksin. Fredrik I Barbarossa
(1152-90) joutui taisteluun Pohjois-Italian
kaupunkien ja paavin kanssa. Fredrik
joutui tappiolle 1176 Legnanon
taistelussa, minkä jälkeen hän sopi paavin
kanssa 1177 ja kaupunkien kanssa 1183.
Legnanon taistelun jälkeen Fredrik
rankaisi Henrik Leijonaa, joka oli
kieltäytynyt antamasta keisarille apua hänen
viimeisellä Italian-retkellään, riistämällä
häneltä melkein kaikki hänen maansa.
Pojalleen Henrikille keisari sai
hankituksi puolisoksi normannilaisen Sisilian
kuningaskunnan perijättären Konstantian.
Henrik VI:n (1190-97) jälkeen Welfien
puolue valitsi kuninkaaksi Henrik
Leijonan pojan Otto IV:n (1198-1215),
Hohenstaufien puolue Henrik VI:n
veljen Filip Švaabilaisen
(1198-1208). Filipin tultua murhatuksi Otto
tunnustettiin yleisesti hallitsijaksi. Mutta
kun hän oli joutunut riitaan paavi
Innocentius III:n kanssa, valittiin tämän
toimesta S:n kuninkaaksi Henrik VI:n
poika Fredrik II (1215-50). Hän
oleskeli etupäässä Sisiliassa. Fredrik joutui
taisteluun paavia ja Pohjois-Italian
kaupunkeja vastaan. Paavi julisti hänet
pannaan ja sai S:n ruhtinaat asettamaan
vastakuninkaita. Fredrikin poika
Konrad IV (1250-54) oli viimeinen S:n
kuningas Hohenstaufien sukua. S:n ja
Italian valtiollinen yhteys lakkasi näihin
aikoihin. Hänen jälkeensä ei Saksassa
ollut yleisesti tunnustettua hallitsijaa,
vallitsi n. s. interregnum (ks. t.),
jolloin valtakunnassa oli mitä suurin
sekasorto vallalla. — Kuninkaita eri suvuista
1273-1438. V. 1273 valittiin kuninkaaksi
Habsburgin kreivi Rudolf (1273-91).
Hän laajensi omaa välitöntä aluettaan, ja
kun vaaliruhtinaat estivät kuningasvallan
tulemasta samassa suvussa perinnölliseksi,
tuli sukuvallan lisääminen olemaan
Rudolfin seuraajienkin päämääränä.
Voitettuaan Böömin kuninkaan Ottokarin
1278 Rudolf antoi hänen maistansa
pojillensa Itävallan, Steiermarkin ja
Krainin perustaen siten Habsburgien
sukuvallan (Itävallan perintömaat).
Henrik VII Luxemburgilainen
(1308-13) hankki pojalleen Böömin ja
koetti uudistaa entisen keisaripolitiikan
Italiassa. Luxemburgin sukua oleva
Kaarle IV (1347-78) julkaisi n. s.
„kultaisen bullan", joka vahvisti
kuninkaan vaalissa voimaan päässeen käytännön.
Vaaliin sai ottaa osaa 7 vaaliruhtinasta:
Mainzin, Trierin ja Kölnin arkkipiispat,
Böömin kuningas, Reinin pfalzkreivi,
Saksin herttua ja Brandenburgin markkreivi.
Kirkossa vallalle päässeen hajaannuksen
(skisman) sai poistetuksi Sigismund
(1410-37) Konstanzin kirkolliskokouksessa.
Sigismund joutui 1420 sotaan hussilaisten
(ks. t.) kanssa. — Habsburgin suvun
uudelleen Saksan valtaistuimelle
pääsemisestä 30-vuotisen sodan loppuun
1438-1648. Sigismundin kuoltua valittiin
hallitsijaksi hänen vävynsä Itävallan
herttua Albrekt (1438-39), josta lähtien
S:n kuninkuus ja Rooman keisarin arvo
tulivat jatkuvasti olemaan Habsburgien
suvulla. Fredrik III (1440-93) sai
hankkimalla pojalleen Maksimilianille
puolisoksi Burgundin Kaarle Rohkean
tyttären Marian suvulleen Burgundin
perintömaita, joiden lisäksi tuli 1489
perintönä Tiroli. Maksimilianin
(1493-1519) aikana 1495 julistettiin
Wormsin valtiopäivillä yleinen ikuinen
maanrauha, jonka mukaan sisäiset sodat
kiellettiin; valtakunnan rauhaa
uhkaavien riitojen ratkaisu oli jätettävä
valtakunnankamarioikeudelle. Valtakunta oli
hajaantunut miltei itsenäisiin
„territorioihin", joita muodostivat
ruhtinaskunnat ja kaupungit. Keskusvaltaa
edustivat keisarin rinnalla valtiopäivät.
Niihin osaa ottavia valtakunnansäätyjä
(vaaliruhtinaat, ruhtinaat ja
valtakunnankaupungit) oli kaikkiaan 250. Sveitsi
irtautui 1499 tosiasiallisesti kokonaan
valtakunnan yhteydestä. Sensijaan
Habsburgien mahti kasvoi, kun suvun haltuun
naimisliittojen kautta joutui Espanja ja
vähän myöhemmin Böömi ja osa
Unkaria. Maksimilianin seuraajaksi valittiin
hänen pojanpoikansa Kaarle V
(1519-56) (ks. t.). Tämän aikana levisi laajalti
Lutherin 1517 aloittama uskonpuhdistus.
Turhaan Kaarle V koetti masentaa
protestanttisuutta n. s. Schmalkaldenin
sodalla (1546-52). Augsburgin
uskonrauhassa (1555) myönnettiin luterilaisille
valtakunnansäädyille uskonvapaus ja
samat oikeudet kuin katolisille. Hänen
seuraajansa Ferdinand I (1558-64) ja
Maksimilian (1564-76) pitivät yllä
rauhaa uskonnollisten puolueiden
kesken. Mutta Rudolf II:n (1576-1612)
hallitessa kat. reaktsionin vaikutus
alkoi tuntua. V. 1608 us.
protestanttiset säädyt keskinäiseksi
puolustuksekseen tekivät Evankeelisen Unionin,
jolle vastapainoksi seur. v. syntyi
Baijerin johtama Katolinen Liiga. V. 1618


Böömin protestantit, jotka valittivat,
että keisari Mathias (1612-19)
loukkasi heille myönnettyä uskon vapautta,
nousivat kapinaan, ja näin alkoi
kolmikymmenvuotinen sota (ks. t.). Se
päättyi Ferdinand III:n (1637-57) aikana
1648 Westfalenin rauhaan (ks. t.). —
Westfalenin rauhasta Saksan liiton
perustamiseen 1648-1815. Leopold I:n
(1657-1705) aikana Ludvig XIV anasti
Strassburgin y. m., Josef I:n (1705-11)
seuraajan Kaarle VI:n (1711-40)
aikana valtakunnalta riistettiin Puolan
perintösodassa Lothringen, joka 1766
joutui Ranskalle. Kaarle VI:n tyttären
Maria Teresian tultua Itävallan
hallitsijaksi ja Fredrik II:n (1740) noustua
Preussin valtaistuimelle nämä valtiot
iskivät yhteen Itävallan perintösodassa.
Keisariksi valittiin Baijerin
vaaliruhtinas Kaarle VII (1742-45) ja
sitten Maria Teresian puoliso Frans I
(1745-65). Pian tapahtui Itävallan ja
Preussin välillä uusi yhteentörmäys
seitsenvuotisessa sodassa (1756-63). Josef
II:n (1765-90) yrityksen liittää Baijerin
Itävaltaan ja vahvistaa keisarin valtaa
Fredrik II sai estetyksi Baijerin
perintösodalla (1778-79) ja 1785
muodostamallaan ruhtinasliitolla. Frans II:n
(1792-1806) noustua valtaistuimelle Ranska
1792 aloitti Itävaltaa vastaan sodan,
johon Preussikin otti osaa. Itävallan ja
Preussin jatkuva kilpailu vaikutti, että
vaikka Ranskaa vastaan 1793 oli
muodostunut ensim. suuri liittokunta, ranskalaiset
Campo Formion rauhassa 1797 anastivat
Reinin länsipuolella olevat S:n alueet;
niiden ruhtinaitten, jotka tämän takia
menettivät maita, tuli saada korvausta
Reinin itäpuolelta. V. 1798 alkoi
Ranskaa vastaan toisen liittokunnan sota.
Mutta Lunévillen rauhalla (1801)
vahvistettiin Campo Formion rauha, ja
korvauskysymys järjestettiin 1803 siten,
että kaikki hengelliset ruhtinaskunnat
(paitsi Mainz) sekulariseerattiin (tehtiin
maallisiksi) ja useimmat valtakunnan
kaupungit mediatiseerattiin (ks.
Mediaatti), s. o. annettiin samoin kuin
lakkautetut hengelliset ruhtinaskunnat
Reinin länsipuolella alueita menettäneille
maallisille ruhtinaille. Kolmannen
liittokunnan sodassa 1805 Etelä-S:n valtiot
liittyivät Ranskaan, ja Pressburgin
rauhan jälkeen 16 Länsi- ja Etelä-S:n
valtiota yhtyi Reinin liitoksi (ks. t.).
Tämän johdosta Frans II, joka 1804 oli
ottanut Itävallan keisarin arvonimen,
1806 luopui saks.-roomal. keisarikruunusta.
Vanha S:n valtakunta oli näin
muodollisestikin lakannut olemasta.
Vv:n 1806-07 sodassa Napoleon voitti
Preussin, joka Tilsitin rauhassa menetti,
paitsi suurinta osaa puolalaisia maitansa,
Elben länsipuolella olevat alueensa.
Viimeksi mainituista y. m. alueista
muodostettiin Westfalenin kuningaskunta
Napoleonin veljelle Jéromelle. V. 1809
Napoleonin ja Itävallan välillä käyty sota
vahvisti Napoleonin asemaa S:ssa, ja 1810
hän tehdäkseen mannermaansulkemuksen
tehokkaammaksi yhdisti S:n Pohjanmeren
rannikon ja Lyypekin välittömästi
Ranskaan. Preussissa valmistauduttiin
sisäisillä uudistuksilla uuteen sotaan
Napoleonia vastaan. Kun hän 1812 oli
menettänyt „suuren armeijansa"
Venäjällä, liittyi Preussi 1813 hänen
vihollisiinsa. Näin alkoi S:n vapaussota.
Napoleonin kukistuttua annettiin
vallankumouksen sodissa Ranskaan yhdistetyt
S:n osat takaisin saks. valloille (vrt.
Wienin kongressi). S:n silloiset
39 valtiota muodostivat 1815 keskenään
S:n liiton. — Saksan liiton
perustamisesta 1815 v:een 1871. Liiton
nimellisenä päämääränä oli S:n sisäisen ja
ulkonaisen rauhan turvaaminen ja sen valtioiden
itsenäisyyden puolustaminen. Todellisuudessa
se oli vain ruhtinaiden liitto.
Liiton edustuslaitos, Mainin Frankfurtissa
koolla oleva liittokokous, toimi Pyhän
Allianssin taantumuksellisessa hengessä.
Sen johdosta syntynyt tyytymättömyys
puhkesi heinäkuun vallankumouksen
jälkeen 1830 levottomuuksiin. 1830-luvulla
syntyi S:n tulliyhdistys, johon lopulta
yhtyivät melkein kaikki S:n valtiot paitsi
Itävalta. 1840-luvulla vapaamielistä
vastustusliikettä rohkaisi Ranskan
helmikuun vallankumous 1848. Maalisk. 1848
kokoontui Frankfurtiin S:n yhteyden
aikaansaamiseksi n. s. esiparlamentti, ja
sen päätöksen mukaisesti toukokuussa
yleisen äänioikeuden pohjalla valittu
kansalliskokous. Tämä asetti keskushallituksen
ja valtionhoitajan, minkä jälkeen
liittokokous hajosi. Kansalliskokouksessa
1849 valmistui uusi valtakunnan
perustuslaki, jonka mukaan S:sta oli tuleva
perinnöllinen keisarikunta, mutta
kysymys S:n valtakunnan uudistamisesta
raukesi. S:n liitto uudistettiin. Kun
Preussi ja Itävalta olivat yhteisesti 1864
riistäneet Tanskalta Slesvigin ja
Holsteinin, joutuivat ne niistä riitaan, ja 1866
puhkesi niiden välille sota. Praagin
rauhassa 1866 Itävalta suostui siihen,
että Preussi sai laajentaa aluettansa
Pohjois-S:ssa, että S:n liitto hajoitettiin ja
että Mainin pohjoispuolella olevista


valtioista muodostettiin Preussin johdon
alainen Pohjois-S:n liitto. Etelä-S:n
valtiot, jotka olivat tehneet Preussin kanssa
hyökkäys- ja puolustusliiton, yhtyivät
Pohjois-S:n tulliliittoon. S:n-Ranskan
sota, jossa sekä Pohjois-S:n liitto että
myös Etelä-S:n valtiot liittyivät
Preussiin, joudutti S:n lopullista
yhtymistä. Syksyllä 1870 Etelä-S:n valtiot
yhtyivät Pohjois-S:n liittoon, ja 18 p.
tammik. 1871 Preussin kuningas
Vilhelm huudettiin Versailles'ssa S:n
keisariksi. Nyk. S:n valtakunta oli
perustettu. — Uusi Saksan valtakunta.
1870-luvun alkupuolella valtakunnassa
pantiin toimeen uudistuksia. Johtavana
valtiomiehenä oli valtakunnankansleriksi
nimitetty Bismarck (ks. t.).
Vilhelm I:n kuoltua 1888 tuli keisariksi
Fredrik III, joka kuoli sam. v. ja
jonka seuraaja oli Vilhelm II
(1888-1918). Tämä syrjäytti 1890 Bismarckin,
jonka jälkeen valtakunnankansleriksi
tuli Caprivi, jota seurasi 1894
ruhtinas Hohenlohe. Vv. 1900-01 S. otti
osaa boksarikapinan kukistamiseen
Kiinassa. V. 1899 saks. yhtiö sai oikeuden
rakentaa rautatien Vähästä-Aasiasta
Bagdadin kautta Persianlahteen, joten
Turkki joutui S:n vaikutuksen alaiseksi.
V. 1900 tuli valtakunnankansleriksi
Bülow ja 1909 Bethmann-Hollweg.
V. 1905 S. oli joutumaisillaan sotaan
Ranskan kanssa Marokon selkkauksen
johdosta. Sama kysymys aiheutti
ristiriitoja 1908 ja 1911; viimeksimainittuna
v. saatiin aikaan sopimus, jossa S.
tunnusti Ranskan suojelusherruuden
Marokossa ja korvaukseksi sai osan Ranskan
Kongoa. S:n kilpailu maailmanmarkkinoilla,
sen nousu siirtomaa- ja mahtavaksi merivallaksi
sekä pyrkimys laajentaa valtapiiriänsä vars.
Keski-Afrikassa ja Länsi-Aasiassa sai Englannin
lähestymään Ranskaa ja Venäjää. S:n
ja sen vihollisten jännitys puhkesi
1914 sodaksi (ks. Maailmansota).
8-11 p:nä marrask. 1918 puhkesi
Saksassa vallankumous, jolloin keisari luopui
kruunusta. Valtakunnankansleri Badenin
prinssi Max (häntä olivat edeltäneet
Michaëlis ja Hertling) luovutti
tehtävänsä sosialisti Ebertille. Marrask.
11 p. tehtiin aselepo. Jouluk. ja tammik.
spartakistit (ks. t.) kapinoivat. V. 1919
kokoontui Weimariin kansalliskokous,
joka hyväksyi tasavaltaisen valtiosäännön
ja valitsi väliaikaiseksi presidentiksi
Ebertin. Valtakunnankanslereina
ovat olleet Scheidemann, Bauer,
jonka aikana Versailles'n rauha (ks. t.)
allekirjoitettiin, Müller, Fehrenbach,
Wirth, Cuno, Stresemann, Marx, Luther, Marx
(uudelleen, ks. n.). Kaikilla sodanjälkeisillä
S:n hallituksilla on ollut suuria ulko- ja
sisäpoliittisia vaikeuksia. Versailles'n
rauhassa toimitettavaksi määrätyistä
kansanäänestyksistä ks. Slesvig ja
Ylä-Šleesia. Avoimeksi jäänyt sotakorvaus
määrättiin tammik. 1921 alustavasti
226 miljardiksi kulta maikaksi, mikä
summa oli suoritettava 42 v:n aikana.
Kun saksalaiset eivät siihen suostuneet,
niin liittoutuneet ryhtyivät erinäisiin
rankaisutoimenpiteisiin ja muuttivat
keväällä korvaussumman 132 miljardiksi
kultamarkaksi, lähettäen samalla
uhkavaatimuksen, johon Saksan oli pakko
suostua. Erinäisten selkkausten johdosta
Ranska tammik. 1923 (v:een 1925)
miehitti Ruhrin alueen selittäen syyksi S:n
laiminlyönnin vahingonkorvaussuorituksissa.
S. vastasi passiivisella vastarinnalla.
Mutta sen oli siitä luovuttava syysk. 1923.
V. 1924 n. s. Dawesin suunnitelman tultua
hyväksytyksi sotakorvausasia järjestyi.
Suunnitelman mukaan S:n oli aluksi maksettava
vähemmän, mutta tilivuodesta 1928-29 lähtien
2,500 miljoonaa kultamarkkaa vuosittain,
vieläpä v:sta 1930 mahdollisesti
enemmänkin. Velan kokonaismäärästä enempää
kuin maksuajan pituudestakaan ei tehty
päätöstä. Saksan markka laski yhtämittaa,
niin että lopulta 1 biljoona vastasi
1 ent. markkaa. Syksyllä 1923 valuutta
saatiin vakaannutetuksi. Eri vuosina
on Saksassa ollut sekä kommunisti- että
oikeistokaappausyrityksiä (viimeksi
1923), mutta ne on suhteellisen helposti
saatu kukistetuksi. Ebertin kuoltua 1925
valittiin presidentiksi Hindenburg,
jonka vastaehdokkaana oli Marx. Lojsak.
1925 S. teki Locarnossa Belgian,
Ranskan, Englannin ja Italian kanssa n. s.
Reinin sopimuksen, jossa S. tunnusti nyk.
länsirajansa. V. 1926 S. liittyi
Kansainliittoon ja sai paikan sen neuvostossa.
[Gebhardt (saks., 1923); Schäfer (saks.,
1919).] ks. kuvaliitettä.

Saksa, kansanrunoudessa kauppias,
herra, ulkomaa.

Saksala, ratsutila Padasjoella.

Saksalainen demokraattinen puolue
(saks. Die deutsche demokratische Partei),
1918 perustettu vapaamielinen puolue,
muodostui ent. vapaamielisistä ja
kansallisvapaamielisten vas. siivestä.



Saksalainen kansanpuolue (saks.
Die deutsche Volkspartei), muodostui
Stresemannin johdolla 1918 niistä
kansallisvapaamielisistä, jotka eivät
liittyneet saks. demokraatteihin tai
saksalaiskansalliseen kansanpuolueeseen.

Saksalainen ritarikunta, hengellinen
ritarikunta, per. 1190 sairaiden
toivioretkeläisten hoitamiseksi ja Pyhän maan
puolustamiseksi uskottomia vastaan.
Jäsenten pukuna oli valkoinen viitta
mustine risteineen. S. r. taisteli
suurmestarinsa Hermann von Salzan (k. 1239)
ja Herman Balkin johdolla v:sta 1230
pakanallisia preussilaisia vastaan, jotka
1283 kukistettiin. V. 1237 ritarikunta
yhtyi kalpaveljeksiin. S. r. kärsi 1410
Tannenbergin tappion sodassa Puolaa
vastaan, ja 1466 sen oli luovutettava
Länsi-Preussi Puolalle sekä tunnustettava sen
yliherruus Itä-Preussiin. Uskonpuhdistuksen
levittyä Itä-Preussiin muutettiin
se 1525 perittäväksi Puolan yliherruuden
alaiseksi herttuakunnaksi. Senkin
jälkeen S. r. on nimellisesti säilynyt, mutta
on vailla valtiollista merkitystä.

Saksalainen vapaamielinen puolue
syntyi 1884 „edistyspuolueen" ja
„liberaalisen yhdistyksen" yhtymisestä.
V. 1893 se hajaantui kahtia; toinen,
Eugen Richterin ryhmä otti nimen
„vapaamielinen kansanpuolue", toinen,
pienempi ryhmä nimen „vapaamielinen
yhdistys". V. 1910 molemmat ryhmät ynnä
(eteläsaksalainen) kansanpuolue
sulautuivat puolueeksi, joka otti nimen
„edistysmielinen kansanpuolue".

Saksalaiset, saksankieltä puhuva
germaaninen kansa, jota Saksan
valtakunnassa asuu n. 62,5 milj., Saarin alueella
0,8 milj., Danzigissa 0,4 milj., Itävallassa
n. 6 milj., Sveitsissä 2,7 milj., Ranskassa
1,7 milj., Tšekko-Slovakiassa 3,1 milj.,
Puolassa 1,2 milj., Romaaniassa 0,8 milj.,
Etelä-Slaaviassa 0,7 milj., Italiassa 0,25
milj., Luksemburgissa 0,25 milj.; Euroopassa
yht. n. 82 milj. ja koko maapallolla
arviolta n. 92 milj.

Saksalaiskansallinen kansanpuolue
(saks. Die deutschnationale Volkspartei),
muodostettu 1918 saks.-vanhoillisesta
puolueesta, kansallisvapaamielisten oik.
siivestä y. m. oikeistopiireistä.

Saksalaiskatolinen liike sai alkunsa
1844 J. Rongen ja J. Czerskyn toimesta.
Liike oli luonteeltaan vapaakirkollinen
ja hylkäsi us. kat. kirkon säädöksiä.
V. 1859 se sulautui muihin järjestöihin.

Saksalaisroomalainen valtakunta
(saks. Das heilige römische Reich
deutscher Nation), Saksan valtakunta sinä
aikana (962-1808), jolloin Saksan
hallitsijoilla oli Rooman keisarin arvo.

Saksanheisi, selja (Sambucus),
kuusamakasvien heimoon kuuluvia puita ja
pensaita, joilla on päätöpariset lehdet ja
pienet, tiheissä kukinnoissa olevat kukat.
Meillä viljellään yleisenä koristepensaana
terttuheisiä (S. racemosa), jolla
on kellervät kukat ja punaiset marjat.

Saksanhirvi, jalohirvi, punahirvi
(Cervus elaphus), Euroopan kaunein
hirvieläin, meikäläistä hirveä pienempi
(korkeus hartiain kohdalta 1,2-1,5 m), uroksella
liereähaaraiset isot sarvet. Kesällä punaruskea,
vatsa ja peräpuoli vaaleat; talviturkki harmaampi;
vasikat ensimmäisinä kuukausina valkeatäpläisiä.
Syö puiden lehtiä, kuorta ja ruohoa. Keski-Euroopan
ja Etelä-Skandinaavian lehtimetsäalueella
harvinaisena, useissa maissa rauhoitettuna,
paikoitellen metsästyspuistoissa riistaeläimenä
hoidettuna.


Saksanhirviperhe.

Saksan kieli ja kirjallisuus. 1. Kieli.
S. k. on läheistä sukua hollannin, friisin
ja englannin kielille, joiden kanssa se
muodostaa länsigermaanilaisen kielihaaran.
S. k. jaetaan muinaissaksaan (700-luvulta
n. v:een 1100), keskisaksaan ja uussaksaan
(n. v:sta 1500). Päämurteet: alasaksa
(Pohjois-Saksassa) ja yläsaksa
(Etelä- ja Keski-Saksassa). [Lindelöf-Öhquist
(koulukielioppi 1919 ja 1924); Godenhjelm
(saks.-suom. sanakirja 1906-16); Katara
(suom -saks. sanakirja 1925).] — 2. Kirjallisuuden
vanhimpia merkittävämpiä muistomerkkejä ovat
„Hildebrandin laulu", ,,Heliand", Otfridin
evankeliumiharmonia ja munkki Ekkehartin
sankarirunoelma „Waltharius". — Keskisaksan
ajalta on mainittava suuret kansalliset
sankarirunoelmat „Niebelungenlied" ja
„Gudrun", ritarirunouden pääedustajat
Hartmann von Aue, Wolfram von Eschenbach
ja Gottfried Strassburgilainen,
minnelaulaja Walther von der Vogelweide.
satiirikko Brant ja „Till
Eulenspiegel" (ks. Eulenspiegel).
Uskonpuhdistusajan pääkirjailijat ovat
Luther, Ulrich von Hutten,


SAKSA


1. Pohjoisfriisiläisiä talonpoikaistaloja.



2. Rein Oberweselin kohdalla (Bingenin ja Koblenzin keskivälillä).


SAKSA


3. Saksin Sveitsiä.



4. Baijerilainen kylä Regensburgin lähellä.




SAKSAN TAIDETTA


1. Dürer: N. s. neljä apostolia (Johannes, Pietari, Markus
ja Paavali) (München).



2. Holbein: Pormestari Meyerin madonna (Darmstadt).


SAKSAN TAIDETTA


3. Menzel: Rautavalssipaja (Berliini).




J. Fischart ja Hans Sachs.
Kolmikymmenvuotisen sodan jälkeisen ajan
kirjallinen johtohenkilö on Opitz, jonka
ympärille muodostui n. s. ensim.
šleesialainen runoilijakoulu: lyyrikko Paul
Fleming (k. 1640), mieterunojen
sepittäjä Friedrich von Logau (k. 1655)
sekä Gryphius. Hengellistä
lyriikkaa edustaa Gerhard t, romaania
Grimmelshausen. 1700-luvun
alkupuolella on kirjallisuuden alalla
Gottsched määräävä henkilö. Hänen
ranskalaisklassillista sääntöperäisyyttään
nousivat Bodmer ja Breitinger
vastustamaan. Heidän koulukuntaansa
kuuluivat Haller ja Hagedorn;
huomattavia runoilijoita olivat myös
Gellert, Gleim ja Ewald von Kleist.
Klassillisen aikakauden (1748-1832)
edelläkävijät olivat suuret runoilijat
Klopstock, Wieland ja Lessing,
Sturm und Drang-kauden varsinaisimmat
edustajat olivat Lenz, Klinger,
Müller (Maler-Müller) ja Schubart.
Göttingenin runoilijaliiton (Hainbund)
huomattavimmat runoilijat olivat Voss,
Hölty ja Stolbergin veljekset;
heitä lähellä oli Bürger. Aikakauden
johtavat kirjailijat olivat Herder,
Goethe ja Schiller. Heidän
aikalaisiaan olivat vielä Jean Paul,
Hölderlin ja Claudius. Romantiikan
pääedustajat ovat Schlegelin
veljekset, Novalis, Tieck, Heinrich von
Kleist ja E. T. A. Hoffmann,
Arnim, Brentano, Grimmin veljekset,
Fouqué, Werner, Eichendorff, Arndt, Körner,
Rückert, Uhland, Kerner, Hauff, Chamisso.
Maailmantuska-runoutta edustavat Lenau
ja tavallaan von Platen. Romantiikan
ulkopuolella oli näytelmäkirjailija Grillparzer.
N. s. Nuoren Saksan edustajia olivat Heine,
Börne, Laube, Gutzkow. Valtiollisia
lyyrikkoja olivat Hoffmann von Fallersleben,
Auersperg, Herwegh, Freiligrath, muita
Geibel, Scheffel ja Annette von
Droste-Hülshoff. Merkittäviä
draamankirjoittajia olivat Hebbel ja
O. Ludwig sekä musiikkidraaman suuri
kehittäjä R. Wagner. Vuosisadan
loppupuoliskon huomattavimmat saks.
proosakirjailijat ennen naturalismin esiintymistä
olivat Spielhagen, Freytag, Fritz
Reuter, Raabe, Storm, Keller, K. F. Meyer,
Heyse, Fontane, von Ebner-Eschenbach,
Auerbach, Rosegger, Anzengruber,
kolme viimeksimainittua talonpoikaiskuvaajaa,
kuten jo heitä vanhemmat Gotthelf ja
Immermann. Naturalistisen ajan
pääkirjailijat, joista tosin kaikki eivät ole
naturalisteja, ovat Holz, G. Hauptmann,
Sudermann, Halbe, Schnitzler, von
Liliencron, Dehmel, Kretzer, Bahr,
Mannin veljekset, P. ja O. Ernst,
Bartels, Frenssen, Bartsch, Schönherr, Zahn,
Hesse, Huch, Wassermann, Wedekind, von
Hofmannsthal, Rilke, Spitteler.
Nyk. Saksan kirjailijoista mainittakoon eräiden
edellisten lisäksi Toller, Unruh, Kaiser,
Klabund, Werfel. [Biese (saks., 1922);
Wiegand (saks., 1922).]

Saksankuusi, hopeakuusi (Abies
pectinata l. alba), jalokuusilaji, neulaset
litteät, päältä vihreät, alta valkeat,
vaakasuorassa kahden puolen oksaa Keski- ja
Etelä-Euroopan alemmissa vuoristoseuduissa.

Saksan liitto, 1815-66 voimassa ollut
35 (myöh. 31) monarkkisen valtion ja
4 vapaakaupungin liitto; nyk. Saksan
lisäksi kuului siihen m. m. saks. Itävalta.
Liiton asioita hoitivat Mainin
Frankfurtiin kokoontuneet liittopäivät;
esimiehyys oli Itävallalla. Yhteisiä laitoksia
ei ollut oikeastaan muita kuin armeija.

Saksan markka (saks. Reichsmark),
Saksan valtakunnan rahayksikkö v:sta
1871. Oli ennen sotaa ja jälleen v:sta
1923 1/2790 kg hienoa kultaa = 1,235
silloista = 9,458 nykyistä Smk.

Saksanpolkka, sotiisi, jenkka
(ransk. écossaise), skotl. tanssi, jonka
tahti alkujaan oli 3-jakoinen. — Nykyjään sitä
tanssitaan 2/4-tahdissa. Saksassa sen nimenä
on ,,Schottisch", josta on johtunut itäsuomalainen
„sotiisi" l. „soska".

Saksanpähkinäpuu (Juglans regia),
Juglandaceæ-heimoon kuuluva 12-15 m
korkea, komea puu, jolla suuret päätöpariset
lehdet, pienet 1-neuvoiset kukat (1-kotisia).
Hedelmä iso, n. 5 cm pitkä luumarja, sen
pehmeä osa joks. ohut, aluksi vihreä, lopulta
ruskea; luu ryppypintainen, sen sisässä suuri


Saksanpähkinäpuu, kukkiva
oksa ja hedelmä.



uurteinen rasvanpitoinen siemen. Siemeniä syödään
meillä makeisina; niistä puristettua öljyä
käytetään m. m. ruoanlaitossa oliiviöljyn asemesta.
Puu (puuseppien „vaalnötti") kovaa, raskasta,
ruskeata, huonekaluteollisuudessa paljon käytettyä.
Etelä- ja Keski-Euroopassa viljeltynä,
Lounais-Aasiassa luonnonvaraisena.

Saksan-Ranskan sota 1870-71. Lähin
aihe sodan alkamiseen oli Espanjan
kruunun tarjoaminen eräälle Preussin
kuninkaan Vilhelm I:n kaukaiselle
sukulaiselle. Vaikka prinssi kieltäytyi, vaati
Ranska, että kuningas sitoutuisi olemaan
vastaisuudessakaan hyväksymättä
prinssin ehdokkuutta, mihin kuningas ei
suostunut. Ranskan julistettua sodan heinäk.
1870 saksalaiset hyökkäsivät rajan yli ja
saivat Spichernin, Weissenburgin ja
Wörthin voitot, minkä jälkeen Bazaine
vetäytyi Metziin, minne hänet armeijoineen
suljettiin. Mac Mahon pyrkiessään
Bazainen avuksi pakotettiin antautumaan
Sedanissa. Tällöin joutui Napoleon III
vangiksi. Siitä taas oli seurauksena
keisarivallan kukistuminen. Syyskuussa
saksalaiset saarsivat Pariisin, lokak. lopussa
antautui Metz. Seur. kuukausina saksalaiset
saavuttivat uusia voittoja, m. m.
oli kenraali Bourbaki'n siirryttävä
Sveitsin alueelle. Aselepo tehtiin tammik. 1871,
alustava rauha helmik. ja lopullinen
Mainin Frankfurtissa toukok. 1871. Siinä
Ranska luovutti Saksan valtakunnalle
Elsass-Lothringenin ja maksoi 5 miljardia
frangia sotakuluja.

Saksansalpietari ks. Salpietari.

Saksan siirtomaat. Versaillesin
rauhassa oli Saksan pakko luovuttaa kaikki
siirtomaa-alueensa (yht. n. 2,953,000 km2,
14,8 milj. as., siitä Afrikassa 2,707,300
km2, n. 14 milj. as., Austraalian
saaristossa 245,050 km2, 641,000 as. ja Aasiassa
552 km2, 200,000 as.). Nämä alueet
olivat: 1) Saksan Itä-Afrikka
(997,000 km2, 7,7 milj. as.)
Keski-Afrikan itäosassa Tanganjikan itäpuolella;
suurin osa v:sta 1920 Englannin,
luoteiskolkka (Ruandan ja Urundi'n piirit)
Belgian mandaattialueena; 2) Kamerun
(ks. t.); 3) Togo (ks. t.); 4)
Saksan Lounais-Afrikka (835,100 km2,
230,000 as.) Portugalin Angolan
eteläpuolella, v:sta 1920 Etelä-Afrikan
liittovaltion mandaattialue; 5) Saksan
Uusi-Guinea (Keisari Vilhelmin
maa, Bismarckin saaristo, Bougainville;
yht. 240,000 km2, n. 400,000 as.), v:sta
1920 Uuden-Guinean territorion nimisenä
Austraalian hallinnon alaisena; 6)
Mariaanit, Karoliinit ja
Marshallsaaret (ks. n.), jotka joutuivat
Japanille, ja Nauru-saari, joka
liitettiin Uuden-Seelannin hallintoon; 7)
Samoan saaret (ks. t.) ja 8)
Kiautšou (ks. t.).

Saksan taide. Saksan vanhimpia
kirkollisia rakennuksia on Kaarle Suuren
Aacheniin (ks. t., kuva) 796-804
rakennuttama kappeli, nyk. tuomiokirkko, jossa
vaikutusta bysant. taiteesta.
Karolinkilaiselta ajalta on säilynyt myös
seinämaalauksia, mosaiikkeja, norsunluuveistoksia
ja kuvitettuja käsikirjoituksia. —
Huomattavia romaanisia rakennuksia (n.
1000-1250) ovat esim. Mainzin, Speyerin,
Wormsin (ks. Romaaninen tyyli,
kuva) ja Limburg an der Lahnin tuomiokirkot
sekä Goslarin (ks. t.) Keisarintalo ja
Wartburg (ks. t., kuva). Romaanisen kauden
kuvanveistotuotteista ovat kuuluisimmat
Freibergin n. s. kultainen portti
korkoja pysty kuvineen sekä Naumburgin
tuomiokirkon pystykuvat. — Goottilaisista
rakennuksista on Kölnin (ks. t., kuva)
tuomiokirkko mainehikkain, muita esim.
P. Stefanuksen kirkko Wienissä, St.
Lorenzkirche Nürnbergissä sekä
Marienkirche't Lyypekissä ja Danzigissa,
edelleen raatihuoneet (ks. Breslau,
kuva). Kuuluisimmat kuvanveistäjät ovat
Stoss, Krafft ja Vischer, joka
osittain kuuluu jo seuraavaan
aikakauteen; myös puun veisto (alttareita,
pyhimyskaappeja) oli korkealla kannalla.
Huomattavin maalari oli Lochner. —
Renessanssin ahjo on Nürnberg. Sikäläisten
ja Hildesheimin yksityistalojen ohessa
on mainittava Heidelbergin linna.
Saksan renessanssin päämestarit ja samalla
sen suurimmat taidemaalarit ovat Dürer
ja Holbein nuor.; heidän aikalaisensa
Cranach vanh. ja Grünewald
kuuluvat pikemmin edelliseen ajanjaksoon.
Kolmikymmenvuotinen sota aiheutti
taide-elämän surkastumisen. — Barokin
rakennuksista ovat merkittävimmät
Schlüterin rakentama Berliinin kunink.
linna (ks. kuvaliitettä Berliini,
kuva 2, vas.), Pöppelmannin
Zwinger Dresdenissä (ks. t., kuva) sekä eräät
Fischer von Erlachin työt, m. m.
Schönbrunn (ks. t., kuva). Huomattavin
kuvanveistäjä oli jo mainittu Schlüter.
— Saks. rokokoon tunnetuimmat rakennukset ovat
Weumannin rakentama Würzburgin
ruhtinaspiispan linna ja von Knobelsdorffin
Sanssouci (ks. t., kuva). Muista
rokokootaiteilijoista on merkittävin
Chodowiecki. — Uusklassillisuutta
edustavat arkkitehdit Schinkel Berliinissä



ja von Klenze (kuva ks. Pinakoteekki).
— Semper puolestaan liittyi
renessanssiin ja tuonnempana Schmidt
gotiikkaan — kuvanveistotaiteessa Rauch
ja Rietschel, maalaustaiteessa
Mengs ja Carstens. Uudemman
omaperäisen saks. rakennustaiteen merkittävimmät
edustajat ovat Messel (ks. Wertheim,
kuva) ja Sitte. Huomattavimmat kuvanveistäjät
ovat Hildebrand, Begas ja Klinger.
1800-luvun taidemaalareista mainittakoon
Cornelius ja häneen liittyvät n. s.
natsareenit (ks. t.), edelleen Schwind,
Menzel, n. s. düsseldorfilaiset (vrt.
Düsseldorfin taideakatemia),
Feuerbach, Böcklin, Marées, Lenbach, Leibl,
Thoma, Liebermann, Corinth, Slevogt, Stuck,
von Uhde, jo mainittu Klinger sekä
ekspressionistit Kokoschka, Nolde.
Pechstein y. m. — Taideteollisuuden
alalla ovat 1700-luvun posliinityöt
huomattavimmat. [Dehio (saks., 1919-24).]
ks. kuvaliitettä.

Saksan vapaussota, Saksan kansannousu
Napoleonia vastaan 1813-15.

Saksaul (Haloxylon ammodendron),
lehdettömän, kitukasvuisen näköinen, jopa
n. 6:kin m korkea, savikkakasvien heimoon
kuuluva puu, joka kasvaa Turkestanin ja
Persian hiekka-aavikoilla ja aroilla.

Sakset, leikkaukseen käytettävät
kaksiteräiset työaseet, joilla leikattava aine
(kangas, paperi, metallilevy y. m.) terien
väliin pantuna leikataan osiin joko suoraa
tai käyrää viivaa pitkin. Saksiksi
sanotaan myöskin kivi- ja jäälohkareitten
y. m. nostamiseen käytettäviä pihtejä.


Levysakset (käsisakset).


Levysakset (tukkisakset).


Kaarisakset.


Pyörösakset.

Saksi (saks. Sachsen), ent. saks.
kuningaskunta, nyk. tasavalta, Erzgebirgen
luoteispuolella, Tšekko-Slovakian
rajalla; 14,993 km2, 5 milj. as. (333
henkeä km2:lla). Pääelinkeino teollisuus,
n. 60 % väestöstä saa siitä elatuksensa;
kutomateollisuus tärkein haara
(keskuspaikkoja Chemnitz, Zwickau, Plauen);
koneteoll. (Chemnitz) ja graafillinen
teoll. (Leipzig), turkisteoll. (Leipzig) ja
tupakkateoll. (Dresden) myös tärkeät.
Vuorityön tuotteista kivihiili, ruskohiili
ja kupari mainittavimmat. Maataloudella
elää vain n. 11 % väestöstä. Asukasten
suuri enemmistö protestantteja, 5 %
katolilaisia. Eduskunta 1-kamarinen,
nyk. 96-jäseninen. Hallituksen
muodostaa eduskunnan valitsema pääministeri
ja hänen nimittämänsä ministerit.
Pääkaup. Dresden, suurin kaup.
Leipzig, muita suurkaupunkeja
Chemnitz ja Plauen.
— Historia. Kun Weserin
molemmin puolin asuvat saksilaiset,
joiden alueen Kaarle Suuri oli valloittanut,
eivät saaneet myöhemmiltä Karolingeilta
suojaa normannien hyökkäyksiä vastaan,
valitsivat he (v:sta 880) omia herttuoita.
Näistä Henrik valittiin 919 Saksan
kuninkaaksi, ja hänen suvullaan oli tämä
arvo v:een 1024. Vv. 950-1106 S. oli
läänityksenä Billungien suvulla. Sen
suvun sammuttua S. läänitettiin
Lotharille, joka 1125 valittiin Saksan
kuninkaaksi ja joka läänitti S:n 1137
Welf-sukuiselle Baijerin herttualle
Henrik Ylpeälle. Henrikiltä
hohenstaufi Konrad III riisti maan
läänittäen sen 1138 Brandenburgin
rajakreiville Albrekt Karhulle.
Viimeksimainitun täytyi 1142 luovuttaa S. Henrik
Ylpeän pojalle, Henrik Leijonalle.
Henrik Leijona laajensi S:ia
valloittamalla alueita Holsteinin ja
Mecklenburgin slaaveilta. Uppiniskaisuudestaan
Fredrik Barbarossaa vastaan hänet
tuomittiin valtakunnankiroukseen ja hän
menetti suurimman osan S:ia ja Baijerin;
näistä ensinmainittu supistettuna
annettiin Bernhard Askaanilaiselle
(Albrekt Karhun pojalle). V. 1260 S:n
herttuakunta jaettiin Ala-S:iin
(S.-Lauenburgiin) Elben alajuoksun ja Ylä-S:iin
(S.-Wittenbergiin) Elben keski juoksun
ympärillä. Jälkim. tuli vaaliruhtinaskunnaksi
1356; kun siinä askaanilainen
suku oli sammunut 1422, annettiin se
lääniksi Wettinin sukua olevalle
Meissenin ja Thüringenin rajakreiville
Fredrik Sotaiselle. S:n nimi
ulotettiin näihin aikoihin myös
Thüringeniin ja Meisseniin. V. 1485
veljekset, herttuat Ernst ja Albert,
jakoivat keskenään sen maat. Ernstin



haaran (jolle jäi vaaliruhtinaanarvo)
pääkaupunkina oli Wittenberg, Albertin
haaran Dresden. Ernstin poika oli
vaaliruhtinas Fredrik III Viisas
(1486-1525). Hänen veljensä ja seuraajansa
oli Juhana Horjumaton (1525-32).
Tämän poika Juhana Fredrik Jalomielinen
(1532-47) joutui Mühlbergin taistelussa
Kaarle V:n vangiksi, ja keisari riisti
häneltä maan sekä vaaliruhtinaanarvon.
Ne annettiin Juhana Fredrikin sukulaiselle
herttua Moritsille (Albertin
sukuhaaraa, hall. v:sta 1539), joka oli
auttanut keisaria Schmalkaldenin sodassa.
Morits yhdisti kaikki S:n maat, paitsi osia 
Thüringenistä. Morits pakotti 1552 keisarin
myöntämään Passaun sovinnossa luterilaisille
uskonvapauden. Juhana Yrjö I (1611-56)
yritti turhaan ylläpitää puolueettomuutta
kolmikymmenvuotisessa sodassa, sai sitten
turvaa Kustaa Aadolfilta, joka pelasti hänen
maansa Tillyn hävityksiltä, mutta luopui
Ruotsista ja teki yksityisrauhan 1635.
Fredrik August I Väkevä (1694-1733)
kääntyi katolinuskoon päästäkseen Puolan
valtaistuimelle (Puolan kuninkaana August II).
Venäjän ja Tanskan liitossa hän otti osaa
suureen pohjan sotaan. Augustin pojan
Fredrik August II:n (1733-63,
Puolan kuninkaana August III) aikana johti
hallitusta hänen suosikkinsa v. Brühl.
Seitsenvuotisessa sodassa 1756-63
Preussin Fredrik II valloitti maan ja piti sitä
miehitettynä sodan loppuun asti.
Fredrik August II:n kuoltua lakkasi yhteys
S:n ja Puolan välillä. Fredrik
August III:n (1763-1827) aikana
S. soti Napoleonia vastaan, mutta sopi
hänen kanssaan ja yhtyi kuningaskunnaksi
korotettuna 1806 jäseneksi Reinin liittoon.
S:n hallitsija otti kuninkaana Fredrik
August I:n nimen. Seur. v. hän sai
Napoleonilta Varsovan herttuakunnan.
Fredrik August pysyi Napoleonille uskollisena;
vasta Leipzigin taistelun jälkeen 1813 hän yhtyi
liittolaisiin. Wienin kongressissa 1814-15 hänen
täytyi Preussille luovuttaa suurempi
luoteinen osa S:ia; pienempi jäi hänelle
eri kuningaskuntana. Varsovan
herttuakunta joutui Venäjälle. Fredrik
August II:n (1836-54) aikana S.
(ministeri Beustin johdolla) esiintyi
Preussin vastustajana puuhaten Saksan
keskivaltioiden liittoa. Fredrik August
II:n seuraajan Juhanan (1854-73)
aikana S. 1866 Itävallan rinnalla taisteli
Preussia vastaan; sen täytyi sodan
loputtua yhtyä Pohjois-Saksan liittoon.
Sittemmin S. pysyi Preussille uskollisena
ottaen osaa saks.-ransk. sotaan; v:sta
1871 sen historia liittyy Saksan historiaan.
V. 1918 S. julistettiin tasavallaksi.

Saksi (saks. Sachsen), Preussin
maakunta, Thüringenin pohjoispuolella.
Kaupunkeja: Magdeburg, Halle.

Saksilaiset l. saksit, germ.
kansanheimo, aik. asunut Pohjanmeren
eteläpuolella. V:n 450 vaiheilla osa heistä
anglien kera valloitti Etelä-Britannian.
Kaarle Suuri pakotti Saksaan jääneet
s. vastaanottamaan kasteen (772-804).
Taistellen slaaveja vastaan s:n alue
levisi Elben itäpuolelle nyk. Mecklenburgiin,
Brandenburgiin ja Saksiin.

Saksilaiset keisarit, Saksassa
919-1024 hallinnut ruhtinassuku, jolla
aikaisemmin oli Saksin herttuakunta:
Henrik I, Otto I, Otto II, Otto III ja
Henrik II.

Saksin sininen, alkujaan sinisen
mineraalivärin (koboltti- tai
kupariyhdistyksen) nimitys; nyk. myös
indigosulfonihapon natriumsuolan nimitys;
viimemainittua käytetään kankaan värjäykseen.

Saksin Sveitsi (saks. Sächsische
Schweiz), hiekkakivivuoristo Elben
varrella Kaakkois-Saksissa. Rapautumisen
ja erosionin vaikutuksesta on syntynyt
omituisia pylväitä, rotkoja ja siltoja.
Näiden johdosta ja luonnonkauneutensa
vuoksi S. S. on Saksan suosituimpia
matkailuseutuja. Kuuluisin näköalapaikka
Bastei. kuva ks. Bastei ja
kuvaliite Saksa, 3.

Saksin vihreä, kobolttivihreä y. m.
väriaineita.

Saksofoni, metallinen
puhallussoitin, jossa klarinettisuutin
ja kartionmuotoinen torvi.

Saksofoni,
a suora-,
b käyrätorvinen.

Šakuntala, Kalidasan (ks. t.) draama.

Sal (lat.), suola.

Sala [sā-], kaup. Keski-Ruotsissa,
Upsalasta länteen. 8,000 as. Kaupungista
lounaaseen S:n hopeakaivokset, jotka
1500-1600-luvuilla olivat hyvin tuottoisat,
mutta nykyisin vähäarvoiset.

Sala, Niilo (1856-92), näyttelijä,
Suom. Teatterissa v:sta 1881.

Salaatit, erilaiset, tav. liha- tai
kalaruokien kerällä kylminä nautittavat
lisäruoat, useimmiten etikkasäilykkeitä tai
tuoreina syötäviä, etikalla, öljyllä,
kermalla y. m. s. maustettuja kasviksia.



Salaatti l. ruokasalaatti (Lactuca
scariola v. sativa), mykerökukkaisten
heimon kasvi, josta erotetaan 3 viljelysmuotoa:
kupus. (f. capitata), jonka aluslehdet
ovat tiheäksi kuvuksi ryhmittyneet, lehti-s.
(f. foliosa), jolla ei ole kupua
ja roomalainen l. side-s., jonka aluslehdet
ovat pystyjä, kapeaksi ja hölläksi kuvuksi
asettuvia; tämä kupu tav. sidotaan suppuun
sisälehtien valkaisemiseksi.

Saladin (1137-93), Egyptin ja Syyrian
sulttaani. Voitti 1187 Palestiinan
kristityt Tiberian lakeudella ja valloitti
Jerusalemin y. m.

Salado [-lā'-], Rio Salado
(„suolajoki"), joki Argentiinassa, Paraguay-Paranan
lisäjoki oikealta, 1,260 km pitkä.

Salahanke l. salaliitto l.
komplotti, välipuhe useiden kesken
määrätyn tahi määrättyjen rikosten
tekemisestä, vrt. Rikosjoukkue.

Salahmi, ent. rautaruukki ja masuuni
Vieremän kunnassa.

Salainen valiokunta ks. Sekreettivaliokunta.

Salaisuus. 17/7 1919 H. M:n 12 §:n
mukaan on kirje-, lennätin- ja
puhelinsalaisuus oleva loukkaamaton, mikäli
siitä ei ole laissa poikkeusta. — Jos
asianajaja tai muu asiamies, lääkäri,
haavuri, kätilö tai apteekkari tai
sellaisen henkilön ammattiapulainen
luvattomasti ilmaisee yksityisen tai
perheen salaisuuden, josta hän
ammattitoimessaan on saanut tiedon, on se rikos,
josta on säädetty rangaistus (R. L. 38:3).
— Tuomarinvalassa luvataan, ettei
valantekijä ennen tuomion julistamista eikä
sen jälkeen ilmaise oikeutta käyvälle
eikä muille niitä neuvotteluja, joita
oikeus suljettujen ovien takana pitää
(Oikeudenkäymiskaari 1:7). Samoin
virkavalassa luvataan olla ilmaisematta, mitä
lain tai erityisten määräysten mukaan
on salassa pidettävä (Asetus muutetuista
virka- sekä uskollisuus- ja
kuuliaisuusvalan kaavoista 28/6 1918).

Salakapina, rikos, jonka tekevät
vangit, kun liittyvät yhteen ja yhdessä
tekevät väkivaltaa sille, jonka vartioitavina
ovat tai murtautuvat tai yrittävät
murtautua säilystään (Rikoslaki 16:12).
S:aan tekevät itsensä syypäiksi myös
sotilaat, jotka yksissä neuvoin
kieltäytyvät tottelemasta esimiehen käskyä tai
väkivallalla tai uhkauksella vastustavat
käskyn toimeenpanoa tai pakottavat
esimiestä jotakin tekemään tai jättämään
tekemättä tai muuten tekevät hänelle
väkivaltaa hänen ollessaan palveluksessa
tai hänen palveluksensa takia (Sotaväen
rikoslaki 30/5 1919, 91 §).

Salakka (Alburnus lucidus),
särkikaloihin kuuluva pieni suolattoman ja
vähäsuolaisen veden kala. Selkä
viheriänruskea, kyljet ja vatsapuoli
hopeanvalkoiset. Ravintokalana arvoton, mutta
suomuista saadaan essence d'Orient-nimistä,
keinotekoisten helmien valmistukseen soveltuvaa
ainetta. Yleinen sisävesissämme ja merenrannikolla.

Salakuljetus, kiellettyjen tai
tullinalaisten tavarain lainvastainen
kuljettaminen maahan tai maasta. Rikoslain
38:12:ssa, muutettuna 29/4 1926, on siitä
säädetty rangaistus, vrt. Tullikavallus.

Salalyhty, umpilyhty, lyhty,
jonka valon voi peittää näkymättömäksi.

Salama ks. Ukonilma.

Salama, Keskinäinen
Henkivakuutus o.-y. S., Helsingissä,
per. 1910, vakuutuskanta 31/12 1926 1,022
milj. mk.

Salamajärvi, Perhon pitäjässä,
Keski-Pohjanmaalla Päijänteen (Kivijärven)
vesistöön kuuluva pieni järvi ja tämän
ympärillä oleva kylä.

Salamanca [-ma'-], samannimisen esp.
provinssin pääkaup., Dueron lisäjoen
Tormesin rannalla. Yliopisto (per. 1230).
Katedraali 1100-luvulta. 33,000 as.

Salamanterit (Salamandra),
sisiliskojen näköisiä liereäpyrstöisiä
maallaeläviä pyrstösammakoita.
Maasalamanteri (S. maculosa)
on 14-22 cm pitkä, pohjaväri musta, siinä


Maasalamanteri.

suuria kullankeltaisia täpliä. Syö
nilviäisiä, matoja y. m. s. Synnyttää veteen
eläviä toukkia, joilla on litteä uimapyrstö
ja kidukset. Täysimuotoinen eläin erittää
niskarauhasistaan myrkyllistä valkoista nestettä
puolustuksekseen. Keski- ja Etelä-Euroopassa,
Pohjois-Afrikassa, Etu-Aasiassa. — Alpeilla
elävä aivan musta alppi-salamanteri
(S. atra) synnyttää maalle poikasia,
jotka ovat jo syntyessään emonsa kaltaisia
maaeläimiä.

Salami [-lā'-] (it.), valkosipulilla
maustetut savustetut makkarat.

Salamis. 1. Saari Attikan rannikolla
Saronin lahdessa (nyk. Kuluri). Sen ja
manteren välisessä salmessa kreikkalaiset
480 e. Kr. voittivat Kserkseen laivaston.
— 2. Muin. kreik. kaup. Kyproksen itärannikolla.



Salamnius [-a'm-], Mattias
(k. 1691), suom. runoilija, pappina Inkerinmaalla
1680-86. Teoksia: vanhaan suom. runomittaan
sepitetty „Ilo-Laulu Jesuxesta" (1690), huomattavin
Ruotsin vallan aikainen runotuotteemme. [Tarkiainen,
„Piirteitä suom. kirjallisuudesta" (1922).]

Salamurha, salaisesti tehty murha.
Nykyisessä rikoslaissamme ei ole, kuten
aikaisemmin, säädetty eri rangaistusta
s:sta, vaan on siitä tuomittava kuten
murhasta.

Salamvrias ks. Peneios.

Salandra [-la'-], Antonio
(s. 1853), it. vapaamielinen poliitikko,
hallinto-oikeuden prof. Us. ministerinä, pää-
ja sisäministerinä 1914-16.

Salaneuvos, korkea arvonimi; vielä
korkeampi on todellinen s.

Salangaanit (Collocalia), pääskysten
näköisiä kirskulintuja, jotka rakentavat
syljestään pesiä. Näitä „syötäviä pääskysenpesiä"
pidetään varsinkin Kiinassa, mutta myös Euroopassa,
herkkuna. S:ja elää Intiassa ja Sundasaarilla.


Salangaani pesineen.

Salanimi, pseudonyymi, nimi tai nimimerkki,
jota kirjailija nimeään salatakseen käyttää
tekijännimenä. Esim. Johannes Linnankoski,
Maila Talvio, Mary Marck (Kersti Bergroth),
Agapetus (Yrjö Soini).

Salaojitus, maanpinnan kuivattaminen
maanalaisten, peitettyjen ojien, salaojien
avulla. Täydellisimmät ja kestävimmät ovat
putkisalaojat. Niitä käytetäänkin nykyjään
kovalla maalla melkein yksinomaan. Riuku- ja
lautasalaojia käytetään etupäässä suolla,
jossa pohja ei ole kyllin kiintonainen
putkiojitukseen, tai yleensä sellaisilla
mailla, jotka ovat jatkuvasti kosteita;
kuivilla mailla ne lahoavat nopeasti ja
joutuvat epäkuntoon. — S:ssa imuojat
vastaavat sarkaojia avo-ojituksessa
ja kokoojaojat viemäreitä. Imuojien
syvyys on tav. 0,9-1,2 m, etäisyys
toisistaan (maanlaadun mukaan) 8-20 m,
joskus jopa 30 m ja ylikin; suurin
sallittu pituus 150-200 m; putous vähintään
0,8 %. Kokoojaojien syvyys on tav.


Salaojitus, 1
salaojan vaikutus
maahan, 2 riukusalaoja,
3 lautasalaoja, 4
kivisalaoja, 5
putkisalaoja, 6 putkiliitos,
7 laskuaukko.

1,2-1,3 m ja putous 0,2-0,15 %; ne keräävät
imuojien vedet ja laskevat ne erikoisesti
rakennetusta laskuaukosta, „silmästä",
kuivatusojaan. Pitkittäissalaojat ovat
putouksen suuntaan kulkevia imuojia, ja niitä
käytetään etupäässä tasaisilla mailla,
poikittaissalaojat kulkevat enemmän tai


Pitkittäis- ja poikittaissalaojitus.

vähemmän vinosti putouksen suuntaan
nähden, ja käytetään viettävillä mailla.
S.-työt suoritetaan tav. keväällä tai
alkusyksyllä. Puutäytteisten salaojien
kestävyysaika lasketaan n. 15-20 v:ksi,
hyvin poltetuista tiiliputkista
valmistettujen salaojien 50-60 v:ksi.
Sementtiputket kestävät yhtä hyvin, jollei
maassa ole happoja. — Valtio avustaa
s.-töitä lainoilla, joiden ehdot on määrätty
Valtioneuvoston päätöksessä 12/10 1923.
[Hallakorpi, „Maan kuivatus" (1917).]

Salaojitusyhdistys, Suomen S., per.
1918 Helsinkiin. Laatii salaojitussuunnitelmia
ja -kustannusarvioita sekä suorittaa salaojitustöitä.



Salapoliisi l. etsivä poliisi l.
detektiivi, poliisikuntaan kuuluva
henkilö, jonka tehtävänä pääasiassa on
rikosten selville saaminen ja joka
ammattinsa helpottamiseksi esiintyy
siviilipuvussa.

Salasiittoiset, itiökasvit (ks. t.).

Salava, piilipuu (Salix fragilis),
meillä jokseenkin yleisenä koristepuuna
viljelty pajulaji, lehdet pitkät, suikeat,
oksat hyvin hauraat.

Salavuoteus, naimattoman miehen ja
naimattoman naisen välinen sukupuoliyhteyden
harjoittaminen. Aikaisemmin oli s:sta säädetty
rangaistus riippumatta miehen ja naisen
välisistä muista suhteista, mutta lailla
5/2 1926 tehtyjen muutosten kautta poistettiin
rangaistus yksinkertaisesta s:sta ja rangaistavaksi
jäi vain raskaammanlaatuinen s. eli kun
sekaantuminen on tapahtunut väärinkäyttämällä
valta- tai auktoriteettisuhdetta tai naisen
turvatonta tilaa (Rikoslaki XX luku, osaksi
muutettuna 5/2 1926). vrt. Huoruus,
Siveellisyysrikos.

Sala y Gomez [sāla i gōmeþ], Chilelle
kuuluva asumaton kalliosaari Tyynessämeressä,
Polyneesian itäisin kohta, 26° 18' et. lev.,
105° 20' länt. pit.

Saldo (it.), tilierotus.

Saleh, satamakaup. Marokossa,
Atlantin rannalla.

Salem. 1. Jerusalemin vanha nimitys.
— 2. Selam (ks. t.). — 3. Kaup. Etu-Intiassa,
Madrasista lounaaseen. 53,000 as. — 4. Kaup.
Yhdysvalloissa, Massachusettsin valtiossa,
Atlantin rannalla. 44,000 as. — 5. Kaup.
Yhdysvalloissa, Oregonin pääkaup.
Metodistiyliopisto Willamette University.
18,000 as.

Salenius [-e'-], Johan Magnus
(s. 1846), historiantutkija, opettajana
Porvoossa ja Kuopiossa 1867-1907, kunniatohtori.
Julkaisuja Itä-Suomen historiasta.

Salerno [-e'-], kaup. Etelä-Italiassa,
S:n lahden rannalla, Napolista kaakkoon.
Tuomiokirkko 1000-luvulta. Puuvillateoll.
58,000 as. — S:ssa oli keskiajalla mainehikas
lääket. korkeakoulu (lakkautettu 1817).

Sales, Frans, ks. Frans Salesilainen.

Salève [-lē'v], kalkkivuoriselänne
Ranskan Savoijissa, Sveitsin rajalla; korkein
kohta 1,379 m yli merenp. Näköala- ja matkailupaikka.

Salford [sälfəd], teollisuuskaup.
Luoteis-Englannissa Irwellin varrella,
vastapäätä Manchesteria. 235,000 as.

Salgé [-gē'], Karl Wilhelm
(k. 1833), saks. sellisti. Toimi Tukholman
hoviorkesterissa 1805-07 ja tuli 1811
Turun akatemian musiikinjohtajaksi.

Salicional [-isionā'l] l. salicet
[-sē'] (= pajupilli), mus., urkuäänikerta,
jonka sointi muistuttaa paimenpillin soittoa.

Salieri [-ē'-], Antonio (1750-1825),
it. oopperasäveltäjä. Wienin hovioopperan johtaja
v:sta 1774. Pyrki kehittämään tyyliään Gluckin
esimerkin mukaisesti. S:n oppilaita olivat
Beethoven ja Schubert.

Salii (lat.), us. muin.-lat.
yhteiskunnissa sodanjumalan pappiskunta.

Saliini (esp.), laitos, tav. laakea allas,
jossa keittosuolaa valmistetaan vesiliuoksista,
joko merivedestä tai sellaisesta vedestä, johon
natriumkloridia (keittosuolaa) on liuennut
maanalaisista suolakerrostumista.

Saliivi (lat.), sylki.

Salinaftoli, betoli (ks. t.).

Salinometri (lat. ja kreik.), areometri,
jolla merihöyrylaivoissa mitataan
kattilaveden suolanpitoisuutta.

Salipyriini, salisyylihappoinen antipyriini l.
fenyylidimetyylipyratsolonisalisylaatti, valkea,
karkeakiteinen jauhe, jolla on kuumetta alentava
vaikutus; käytetään nivelreumatismin ja
vilustumisen lääkkeenä.

Salisbury [sōlzbəri], kaup.
Etelä-Englannissa, Avonin rannalla.
Tuomiokirkko 1200-luvulta. 23,000 as.


Salisbury. Tuomiokirkko.

Salisbury [sōlzbəri], Robert
Arthur Talbot Gascoyne-Cecil (1830-1903),
S:n markiisi, engl. valtiomies (vanhoillinen).
Ulkoministerinä 1878-80, pääministeri 1885-86,
1886-92 (samalla ulkoministerinä 1887-92),
1895-1902 (samalla ulkoministerinä 1895-1900).


R. Salisbury.

Salisiini, paju- ja haapalajien kuoressa
esiintyvä glykosidi; valkeita, karvaita
kiteitä. Käytetään kuumelääkkeenä.



Salisyylialdehydi, orto-oksybentsaldehydi,
aromaattistuoksuinen öljy; valmistetaan
keinotekoisesti fenolista, kloroformista ja
kalilipeästä. Esiintyy Spiræa-lajien
uutteessa. — Salisyylihappo,
orto-oksybentsoehappo, HO . C6H4 . COOH,
tärkeä orgaaninen happo; kiteistä, veteen
vaikeasti liukenevaa jauhetta, sulamisp.
159°. Estää käymistä ja mätänemistä.
Sen natriumsuolaa, natriumsalisylaattia
l. salisyylihappoista natronia sekä s:n
asetyyliderivaattia (aspiriinia) käytetään
sisäisesti lääkkeenä nivelreumatismissa
ja kuumetaudeissa.

Salkoruusu, „tukkiruusu" (Althæa
rosea), koristekasvina puutarhoissa viljelty
1,5-2 m korkea 2-vuotinen malvakasvi,
jolla suuret, usein kerrotut, punervat, kellervät
tai valkeat kukat.


Salkoruusu
(yksinkert.)

Salkowski [-ko'-], Ernst Leopold
(1844-1923), saks. kemisti, Berliinin patologisen
laitoksen kem. laboratorion johtaja v:sta 1872. Aikansa
etevimpiä fysiol. ja lääket. kemian tutkijoita,
tutki m. m. valkuaisaineen hajautumista mätänemisilmiössä.
Julk.: „Praktikum der physiologischen und pathologischen
Chemie" (1893).

Salkuton ministeri, ministeri, jolla ei ole mikään
erityinen hallinnonhaara hoidettavanaan.

Salla, Kuolajärven kirkonkylä.

Sallatunturi, 645 m yli merenp. kohoava tunturi
Kuolajärven kirkonkylän eteläpuolella.

Sallinen, Erkki, tohmajärveläinen
talonpoikaispäällikkö pikkuvihan (1742-43) aikana.
— Sallinen, Tyko (s. 1879), taidemaalari.
Maalannut väritykseltään huomattavia, omaperäisesti
nähtyjä, aiheeltaan ja käsittelytavaltaan rohkeita
maisema- ja henkilökuvia, jotka ovat herättäneet sekä
vastustusta että suurta ihailua. S:n
ekspressionistisen taiteen vaikutus nuorempaan
polveen on ollut hyvin huomattava. Töitä:
„Pekan Hilma", „Saaren Anni", „Omakuva", „Kesäaamu",
„Terhilän talo", „Kauppiaan tyttäret", „Vieraisilla",
,,Kilpajuoksu", „Hihhulit", „Kuutamo". [Hellaakoski
(1921).] ks. värikuvaliitettä.


Tyko Sallinen.

Sallustius, Gaius S. Crispus
(86-36 e. Kr.), roomal. historiankirjoittaja,
Cæsarin kannattaja. Kirj. teoksia Catilinan
salaliitosta ja Jugurthan sodasta.

Salmanassar, Assyrian (ks. t.) kuninkaita.

Salmela, Marja (1875-1924), oik.
Maria Stenroth, kirjailijatar,
raittius- ja siveysasian harrastaja. Teoksia:
„Unelmiensa uhri", „Taistojen teitä", „Kappale
kahden matkaa", „Lyhyt tarina nuoresta
tytöstä", „Naiskohtalo", „Samasta kodista".


Marja Salmela.

Salmelainen, Eero, ks. Rudbeck.

Salmi, kunta Viipurin läänissä,
Raja-Karjalassa, Laatokan rannalla, Venäjän
rajalla; 1,440,1 km2, 11,727 as. (1926).
S:iin kuuluu paitsi mannerosaa Mantsinsaari
ja Lunkulansaari. Kauppalamainen kirkonkylä
Tulema. Valtion keskikoulu. Lut. ja 4
kreik.-kat. kirkkoa. O.-y. Hosainoffin saha.

Salmi, kylä Kuortaneella. S:ssa Adlercreutz
peräydyttyään Ruonasta voitti syysk. 2 p. 1808
Kamenskijn.

Salmiakki, ammoniumkloridi. ks. Ammonium.

Salmijärvi, kylä Petsamossa (ks. t., p. 770).

Salminen, rautatieasema
Pieksämäen-Kuopion rataosalla, Suonnejoen
kunnassa, 38 km Kuopiosta.

Salminen. J. N. Salminen o.-y.,
kotipaikka Tampere, Osakepääoma 3 milj.
mk. Omistaa nahkatehtaan (per. 1884)
Tampereella.

Salminen, Väinö (s. 1880),
kansanrunouden tutkija, dosenttina Helsingin
Yliopistossa v:sta 1917. Teoksia:
,,D. E. D. Europæus", „Skandinavian
metsäsuomalaisten vaiheet", tutkimuksia
Inkerin häärunoista.

Salmin kaupunki perustettiin 1632
Salmin pitäjään, mutta muuttui pian
tavalliseksi maalaiskyläksi. — Salmin
kreivikunta (1651-65) käsitti Salmin
ja Suistamon pogostat. — Salmin
lahjoitusmaa, käsitti Salmin, Suojärven,




TYKO SALLINEN: Hihhuleita.






Korpiselän ja osan Ruskealaa, annettu
us. erissä ven. ylimyksille. Kuulunut
m. m. kauppiaille Gromov.

Salmonsenin tietosanakirja (tansk.
Salmonsens Konversations Leksikon),
ilmestyi Kööpenhaminassa 1893-1911, uusi
laitos v:sta 1915.

Salmson, Hugo Fredrik (1843-94),
ruots. taidemaalari. Maalannut
muotokuvia, laatukuvia kansanelämästä ja
salonkitauluja.

Salo. 1. Kaksikielinen kauppala
(enemmistön kielenä suomi), per. 1887, Turun
ja Porin läänissä Varsinais-Suomessa,
läh. Uskelan- l. Salonjoen suuta; 0,7 km2,
1,673 as. (1926). 8-luokk. yhteiskoulu.
Puunjalostus- ja maanviljelyskonetehdas,
O.-y. Koulukalusto. S:n lähellä Uskelassa
on raakasokeritehdas. — 2. Rautatieasema
Turun-Karjaan rataosalla, S: n kauppalassa,
56 km Turusta.


Salon kauppalaa.

Salo, Pattijoki 1 (ks. t.). — Salo,
Oulunsalon (ks. t.) paikkakunnallinen nimitys.

Salofeeni, asetyylipara-aminosaloli,
mauttomia kiteitä; käytetään päänsäryn
ja reumatismin lääkkeenä.

Saloinen, kunta Oulun läänissä,
Pohjois-Pohjanmaan rannikolla läh. Raahea;
216,8 km2, 2,883 as. (1926). Puukirkko
v:lta 1621, jossa maalauksia.

Saloli, fenyylisalisylaatti, salisyylihapon
fenyyliesteri, mätänemistä estävä valkea
jauhe; käytetään lääkkeenä rakkotulehdusta,
tippuria ja reumatismia vastaan.

Salome. 1. Herodiaan tytär. Sai
äitinsä yllytyksestä isäpuolensa Herodes
Antipaan mestauttamaan Johannes
Kastajan. Aiheena O. Wilden näytelmässä
ja Straussin oopperassa. — 2.
Galilealaisen kalastajan Sebedeuksen puoliso,
apostolien Jaakobin ja Johanneksen äiti.

Salomo, Davidin poika, Israelin
kuningas n. 970-937 e. Kr. S. ylläpiti
ystävällisiä suhteita Foinikiaan ja
Egyptiin, rakennutti Jerusalemiin uljaan
temppelin, jonka Nebukadnesar hävitti
586, hallitsi oikeamielisesti ja
valistuneesti, joskin kansaa rasittivat hänen
rakennustyönsä, loistelias hovielämänsä
ja sotajoukon ylläpito. Myöhemmin S:sta
tuli kansanuskossa kaikenlaisten
salatietojen edustaja.

Salomon, Otto Aron (1849-1907),
ruots. pedagogi, Nääsin veistonopettajaseminaarin
(ks. t.) johtaja v:sta 1874. Us. julkaisuja.

Salomon oodit, muinaiskrist.
runokokoelma n. v:lta 100.

Salomon psalmit, 18 psalmia ensim.
vuosisadalta e. Kr. Kirjoitetut
farisealaisten keskuudessa.

Salomon saaret l. Salomonin
saaret, Uuden-Guinean itäpuolella oleva
Melaneesiaan kuuluva vuorinen ja
tuliperäinen saariryhmä. Suurimmat saaret
Bougainville, Choiseul, Isabel, Malaita,
Bauro l. San Christoval, Guadalcanar.
Asukkaat tummaihoisia, sotaisia
meltineesialaisia. Tärkein tuote kopra.
Bougainville (ks. t.) lähisaarineen on
Austraalian hallinnon alaisena, muut saaret
kuuluvat Englannille. Saariston nimi johtuu
siitä, että esp. Mendaña, joka 1567 löysi
sen, luuli tulleensa Salomon kultamaahan Ofiriin.

Salomon saarnaaja, V:n T:n
opetuskirjoihin kuuluva kirja, joka sisältää
„Saarnaajan" mietteitä ja opetuksia.
Kirja ei ole kirjoitettu ennen v:ta 300
e. Kr. — Salomon sananlaskut, V:ssa
T:ssa oleva sananlaskukirja, laadittu us.
kokoelmasta, jotka ovat muodostuneet
Salomon aikoja myöhemmin.

Salomonsen, Carl Julius
(1847-1924), tansk. lääkäri, bakteriologi,
tuberkuloosintutkija, patologian prof.
Kööpenhaminassa, Tanskan valtion
seerumlaitoksen johtaja v:sta 1909.

Salomon tuomio, viisas, oikeamielinen,
nerokkaasti keksitty tuomio, myös
vaikeasti täytettävä tuomio. — Salomon
viisaus, Viisauden kirja (ks. t.).

Saloniki (kreik. Tessaloniki), kaup.
Pohjois-Kreikassa, Makedoniassa,
S:n-lahden perukassa. Viljan, tupakan,
villan ja nahkojen vientiä. 170,000 as. —
Vv. 1430-1912 turkkilaisten hallussa.
V. 1915 ympärysvallat miehittivät S:n.
Syysk. 1918 sieltä käsin tehdyllä
hyökkäyksellä Bulgaaria pakotettiin
antautumaan.

Salonjärvi, n. 20 km pitkä ja 8 km
leveä järvi Suojärven pitäjässä
Suojärven länsipuolella. Keskellä järveä 5 km
pitkä Salonsaari. S. laskee Annankoskea
myöten Annantehtaan kohdalla Suojärveen.



Salonki (ransk.), sali, seurusteluhuone;
taide-esitysten kuulemista tai näkemistä
varten varustettu huone, taidenäyttelyhuoneisto,
myös itse näyttely. — Pitää salonkia,
kutsua kokoon määräaikoina kirjallinen,
soitannollinen y. m. seurapiiri.

Salonkikivääri, pienikaliberinen
kivääri, jolla voi sisälläkin harjoitella
ampumista. Siitä on kehitetty tarkempi
pienoiskivääri, ks. Kivääri.

Salonkimusiikki, laulelu ja soittelu,
jonka tarkoituksena on pelkkä huvittelu.

Salonkivaunu ks. Rautatievaunu.

Salpat ks. Vaippaeläimet.

Salpausselkä, Suomen järviylängön
eteläreunalla kulkevan kahden rinnakkaisen
sora- ja hiekkaharjun nimi. Eteläinen l.
ulompi S., jota S:lla tavallisesti
tarkoitetaan, alkaa Hankoniemestä,
kulkee Lohjanselän nimisenä koilliseen
Lahden länsipuolelle saakka, siitä kaarena
Saimaan kaakkoisrannalle ja täältä
koillissuunnassa Simpeleen ja Pyhäjärven
kaakkoispuolitse Värtsilään. Sisempi S.
kulkee pari penikulmaa edellisen
pohjoispuolella alkaen Vesijärven luoteispuolelta
(lyhyt alkukappale kulkee Hankoniemen
luoteispuolelta Sammattiin) ja jatkuen
Höytiäisen kaakkoispuolelle. — S:n aines
on suurimmaksi osaksi samanlaista
huuhtoutunutta ja kerrostunutta soraa kuin
maajään kulkusuuntaan kulkevien
pitkittäisharjujen ja samoin kuin näiden
ovat S:nkin harjanteet usein pinnaltaan
kivisiä. S:n muoto on vaihteleva:
hieta- ja kivikkokankaita, tyypillisiä
harjumaisemia, leveäpintaista nummea
(leveimmillään, n. 5 km, ulompi S. on
Hollolassa), omituisia kuoppamaisemia.
Pohjoisrinne on yleensä jyrkkä ja kivinen,
etelärinne hiekkainen ja loivempi; milloin
laki on tasainen, kallistuu se ulospäin
(etelää ja kaakkoa kohden). Monin
paikoin rinteillä on meren muodostamia
rantapenkereitä. Pohjoisrinteillä kasvaa
kuusikkoa, laella ja etelärinteillä
männikköä. Syntynsä puolesta S. on
maajään reunamuodostuma (n. s.
reunamoreeni), joka on syntynyt maajään
sulamiskaudella jäätikönreunan
pysähtyessä joksikin aikaa S:n paikalle.
Savikertoihin perustuvien laskujen mukaan
alkoi jäätikönreunan peräytyminen S:ltä
n. 10,000 v. sitten. [Leiviskä (Fennia 41).]

Salpietari (lat.), yhteinen nimitys
eräille typpihapon suoloille: kali-s. =
kaliumnitraatti, chile-s. l. natron-s. =
natriumnitraatti, kalkki-s. = kalsiumnitraatti;
nyk. ensi sijassa kaliumnitraatin nimitys.
Kali-s:ia syntyy orgaanisten typenpitoisten
aineiden mädäntyessä kalisuolojen
läheisyydessä, s.-bakteerien välityksellä.
S:n suuren liukenevaisuuden vuoksi
s.-löytöjä on kuitenkin harvassa. Kali-s:n
huomattavimmat esiintymät ovat
Itä-Intiassa. Nyk. sitä valmistetaan
natron-s:sta kaliumkloridillä kiehuvasta
liuoksesta kiteyttämällä. Natron-s:n
huomattavimmat esiintymät ovat Chilessä (vrt.
Chile-salpietari). — Kalkki-s:ia
valmistetaan ilman typestä joko
sähköpurkausten avulla (Norjan s., sisältää
13 % typpeä) tai katalyyttisesti Haberin
menetelmän mukaan (Saksan s., 14,5 %
typpeä nitraattina, 1 % ammoniumsuoloina).
— Kali-s:ia käytetään ruudin valmistuksessa,
metallurgiassa ja lihan suolaamiseen, muita
s:ita lannoitusaineina. vrt. Lannoitusaineet.

Salpietaribakteerit, nitrobakteerit. ks.
Nitrifikatsioni. — Salpietarihapoke,
typpihapoke (ks. t.). — Salpietarihappo,
typpihappo (ks. t.). — Salpietaririkkihappo,
typpihapon ja rikkihapon seos, jota käytetään
nitreerattaessa.

Salpingiitti (kreik.), munatorventulehdus,
korvatorventulehdus.

Salpinks (kreik.), sotilassoitin (trumpetti);
anat., munatorvi, korvatorvi.

Salsette [sälse't], Etu-Intian
länsirannikolla, Bombayn pohjoispuolella oleva
saari.

Salta, samannimisen Pohjois-Argentiinan
provinssin pääkaup., laaksossa Andien
itärinteillä. 35,000 as.

Salta (lat.), erikoinen lautapeli, jonka
laudassa 10 X 10 neliötä; kummallakin
pelaajalla 15 nappulaa (tähtiä, kuita,
aurinkoja). Liikkeet mustilla neliöillä,
askel kerrallaan vinoon suuntaan.
Voittaja se, joka ensin saa nappulansa
määrättyihin asemiin.

Saltarello [-e'-], it. ja esp.
tanssi nopeassa, hyppivässä (tasa- tahi
kolmijakoisessa) rytmissä.

Saltenfjord, Saltfjord, n. 60 km
pitkä luonnonkaunis vuono Pohjois-Norjassa,
Nordlandin fylkessä. S:n suussa on Bodön kaup.

Salt Lake City [sōlt leik siti], kaup.
Yhdysvalloissa, Utahin valtion pääkaup.
Suuri Temple Block-ryhmä, jossa mormonien
temppeli ja suuri tabernaakkeli. Yliopisto.
Metalli- ja elintarveteoll. 125,000 as.
Kuva ks. Mormonit.

Salto mortale [-tā'-] (it.),
kuolemanhyppy (kuperkeikka ilmassa), liian
uskalias yritys.



Saltsjöbaden [-šöbā-], huvilayhdyskunta
Ruotsissa, Tukholman lähellä. Ulkoilmakylpylä
ja uimastadion. 3,000 as.

Saltvik [-īk], kunta Ahvenanmaan
maakunnassa, Ahvenan manterella; 137,9 km2,
3,299 as. (1926). Harmaakivikirkko 1300-luvulta.

Saltykov [-o'f], Mihail
Jevgrafovitš (1826-89), ven. satiirikko
(salanimi Štšedrin), maaseudun kurjien
olojen säälimätön ruoskija. Teoksia suomen.:
„Valittuja satiireja".

Saltzman [-lts-], Fredrik,
vanh. (1839-1914), suom. lääkäri, kirurgisen
kliniikan prof. Helsingissä, Lääkintöhallituksen
ylijohtaja 1890-1902. Toimi tarmolla sairaalaolojen
parantamiseksi ja sairaanhoitajatar tason kohottamiseksi.
— Saltzman, Fredrik, nuor. (s. 1881),
suom. lääkäri, edellisen poika, sisätautiopin
dosentti v:sta 1919, Marian sairaalan
sisätautiosastojen ylilääkäri v:sta 1927.

Saluën, Salwen, 1,650 km pitkä
joki Taka-Intian länsiosassa, laskee
Martabanin lahteen.

Salunööri (ransk.), sotilas, jonka
pistimenkärjessä on lippu osoittamassa
harjoituksissa rintamalinjaa. Nyk. ei enää
käytännössä.

Salus (lat.), kreik. Hygieia,
muin. roomalaisilla olennoitu terveys eli
menestys, vars. valtion menestyksen
jumalatar, keisariajalla keisarien
suojelusjumaluus.

Saluteerata (lat.), tervehtiä (miekalla,
lipulla tai laukauksilla).

Salutsaaret [saly'-], kolme Ranskan
Guayanaan kuuluvaa saarta (Etelä-Amerikan
pohjoisrannikolla). Ransk. rangaistussiirtola.
Pirunsaari oli m. m. Dreyfusin (ks. t.)
karkoituspaikkana.

Saluutti (lat.), sotilaallinen
kunniatervehdys, kunnialaukaus.

Salvador [-ō'r], tasavalta
Keski-Amerikassa, 34,126 km2, 1,6 milj. as.,
enemmistö sekarotuisia, n. 235,000 intiaania.
Rannikot hedelmällisiä; sisäosat vuorisia,
maanjäristykset ja tulivuorenpurkaukset
yleisiä. Tärkeimmät vientitavarat: kahvi,
sokeri, agaven kuidut, puuvilla. Uskonto


Vaakuna.

room.-kat. Eduskunta 1-kamarinen, presidentti
valitaan 4 v:ksi. Pääkaup. San Salvador.
— S. oli Espanjan aluetta v:een 1821, kuului 1823-39
Keski-Amerikan tasavaltaan, sen jälkeen
lyhytaikaisissa liittosuhteissa, julistautui
itsenäiseksi 1853.

Salvarsaani, Ehrlich-Hata 606,
dioksydiaminoarsenobentsolidikloorihydraatti,
saks. Ehrlichin ja jap. Hatan
(ks. n.) 1910 keksimä kuppataudin lääke (606:s
orgaaninen arsenikkiyhdistys, jolla oli kokeiltu
Ehrlichin metodin mukaan). S. ei ole, eikä
liioin Ehrlichin 1912 keksimä vähemmän myrkyllinen
neosalvarsaanikaan täyttänyt niihin
asetettuja suuria toiveita. S:ia ja neosalvarsaania
ruiskutetaan laskimoon tai lihaksiin.

Salvat, sekoituksia, joissa perusaineena
on paraffiinia, vahaa, talia, lanoliinia,
rasvaöljyjä y. m. ja näihin on lisätty
erilaisia lääkkeellisesti vaikuttavia aineita.
Käytetään haavoihin, ihottumiin, hierontaan y, m.

Salvation Army [sälve'išn āmi] (engl.),
Pelastusarmeija (ks. t.).

Salvator (lat.), vapahtaja.

Salvator Rosa ks. Rosa.

Salve (lat.), terve!

Salwen, Saluën (ks. t.).

Salvesen. A.-b. T. & J. Salvesen,
puutavaraliike. Per. 1882, o.-y:ksi 1905,
osakepääoma 18 milj. mk. Omistaa Lauritsalan
sahan. Osake-enemmistö v:sta 1916 A.-b. Kaukas
Fabrikilla.

Salvetti (it.), lautasliina.

Salvia, huulikukkaisia ruohokasveja.
Eräitä lajeja koristuskasveina, m. m.
pehmeän hopeakarvainen S. æthiops.

Salviati [-ā'-], Antonio (1816-90),
it. mosaiikkitaiteilija, mosaiikkitaiteen
uudelleen henkiin herättäjä. Uudistanut
Venetsian San Marcon mosaiikit.

Salvini [-vī'-], Tommaso
(1829-1916), it. näyttelijä, etupäässä traagikko.

Salym, Obin vasen lisäjoki, n. 375 km pitkä.

Salza [zaltsa], Hermann von
(k. 1239), saks. ritarikunnan suurmestari v:sta
1210. Hänen aikanaan ritarikunta asettui Preussiin.

Salzach [zaltsah], Tonavaan laskevan
Innin lisäjoki, Itävallassa. Sen varrella
Salzburgin kaup.

Salzbrunn [zaltsb-], kylpyläpaikka
Preussissa, Šleesiassa. 7,500 as.

Salzburg [zaltsburhj]. 1. Itävallan
„liittomaa" (yksityisvaltio); 7,153 km2,
224,000 as., Salzach-joen kahden puolen.
Alppimaata, Suolakaivoksia, kivennäislähteitä.
— 2. Edellämainitun tasavallan pääkaup.
Salzachin varrella, 25 kirkkoa (m. m. tuomio-
ja fransiskaanikirkko), lukuisia luostareita.
S:n vieressä olevalla Mönchsbergin vuorella on
komea Hohen-salzburgin linna. Vanhanaikaisen
rakennustapansa ja lukuisten hist. muistojensa




Salzburg, taustassa Hohensalzburgin linna.

sekä ympäristöjensä nähtävyyksien vuoksi
S. on suosittu matkailijakaup. 38,000 as.

Salzkammergut [zaltskamərgūt],
alppimaakunta Itävallassa, Traun-joen
kahden puolen. Lukuisia kauniita järviä;
tuottoisia suolakaivoksia (Hallfurt, Ischl).
Suosittu matkailuseutu.

Salzmann [zalts-], Christian
Gotthilf (1744-1811), saks. pedagogi.
Uskonnonopettajana Basedowin Philantropinumissa
1781-84, perusti sitten oman filantropistisen
oppilaitoksen Schnepfenthaliin lähelle Gothaa.

Šamaani (mantšu-tunguusink.),
Keski-Siperiassa tietäjä, uskontotieteessä
noita, joka horrostilassa suorittaa tehtävänsä
ja us. toimii myös uhripappina sekä kuoltuaan
muuttuu haltijaksi.


Ostjakkilais-samojedilainen
Šamaani noitarumpuineen.

Samaden [zamā'-], kylä Kaakkois-Sveitsissä
Graubündenissä Sankt Moritzin lähellä. Kuuluisa
ilmaparantola.

Samakeskiset ovat keskukselliset kuviot,
joilla on yhteinen keskus l. keskipiste.

Samanhetkinen, tautokroninen,
tähtit., kaikkialla yhtaikaa näkyvä ilmiö.

Šamanismi, noitausko, luonnonkansoilla
tavattava uskontomuoto, vrt. Šamaani.

Samara [-mā'-]. 1. Dneprin lisäjoki
vasemmalta, 308 km pitkä, laskee Dnepriin
Jekaterinoslavin kaupungin alapuolella.
— 2. Volgan lisäjoki vasemmalta, 556 km pitkä,
laskee S:n kaupungin kohdalla Volgaan.
— 3. Kaupunki Kaakkois-Venäjällä, Volgan
itäpuolella olevan samannimisen kuvernementin
pääkaup., vilkas jokiliikenne ja kauppa. 154,000 as.

Samara [-mā'-], Spiro (1861-1917),
kreik. oopperasäveltäjä, jonka teokset
ovat menestyneet etenkin Italiassa.

Samarang [-a'ng], Semarang,
kaup. Jaavan pohjoisrannikolla. Riisin, kahvin
ja sokerin vientiä. 150,000 as.

Samaria. 1. Israelin valtakunnan
pääkaupunki, Sargonin valloittama 722 e. Kr.,
Herodes Suuren rakennuksilla kaunistama.
Hän antoi sille nimen Sebaste
(= Augusta). Raunioina. — 2. Pääkaupungin
mukaan koko valtakuntaa sanottiin S:ksi
ja sen kukistuttua vastaavaa maakuntaa
Galilean eteläpuolella. — Samarialaiset,
Samarian asukkaat, sekakansaa, joka oli
muodostunut israelilaisista ja vieraista
siirtolaisista. Erotettuina juut.
seurakunnasta perustivat n. 400 e. Kr. oman
seurakunnan juut. mallin mukaan, oma
temppeli Garitsimin vuorella.

Samariittikurssi, kurssi, jonka
tarkoituksena on tutustuttaa osanottajia
tapaturmain tai muiden äkillisten sattumain
aiheuttamiin sairaalloisiin tiloihin ja
antaa ohjeita ensi avun antamiseksi
tämmöisissä tapauksissa.

Samarium, harvinainen maametalli,
kem. merkki Sm, at.-p. 150,4.

Samarkand, nyk. Usbekian neuvostotasavallan
pääkaup. Turkestanissa, Bukharasta itään.
Rakennuksia Tamerlanin ajoilta. Kauppaa
ja teollisuutta. 85,000 as.

Samarra [-ma'-], kaup. Irakissa
Mesopotamiassa, Tigriksen varrella, 110 km
Bagdadista pohjoiseen. Huomattavia
muinaisjäännöksiä 800-luvulta j. Kr.

Šamaš (assyr.), muinaisseemiläisten
auringonjumala, oikeuden ja totuuden
ylin haltija.

Sambesi [-e'-] l. Zambezi
(,,iso vesi"), Etelä-Afrikan suurin joki (2,660
km pitkä), lähteet Portugalin Angolan
itäisimmässä kulmauksessa, laskee laajan
suistomaan muodostaen Mosambikin salmeen.
S:n eteläisimmässä mutkauksessa 119 m korkeat
Viktorian putoukset. Tärkein oikealta tuleva
lisäjoki 011 Kuando, vasemmalta Šire. S:n ensim.
euroopp. tutkija oli Livingstone.

Sambre [sābr], Maasin vasen lisäjoki,
alkujuoksu Ranskassa, laskee Belgiassa
Namurin kohdalla Maasiin, 180 km pitkä.
— Sambren kanava (67 km) yhdistää
Sambren Oiseen.

Sambucus, saksanheisi (ks. t.).

Sametti, nukkapintainen kangaslaji.



Lanka (loimi tai kude) muodostaa kudottaessa
pitkiä juoksuja tai silmuja, jotka leikataan
auki ja harjataan nukaksi. vrt. Manchester
ja Brysselin-matot.

Samettihaapa ks. Althæa officinalis.

Samettipaperi, veluuripaperi,
valmistetaan siroittamalla värjättyä
villapölyä liimapintaiselle paperille.
Käytetään koristeluun.

Samfundet De Nio [nīu], ruotsinmaalainen
9-jäseninen yhdistys, per. neiti Lotten von Kræmerin
1910 tekemän testamentin perusteella ruots.
kaunokirjallisuuden edistämiseksi. Se jakaa
palkintoja ja julk. aikakauskirjaa, jossa
kirjallisuuden ohessa käsitellään nais- ja
rauhanasiaa.

Samfundet Folkhälsan i Svenska
Finland (suom. = Ruotsalaisen Suomen
Kansanterveysliitto), per. 1921, koettaa
edistää Suomen ruotsink. väestön yleistä
terveyttä sekä tutkimalla syntyneisyyttä,
kuolleisuutta, avioliittoisuutta,
ravintosuhteita, rotuhygieniaa, kansanterveyttä
y. m. koskevia seikkoja että erilaisin
käytännöllisin keinoin. Liitto julkaisee
„Folkhälsan i svenska Finland"-nimistä
lentokirjassarjaa, lähettää luennoitsijoita
maaseudulle, jakaa palkintoja terveiden
ja hyvin hoidettujen lasten äideille ja
levittää terveydenhoidollisia tietoja
viiden neuvonta-aseman ja terveyssisarten
välityksellä. Rahastojen kokonaismäärä
n. 3 milj. mk.

Samiseng, jap. 3-kielinen kielisoitin.

Samland, Itä-Preussin rannikosta,
vars. Frisches Haffin ja Kurisches Haffin
välisestä, keskiajalla käytetty nimi.

Sammakko (Rana), hännättömiin
sammakkoeläimiin kuuluva suku, josta
meillä vain 2 lajia: 7-9 cm pitkä,
tylppäkuonoinen tavallinen s.
(Rana temporaria) ja 5-6 cm pitkä
suippokuonoinen, edellistä paljon harvinaisempi
pelto-s. (R. arvalis).


Peltosammakko.

Räpylä vain takaraajojen varpaiden välissä;
hampaita yläleuassa ja suulaessa, ei alaleuassa;
limainen kieli kiinnittyy suun etuosaan, sen
kaksihalkoinen kärkiosa lepoasennossa taaksepäin
kääntynyt. Syövät hyönteisiä, matoja, etanoita
y. m. s., tavoittavat saaliin kielellään.
Kutevat keväällä vedessä. Limakoiksi yhtyneistä
munista kehittyy raajattomia toukkia. Näille
kehittyy aluksi 2-3 paria ulkoisia kidustupsuja,


Sammakon kehitys, a munia, b, c, d
toukka-asteita, e juuri maalle noussut sammakko.

myöhemmin kampamaiset sisäkidukset;
pyöreätä suuta reunustavat hammaslaitaiset
sarveistupet. Sisäkiduksellisella
asteella toukka on n. s. nuijapää l.
nölliäinen: etuosa on pallomaisen pullea ja
sen jatkona on ohut, leveän uimakalvon
reunustama pyrstö. Sitten kehittyvät
raajat, ensin 5-varpaiset taka-, myöhemmin


Sammakon luusto, a lapaluu, b olkaluu, c
kyynärluu ja värttinäluu (yhtyneet), e peräluu,
d suoliluu, f reisiluu, g sääriluu ja pohjeluu
(yhtyneet), h nilkan tyviluut.

4-varpaiset eturaajat. Kidukset surkastuvat,
keuhkot alkavat toimia, tukiranko
luutuu, sarveisleuat irtaantuvat,
luuhampaat kehittyvät, pyrstö kutistuu yhä
pienemmäksi. Tämä muodonvaihdos
kestää n. 3-4 kuukautta. — Meikäläiset
s.-lajit elävät vedessä vain kutuaikana
(lukuunottamatta talvehtimista
lammikkojen, kaivojen y. m. pohjamudassa);
Keski- ja Etelä-Euroopassa sekä Aasiassa
elävä syötävä s. (R. esculenta), jolla
on niskassa suuret kurnutusrakkulat ja




jonka lihaa monin paikoin syödään
herkkuna, sitävastoin oleksii aina
vedessä tai sen välittömässä läheisyydessä,
ks. myös Lehtisammakko ja
Korpisammakko. — S.-nimeä käytetään
us. kaikista muistakin hännättömistä
sammakkoeläimistä.


Syötävä sammakko.

Sammakko, metallilangan kiinnipitoväline;
sitä käyttävät puhelin- ja sähköjohtomiehet,
piikkilankaaidan tekijät y. m.


Sammakko.

Sammakkoeläimet (Amphibia),
selkärankaisluokka, joka edustaa selkärankaisten
siirtymäastetta vesielämästä maalle. Alemmat
muodot ovat aina ja korkeimmatkin muodot toukkina
monessa suhteessa kalojen kaltaisia ja
elävätkin vedessä, mutta täysimuotoisina ovat
korkeammat s. tyypillisiä maaeläimiä. Iho
paljas ja limainen, täysimuotoisten
raajat 5-varpaisia, nivelikkäitä. Alhaisimmat
muodot hengittävät aina kiduksilla,
muut vain toukkina, täysimuotoisina
keuhkoilla, jotka ovat yksinkertaiset,
pussimaiset, sisäpinnaltaan
verkkomaisesti poimuttuneet. Keuhkohengitys
tapahtuu ilmaa nielemällä. Kidus- ja
keuhkohengityksen ohella myös ihohengitys.
Aina kiduksilla hengittävillä s:lla
ja kaikilla toukilla on sydän
2-lokeroinen ja verisuonisto kuin kaloilla;
keuhkohengityksen seurauksena muuttuu sydän
3-lokeroiseksi ja verisuonisto sen
mukaiseksi. S. laskevat mätimunia, jotka
tavallisesti kehittyvät vedessä ja joista
syntyvät toukat läpikäyvät pitkällisen
muodon vaihdoksen. Kolme lahkoa:
1) pyrstösammakot l. hännälliset
(Urodela): ruumis pitkä ja hoikka,
täysimuotoisillakin pyrstö ja lyhyet, yhtä
pitkät raajat; m. m. olmi, aksolotli,
salamanterit ja vesiliskot (ks. n.);
2) hännättömät (Anura):
ruumis lyhyt ja leveä, hännätön, takaraajat
tav. eturaajoja pitemmät; m. m. tavallinen
sammakko, korpisammakko, lehtisammakko,
kennokonna; 3) matosammakot (ks. t.).

Sammaleläimet (Bryozoa),
selkärangattomia vesieläimiä, joita tavallisesti
pidetään itsenäisenä, matojen lähellä olevana
pääjaksona. Silmikoimalla syntyneitä,
vesikasveihin, kiviin y. m. s. kiinnittyneitä
sammalten näköisiä runkokuntia, joilla on
siten mutkistunut ruoansulatuskanava, että suu
ja peräaukko ovat vierekkäin; suuaukon
ympärillä on lonkerokiehkura. Kaksi ryhmää:
Entoprocta: ruumiinonteloa ei ole,
peräaukko suulonkerokiehkuran sisäpuolella;
Ectoprocta: ruumiinontelollisia,
peräaukko suulonkerokiehkuran ulkopuolella.
Suomessa muutamia lajeja sekä suolaisissa
että suolattomissa vesissä.


Plumatella-sammaleläimen
runkokunta.

Sammalet (Bryophyta), pieniä,
monivuotisia, lehtivihreällisiä itiökasveja,
joista useimmilla (lehtisammaleilla) on
varsi ja lehdet, mutta ei juurta;
alhaisemmat muodot (maksasammalet) ovat
sekovartisia. Johtojänteitä ei ole. Juuria
korvaavat varren tyviosan pinnasta lähtevät
hapsijuuret (ritsoidit). Kehityksessä
sukupolvenvuorottelu: itse sammalkasvissa
ovat siittiö- ja munapesäkkeet (anteridiot
ja arkegoniot) joko yksi- tai kaksikotisesti;
hedelmöitetystä munasolusta kasvaa n. s.
itiöpolvi, jossa on ohuella varrella, itiöperällä,
sammalkasviin kiinnittynyt, hunnun peittämä
itiöpesäke; tässä muodostuvista itiöistä itää
pieni, haaraisen rihman näköinen,
lehtivihreällinen sp>alkeisrihma ja tähän
kehittyvistä silmuista kasvaa taas itse
sammalkasvi. Alkeisrihma ja sammal
muodostavat siis yhdessä suvullisen, itiöpolvi
taas suvuttoman sukupolven. Kaksi
alaryhmää: maksasammalet ja
lehtisammalet (ks. n.).


Lehtisammalen (Funaria
hygrometrica) itävä itiö
(A), alkeisrihma (B)
juurihapsineen (r) ja suomineen
(kn), itiö (s).

Sammaljoki, kylä Tyrväällä; oma kirkko.

Sammastauti, pikkulasten tauti, jossa
erään sienen (Oidium albicans)
aiheuttamana muodostuu nielurisoille sekä suun
ja nielun limakalvolle harmahtavan valkoisia
tahmoja, jotka vaikeuttavat syöntiä.




Lehtisammalen siitososat. 1
munapesäkkeistö pitkittäin leikattuna,
2 munapesäke, 3 siittiöpesäke,
4 siittiöpesäkkeistö pitkittäin
leikattuna.


Karhunsammal, rh
hapsijuuria,
s itiöpesäkkeen varsi,
c pesäkettä
peittävä huntu,
d pesäkkeen kansi.


Maksasammal-laji Marchantia
polymorpha. a koiras-, b
naaras-sekovarsi pitkäperäisine siittiö-
ja munapesäkkeistöineen; sekovarren
pinnassa itusilmumaljoja.

Sammatti, kunta Uudenmaan
läänissä, Länsi-Uudellamaalla, Turun ja
Porin läänin rajalla; 61,5 km2, 1,185 as.
(1926). Elias Lönnrotin synnyinpaikka
Paikkarin torppa ja hänen hautansa.

Sammutuslaiva ks. Pelastuslaiva.

Samnilaiset, Keski- ja Etelä-Italiassa
(Samniumissa) asuneiden muinaisit.
kansojen yhteisnimi. Roomalaiset
voittivat heidät s.-sodissa (343-341,
326-304, 298-290 e. Kr.) ja lopullisesti
272 e. Kr. Liittolaissodassa 91-88 e. Kr.
he vielä taistelivat Roomaa vastaan, samoin
kansalaissodassa, mutta tuhottiin täydellisesti
82 e. Kr.

Samnium, muin. maakunta Italiassa
Apulian ja Latiumin välissä, Kampanian
pohjoispuolella.

Samoan saaret („Laivurin saaret"),
Polyneesiaan kuuluva saariryhmä
Austraalian saaristossa, Fidžisaarista
koilliseen. 4 suurehkoa (Savaii, Upolu, Tutuila,
Manua) ja 10 pientä tuliperäistä saarta.
Suurin osa (läntiset saaret) kuuluivat
ennen maailmansotaa Saksalle,
sittemmin (v:sta 1920) Kansainliiton
mandaattina Englannille Uuden-Seelannin
hallinnan alaisina. Näiden pinta-ala 3,263 km2,
38,000 as., joista n. 35,000 alkuasukkaita
ja yli 2,000 valkoihoisia, Pääkaup. Apia
Itäiset saaret (m. m. Tutuila) kuuluvat
v:sta 1899 Yhdysvalloille; niiden
pinta-ala 158 km2, n. 9,000 as. —
Alkuasukkaat kaunisrakenteisia polyneesialaisia,
taitavia purjehtijoita; kristityltä.
Saarilta viedään kopraa ja kaakaota, —
Ne löysi holl. Roggeveen 1722.


Samoalaistyttö.

Samogitia, hist. maakunta Länsi-Liettuassa.

Samojedien niemimaa, Jalmal,
niemimaa Siperiassa Obin lahden
länsipuolella, 980 km pitkä, 140-240 km leveä.
Tundraa ja metsiä. Asukkaat poroja
paimentavia samojedeja.

Samojedit (ven.) kuuluvat ainakin
kielellisesti n. s. uraalilaisiin kansoihin,
joiden toisen haaran suom.-ugrilaiset kansat
muodostavat. S. jaetaan: 1) jurakkeihin,
2) jenisei-s:hin, 3) tavgy-s:hin, 4)
ostjakki-s:hin ja 5) kamasseihin.
Jurakit asuvat Arkangelin kuvernementin
pohjoisilla tundroilla, muutamia
perhekuntia Kuollan Lapissa ja joku määrä
Novaja Semljassa sekä Toboljskin ja
Jeniseiskin kuvernementtien
pohjoisosissa Obin ja Jenisein alajuoksun


Jenisein samojedeja.



varrella, jenisei-s. Jenisein alajuoksun
varrella, tavgy-s. Taimyrin niemimaan
eteläosissa, ostjakki-s. eteläisimpinä
Toboljskin, Tomskin ja Jeniseiskin kuvernementeissa,
kamassit Sajanin vuoriston pohjoisilla


Kamassisamojedi.

rinteillä Jeniseiskin kuvernementissa; heidän
kielensä lienee kuollut sukupuuttoon. S:n lukumäärä
lienee n. 13,000-14,000 henkeä. — S. saattavat
kuulua samaan rotuun kuin suom.-ugr. kansat.
He ovat Euroopassa sekaantuneet syrjääneihin,
Siperiassa ostjakkeihin ja jonkunverran
tunguuseihin, osittain myös tataareihin,
venäläisiin y. m. Pohjoisilla s:lla
kasvot ovat leveämmät kuin eteläisemmillä,
he näyttävät rotevammilta, vaikka ovat
lyhyempiä, parrankasvu on kaikilla s:lla
melkein olematon, ja iho tumma.
Pohjoiset s. käyttävät poronnahkapukua ja
jonkin verran kankaita, eteläiset
venäläismallista pukua, paitsi talvella
tunguusilaista turkkia. Naisten turkki on edestä
avoin ja heidän housunsa aivan lyhyet.
Pohjoiset s. käyttävät asuntonaan
porontaljoilla, tuohella tai sarkavaatteella
peitettyä keilanmuotoista kotaa (kesällä myös
yksipuolista, tuohella päällystettyä
viistokatosta). Ostjakki-s:lla on joskus
pohjoisessakin hirsistä tai laudoista tehty
neliseinäinen, puoleksi maanalainen
jurtta, eteläalueella us. venäläismalliset
asuinrakennukset, mutta metsästysmailla
tilapäisemmät, kesäisin kodat.
Pääelinkeino on ostjakki-s:lla karjanhoito,
muilla kalastus ja metsästys,
poronhoitoa harjoittavat melkein kaikki s.
(kamasseja ja eteläisiä ostjakki-s:eja
lukuunottamatta). — S. ovat vieläkin
jakaantuneet sukuihin tai heimoihin, joita
johtaa vuodeksi valittu ruhtinas tai
vanhin; aikaisemmin kulki ruhtinaan arvo
perintönä erityisessä suvussa. Kaikilla
heimoilla on määrätyt alueensa ja
niiden sisäpuolella kullakin perheellä omat
metsästys- ja kalastuspaikkansa. —
S. lienevät alk. asuneet Uralin
läheisyydessä ehkä sen molemmin puolin.
Euroopan puoleiset s. joutuivat luult.
1200-1300-luvuilla venäläisten alaisuuteen
ja Aasian puoleiset 1400-1600-luvuilla.
Kristinuskoon käännyttäminen alkoi
1600-łuvulla, mutta vieläkin on suurin osa
pohjoisia s:ja kastamatta ja eteläisetkin
ovat pakanoita, vaikka virallisesti
ovatkin kristityitä. Pohjoisimmat s. ovat
taloudellisesti verraten riippumattomia,
mutta muut ovat köyhiä, lisäksi
henkisesti ja ruumiillisesti rappeutumassa.
Kansanrunous (tietäjien lauluja,
sankarikertomuksia, satuja, tilapäislauluja ja
arvoituksia) on köyhänlainen ja täynnä
vieraita lainoja. [Castrén, „Nordiska
resor och forskningar" (1852-70);
Sommier, „Un' estate in Siberia" (1885),
„Siriéni, Ostiacchi e Samoiedi dell' Ob"
(1887); Donner, „Siperian samojedien
keskuudessa" (1923).]

Samos, Vähän-Aasian länsirannikolla
oleva Kreikkaan kuuluva saari; 468 km2,
65.000 as. Viinin, öljypuun, tupakan
viljelystä. Pääkaup. Vathy. —
Vanhalla-ajalla S. oli aikoinaan kukoistava
valtio, sittemmin se oli Ateenan, myöhemmin
Rooman aluetta. V. 1550 sen valloittivat
turkkilaiset, 1832 siitä tuli Turkille veroa
maksava kristitty ruhtinaskunta, 1912 sen
kreikkalaiset valtasivat.

Samotrake, Kreikkaan kuuluva
vuorinen saari Aigeianmeren pohjoisosassa,
Maritzan suun edustalla; 177 km2, n. 4,000
as. Lampaan- ja vuohenhoitoa.

Šamotti (ransk.), poltettu tulenkestävä savi.

Samovaari (ven.), teekeittiö, jossa
keskellä hiilillä lämmitettävä tulipesä
savutorvineen ja tämän ympärillä vesisäiliö.

Sampi (Acipenser sturio),
kiillesuomuisiin kuuluva kala, jonka ruumista
peittävät suuret, viidessä pituusrivissä
sijaitsevat luukilvet. Pään etuosa
kuonoksi venynyt, hampaaton suu on
vatsapuolella; suun edessä 4 tuntosäiettä.
Pyrstö epämukainen, ruumiin tukiranka


Sampi.

rustoinen. Pohjakala, syö pieniä
selkärangattomia eläimiä, mutta myös pieniä
kaloja. Kasvaa 2-3 m:n pituiseksi ja
75-100 kg:n painoiseksi, joskus on saatu
jopa 5-6 m pitkiä s:ia. Elää Atlantissa,
Välimeressä, Pohjanmeressä ja nousee
jokiin kutemaan ja talvea viettämään;
joskus on s:ia saatu Suomenlahden ja



Pohjanlahden rannikolta. — Lähisukuisia
lajeja ovat n. 1 m:n mittainen
sterletti (A. ruthenus) ja n.
8 m:n mittaiseksi kasvava beluga
(A. huso), jotka elävät Kaspianmeressä
ja Mustassameressä ja niihin laskevissa sekä
Siperian isoissa joissa. Joskus on
sterletti eksynyt Suomenlahden itäosaan ja
Laatokkaan. — Kaikkien s.-kalojen liha
on erittäin maukasta; mäti, kaviaari,
on kallista herkkua; uimarakosta valmistetaan
kalaliimaa.

Šampinjoni (ransk.), herkkusieni (ks. t.).

Sampo. Vienankarjalaisten runojen
mukaan, joihin Kalevala nojaa, s. on
milloin jauho-, raha- ja suolamylly, joka
mereen joutuessaan yhä jauhaa suoloja,
milloin juurineen maahan kiinni
kasvanut ja kaikenlaista kasvua tuottava.
Tutkimuksen nyk. asteella luullaan sitä
harvinaiseksi ja kalliiksi kirkon
aarteeksi, esim. ihmeitätekeväksi
jumalankuvaksi, tai sitten muuksi kuvilla
kirjailluksi palvonnan esineeksi,
myytilliseksi maailmanpatsaaksi. S.-retki olisi
taas suunnattu Gotlantiin, jonka vanha
suom. nimitys on Voionmaa. Sen
toisinnosta Vuojolasta olisi siis Pohjola,
johon retki painetun Kalevalan mukaan
suuntautui, vain väännös.

Sampo, Keskinäinen Vakuutuslaitos S.,
kotipaikka Turku, per. 1907. Harjoittaa autto-,
lasi-, metsäpalo-, murtovarkaus-, palo-, takuu-
ja tapaturmavakuutusta.

Šamponeeraus (engl.), ruumiin
hieronta kylvyn jälkeen voiteella; hiusten
pesu ja harjaaminen.

Samppanja, Champagnen viini.
Kuohumaton s. on erikoisen tuoksuista;
viljellään Ranskassa Marnen departementissa.
Kuohuva s. sisältää runsaasti hiilidioksidia
liuonneena; tämä saadaan aikaan lisäämällä
nuoreen viiniin sokeria käymisen jatkamiseksi,
tai pumppuamalla hiilidioksidia valmiiseen
viiniin. Alkoholinpitoisuus 8-12 %.

Sampsa, Ylioppilaiden
Maataloudellinen Yhdistys S., per.
1907, jäseninä Helsingin Yliopiston
maa- ja metsätaloustiedekunnan opettajat ja
oppilaat.

Samson, Simson (ks. t.).

Samson ja Dalila, Saint-Saëns'in
(ks. t.) ooppera.

Samsun (vanhanajan Amisus),
satamakaup. Turkissa, Vähässä-Aasiassa,
Mustanmeren rannalla. Tupakan ja viljan
vientiä. 23,000 as.

Samsö [-ö], Tanskaan kuuluva saari
Kattegatin eteläosassa, Ison-Beltin pohjoispäässä
Sjællandin ja Jyllannin keskivälillä; 113 km2,
7,500 as.

Samtiden [-ī-], norj. kirjallinen,
yhteiskunnallinen ja valtiollinen
aikakauslehti, per. 1892.

Samuel, Israelin henkinen johtaja
tuomarien ajan lopulla, voiteli Saulin
kuninkaaksi. — Samuelin kirjat,
2 V:n T:n kirjaa, käsittelevät Samuelin,
Saulin ja Davidin historiaa; ovat saaneet
nyk. asunsa maanpaon jälkeisenä aikana.

Samuel [sämjuel], Sir Herbert
Louis (s. 1870), juutalaissyntyinen
engl. poliitikko. Postiministerinä 1910-14
ja 1915-16, sisäministerinä 1916,
ylikomissaarina Palestiinassa 1920-25.

Samum, Etu-Aasiassa, varsinkin
Arabian aavikoilla toisinaan kesäkuukausina
lännestä päin puhaltava kuuma, kuiva
hiekkamyrsky, joka kerrallaan kestää
tav. pari tuntia.

Samurai, ent. jap. soturi- ja
virkamiesluokka, v:sta 1878 nimeltään
šitsoku.

San (it. ja esp.), pyhä (pyhimys).

San, Veikselin lisäjoki oikealta,
Puolassa; lähteet Karpaateilla, 470 km pitkä.

Šan, Taka-Intian sisäosissa asuva
tai- l. thai-rotuun kuuluva kansa.

Sanajuuri, sukulaiskielissä esiintyvien,
alkuperänsä puolesta yhteenkuuluvien
sanojen vanhinten tunnettujen muotojen osa,
joka taivutus- ja johtopäätteitten sekä
etu- ja sisäliitteitten y. m. erottamisen
jälkeen jää jäljelle.

Sanakirja ks. Suomenkielen
sanakirjat. — Sanakirjasäätiö ks.
Suomenkielen sanakirjat, —
Sanakorko ks. Korko.

Sanaluokat, kieliop., ryhmät, joihin
kielen sanavarasto jaetaan. Jos pidetään
silmällä etupäässä taivutusta, niin s:ia
saadaan 3: nominit, verbit ja
partikkelit, jos etupäässä merkitystä,
niin s:ia on 9: substantiivit,
adjektiivit, lukusanat, pronominit,
verbit, adverbit, post- ja prepositsionit,
konjunktsionit ja interjektsionit.
Tavallisimmin molemmat jaot yhdistetään
siten, että jälkimmäisen 4 ensimmäistä
ryhmää yhdistetään nomineiksi ja 4
viimeistä partikkeleiksi.

San Angelon linna [ndže-]
(it. Castello San Angelo), Roomassa,
keisari Hadrianuksen hautakammiokseen 136-139
rakennuttama, paavi Nikolaus III:n v:n
1280 jälkeen linnoitukseksi muuttama.
ks. kuvaliitettä Rooma.

Sananjalka, saniainen, us.
nimenomaan kuolleenkoura (ks. t.).



Sananjalkaiset (Polypodiaceæ), suur
saniaisheimo, johon kaikki meikäläiset varsinaiset
saniaiset, esim. kuolleenkoura (Pteris),
kallioimarre (Polypodium),
alvejuuret (Polystichum) ja
kiviyrtti (Woodsia) kuuluvat.

Sananlasku, lyhyt ja ytimekäs, usein
kuvaannolliseen pisuun puettu lauselma,
joka tav. on syntynyt kansan keskuudessa.
Suom. s.-kokoelmia: Florinuksen (1702),
Lönnrotin (1842), Koskimiehen (1906).
[Hästesko, „Suomalainen kansanrunous" (1923);
Koskenjaakko (1909 ja 1913).] — Sananlaskukirja
ks. Salomon sananlaskut.

San Antonio [-ō'-], kaup.
Yhdysvalloissa Texasin eteläosassa.
Maataloustuotteiden kauppaa, rautatievaunujen
valmistusta. Talviparantola. 180,000 as.

Sanatorio (uuslat.), parantola.

Sancho Pansa [santšo], Don Quijoten
aseenkantaja.

Sancta simplicitas (lat.), pyhä
yksinkertaisuus.

Sanctus (lat.), mus., ehtoollismessuun
kuuluva laulu, messuliturgian vanhimpia.
Sen säveltämisessä ovat Bach, Mozart
y. m. saaneet esille mitä hartainta
palvomisen tunnelmaa.

Sand, George, ks. George Sand.

Sandaali (kreik.), alk. itämainen
jalkine, jonka muodostaa vain hihnoilla
jalkaan kiinnitettävä antura.

Sandarakki, Cupressaceæ-heimoon
kuuluvan, Luoteis-Afrikassa kasvavan
Callitris quadrivalvis-nimisen havupuun
keltainen pihka. Käytetään vernissain,
lakkojen ja pulituurien valmistamiseen.

Sandberg [-bärj], Johan Gustaf
(1782-1854), ruots. taidemaalari.
Maalannut muotokuvia ja laatukuvia
kansanelämästä sekä mytologisia ja hist. kuvia.
Päätyö Upsalan tuomiokirkon kustavilaisen
hautakuorin freskomaalaukset, joiden
aiheet ovat Kustaa Vaasan elämästä.

Sandeau [sādō'], Jules
(1811-83), ransk. romaani- ja näytelmäkirjailija.

Sandefjord, kaup. Etelä-Norjassa,
Skagerrakista pistävän pienen S:n vuonon
perukassa. Valaanpyyntiä. Kylpypaikka. 6,000 as.

Sandels, Johan August
(1764-1831), ruots. sotamarski, kreivi. Oli
mukana sodassa Venäjää vastaan 1788-90,
jonka jälkeen korotettiin everstiksi;
Savon jääkärirykmentin päällikkö v:sta
1803. Huhtik. 1808 nimitettynä
viidennen prikaatin päälliköksi valtasi
Kuopion ja karkoitti viholliset melkein koko
Savosta. Ylivoiman tieltä pakotettuna
väistymään puolustautui Toivalassa yli
3 kk., voitti peräytymismatkalla venäläiset
Koljonvirralla lokak. ja yhtyi sitten
pääarmeijaan. Otti osaa sotaan Napoleonia
vastaan; Norjan käskynhaltijana 1818-27.
„Vänrikkien" sankareita.


J. A. Sandels.

Sanders ks. Liman von Sanders.

Sandler, Rickard (s. 1884), ruots.
sos.-dem. poliitikko jakansanvalistusmies.
Salkuton ministeri 1920 ja 1921-23,
rahaministerinä 1920, kauppaministeri
1924-25, pääministeri 1925-26. Tilastollisen
päätoimiston ylijohtaja v:sta 1926.

San Domingo, Santo Domingo.
ks. Domingo ja Haiti.

Sandomir, Sandomierz, kaup.
Puolassa, Veikselin rannalla. 7,000 as.
Taisteluita maailmansodan aikana.

Sanduddin Tehdas o.-y., Helsingissä,
tehdas Tapanilan pysäkillä; yhtiö
per. 1886, osakepääoma 2 milj. mk.
Valmistaa tapetteja ja erinäisiä kem.
tuotteita.

Sandwich [sänduitš], engl.
nelikulmaisista vehnäleipäviipaleista tehty
kaksoisvoileipä. — Sandwich-man,
ilmoitustauluja selässään ja rinnallaan kantava
mies.

Sandwich-saaret, Hawaiji-saaret (ks. t.).

Sandvik, Ole (s. 1875), norj.
musiikintutkija, v:sta 1916 Oslon teologisen
tiedekunnan musiikinopettaja. Julk.
tutkielmia norj. kansan- ja kirkkomusiikin
sekä maansa musiikkihistorian alalta.

Sandviken [-ī-], tehdasyhdyskunta
Ruotsissa, Gävlestä länteen. S:n rauta- ja
hienotaetehdas, Ruotsin suurin. 11,000 as.

Sandžak (turk.), vilajeetin jälkeen
suurin hallintopiiri Turkissa, lääni.

Sandö [-ö], Kemiöön kiinnikasvanut
saari Kemiön ja mantereen välissä,
Karunan kunnan alueella. Meritaistelu 1808.

Sandön [-ö-], Gotska Sandön,
saari Itämeressä, Gotlannista pohjoiseen.

San-Elmon tulet ks. Virvatulet.

Sanelukoneet, sanellun tekstin
talteenottoa ja puhtaaksikirjoitusta varten
erikoisesti rakennetut fonografit. Ovat
varustetut erikoisella pysähdyttämiskoneistolla;
teksti piirtyy vahasilinteriin, jonka voi
jälleen hioa sileäksi uutta tekstiä varten.
Käytetään liikkeissä, sanomalehdentoimituksissa y. m.




San Fernando [-na'-], kaup.
Etelä-Espanjassa, Cadizin lahden etelärannalla.
Meriakatemia, sotasatama La Carraca
laivaveistämöineen; suolakauppaa. 27,000 as.


San Francisco (taustassa lahti).

San Francisco [sänfränsi'skou]
(lyh. Frisco), kaup. Yhdysvalloissa,
Kaliforniassa, kauneudestaan kuulun 90 km
pitkän ja pari km leveän S. F:n lahden
ja Tyynenmeren välisen niemekkeen
pohjoispäässä, Golden gaten salmen
etelärannalla. S. on Yhdysvaltojen tärkein
satama- ja kauppakaup. Tyynenmeren
puolella. Sokeri- ja koneteoll.,
teurastamoja, laivanrakennusta; viljan,
hedelmien ja lohen vientiä. Suom.
merimieslähetysasema. 530,000 as. — S. F.
perustettiin 1776 lähetysasemana, alkoi kasvaa
ripeästi v:n 1848 kultalöytöjen johdosta;
sen suurkaupunkiasema varmistui
lopullisesti Panaman kanavan valmistuttua
1915. Huhtik. 1906 maanjäristykset ja
niitä seuranneet tulipalot tuhosivat n.
28,000 taloa. Kolmessa vuodessa kaupunki
rakennettiin entiselleen.

Sangalle [-ga'-], Antonio da S.
nuor. (1483-1546), it. arkkitehti, arkkitehtien
Giuliano da S:n (1445-1516)
ja Antonio da S. vanh:n (1455-1534)
veljenpoika. Päätyö Farnesen palatsi,
jonka Michelangelo saattoi valmiiksi
S:n kuoltua. Otti osaa Pietarinkirkon
ja Vatikaanin rakentamiseen.

Šanghai (engl. Shanghai), kaup.
Itä-Kiinassa, Kiangsun maakunnassa, Hvangpu-joen
varrella, 21 km sen laskusta Jangtsekiangin
suulahteen. Etelässä ahdas kiinalaiskaupunki,
pohjoisessauudenaikainen eurooppalaiskaupunki,
jossa sielläkin kiinalaiset enemmistönä.
Euroopp. korttelit ovat omia, konsulien
hallinnon alaisia kuntia. S. on Kiinan
tärkein kauppakaupunki ja välittää yli
puolet sen ulkomaankaupasta; teen ja silkin
vientiä. Tieteellisiä oppilaitoksia.
1,500,000 as., niistä ulkomaalaisia
25,000 (etupäässä japanilaisia ja englantilaisia).
— S. avattiin eurooppalaisille 1842.
Maalisk. 1927 n. s. eteläiset joukot
valloittivat S:n kiinal. kaupunginosan.


Šanghai. Satama.

San Gimignano [džiminjā'no], kaup.
Italiassa, Firenzen ja Sienan välillä.
Kaupungilla on kokonaan keskiaik. leima
muureineen ja lukuisine torneineen. 11,000 as.

Šangtiili ks. Gentil.

Sanguisorba officinalis, punaluppu,
ruusukasvien heimoon kuuluva
iso ruoho, jolla päätöpariset lehdet ja
punaruskeat, tähkässä olevat kukat.
Yleinen, hyvänä rehukasvina pidetty
niittykasvi Keski-Euroopassa.

Sangviininen (lat.), vilkasluonteinen.

Sanhedrin ks. Synedrium.

Sanherib, ass. kuningas 705-681 e. Kr.,
hävitti Babylonin.

Saniaiset (Filicinæ), sanikkaisten
(ks. t.) suurin luokka. Itiöpesäkkeitä on
runsaasti lehdillä, jotka harvoin ovat
muodostuneet erityisiksi itiölehdiksi

ŠŠ

vätkä koskaan kukkamaiseksi ryhmäksi.
Kaksi alaluokkaa: 1) Eusporangiatæ:
itiöpesäkkeen seinä monen solukerroksen
muodostama, renkaaton, ja alkeisvarsikko
maanalainen, m. m. meikäläiset
käärmeenkieli (Ophioglossum)
ja noidanlukot (Botrychium) ja
2) Leptosporangiatæ: itiöpesäkkeen
seinä yhden solukerroksen muodostama;
jakautuu varsinaisten saniaisten
(Filices) ja vesisaniaisten
(Hydropterides) lahkoihin. Edellisillä
vihreä, maanpäällinen alkeisvarsikko; itse
saniainen on iso- ja liuskalehtinen; varsi
useimmiten juurakko, eräät troopilliset muodot
ovat puumaisia, itiöpesäkkeet renkaallisia,
itiöt kaikki samanlaisia; tähän ryhmään
kuuluvat m. m. sananjalkaiset
(Polypodiaceœ). Vesi-s. ovat pieniä,
vedessä kasvavia erilaisitiöisiä s:ia,
joiden itiöpesäkkeet ovat renkaattomia ja
alkeisvarsikko, varsinkin koiraspuolinen,
hyvin pieneksi surkastunut. Niitä ovat
m. m. keskieuroopp. Salvinia natans ja
tropiikeista kotoisin olevat, akvaarioissa
us. hoidetut Azolla-lajit.

Saniaismännyt, neidon hiuspuut
(Ginkgoinæ), paljassiemenisten lahko.
Runsashaaraisia puita, joilla leveähköt,
ehytlaitaiset lehdet. Heimon ainoa
edustaja on ginkgo-puu (ks. t., kuva).

Sanidiini, lasikirkas maasälpä. Sitä
on nuorissa vulkaanisissa kivilajeissa
(esim. trakyytissa ja lipariitissa).

Sanikkaiset (Pteridophyta),
itiökasvien korkein ryhmä. Putkilokasveja,
joilla juuri, varsi ja lehdet. Kehityksessä
sukupolvenvuorottelu: sanikkaisen lehdillä
(joko erityisillä itiölehdillä tai tavallisilla
vihreillä lehdillä) on itiöpesäkkeitä, näiden
itiöistä itää pieni, eri ryhmillä erilainen
alkeisvarsikko, jossa siittiö-
ja munapesäkkeitä (anteridioita ja
arkegonioita) joko 1- tai 2-kotisesti.
Hedelmöittyneestä munasolusta kasvaa taas


Sanikkaiset. Metsän alvejuuren
sukupolvenvuorottelu. 1 suvuton polvi
(sananjalka), jossa kierteisiä
lehtisilmuja (a), 2 lehdykkä,
jonka alapinnassa katesuomun (a)
peittämiä itiöpesäke- (b)
ryhmiä, 3 halkileikattu
itiöpesäkeryhmä, jossa katesuomu
(b), itiöpesäkkeitä (c),
4 itiöpesäke, jossa varsi
(a), rengas (c), aukko
(d), 5 suvullinen polvi
(alkeisvarsikko), jossa munapesäkkeitä
(ar), siittiöpesäkkeitä
(an), hapsi juuria (h).




varsinainen sanikkainen, joka siis itiöitä
kantavana on suvuton sukupolvi
(alkeisvarsikko suvullinen). Itiöt ovat joko
kaikki samanlaisia (yhtäläisitiöiset s.)
tai niitä on kahdenlaisia: pikkuitiöitä,
jotka itävät siittiöpesäkkeellisiksi
koirasalkeisvarsikoiksi ja suurempia
isoitiöitä, jotka itävät
munapesäkkeellisiksi naarasalkeisvarsikoiksi
(erilaisitiöiset). Korkeimmilla
erilaisitiöisillä s:lla on alkeisvarsikko,
varsinkin koiraspuolinen, hyvin pieni, vain
muutaman solun muodostama. S. jaetaan
seuraaviin lahkoihin: saniaiset
(Filicinæ), kortteet
(Equisetinæ), liekokasvit
(Lycopodinæ) ja siemensaniaiset
(Pteridospermæ), viimeksimainittu
vain fossiilinen ryhmä.

Saniteetti . . . (lat.), terveys . . .

Sanitääri, lääkintäpalveluksessa oleva
henkilö. vrt. Sotalääkintäpalvelus.

San José [hosē']. 1. Costa Rican
pääkaup., Keski-Amerikassa. Yliopisto.
40,000 as. — 2. Kaup. Yhdysvalloissa,
Kaliforniassa. 40,000 as. Läheisyydessä
Liekin observatorio (ks. t.).

San Juan Bautista [hua'n -ti'-], kaup.
Meksikossa, Tabascon valtiossa, nyk.
nimi Villa Hermosa. 16,000 as.

San Juan Bautista de Puerto Rico
[hua'n bauti'- rīko], Porto Ricon
linnoitettu pääkaup. 71,000 as.

San Juan de Fucan salmi [fūkan],
Pohjois-Amerikan länsirannikolla,
Vancouverin saaren eteläpuolella.

San Juan de la Frontera [hua'n de
la -tē'-], samannimisen argentiinalaisen
provinssin pääkaup. Andien, itärinteellä,
Valparaisosta koilliseen, San Juanin joen
varrella. 17,000 as.

San Juanin joki [hua'n-],
Keski-Amerikassa olevan Nicaragua-järven
laskujoki, 160 km pitkä.

San Juanin saaristo, Yhdysvaltain
länsirannikolla, Vancouverin ja
mantereen välissä. 440 km2; kuuluu
Washingtonin valtioon.

Sankaraudat, laiva- ja veturikattilan
tulipesän katon kannatinraudat.

Sankarimaisema, taidehist., maisema,
joka on myt. kohtauksen taustana ja
jonka tarkoituksena ei ole esittää
määrättyä maisemaa, vaan on vapaasti
sommiteltu ja ihannoitu. S:ia ovat
maalanneet m. m. Poussin ja Claude Lorrain.

Sankarirahastot, Carnegien (ks. t.)
1911 perustamat us. valtioille lahjoittamat
rahastot, joista annetaan avustusta
ja palkintoja henkilöille (tai heidän
jälkeläisilleen), jotka ovat panneet
henkensä alttiiksi ihmishengen pelastamiseksi.

Sankey [sänki], Ira David
(1840-1908), amer. herätyslaulaja (Moodyn
seurassa), engl.-amer. hengellisen laulutyypin
tunnetuin edustaja (gospel hymns).

Sankhya, int. filosofinen järjestelmä.
Se opettaa, että sielu on aineesta
riippumaton; sen olemuksena on ajatteleminen.
Sielulle tuottaa yhteys ruumiin kanssa
kärsimystä; kun ihminen ymmärtää
sielun ja ruumiin täydellisen erilaisuuden,
syntyy siitä pelastus.

Šankkeri (ransk.). 1. Kovaš. = kupan
(ks. t.) alkuhaava. — 2. Pehmeä š.
(ulcus molle), paikallinen, muutamien
viikkojen kuluttua paraneva sukupuolitauti:
märkivä, hyvin kipeä haava, joka
syntyy 2-4 päivää tartunnan jälkeen.
Usein tauti aiheuttaa lähimmissä
imurauhasissa tuskallisia, joskus märkiviä
rauhasajoksia (buboneja).

Sankki, piilukkopyssyn lukossa oleva
syvennys sytytysruutia varten, mistä
sytytysreikä, s.-reikä, johti piippuun.

Sankt (lyh. S. S:t, St.) (lat.), pyhä.

Sankt Bernhard, alppisolia Sveitsissä.
ks. Bernhard.

Sankt Croix, Saint Croix (ks. t.).

Sankt Gallen, kantoni Koillis-Sveitsissä,
300,000 as. Samanniminen pääkaup. Steinach-joen
laaksossa. Vanha luostari. Vilkasta teoll. 67,000 as.

Sankt Goar [-ār], kaup. Preussissa,
Reinin vas. rannalla läh. Koblenzia. Sen yläpuolella
Rheinfelsin linnan rauniot. 1,500 as.

Sankt Gotthard, n. 40 km pitkä
vuoriryhmä Etelä-Sveitsissä Wallisin, Uri'n,
Graubündenin ja Ticinon kantonien
rajalla, keskimäärin 2,000-2,600 m korkea.
Korkein huippu Pizzo Rotondo 3,197 m.
Vuoriston yli vie 2,114 m korkea
S. G:n sola, joka yhdistää Reussin
ja Ticinon laaksot. V. 1882 valmistui
vuoriston poikki vievä S. G:n rata,
jossa 15 km pitkä S. G:n tunneli (Göschenenin ja
Airolon välillä, 1,109-1,145 m yli merenp.).

Sankt Helena (engl. Saint Helena),
Englannille kuuluva saari Atlantin
keskellä, 16°:lla et. lev., 1,863 km
Afrikasta, 3,562 km Brasiliasta; 122 km2,
3,700 as. (enimmät neekereitä). Ilmasto
terveellinen. Karjanhoitoa. Pääpaikka
Jamestown. S. H:n löysi port.
João de Nova 1502; v:sta 1673 Englannin,
1815-21 Napoleon I:n karkoituspaikkana.

Sankt Lorens-joki, Saint Lawrencen
joki (ks. t.).



Sankt Moritz [mōrits], kylä
Kaakkois-Sveitsissä, Graubündenissä, Ylä-Engadinin
laaksossa. Kuuluisa kylpy- ja ilmaparantola-
sekä talviurheilupaikka.

Sanktsioni (lat.), pyhitys, juhlallinen
hyväksyminen. — Versaillesin rauhankirjassa
edellytetyt pakkotoimenpiteet rauhanehtojen
toteuttamiseksi. Verbi: sanktsioneerata.

Sankt Thomas, Yhdysvalloille (v:een
1917 Tanskalle) kuuluva saari
Länsi-Intiassa (n.  s. Neitsytsaaria);
lähisaarineen 86 km2, 10,000 as.,
niistä enemmistö neekereitä. Samanniminen
pääkaup, (ent. Charlotte Amalie),
jossa 8,000  as.

Sankt Ybes, Setúbal (ks. t.).

Sankuru, Kongoon laskevan Kassain
lisäjoki oikealta.

San Luis [-i's], samannimisen
argentiinalaisen provinssin pääkaup., maan
sisäosassa (Santiagosta itään).

San Luis Potosi [-i's -sī'],
samannimisen Meksikon ylätasankovaltion pääkaup.
Sulattoja. 64,000 as.

San Marco, kuuluisa kirkko
Venetsiassa (ks. t.).

San Marino [-rī'-], Italian
suojeluksen alainen tasavalta Apenniinien
pohjoisrinteellä, n. 44° pohj. lev.,


Vaakuna.

n. 13 km Adrianmerestä; 61 km2, 13,000 as.
Tärkeimmät vientitavarat (vienti melkein
yksinomaan Italiaan): viini, karja ja kivet.
Lakiasäätävänä eduskuntalaitoksena toimii
60-jäseninen suuri neuvosto, joka
myös nimittää virkamiehet ja valitsee
keskuudestaan 12-jäsenisen pienen
neuvoston, joka toimii hallituksena
ja korkeimpana oikeutena, sekä 2
hallinnon hoitajaa (capitani reggenti),
joilla on toimeenpaneva valta ja jotka
toimivat 1/2 v. kumpikin. — Samanniminen
pääkaup. Titano-vuorella. 1,600 as. —
S. M:n tasavalta on muodostunut jo 885
mainitun luostarin ympärille, oli aluksi
paavin, v:sta 1862 Italian suojeluksen
alainen.

Sanmicheli [-ikē'li], Michele
(1484-1559), it. arkkitehti. Rakentanut
Veronaan ja Venetsiaan palatseja y. m.

San Miguel, São Miguel. ks.
Azorit.

Sannazaro [-atsā'-], Jacopo
(1458-1530), it. runoilija ja humanisti.
Teoksia: paimenrunoelma „Arcadia".

Sannäs, kartano Porvoon pitäjässä.

Sanokrysiini, H. Möllgaardin (ks. t.)
keksimä keuhkotaudin lääke.

Sanomalehti, määräajoin ilmestyvä
painotuote, jonka tarkoituksena on uutisten
julkaiseminen ja uusien tapahtumien
arvosteleva käsitteleminen. Eräänlaisia
s:ia oli jo aikaisin olemassa Kiinassa
ja Roomassa Cæsarin ajoilta (n. s.
acta diurna). Ne olivat hallitusten
julkaisemia ja sisälsivät paitsi hallituksen
käskyjä ja päätöksiä myös uutisia.
Nykyaik. s. juurtaa alkunsa yksityiskirjeistä,
joilla keskiajan viimeisinä vuosisatoina
alettiin tyydyttää kauppiasten ja
valtiollisten piirien uutistarvetta; jo
1400-luvulla oli suurissa liikepaikoissa
ammattikirjoittajia, jotka vuosipalkasta
lähettivät uutiskirjeitä pienemmälle tai
suuremmalle tilaajapiirille. Uudenajan
alussa syntynyt postilaitos otti myös
hankkiaksensa yleisölle määräajoin
uutisia. Niiden rinnalle ilmestyivät
1400-luvun jälkipuoliskolla painetut s:t
yksityislehtisten muodossa, jotka uutisten
ohessa sisälsivät valtiollisia, kirkollisia
y. m. kirjoituksia. 1500-luvun lopulla
alkaa ilmestyä kirjoitettujen sanomien
pohjalla laadittuja puolenvuoden
katsauksia ja 1600-luvun alkupuolella
painettuja viikkolehtiä. Ensim. säännöllisesti
ilmestyvä painettu viikkolehti tavataan
Saksassa (Strassburgissa) 1609,
Englannissa 1622, Hollannissa 1626, Ranskassa
1631, Ruotsissa 1645. Vanhin tunnettu
päivälehti on „Leipziger Zeitung", per.
1660. Aina 1700-luvun loppupuolelle nämä
lehdet sisälsivät melkein yksinomaan
uutisia; vähimmin ne antoivat tietoa
omasta maasta, ja ainoastaan
ulkomaalaisista asioista ne saattoivat lausua
arvosteluakin. Poikkeuksena oli Oliver
Cromwellin aikainen sanomalehdistö
Englannissa, samoin Hollannissa ulkomaita
varten ranskaksi julkaistut lehdet.
Tärkeä uutuus oli, että s:iin 1600-luvun
keskipalkoilla, ensin Englannissa,
alettiin ottaa yksityisiä ilmoituksia, joita
varten aluksi oli julkaistu erityisiä
lehtiä (intelligenssilehtiä). Sittemmin
alettiin s:issä arvostellen käsitellä myös
oman maan asioita. Aluksi tuotti hallitusten
harjoittama sensuuri vaikeuksia. 1800-luvulla
tuli painovapaus perustuslaillisesti
hallituissa maissa turvatuksi.
S:ien aineisto on aikojen kuluessa
suunnattomasti laajentunut. Paitsi
valtiollisia asioita siihen sisältyvät kaikki
elämän alat. — Jo aikaisin syntyi
kirjeenvaihtotoimistoja, jotka
ottivat hankkiaksensa s:ille artikkeleja.
Näistä toimistoista kehittyivät
sähkösanomatoimistot, joilla on
kirjeenvaihtajia ja haaratoimistoja ympäri
maapallon, nykyisistä Reuterin, Havasin
ja Wolffin toimistot tunnetuimmat.
Pohj.-amer. sanomalehdistö on perustanut
oman sähkösanomatoimiston nimeltä „Associated
Press". Sitäpaitsi on suurilla s:illä omia
kirjeenvaihtajia.

Useat s:t ovat tätä nykyä riippuvaisia
valtiollisista puolueista tai muista
eturyhmistä. Hallituksilla on omat
viralliset lehtensä, joissa paitsi
lakeja ja asetuksia sekä julkisia
kuulutuksia voidaan julkaista myös
hallituksen kantaa selittäviä ja puolustavia
kirjoituksia. Puolivirallisiksi
sanotaan yksityisiä s:ia, jotka pitävät
säännöllisiä suhteita hallitukseen, saavat
siltä tietoja ja mahdollisesti julkaisevat
hallituspiireissä kirjoitettuja
artikkelejakin. Laajemmassa merkityksessä on
s:iksi luettava myöskin kuvalehdet,
aikakauskirjat, pilalehdet.

Suomessa oli ensim. s.
Aurora-seuran Turussa v:sta 1771 julkaisema
„Tidningar, utgifna af ett sällskap
i Åbo", jonka toimittajia oli myös
H. G. Porthan. Nimeltään hiukan
muuttuneena ja joskus keskeytyen se eli
v:een 1861 ja ilmestyi 1810-19
virallisena lehtenä nimellä „Åbo Allmänna
Tidning". Ensi aikoinaan lehti sisälsi
Suomen historiaa, luontoa j. n. e.
valaisevia kirjoituksia ja tietoja, mutta ei
juuri uutisia. Ensim. suomenk. s. oli
A. Lizeliuksen 1776 julkaisema „Suomenkieliset
(suomalaiset) Tietosanomat", joka
sisälsi pääasiallisesti taloudellisia
kirjoituksia, vars. maanviljelystä koskevia.
Helsingissä alkoi v:sta 1820 ilmestyä
virallinen lehti „Finlands Allmänna
Tidning", mutta vasta v:sta 1857 vastaava
suomenkielinen julkaisu „Suomen
Julkisia Sanomia", v:sta 1866 nimellä
„Suomalainen Virallinen Lehti". Vv. 1820-27
ja 1829-31 ilmestyi R. v. Beckerin
perustama s. „Turun Viikkosanomat", joka
alussa saavutti laajan levikin (2,000
tilaajaa). V. 1821 A. I. Arwidsson
julkaisi lehteä „Åbo Morgonblad". V. 1824
syntyi „Åbo Underrättelser". Vv. 1829-31
ilmestyi „Tidningar från Helsingfors",
1829-66 „Helsingfors Tidningar", 1832-44
„Helsingfors Morgonblad", 1845-55 nimellä
„Morgonbladet", 1829-71 „Oulun
Viikkosanomia", 1833-41 „Sanansaattaja
Viipurista" j. n. e. Suomenk. lehdet olivat
yksinomaan rahvaanlehtiä, ruotsink. sisälsivät
ankarien paino-olojen johdosta etupäässä
kirjallisia artikkeleita. Ensim. s., jossa
rohkeasti käsiteltiin yleisiä kysymyksiä,
oli J. V. Snellmanin 1844 perustama
„Saima", joka lakkautettiin jo 1846.
Snellman perusti myöskin rahvaanlehden
„Maamiehen Ystävän", joka ilmestyi
Kuopiossa 1844-55. V. 1845 P. Hannikainen
perusti Viipuriin ensim. sivistyneellekin
lukijakunnalle tarkoitetun suomenk. lehden
„Kanavan", lakkautettu 1847. Vv.
1847-66 ilmestyi Helsingissä P. Tikkasen,
A. Ahlqvistin y. m. perustama
„Suometar", 1862-89 „Helsingfors Dagblad",
josta tuli liberaalisen puolueen
äänenkannattaja, 1863 „Helsingin Uutiset",
v:sta 1864 „Hufvudstadsbladet", v:sta 1869
„Uusi Suometar", josta tuli suom. puolueen
äänenkannattaja. Suomalaisuuden asiaa
ajoi myöskin 1872-84 julkaistu
„Morgonbladet", jonka jatkaja oli 1885-92
ilmestynyt „Finland". Puhtaan
ruotsinmielisyyden ensim. puhetorvi oli
„Vikingen" 1870-73. Tämän suunnan
vaikutusvaltaisin edustaja 1880- ja
1890-luvuilla oli 1883 perustettu „Nya
Pressen". 1890-luvulla alkoi nuorsuomalainen
puolue perustaa omia s:ia; puolueen
pää-äänenkannattaja oli 1890 perustettu
E. Erkon toimittama „Päivälehti", joka
lakkautettiin 1904 ja jonka sijaan tuli
sam. v. „Helsingin Sanomat". Vähän
myöhemmin alkoi ilmestyä työväenlehtiä,
m. m. „Työmies" v :sta 1895. V. 1907
perustettiin Vaasaan maalaisliiton lehti
„Ilkka". V. 1927 ilmestyi Suomessa seuraavat
kuusi- (eräät seitsen-) päiväiset s:t:
„Uusi Suomi", „Helsingin Sanomat",
„Hufvudstadsbladet", „Suomen
Sosialidemokraatti", „Kauppalehti", „Iltalehti",
„Svenska Pressen", „Työväenjärjestöjen
Tiedonantaja", „Suomen Virallinen
Lehti", „Finlands Allmänna Tidning"
(kaikki Helsingissä), „Uusi Aura",
„Turun Sanomat", „Sosialisti", „Turunmaa",
„Åbo Underrättelser" (Turussa),
„Länsi-Suomi" (Raumalla), „Satakunnan Kansa"
(Porissa), „Lalli" (Kokemäellä),
„Aamulehti", „Tampereen Sanomat", „Kansan
Lehti" (Tampereella), „Hämeen Sanomat"
(Hämeenlinnassa), „Karjala", „Kansan
Työ", „Maakansa", „Viborgs Nyheter"
(Viipurissa), „Savo" (Kuopiossa), „Vaasa",
„Ilkka", „Vasabladet" (Vaasassa),
„Keskisuomalainen", „Sisä-Suomi", „Työn
Voima" (Jyväskylässä), „Kaiku",
„Kaleva", „Liitto", „Pohjan Voima" (Oulussa),
„Pohjolan Sanomat" (Kemissä),
„Perä-Pohja" (Torniossa).

Suomen ensim. aikakauskirja oli Turun
yliopiston opettajien 1803 julkaisema
„Allmän Litteraturtidning". Seuraava oli
J. G. Linsénin ja F. Bergbomin
toimittama „Mnemosyne" (1819-23). Ensim.
suomenk. aikakauskirja oli E. Lönnrotin
1836-37 ja 1839-40 toimittama
kirjallinen kuukauslehti „Mehiläinen". Vv.



1847-63 ilmestyi J. V. Snellmanin kuukauslehti
„Litteraturblad för allmän medborgerlig
bildning", 1866-80 pääasiallisesti
Yrjö Koskisen toimittama „Kirjallinen
Kuukauslehti", jonka sijaan 1881 tuli
„Valvoja". V:sta 1876 on ilmestynyt
„Finsk Tidskrift", v:sta 1908 „Argus"
(sittemmin „Nya Argus"). Erikoisaloja
käsittelevistä aikakauskirjoista ja
-lehdistä mainittakoon: „Teologinen
Aikakauskirja", „Vartija", „Kirkko ja Kansa",
„Suomen Lähetyssanomia", „Historiallinen
Aikakauskirja", „Suomen Museo",
„Valvoja-Aika" (syntynyt „Valvojan" ja
1907-22 ilmestyneen „Ajan" yhtymisestä),
„Suomen Musiikkilehti", „Näyttämö",
„Terveydenhoitolehti", „Tidskrift,
utgifven af Juridiska Föreningen i Finland",
„Lakimies", „Suomen Kasvatusopillisen
Yhdistyksen Aikakauskirja", „Kasvatus
ja Koulu", „Opettajain Lehti", „Luonnon
Ystävä", „Virittäjä", „Terra",
„Yhteiskuntataloudellinen Aikakauskirja",
„Suomen Osuustoimintalehti", „Pellervo",
„Yhteishyvä", „Kuluttajain Lehti",
„Kotiliesi", „Mercator", „Finansbladet",
„Suomen Kunnallislehti", „Suomen Teollisuus",
„Kotimainen Työ", „Teknillinen
Aikakauslehti", „Rakennustaito", „Maatalous",
„Metsätaloudellinen Aikakauskirja",
„Tapio", „Pyrkijä", „Kylväjä",
„Kieltolaki-lehti", „Suomen Urheilulehti",
„Työväen Urheilulehti", „Sana ja Miekka",
„Aitosuomalainen", „Ylioppilaslehti", „Nuori
Voima". Ensim. suomenk. kuvalehdet
olivat J. Krohnin julkaisemat „Maiden ja
merien takaa" (1864-66) ja „Suomen
Kuvalehti" (1873-80), „Kyläkirjaston
Kuvalehti" (1878-1918). Uudempia ovat
,,Otava", „Suomen Kuvalehti", „Hakkapeliitta",
„Suomen Sotilas", „Maailma" ja „Aitta".
Pilalehdistä mainittakoon „Matti Meikäläinen"
(1884-99), „Kurikka", „Tuulispää".

V. 1925 ilmestyi Suomessa 489
aikakautista julkaisua, niistä 346 suomenk.,
91 ruotsink., muut olivat sekä
suomen- että ruotsinkielisiä tai muunkielisiä.
Varsinaisia s:ia oli 150; niistä 124
suomenk. — ks. lähemmin erikoisartikkeleja.
[Salomon, „Allgemeine Geschichte des
Zeitungswesens"; O. Sylvan, „Pressens
utveckling under det nittonde
århundradet" (1924); Renvall, „Finlands
periodiska literatur 1771-1871"; Setälä,
„Katsaus suomenk. aikakauskirjallisuuden
vaiheisiin" (Valvoja 1905); Soikkeli,
„Suomen sanomalehdistö 1771-1900".]

Sanomalehtimiesjärjestöt. Ensim.
yhdistys perustettiin 1880-luvulla, mutta
lakkasi pian. Mainitun vuosikymmenen
alussa pidettiin Helsingissä Suomen 1:nen
yleinen sanomalehtimieskokous ja 1886
2:nen Tampereella, mutta vasta 1896
Helsingissä pidetyssä 3:nnessa yleisessä
sanomalehtimieskokouksessa perustettiin
pysyvä järjestö, Suomen Sanomalehtimiesyhdistys,
joka toimi lähes vuosikymmenen. Sen toiminnasta
voidaan mainita eläke- ja säästörahasto (per.
1899) sekä matrikkeli (1900). Vuosikokouksia,
jotka samalla olivat yleisiä
sanomalehtimieskokouksia, pidettiin seur.
vv. Helsingissä (1900 Turussa), mutta ven.
sortopolitiikan kiristyessä toiminta lamaantui,
ja kun puolueolot v:n 1905 suurlakon
jälkeen kärjistyivät, niin yhdistys lakkasi.
— Seur. vv. eri puolueiden sanomalehtimiehet
perustivat kukin oman yhdistyksensä, jotka
vieläkin ovat toiminnassa, Nuorsuomalainen
Sanomalehtimiesyhdistys, Suomalainen
Sanomalehtimiesliitto (molemmat 1906),
Finlands Svenska Publicistförbund (1907) ja
Suomen Sosialidemokraattinen Sanomalehtimiesliitto
(1907). V. 1918 perustettiin Maalaisliiton
Sanomalehtimiesyhdistys ja myöhemmin
puolueeton Maatalous- ja Osuustoimintalehtimiesten
Yhdistys. V. 1926 perustettiin Sanomalehtimiesjärjestöjen
Keskusvaltuuskunta, jossa ovat edustettuina
edellämainitut viisi puolueyhdistystä.
V. 1920 pantiin alulle sanomalehtimiesten
ammatillinen järjestäytyminen.
Perustettiin paikallisia yhdistyksiä ja niiden
keskusjärjestöksi 1921 kaksikielinen
Suomen Sanomalehtimiesten Liitto - Finlands
Journalistförbund, johon kuuluu 12
sanomalehtimiesyhdistystä, yht. n. 350
jäsentä. Liitto julkaisi 1925 matrikkelin,
sen aloitteesta on valtion menoarvioon
saatu ulkomaisia opintomatkoja varten
75,000 mk. vuotuinen määräraha. Liitolla
on sairaus-, hautausapu- ja opintorahastot,
joiden varat nousevat yht. 450,000
mk:aan. V. 1926 liitto yhtyi
sanomalehtimiesten ammatillisten liittojen
kansainväliseen keskusjärjestöön (Federation
Internationale des Journalistes).

Sanomalehtipaperi, puumassasta ja
-selluloosasta valmistettu huokea, heikosti
liimattu paperi, jota on kaupassa etupäässä
suurina rullina (rotatsionikonetta varten).
ks. piirrosta Metsätalous, p. 116 alh.



Bibliographisches Institut. Leipzigissä. Pieni Tietosanakirja




