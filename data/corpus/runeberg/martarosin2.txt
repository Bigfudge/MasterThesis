
﻿En
Verkligt Sann
och
NY VISA
om
MÄSTAREN MARTIN,
och
hans närvarande belägenhet.

_________________________
Kostar 2 skillingar banko.

﻿

﻿

Melodi:"Jag var en äkta Muntergök
I mina unga dar," etc.

Mästaren Martin var en man
Med schaber i sin hand,
Och, lik en Pascha, lekte han
Med många äkta band;
På hvarje bal man såg vår sprätt
Så elegant och fin,
Och mången tärna, båld och nätt,
Han kallade kusin. :|:


Men herrn, så mäktig och så rar,
Var likväl snål som fan,


﻿
Och blef en gång som barnafar
Högst illa känd i sta'n;
Men den som myntet hafva plär
Han tycker allt är lek;
Så troligen nu äfven är
Det syns på månget smek. :|:


Men tidningar, de söta gryn,
Som gifvit mången slut,
Då höjde rösten högt i skyn,
Och gaf mång' klatsch till slut;
Då ändtligt kom polisen fram,
Och tog på saken fatt, –
Men likväl blir det dock en skam,
Att söla med en skatt. :|:


Så blef han uppå Stadshus satt,
Förstås i bättre rum,
Men sjelf han tyckte det besatt,
Och spelte derför stum;
Dock hände sig en dag han qvad,
Och klagade sig sjuk,


﻿
Men Doktorn kom och endast sad':
Tag ert förstånd till bruk. :|:


Sen kom den store Bruce Bej
För att bli riktigt klok,
Gud vet om icke Conterfej
Kan äfven spela tok?
Ty magnetismen intet gjort
På Martins karaktär,
Så vida icke Bruce sport
Hvar barnet finnas lär? :|:


Och slägtingen, som alla vet,
Har önskat annat rum
För sin kusin, har till förtret
Den gången varit dum;
Ty Martin uppå Stadshus satt
Och gladelig sig fann;
Men himmel! hvilket gränslöst spratt
Att bo i Rådstugan. :|:




﻿
Nu får han sitta der en tid,
Och höra snällt sin dom,
Och skåda Malmens tätt bredvid,
Fast – inom lås och bom;
Få se om den processen ej
Blir enkel, kanske kort,
Fast mången säger dertill nej,
Ett barn är slurfvadt bort. :|:


Den stora skälmen den går fri,
Den lilla man ej spar;
Den saken kan nog upplyst bli
I Rätten alla dar.
Men huru skall man det förstå
Att ej upplysning vinns?
Jo, det är enkelt, som ett strå,
Att klokhet icke finns. :|:


Polisen rest till landet ut
Förstås i fläng det går,


﻿
Och dermed blir den saken slut,
Ty finns ej något spår;
Men slöjan lyftas kan ändå,
Sätt M. i mörk arrest,
Och gif den spis som fångar få,
Och kalla se'n en prest. :|:




﻿__________________________________________________
STOCKHOLM, P. A. Huldbergs Boktryckeri, 1849.

