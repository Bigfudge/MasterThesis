
: m,




GUDAHATAREN. Ville han hafva allt så
som det varit? Eller, ville han att det
skulle hafva varit annorlunda, men
förmådde ej? Danviks-Frågorna.
Fragmen. STOCKHOLM. Tryckt hos
Johan Hörberg, 1832. Octsv 6 sidor
3 opag, 4-6).
G. E. Klemming:

Se Gudahataren i slutet af boken!

Kanske det enda ex. deraf som finns qvar.

Har tillhört C. J. L. Almqvist.

GUDAHATAREN.
————

Ville han hafva allt så som det varit?
Eller, ville han att det skulle
hafva varit annorlunda,
men förmådde ej? —
Danviks-Frågorna.

vvvvvvvv
Fragment.
————————————————————STOCKHOLM.Tryckt hos Johan Hörberg,1832.




~~~~~~~~~~~~~~~~~~~~~~~~~~~~~~~~~~~~~~~
GUDAHATAREN.
Slutlöst Fragment.


Några aftnar derefter kom Furumo till
Jagtslottet, men emedan luften var så mild och
behaglig, samlades man denna gång ej i stora
salongen, utan i den täcka parken vid en af insjöns
vikar.  De fleste af de öfriga holmarne i sjön
beskuggades ej af trän, utan bestodo, såsom vi förr
en gång nämnt, af grönskande ängar, liggande
som behagliga mattor kring slottets hufvudholme, 
der ensamt alleer stolt reste sig och en ljuf
park höjde gungande löfverk i ambrosisk luft.  
Richard Furumo satte sig vid stammen af ett
högt och lummigt kastanieträd, gamle Herr
Löwenstjerna midt emot på en sten, som var mjuk,
emedan gröngrå mossa bevuxit den; de öfrige af
slägten rundt omkring.  Richards blickar hyste
någonting uti sig, som man icke hade väntat,
och som man ej kunde förklara.  Emellanåt syntes 
de nästan blixtra; slutligen sjönko de starkt,
men stilla och ljuft glimmande på den gamle
Slottsherrn: den främmande begynte tala.

   En gång, Herr Hugo, sedan jag druckit
thevatten och deri doppat hvetbrödssmörgås,
hvarunder jag läst en Historisk målning i torr stil,
full af vidlöftiga beskrifningar öfver onödigheter,
hårdragna förklaringar öfver händelser och
tillräckligt opålitliga språkforskningar, kom jag
derefter att gå igenom ett Poem eller Fantasi med
orimliga äfventyr och allusioner, stilen
späckad med resonnemanger och det hela rikt på
anspråk.  Då föll lusten på mig att också jag
skulle skrifva en hel Verldskrönika, lika förryckt,
som långtrådig; lika full af förvånande lärdom,
som sällsamma händelser och jemförelser; diger
på resonnemanger och anspråksfull, så mycket
jag förmådde.  För att verkställa beslutet, sköt
jag mitt runda vackra bord framför trädgårdsbänken; 
framtog mitt nya silfverbläckhorn och
stålpennan.  Mitt outsäjliga ämne genomträngde
mig från hufvud till fot och jag skref följande
Företal, af hvars början jag likväl endast har
qvar några brutna delar.

”.  .  .  .  .  .  .  .  .  .  .  .  .  .  .  .  .  . 
.  . Lemnom nu allt detta tills vidare .  .  .  .

   Månne icke allt skall hafva ett ändamål,
hvarföre det är?  Den menskliga Racens lefnad
och skickelser äro ting af hög vigt — djupa
orsaker måste väl således hafva blifvit lagda till
grund för alla de öden, historien afhandlar; och
kunna vi vara sälla nog att upptäcka stora mål
för Verldshändelserna, är det blott härigenom vi
finna tröst öfver de olyckor, häfderna så rikt
erbjuda, endast då lifvas vi af hoppet .  .  .

.  .  .  .  .  .  .  .  .  .  .  .  .  .  .  .  .  .  

   Ja, ur sådana synpunkter har jag betraktat
det förvånande väsende, man kallar Menniskan.  
Jag har beskådat Ödet i dess stolta, men 
hemlighetsfulla palats, och sett skildringar, tilhörande 
hela Jordens roman.

   Nästan som Milton börjar jag mitt verk; ty
han, när han i melankoliskt majestätiska verser
besjöng sitt förlorade Paradis, säger sig hafva till
afsigt att rättfärdiga Guds vägar, såsom utan
skuld till vårt slägtes nöd. — Hvilket skådespel 
är ej Historien? vidsträckt, som Fästet med
sina otaliga stjernor, så är hon med oräkneliga
Nouveller, uppställda i ett odödligt Galeri.

   Likväl skall jag icke gå i Miltons spår; jag
har icke afsigter, jag har en helt annan bana
och ett annat sätt.  Jag skall nu omtala huru
jag leddes till dessa betraktelser genom umgänget
med en i det allmänna föga känd person.


   Jag hade i Stockholm en vän B* — nej, icke
en vän, men snarare en bekant blott; han var,
skulle ni tro det? denne högaktade man var . . .
. . . . . . och	jag fann hans person genom
underbarheten lärorik.  Vi samtalade en qväll.  Han
visade huru hittills rätt litet kända saker
förhöllo sig i Naturen; han beskref hela denna kedja af
undertryckta, djupt missförstådda varelser, som
man kallar Djur.  Men härifrån öfvergingo vi
snart till annat.  Jag bör anföra hans egna ord . . .
. . . . . . . . . . . . . . . . . . 

   Sedermera visade han grunden för
Stats-inrättningarne, Presterskapets mening och
närvarande halt; betydelsen af menniskans frihet och
alla de höga ämnen, som ligga vårt intresse
närmast.  Jag studsade . . .

. . . . . . . . . . . . . . . . . . 

   Utan rätt insigt i allt detta, ser man sig
förgäfves om i Verldshistorien.  Hvad är i egentlig
mening ett Företal dertill, om icke kännedomen
häraf?

   Men frågan är, kan det så i grunden vara,
som B* har visat?  Nej det är icke möjligt — jag
tror det ej — jag vill icke —

. . . . . . . . . . . . . . . . . . 

   Luta ditt hufvud emot denna grafsten, o du
min Nattviol — dina blad äro hvita och skära,





