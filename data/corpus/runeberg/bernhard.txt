


Min broder Bernhard.
————
En liten berättelse för barn.
————
Öfversättning från engelskan.
————
Med tre teckningar.

————

Stockholm,
A. L. Normans förlags-expedition.



Pris: 75 öre.



Ill. E. WESTERBERG, X. A.
Björnbärsplockningen. (Sid. 23.)

Min broder Bernhard.
————
En liten berättelse för barn.
————
Öfversättning från engelskan.
————
Med tre teckningar.
————

Stockholm,
A. L. Normans förlags-expedition.


Stockholm,
tryckt hos A. L. Normans Boktryckeri-Aktiebolag, 1877.



Min broder Bernhard.

——
FÖRSTA KAPITLET


Låt mig se, vi voro sex syskon inalles, då min
fader blef sjuk och dog.

Först var det Bernhard eller Berndt, som vi
vanligen kallade honom; han var elfva år gammal.

Dernäst var det Carolina, det är jag sjelf. Jag
var något öfver nio.

Näst efter mig kom Goda, ett mera ovanligt
namn för en flicka, men det var min faders önskan
att hon skulle kallas så, när hon var född; och
så fick hon heta Goda. Hon var nära åtta år
gammal.

Efter Goda kom vår andre broder, Mauritz.
Han var sex år.

Närmast Mauritz i ålder var John, som snart
fyllde sitt femte år.

Sist och minst af alla var Axel, en liten knubbig
pilt med ljust, lockigt hår, och han var icke stort
mer än två år gammal.

Och så sutto vi der en afton allesammans, Berndt,
Carolina, Goda, Mauritz, John och Axel, kring
elden. Vår moder hade gått ut i något ärende
och lemnat de yngre barnen i min och Berndts
vård.

Goda och jag hade varit sysselsatta med att sy
och Berndt att räkna ut tal på en griffeltafla,
under det de tre små lekte i rummet, tills det blef
för mörkt för oss att arbeta längre utan ljus, och
som vår moder förbjudit oss att tända något
sådant, innan hon kom tillbaka, visste vi ingen bättre
råd än att sätta oss rundt omkring elden, ty det
var en kall vinterafton. Berndt satt i midten,
Goda och jag på hvar sin sida om honom; Axel
låg i hans knä och hade somnat; Mauritz och
John sutto på små pallar midt emot hvarandra på
ömse sidor om spiseln.

Så varmt och trefligt vi än hade det, sutto vi dock
tysta och nedslagna, åtminstone vi tre äldre, hvilket
icke var mycket att undra öfver. Vår käre faders
död, som inträffat blott några få veckor förut, hade
uppfyllt våra unga hjertan med en hittills okänd
sorg, och ehuru den första häftigheten af
densamma lagt sig, hade vi dock icke förgätit, att vi
voro faderlösa.

»Jag undrar hvarför mamma tillsade oss att icke
tända ljus», sade jag, då vi suttit några minuter
i tystnad och rummet blef allt mörkare och
mörkare. Om elden i spiseln icke spridt litet ljus,
skulle vi icke kunnat se hvarandras ansigten.

»Kanske var hon rädd att vi skulle umgås
ovarsamt med elden eller göra oss något illa», anmärkte
syster Goda helt förståndigt.

»Jag tror icke det är orsaken — åtminstone
icke hela orsaken», genmälde Berndt. »Jag tror
snarare anledningen vara att hon icke har råd att
köpa så många ljus och andra ting som förr»,
hviskade han till mig, i det han lutade sig
närmare intill mig.                            

»Åh, Berndt, det är väl aldrig möjligt?»

»Jo, jag är nästan säker derom», fortfor Berndt
med låg röst, ty han ville icke att de andra skulle
höra hvad vi talade om. »Du vet, Carolina, att
det var pappas förtjenster, som förskaffade oss allt,
och nu —»

»Mamma förtjenar penningar nu», afbröt jag
honom hastigt; »du vet, Berndt, att hon har så
mycket arbete hon hinner med och hon talar ofta
om, huru tacksamma vi borde vara.»

»Och det har hon rätt uti, Carolina, men du
förstår väl att hon icke kan förtjena så mycket
penningar, som pappa gjorde», sade Berndt mycket
allvarsamt.

Detta var något alldeles nytt för mig. Jag hade
mycket liten reda på penningar och förtjenster.
Allt hvad jag kunde sagt var att vi alltid haft god
och tillräcklig föda och snygga varma kläder: att
vår faders död skulle åstadkomma någon förändring
i detta hänseende, hade icke fallit mig in att
tänka.

»Är du säker derom, Berndt?» frågade jag.

»Riktigt säker», svarade han, »ty jag hörde
mamma säga så till fru Smith häromdagen.
Dessutom måtte du väl förstå, Carolina, att qvinnor
icke kunna förtjena så mycket som män.»

»Det visste jag icke», sade jag och började gråta,
då verkliga förhållandet klarnade för mig.

»Gråt icke, kära Lina», tröstade Berndt, »jag
blir väl ock en man hvad det lider.»

Denna tanke föreföll mig så lustig, att jag icke
kunde låta bli att småle, trots tårarna. Berndt
var ovanligt liten för sin ålder: af oss båda var
jag längst, ehuru han var gosse och nära två år
äldre. »Det dröjer länge, innan du blir man, Berndt»,
anmärkte jag.

»Jag fruktar verkligen derför», suckade han, »men
jag behöfver icke heller vänta på det», tillade han
litet gladare.

»Hvad menar du dermed, att icke behöfva vänta?»
sporde jag.

Berndt besvarade icke denna fråga straxt, ty just
i detsamma vaknade lilla Axel och började gråta
och jag måste försöka trösta honom. Sedan han
blifvit stilla igen, sade Berndt till mig:

»Jag önskar höra din mening, Lina, om en sak,
som gör mig mycket hufvudbry. Hvilket är det
bästa yrke, tror du?»

»Det bästa yrke, Berndt?»

»Ja, det mest lönande, menar jag», sade han.

»Pappas var ju bra eller huru?» svarade jag
tvekande. Han var vagnmakare och hade arbetat
i en vagnfabrik i staden.

»Det går åt lång tid, innan man hinner lära så
mycket, att man kan förtjena penningar med detta
arbete», sade Berndt, »och i alla fall är jag icke
stark nog att egna mig åt vagnmakareyrket»

»Jag skall blifva doktor, då jag blir stor», inföll
Mauritz, som satt närmast intill mig och hade
hört hvad jag sade. Vi skrattade alla åt denna,
som det tycktes oss, orimliga tanke, och Goda
yttrade skämtsamt: »Du skulle just blifva en
präktig doktor, Mauritz; du grät i går, då du skar
dig i fingret,»

»Äro då doktorer tvungna, att skära sig i fingrarna?» frågade Mauritz helt allvarsamt; och denna fråga försatte oss i ännu muntrare stämning.

Efter detta lilla afbrott kunde vi icke återkomma till vårt föregående allvarliga samtal och öfverläggningen, om hvilket yrke som vore det bäst lönande, uppsköts till en annan gång. Jag förstod nu emellertid hvad som låg Berndt på sinnet.

Det dröjde länge, innan vår moder kom tillbaka denna afton: hon hade blifvit hindrad, sade hon oss, och det föreföll mig, som om hon varit ledsen för något. Jag skulle sannolikt icke märkt detta, så framt det föregående samtalet mellan mig och Berndt icke egt rum, hvarigenom min
uppmärksamhet blifvit väckt på den bekymmerfulla ställning, hvari vår faders död försatt oss.

Men om mamma hade något nytt bekymmer, så behöll hon det åtminstone för sig sjelf, och när hon hade gifvit oss qvällsmat och det var tid för de små att gå till sängs, tog hon ned bibeln från hyllan och läste högt för oss derur, såsom hon plägade. Jag måtte med mera uppmärksamhet än
vanligt hafva följt med läsningen, ty jag har alltsedan i klart minne bibehållit några af versarne af den psalm hon valde, såsom t. ex. följande: Haf hopp till Herren och gör det godt är; blif i landet och föd dig redligen. Haf din lust i Herren; Han skall gifva dig hvad ditt hjerta önskar.
Befall Herranom din väg och hoppas uppå Honom; Han skall väl göra det. Af Herren varder sådan mans gång främjad och Han hafver lust till hans väg. Om han faller varder han ej bortkastad, ty Herren håller honom vid handen. Jag hafver ung
varit och är gammal vorden och hafver ännu aldrig sett den rättfärdige öfvergifven eller hans säd efter bröd gå. Blif from och håll dig rätt, ty slika skall det på sistone väl gå.» Ps. 37.

Jag menar naturligtvis icke, att jag lärde dessa versar utantill, under det vår moder läste dem, utan blott att de gjorde ett sådant intryck på mitt sinne, att jag småningom inpreglade den ena efter den andra i minnet, och alltid när jag hört dem upprepas eller läser dem för mig sjelf, tänker jag straxt på den aftonen kring elden.

Då aftonbönen var slutad och alla barnen hade gått till sängs, utom Berndt och jag, lade mamma nytt bränsle på spiseln och satte sig vid sin sömnad; jag gjorde detsamma och Berndt tog ånyo till sin griffeltafla.

»Har du mycket att göra i afton, mamma?» frågade jag.

»Ja, Carolina, jag måste sluta detta.» Och hon höll upp det arbete hon hade i handen.

»Åh, mamma, allt det der? Det räcker flera timmar.»

»Jag får väl sitta uppe till klockan tolf», yttrade min moder lugnt.

»Och nu är hon åtta. Måste du verkligen sitta och arbeta i fyra timmar till?»

»Ja, min flicka, men var icke orolig öfver det». Jag får arbeta för dem jag älskar, och då går det alltid lättare.» Min moder sade detta med ett leende och med en suck på samma gång.

»Jag önskar du icke behöfde arbeta så träget för oss, mamma», sade jag.

»Åh, jag arbetar gerna», svarade hon; »det vore
mycket svårare att icke hafva något arbete att göra.»

»Men du får väl åtminstone väl betalt för ditt arbete»,  fortfor jag.

»Jag får hvad arbetet är värdt», genmälde min moder; »men hvem har satt dessa tankar i min lilla kära flickas hufvud?»

»Berndt säger, att du icke förtjenar så mycket som pappa brukade göra», svarade jag, »och han tror att du icke har råd att såsom förr köpa hvad som behöfs till kläder och mat åt oss alla.»

Min moder svarade icke genast, men efter en liten stund sade hon: »Det är ganska sant, mina älskade barn, att jag icke kan förtjena så mycket penningar, som jag hade att förfoga öfver, då eder käre fader lefde, och jag är tvungen att vara så sparsam som möjligt, men kommer du ihåg hvad
du sade till mig en gång, Carolina, då du var en liten,  liten flicka och jag hade svår hufvudvärk?»

»Nej, mamma.»

»Jo, du kom och lade din lilla arm om min hals, kysste mig och sade: Det är icke så svårt, som det kunde vara, är det det, mamma?»

»Så besynnerligt, att du kan minnas det så långt efter!» anmärkte jag.

»Alls icke besynnerligt — nej alls icke», återtog min moder, »ty det gjorde intryck på mitt sinne och ditt lilla tröstande tilltal har mången gång sedan dess tjenat mig till gagn och uppmuntran». 

»Har det verkligen, mamma?»

»Ja, verkligen, Carolina. Jag tänker alltid derpå, då jag har något bekymmer och det påminner mig om, huru mycket större bekymret kunde vara, om
Gud i sin nåd icke mildrade det. Just i dag hafva dina barnsliga ord varit mig till stor tröst».

»O mamma, då har du något bekymmer nu?» sade jag sorgset.

»Nej, icke nu, mitt barn», svarade hon, gladt; »jag har haft ett litet bekymmer i dag, men nu är det borta; det försvann, då jag läste den der sköna psalmen.»

Jag förstod icke riktigt den gången, huru en psalm kunde taga bort bekymmer, men jag har sedan dess lärt min moders hemlighet och vet, att de, som älska Gud och af hjertat förtrösta på Honom, finna så mycken hugnad och vederqvickelse af de löften ordet innehåller, att de oroliga
bekymren ofta skingras såsom dimman för morgonsolen.

»När eder käre fader dog», fortfor min moder, »och jag hade så mycket att tänka på och så mycket att sörja för, föllo dina barnsliga ord mig i minnet och jag fick nåd att besinna, att det icke var så svårt, som det kunnat vara.»

»Mamma, huru skulle det kunna hafva varit svårare?» frågade jag, och tårar fyllde mina ögon, då minnet af denna sorgliga dag framkallades för min själ.

»Det kunde» hafva varit svårare, Carolina — o huru mycket svårare —, om eder käre fader icke varit beredd att dö. Men jag tror och vet, att han i sin dödsstund kunde säga: »Att skiljas hädan och vara när Christus, är mycket bättre.» — Min moder fullbordade icke hvad hon ämnade säga, ty
tanken på den förlust, hon och vi alla hade lidit, blef henne för öfvermäktig och hon måste lägga
ifrån sig sitt arbete för ett ögonblick och torka bort tårarna från sina ögon. Men snart blef hon lugn igen och sade på sitt vanliga stilla sätt:

»Huru mycket har jag icke att vara tacksam för, Carolina; tänk, huru svårt det skulle vara, om vi icke hade något arbete och ingen utväg att förtjena ett öre, eller om jag vore sjuk och ur stånd att arbeta, eller om någon af eder, kära barn, vore sjuk. O ja, Gud har varit mycket barmhertig
mot oss, mitt barn.»

Under hela tiden hade min moder varit flitig med sin sömnad och Berndt lika flitig med sin tafla, så att han icke yttrat ett enda ord. Men just i detta ögonblick utropade han: »Se så, nu är det gjordt», och lade ifrån sig sin griffel.

»Hvilket är gjordt, Berndt?» frågade jag.

»Jo, detta långa tal», sade han; »jag hade föresatt mig att räkna ut det i afton och här är det nu», och han höll upp taflan för att låta mig se. Hela den ena sidan af taflan och halfva den andra var fullkluddrad med siffror. Det förundrade mig, huru Berndt kunde hafva tålamod att räkna ut så långa tal, och jag sade: »Hvarför gör du dig så
mycket besvär?»

»Det är icke mycket besvär, Lina.»

»Du gör det väl ändå icke för roskull», genmälde jag.

»Dels för mitt nöje och dels för min nyttta», svarade Berndt.

Jag förstod alls icke detta, och var just i begrepp att bedja min broder förklara hvad han mente; men innan jag hann yttra något, sade han:

»Mamma, kan du säga mig huru långt det är
till nästa Mikaelsmessa?»

»Omkring nio månader, Berndt», svarade hon.

»Och omkring elfva månader till min
födelsedag», fortfor han, »och då blir jag tolf år gammal.»

»Ja.»

»Mamma, tycker du, att jag är mycket liten för min ålder?» frågade han ånyo.

»Åh ja, icke är du så särdeles stor, Berndt», yttrade vår moder, i det hon såg upp från sitt arbete med ett leende.

»Men jag är ganska stark, tycker jag», sade han.

Detta var sant och mamma sade att hon tyckte detsamma.

»Emedan», började Berndt — och så tystnade han tvärt.

»Emedan hvad, Berndt?» frågade vår moder.

»Åh, det var just ingenting, mamma, blott en tanke, som föll mig in. Men är det icke tid för oss att gå till sängs?» Jo, det var tid, och ehuru jag ville sitta uppe och hålla mamma sällskap, under det hon arbetade, sade hon, att det var. bäst vi gingo, hvilket vi alltså gjorde.

Jag kunde icke riktigt förstå mig på Berndt denna afton, men att det var något särskilt som låg honom på sinnet,  det insåg jag. Jag låg och tänkte derpå en liten stund, men snart föll jag i sömn och vaknade endast för ett ögonblick, när min moder kom in med ett ljus.

»Har du slutat ditt arbete, mamma?» frågade jag nästan i sömnen.

»Ja, Carolina.»

»Och huru mycket är klockan då?»

»Nära half ett, mitt barn,»  sade hon.

Jag tillslöt snart mina ögon och somnade igen, men två ting hade jag lärt denna afton, hvilka ofta sedan dess voro föremål för mina tankar. Det första var, att min moder endast med stor möda och arbete kunde förtjena uppehälle åt oss barn; och det andra, att hon hemtade sin största
tröst och styrka ur bibeln.

*





ANDRA KAPITLET.
Björnbärsplockningen.


En onsdagseftermiddag, då vi hade lof från skolan, nära åtta månader efter den der aftonen »kring elden», om hvilken jag ofvanföre berättat, gingo Berndt, jag och de öfriga syskonen, utom lille Axel, ut på landet för att plocka björnbär. Hvar och en af oss hade en liten korg, utom Berndt, som bar en så stor att den kunde rymma flera
kannor och vi voro alla fulla af hopp att komma hem med en rik skörd i våra korgar, både de små och stora, ty ehuru det ännu var något tidigt, hade vi fått veta att det var godt om björnbär detta år och att många redan voro mogna.

Vi voro mycket angelägna att få så många som möjligt, ty vi tyckte mycket om björnbärskräm och tårta, men dessutom hade vi blifvit erbjudna penningar — jag tror en krona kannan, om vi kunde finna några, och vi voro angelägna att förtjena
något, ty penningar hade nämligen börjat blifva sällsynta i vårt hem, hvilket väl icke kändes synnerligen svårt för oss barn, som icke behöfde utgifva något för egen räkning, men desto mera så for vår kära moder. Under de åtta månader, som
förflutit, sedan Berndt anförtrott mig sin hemlighet om vår moders knappa omständigheter, hade mycket inträffat och inträffade alltjemt, som visade,
huru verkligt fattiga vi voro. Så t. ex. hade vi flyttat till en mindre lägenhet i en fattigare del af staden, och detta hade vi gjort, såsom vår moder sjelf sagt, emedan hon icke hade råd att betala så stor hyra som förr. Vidare hade alla små läckerheter på vårt bord och många andra ting, som synts oss höra till lifvets nödtorft, helt och hållit försvunnit. Vi måste nu äta vårt bröd utan smör; kött smakade vi sällan och vår moder hade alldeles upphört att dricka kaffe. Hon tycktes icke finna detta svårt, ehuru jag ej kan låta bli att tro, att det måtte hafva varit en stor
försakelse för henne. Men om vi någongåhg talade derom — Berndt och jag förstås — sade hon alltid, att hon ganska väl kunde undvara det, samt att hon var tvungen att spara hvarje öre till det som var nödvändigare.

Ett annat bevis på vår moders fattigdom var, att hon under hela denna tid icke köpt några nya kläder åt oss, oaktadt våra gamla voro nästan utnötta. Vi fingo aldrig gå trasiga, men våra hvardagskläder hade småningom blifvit tunnslitna och lappade på många ställen och vara kängor voro allt annat än vattentäta. Jag tror att af allt var detta den svåraste pröfningen för vår moder, men hon klagade ,icke,
och hennes förnöjsamhet bidrog att göra oss glada och belåtna.

Endast i ett afseende hade vår fattigdom ännu icke fått tillåtelse att göra någon förändring, nämligen i vår skolgång. Jag inser nu, att hon måste hafva ansträngt sig till det yttersta och uppoffrat mången timma af sin nattliga hvila för att kunna hålla de fyra äldsta af oss i skola.
Det var då för tiden ofta ett föremål för min undran att var moder kunde vara så förnöjd och lycklig, under det hon hade att sträfva sig fram genom så stor fattigdom. Men jag förstår det bättre nu. Bibeln säger och lär oss att säga om
Gud: »Herren skall gifva sitt folk kraft, Herren skall välsigna sitt folk med frid» Ps. 2.9: 11. Och vår moder hade lärt att sätta sitt hopp och sin lit till Herren; derföre fick hon ock erfara stor frid.

Och nu, sedan jag förklarat så mycket som behöfs, vill jag gå tillbaka till min broder Berndt och vår björnbärsplockning.

»Lina», yttrade Berndt, under vägen till ängarne der vi hoppades fylla våra korgar, »Mikaelsmessan är snart inne.»

»Hvarför tänker du så mycket på Mikaelsmessan, Berndt?» frågade jag. Ty allt sedan den der aftonen »kring elden» hade min broder med längtan motsett denna tid, liksom någonting märkvärdigt då skulle inträffa, men han hade aldrig sagt mig anledningen dertill.

Kommer du ihåg, att vi en afton började att tala om, hvilket yrke, som kunde vara bäst lönande?» sade Berndt.

»Ja, jag tycker mig minnas något sådant», svarade jag. »Och du vet jag sade dig samma afton, att mamma icke kunde förtjena nog penningar till vårt  uppehälle.»

»Ja Berndt; och jag vet nu, huru fattig hon är.»

»Stackars mamma, hon kan icke vara annat än fattig», suckade Berndt», så länge hon har så
många munnar att mätta. Det var min mening, att jag skulle vänta till Mikaelsmessan, om intet särskilt inträffade, och att jag då skulle börja försöka förtjena mitt eget bröd, efter jag snart derpå fyller tolf år.»

»Åh kära Berndt», utbrast jag skrattande, »du, som är en så liten stackare, skulle förtjena ditt eget bröd!»

»Jag kan icke hjelpa, att jag är en liten stackare, som du kallar mig, Lina», återtog min broder godmodigt, ehuru jag fruktar, att han kände sig sårad af mitt föraktliga utlåtande om honom; »det är Gud, som gjort mig sådan jag är. Lina, men fast jag är liten, är det ingen orsak, hvarför
jag skulle vara onyttig.»

»Nej visserligen icke», svarade jag, »blott någon vill taga dig i lära; de tro dig säkert icke hafva nog krafter.»

»Det är just det värsta det», genmälde han suckande.»

»Och hvad slags handtverkare ämnar du blifva?» fortfor jag.

»Det vet jag alls icke; visste jag det, så vore halfva bekymret afhjelpt. Jag har tänkt derpå hela året, men icke kunnat träffa på det rätta. Efter hvad jag tyckt mig finna kostar det penningar, i hvilken handtverkslära man skall komma, och det duger icke naturligtvis.»

»Nej visst, Berndt», svarade jag. »Men hvad säger mamma?   Har du talat med henne härom?»

»Icke ännu, Lina; men jag vet, att hon ibland tänker på, huru det bör ställas för mig. Mikaelsmessan är emellertid icke kommen ännu», tröstade
sig Berndt, och här äro björnbärshäckarna. Jag får icke göra som mjölkflickan i historien, eller som hunden med köttstycket i fabeln. En sak i sender, kära Lina, som mamma brukar säga.» Med dessa ord ilade nu min broder bort till häcken och började plocka bär, så fort han kunde. Inom
en liten stuud voro vi alla spridda här och der på ängen, hvar och en ifrig att först få sin korg fylld.

Häckarna voro täta och höga och törnena ymniga, hvarför vi fingo skråmor så väl som björnbär, men skråmorna bekymrade oss föga och inom kort kunde vi tömma våra små korgar i Berndts stora.

Vi hade varit sysselsatta på detta sätt i två eller tre timmar och alla korgarna voro temligen väl fyllda, då vi kommo till en smal öppning i häcken, som förde till en annan äng, der vi icke varit förut. Goda utropade: »O Berndt, vi hafva lemnat det bästa till sist! Har du nånsin sett så vackra björnbär som dessa på andra sidan om häcken?» Då vi hörde detta, sågo Berndt och jag ut genom öppningen. Det var yerkligen, som min syster hade sagt; frukten på andra sidan (det välden soliga sidan af häcken) syntes skönare och mognare än den vi hade i våra korgar.

»Vi måste hafva några af dem», utbrast Berndt ifrigt; »våra korgar rymma ännu mera och vi kunna råga dem;» och i det han sade detta trängde han sig igenom öppningen och hjelpte oss öfriga att komma efter. Om Berndt hade stannat och
besinnat sig, tror jag han icke skulle hafva gjort detta, ty ehuru öppningen redan fanns och vi icke gjorde den större, då vi trängde oss igenom, var
det likväl icke rätta vägen från den ena ängen till den andra. Öppningen hade sannolikt blifvit gjord af boskap eller okynniga pojkar och borde icke hafva funnits der alls. Men detta föll icke Berndt i sinnet den stunden och icke mig heller.

Med ny ifver börjades nu bärplockningen och gång på gång hördes från en eller annan af oss utrop sådana som dessa: »O Berndt, Berndt, här är en vacker klase, blott jag kunde räcka den; eller: »Se, Lina, på min korg; jag får visst icke rum med många till.»

Just då hörde vi ett annat utrop helt nära intill, men det var icke ett gladt utrop och kom hvarken från Berndt eller Goda eller Mauritz eller John. Det var ett vredgadt utrop och då vi vände oss om, sågo vi en lång yngling med hastiga steg närma sig oss. Han var väl klädd och hade en käpp i
handen, som han hotande svängde öfver sitt hufvud och såg dervid så förgrymmad ut, att lille John helt förskräckt sprang fram till mig liksom för att söka skydd och hängde sig vid min arm, under det Goda och Mauritz bleka och darrande stodo såsom fastnaglade. Sanningen att säga, blef jag också rädd och såg säkert lika blek ut som de.

»I ären just ett vackert tjufpack», ropade ynglingen, då han kom närmare, »att på detta sätt göra intrång på min fars egor, bryta ned bäckarna så der» — och han visade med sin käpp på den olyckliga öppningen, genom hvilken vi inkommit — »och bryta sönder våra häckar samt stjäla våra
björnbär.»

Vid hvart och ett af dessa ord, dem han uttalade med mycket hög röst, såsom om vi varit
döfva, skakade han våldsamt sin käpp och gick under tiden allt närmare och närmare intill Berndt, samt gaf oss allesammans men i synnerhet honom så vreda blickar, att jag började frukta han skulle slå min stackars broder. Jag tror att Berndt tänkte detsamma, ty han tog några steg tillbaka, under det han försökte förklara för vår oväntade åklagare,
att vi visst icke ämnat göra någon åverkan på hans faders egor och att vi icke heller begått någon stöld, ty hvar och en — så hade han hört — hade rätt att plocka björnbär, som växte vilda i ängarne. Hvad öppningen beträffade, hade vi icke gjort den: den fans der förut, annars skulle det
aldrig fallit oss in att gå genom häcken ut på ängen.

Min bror sade allt detta så lugnt han kunde, men det var icke nog att stilla den uppretade ynglingens vrede. Jag tror tvärtom, att då han såg, huru undergifven Berndt var och huru förskräckta vi öfriga sågo ut, han uppmuntrades eller frestades att ännu mera visa sitt onda lynne.
Åtminstone talade han ännu högljuddare och mera hotande.

Jag vill icke upprepa alla de fula namn han gaf oss, under det han alltjemt svängde sin käpp i luften, men han sade tillika att han hade rättighet att låta sätta oss i fängelse för ohägnad och stöld och detta sade han så allvarsamt, att stackars lille John började gråta högt och hängde sig så hårdt fast vid mig, att jag hade all möda att hålla honom uppe och trösta honom. Under det jag gjorde
detta, hade Goda och Mauritz sprungit bort och försvunnit genom öppningen i häcken, men i
brådskan spillt ut hälften af björnbären. Berndt tillsade mig att gå efter dem och taga John med mig och vände sig derefter till den reslige ynglingen för att bedja honom om ursäkt för det intrång han af ovetenhet gjort på hans faders äng, men denne lät icke blidka sig häraf, utan fattade tag i min broders korg, i det han yttrade, att han
icke skulle låta oss slippa undan så lätt och att vi alls icke skulle hafva de bär vi stulit.

»Våra korgar voro nästan fulla, då vi kommit in på denna äng», vågade Berndt invända, i det han sökte  åter  komma  i besittning af sin stora korg.

I nästa ögonblick, och under det jag försökte blifva lös från John för att komma Berndt till hjelp, ehuru jag icke vet, huru detta skulle hafva tillgått — alltnog, innan jag hann göra detta, hade ynglingen tilldelat min broder ett hårdt slag öfver armen och kastat honom till marken; korgen
hade han ock fått i sin ego.

»Se der», sade han, i det han tömde den på gräset och krossade de sköna bären med foten», det skall lära er till en annan gång att bryta igenom häckar och sticka er näsa, der I ingenting hafven att beställa, och I mån vara glada att slippa undan för så godt pris.» Och härmed slängde han
den tomma korgen på den stackars Berndt och gick sin väg försmädligt skrattande.

»Du långe fege pultron!» utropade Berndt, »om jag bara vore så stor som du, om jag bara vore starkare», och detta kom den öfvermodige ynglingen att skratta ännu högre och försmädligare, under det han vände sig om och befallde oss att ögonblickligen lemna ängen.
Stackars Berndt! han kände smärta af det slag han erhållit, annars tror jag icke han skulle hafva talat så häftigt, som han gjort, och i samma stund han sagt det, är jag viss, att han var bedröfvad deröfver, ty han plägade icke gifva bannor för bannor.

Jag hjelpte honom emellertid att komma upp från marken och tog upp den tomma korgen, och sedan stodo vi båda och betraktade sorgset de krossade och förstörda bären.

»De äro odugliga allesammans, Berndt», sade jag; »det tjenar till ingenting att försöka plocka upp dem.» Men oaktadt detta och i trots af den befallning vi fått att packa oss derifrån och ehuru John satt i gräset och grät bitteriigt, försökte vi dock att få några i korgen igen. Men ack! de voro så krossade och mosiga att vi måste gifva upp försöket i förtviflan, och när vi hade gått tillbaka
genom öppningen i häcken funno vi, i stället för fulla korgar, ett qvarter bär i alla tillsammans.

Det var nu för sent att tänka på att godtgöra vår förlust och småbarnen voro dessutom så förskräckta öfver hvad som händt och bådo så bevekligt att få gå hem, att det skulle varit grymt att qvarhålla dem längre på ängarne. Med tunga
hjertan återvände vi derföre hem.

Det var en bitter missräkning, och vi kunde icke låta bli att gifva luft åt vår vrede mot den store gossen — åtminstone icke jag och jag försökte det icke heller, i synnerhet då stackars Berndt drog af sin rockärm och visade en mörk blånad, förorsakad af käppen. Han sade icke
mycket derom emellertid, och vår moder gjorde hvad hon kunde för att trösta honom. Men huru det var, ville tårtan, som vår moder tillagade till middag följande dag af spillrorna af björnbären, icke smaka oss rätt bra.

*




TREDJE KAPITLET.
Vår moders sjukdom och åtskilligt annat.


Ehuruväl min broder Berndt och jag icke glömde vårt missöde vid björnbärsplockningen, upphörde vi likväl snart att tala derom. Vi hade nu något annat att tala om, som intresserade oss vida mer och var af större betydelse: det var vår stackars moders sjukdom. Jag tror att hennes helsa hade
varit vacklande sedan någon tid tillbaka och utan tvifvel var det öfveransträngning, som förorsakade hennes sjukdom. Men hon hade dolt detta för oss och arbetade och arbetade hela dagarne igenom och ibland halfva nätterna, tills hennes
krafter voro alldeles uttömda. Det var Mikaelsmesso-dagen, den tid Berndt så längtansfullt motsett, som hon sade oss att hon måste hvila.

Vi tänkte icke mycket på detta till en början; men då nästa dag kom och dagen efter den och vår kära moder blef så mycket sämre att hon icke ens kunde lemna sängen, började vi blifva oroliga, i synnerhet då en grannqvinna, som kom
in för att helsa på henne, tog mig afsides och sade: »Din moder är mycket sjuk, Lina; doktorn borde genast hemtas.» Och jag blef ännu mera förskräckt, då jag en stund efteråt kom fram till min moder  med litet hafresoppa och hörde henne
tala för sig sjelf osammanhängande ord och på hvarje fråga erhöll svar, som Öfvertygade mig om, att hon icke visste hvad hon sade. 

»O Berndt», utbrast jag, då jag gick ut och fick reda på honom, »hvad skola vi göra?» Fru Arner säger att mamma är mycket sjuk och borde hafva en doktor, och hon är mycket sjuk: hon riktigt yrar, Berndt», och jag började gråta bitterligen.

Berndt sade icke mycket, men såg bekymrad ut, ehuru icke så förskräckt, måhända, som jag. Inom ett ögonblick var han inne i vår moders rum, men kom snart tillbaka.

»Stackars mamma förstår icke ett ord af hvad jag sagt henne», yttrade han.

»O, hvad skola vi göra, Berndt? hvad skola vi göra?»  utropade jag, ånyo utbristande i tårar.

»Gråt icke, kära syster, gråt icke, om du kan låta bli förstås. Du måste gå in och vara hos mamma; Goda måste taga vård om Axel och Maurits och John hållas mycket stilla, medan jag går och hemtar doktor Ström.»

Doktor Ström var den läkare, som skött vår fader under hans sista sjukdom.

»Men, Berndt», sade jag, »du får icke gå efter doktorn utan mammas tillåtelse.»

»Stackars mamma kan icke gifva mig tillåtelse och derföre måste jag gå utan den», genmälde han.

»Men, Berndt», invände jag ånyo, »mamma har intet att betala honom med för hans besök och för medikamenter.»

»Sörj icke för det», svarade han; »i alla fall måste jag gå och hemta doktor Ström», och utan
att säga mera, satte han på sig mössan och gick ut.

Det var en mörk afton och doktor Ström bodde ett godt stycke från vårt hem, och jag betviflade starkt att Berndt skulle få honom att komma, i synnerhet som han troligen kunde förstå att vår moder var mycket fattigare än då pappa lefde. Jag misstog mig emellertid, ty efter något mer
än en halftimmes förlopp återvände Berndt och doktor Ström var med honom.

»Och nu, min gosse, låt mig gå och se din moder», sade han, då han kom in. Jag hörde detta, ty jag stod med örat vid dörren i vår moders rum, ängsligt lyssnande efter Berndts återkomst. Jag påtände straxt ett ljus och öppnade dörren
för doktorn.

Jag får icke göra denna del af min historia för lång, derföre vill jag blott nämna att vår granne, fru Arner, efterskickades och att Berndt sedan följde med doktorn tillbaka för att hemta litet medikamenter samt att fru Arner var snäll och satt uppe hela natten för att vaka öfver mamma.

Jag är glad att kunna omtala, att mamma blef bättre, och efter ett par veckor sade doktor Ström, som omsorgsfullt skött henne att hon var utan fara, men det dröjde länge, innan hon blef riktigt stark igen. Under tiden kunde jag se, att hon var mycket orolig och jag gissade orsaken.

»Det var bra snällt af herr doktorn att komma», sade mamma en dag, »och jag är mycket tacksam mot er. Jag tror att ni varit medlet i Guds hand att rädda mitt lif.»

»Jag tror så också, fru Scott», gaf han till
svar, »och jag är mycket glad att jag kom till er just i rätta stunden.»

»Och likväl skulle jag icke hafva vågat att skicka efter er», fortfor hon.

»Åh», sade han med ett leende, »måhända har ni icke mycket förtroende till min skicklighet.»

»Det menar jag visst icke, herr doktor», svarade hon; »jag menar att jag icke kunde hafva bedt någon läkare komma till mig.»

»Kunde ni icke?» frågade doktor Ström, höjande sina ögonbryn på ett för honom egendomligt sätt.

»Icke om jag haft min sans den qvällen», fortfor mamma.

»Då tycker jag verkligen det var rätt så bra att ni var utan sans för en gång», inföll doktorn vänligt skrattande.

»Åh, doktor Ström, ni vill icke förstå mig», yttrade min moder allvarligt; »jag menar att jag är så fattig att jag icke vet, när jag skall blifva i stånd att betala er för deu vård ni egnat mig.»

»Jag vet det», sade doktorn, »och, hvad mera är, jag väntar aldrig att ni skall betala mig.»

Mamma såg på honom med stor förundran och hennes ögon fylldes med tårar.

»Ni får emellertid icke anse mig oegennyttig», fortfor doktor Ström, »ty, sanningen att säga, väntar jag att få betalning.»

»Om tacksamhet och böner kunna betala», började min moder, men doktorn afbröt henne.

»Nej, nej, så menar jag icke; icke att jag föraktar en from qvinnas tacksamhet eller böner, men jag menar, att jag väntar få mitt arvode utan att besvära er dermed.»
»Kanske ni tror jag är berättigad att få hjelp ur någon sjukförenings kassa, såsom min man var, herr doktor», sade mamma; »men det är jag icke.»

»Ganska sannt; men derom är icke frågan. Förhållandet är, att en god vän till er har förbundit sig att betala allt hvad jag kan hafva att fordra af er, och som jag har antagit aubudet, kan ni vara obekymrad i detta hänseende.»

»Hvem kan den vännen vara? Jag kan icke tänka mig någon, som skulle vara benägen att göra en sådan uppoffring för min skull. Hvem är den vännen herr doktor?»

»Det är just en fråga, som jag icke kan besvara», sade doktor Ström, »emedan jag har lofvat att icke tala om det; allt hvad jag kan säga är, att ni har en sådan vän och att jag är öfvertygad, att jag icke skall gå miste om mina penningar. Och nu, fru Scott, måste ni lofva mig, att, om ni skulle blifva sjuk ännu en gång, genast skicka efter mig.»

»Jag kan icke nog tacka er, herr doktor», sade min moder rörd, och jag såg att hon knappt kunde återhålla sina tårar.

»Och ännu en sak», tillade doktorn, »är det möjligt, arbeta icke alldeles så strängt.»

Min moder skakade på hufvudet, icke sorgset, utan med ett gladt leende, men sade ingenting, och en liten stund derefter tog doktor Ström afsked.

*

»Jag undrar hvem det är, som lofvat att betala doktorns arvode», sade jag till Berndt, då jag efteråt upprepade detta samtal för honom. »Kan du gissa, Berndt?»  frågade jag.
»Jag förstår icke hvad det skulle tjena till att gissa», svarade han. »Jag skulle icke försöka att gissa, Lina.» Och derpå bytte han om samtalsämne, i det han sade sig önska rådfråga mig om hvad han borde göra för att sjelf förtjena sitt uppehälle : »Ty du vet, Lina», sade han, »att
Mikaels-messan kommit och gått och ingenting är gjordt ännu, och i nästa vecka är min födelsedag.»

Kanske borde jag nämna har, att under det vår moder var sjuk, hvarken Berndt eller Goda eller jag hade gått i skolan. Vi behöfdes alla hemma för än ett än ett annat, och mamma var ännu så långt ifrån frisk och stark, att hvarken Goda eller jag kunde undvaras.

»Jag måste förtjena penningar på något sätt», fortfor min broder, »ty mamma kan icke arbeta såsom hon förr gjort och hon bör icke heller göra det.» Detta var ganska sannt och naturligtvis visste jag det, men frågan var, huru det skulle hjelpas och hvad en sådan »liten stackare», som jag icke kunde låta bli att tycka Berndt vara, kunde göra
för att förebygga det.

»Jag ville komma in på ett tryckeri, men de säga, att jag är för ung och för liten. Jag måste vänta i två år, och då skulle jag ändå icke kunna förtjena något betydligare på två eller tre år, så du ser, Lina, det duger icke att tänka på.»

»Hvem har sagt dig detta, Berndt?» Jag var envis att få veta det, och då kom det fram, att min broder under de sednaste två eller tre månaderna gjort förfrågningar på alla håll hos jag vet icke huru många olika handtverkare samt mött föga uppmuntran och många nedslående
erfarenheter. Han hade varit hos snickare, smeder, skräddare, skomakare, bokbindare, boktryckare och många
andra med den frågan, om de behöfde en gosse och om de ville antaga honom som lärling. Jag är rädd att stackars Berndt blifvit utskrattad och förlöjligad på många ställen, emedan han var så liten, och der han blifvit vänligare emottagen och de personer, hvilka han tilltalade, hade nedlåtit sig att lyssna till hans anhållan och förklara de vilkor, på hvilka de mottogo lärlingar, hade Berndt alltid
funnit något stort hinder i vägen för sin framgång.

»Och sålunda», yttrade han, då han hade slutat sin historia, »vet jag icke hvad jag skall göra, Lina, ty du förstår väl att det icke duger att vara lat längre eller huru?»

»Lat? Berndt lat?» Det lät så besynnerligt att tänka sig Berndt och lättja i förening. Berndt, som var omtalad såsom den bäste och ihärdigaste gossen i skolan, som alltid gjorde något nyttigt, då han var hemma, han, som till och med på sina fristunder hade något för händer, som visade hans önskan att komma framåt, som ansåg uträknandet
af svåra tal för ett nöje och som hade öfvat sig sjelf så i skrifning att hans skrifböcker voro någonting värdt att se igenom: Berndt lat?

»Ack du lille stackare —» började jag, men han lade sin hand på min och såg mig stadigt i ögonen.

»Kära syster, kalla mig aldrig mera så», sade han, i vänligt förebrående ton.

»Nej icke, om du tycker illa om det, Berndt.»

»Jag bryr mig icke om, huru ofta du kallar mig så, sedan jag väl fått arbete», fortfor min
stackars broder, »men dina påminnelser om min litenhet komma mig att tänka mera derpå än jag borde och uppväcka onda, bittra känslor bos mig.»

»Jag tror icke du någonsin är ond, Berndt», sade jag.

»Det är jag ändå», genmälde Berndt, och hängde hufvudet; »jag menar icke på dig, Lina, ehuru jag är rädd att jag stundom är äfven detta, utan på andra menniskor, då de säga mig, att jag är för liten att vara till nytta för någon: o, jag känner mig så ond på dem, ehuru jag måhända icke visar det. Och detta är icke det värsta, Lina.»

»Är det icke, Berndt?»

»Nej», sade Berndt, med låg, upprörd röst; »jag fruktar, att jag känner mig ond på Gud, för det han icke gjort mig så lång och stor som andra af min ålder. Jag vet att detta är mycket syndigt och att det skulle ske mig rätt, om Gud
gjorde mig till en krympling och läte någon olyckshändelse inträffa, som helt och hållet toge bort min styrka.»

»Berndt, Berndt, jag skall aldrig mera kalla dig en liten stackare och jag, skall icke skratta åt dig nånsin. Jag skulle aldrig hafva gjort det, om jag hade tänkt, att du blifvit ledsen deröfver», sade jag.

»Det är först på sista tiden det gjort mig ledsen», återtog Berndt, »och jag säger icke, att jag bryr mig mycket om det, då du säger det, men det påminner mig om hvad andra säga till mig och kommer mig att tänka, att om jag vore större, skulle jag måhända vara till mera nytta för mamma
och er öfriga.»
Nu måste jag förklara, att detta samtal egde rum på aftonen, sedan de fyra yngre syskonen gått till sängs och mamma äfven, ty hon kunde sitta uppe endast några få timmar, så att Berndt och jag kunde vara alldeles ostörda.

»Men, Berndt», sade jag, »du säger, att det duger icke för dig att vara lat; tycker du då verkligen, att du är lat?»

»Nej, jag tror icke, att jag verkligen är lat», svarade min broder, upprepande mina ord. »Jag tror jag har vilja att arbeta så träget som någon — det vill säga så träget jag möjligtvis kunde arbeta, om blott någon ville gifva mig arbete.»

»Tyst Berndt», sade jag, innan han slutat, men som jag sade det med låg röst, hörde han mig icke. Anledningen till att jag sade: »Tyst Berndt», var den, att jag såg dörren utåt gatan öppnas. Berndt kunde icke se detta, ty han satt med
ryggen vänd mot dörren, och under det han yttrade, att han ville arbeta så träget som någon, stod doktor Ström i rummet, helt nära intill Berndt, och måste hafva hört hvarje ord han talade.

»Jag är glad att höra dig säga så, Berndt», sade doktor Ström, i det han tog ett steg framåt, »du får måhända snart tillfälle att låta dina ord bevisa sig i handling.»

Det var verkligen roligt att se, huru Berndt spratt till, då han hörde doktor Ströms röst, och hvilken brännande rodnad med ens betäckte hans ansigte.

»Förlåt, herr doktor, jag visste icke att ni var här», stammade min broder.
Var lugn, min gosse, jag har icke hört något, för hvilket du behöfver blygas, eller hvad tycker du, min lilla tös?» Detta sade han till mig, då jag reste mig från min plats, såsom Berndt äfven rest sig från sin.

»Nej, herr doktor», svarade jag och derpå frågade jag, om han ville gå in till vår moder.

»Nej, nej», sade han, »din moder reder sig ganska bra nu mig förutan, blott du sköter väl om henne och icke låter henne arbeta så träget som förr. Jag kom icke för att se till din moder i afton och derför gick jag så tyst af fruktan att störa henne. Mitt ärende gäller dig, Berndt.»

»Min broder är väl icke sjuk?» utropade jag litet oroligt, och detta kom doktorn att skratta.

»Huru kan jag säga det utan att känna på hans puls och se på hans tunga?» sade han. »Kom Berndt», fortfor han, läggande sin hand på Berndts hufvud och seende honom allvarsamt i ansigtet, »räck ut din tunga, din skälm.»

Berndt gjorde så, ehuru han trodde, att doktor Ström skämtade med honom, och mig, såsom han också gjorde.

»Nej, mitt barn, det är ingen fara med din broder för närvarande, så du kan draga in tungan på sin rätta plats igen», sade han. »Och nu, vet du hvarför jag kommit hit?»

Och utan att vänta på svar omtalade doktor Ström, att herr Berger behöfde en springgosse och att han med säkerhet trodde, att Berndt skulle blifva antagen såsom sådan, om han anmälde sig.

»Jag har sagt herr Berger allt hvad jag vet om dig och han är benägen att försöka dig», tillade
den välvillige doktorn, »men jag kan saga dig, att du måste arbeta som en karl, och tror du dig om att kunna det?»

Berndt gaf ett jakande svar och tackade sedan doktor Ström hjertligt för hans godhet både att höra efter plats åt honom och att komma direkte för att underrätta honom derom.

»Åh», svarade doktor Ström, »jag gjorde ingen omväg, ty jag har en patient i närheten att besöka och derför tittade jag in för att bespara mig besväret att skicka bud till dig, och för öfrigt hvad platsen beträffar vet du ju jag har ett
särskilt intresse, att du snart må blifva i stånd att försörja dig sjelf och förtjena penningar.» Doktor Ström smålog, då han sade detta, och Berndt såg förlägen ut.  Kort derefter gick doktorn sin väg.

*

»Berndt», sade jag, sedan vi suttit tysta en liten stund, »hvad menade doktor Ström dermed, att han hade ett särskilt intresse, att du skulle förtjena penningar?»

»Ja, hvad tror du väl han menade?» genmälde Berndt.

»Jag tror jag vet det, Berndt: det är du som lofvat att betala doktorns arvode.»

»Du kära syster, kan du tro, att doktor Ström skulle lita på en sådan liten stackare som jag?» frågade Berndt skrattande.

Jag vet, hvarför min broder kallade sig sjelf med detta namn på ett så godmodigt sätt. Det var för att låta mig se, att han var riktigt god på mig
igen, efter det jag sårat honom. Det var likt Berndt och jag förstod honom genast.

»Men du har icke sagt mig ännu, Berndt: är det icke du som lofvat att betala doktor Ström?» och så lockade jag honom att berätta mig allt, som föregått emellan honom och doktorn, då han trick för att hemta honom till vår sjuke moder, huru han sagt honom, att mamma var mycket fattig, men att om doktorn ville vara så god att besöka henne och försöka bota hennes sjukdom, skulle han betala honom, så snart han kunde förtjena nog penningar.

Jag måste göra doktor Ström den rättvisan att säga, att han icke behöfde ett sådant löfte och att han skulle hafva besökt vår moder under hennes sjukdom, äfven om han vetat att han aldrig skulle få betalning derför. Men han tyckte om min broders öppna och rättframma sätt, på samma gång
han var road af hans förslag. Jag fick veta allt detta efteråt: det var blott öfverenskommelsen med doktorn, som Berndt talade om för mig, och han bad mig hålla den hemlig för mamma, om jag ärligt och sanningsenligt kunde göra det. Och jag kan så gerna säga här, att jag var i stånd att
bevara min broders hemlighet och det var icke förrän många år sedan doktorns räkning var betald, som vår moder visste, hvem hennes gode vän verkligen var. Jag är emellertid icke alldeles säker, att hon icke gissade det, ja, jag är nästan viss, att hon gjorde det från första början.

*




FJERDE KAPITLET.
Endast en springgosse.


Berndt var tidigt uppe följande morgon och hade, innan han gick till herr Berger, ett långt samtal med mamma. Jag vet icke hvad som föregick emellan dem, men jag kommer ihåg att min broder gick bort mycket glad, och att, då han återvände, det var för att säga oss, att han erhållit platsen och skulle börja arbetet dagen derpå. Jag har glömt, huru stor lön han skulle få, men jag tror det var två kronor i veckan och maten. Han skulle vara i boden hvarje morgon klockan sju.

»Tror du, att du skall tycka om din plats, Berndt?» sporde jag honom, då vi blefvo ensamma om aftonen.

»Jag skall försöka att tycka om den, Lina», sade han.

»Men endast en springgosse, Berndt.»

»Ja», sade han med en lätt suck, upprepande mina ord: »endast en springgosse.»

I dessa ord låg en ganska stor betydelse och likaså i min broders suck. Stackars Berndt! hans förhoppningar hade blifvit gäckade, och så ung jag var, förstod jag detta. Han hade stor lust och fallenhet att lära något handtverk; han tyckte om att handtera verktyg och var också ganska
skicklig i deras bruk. Han skulle föga brytt sig om, hvilket yrke han blifvit satt till, och hade lika gerna tagit till smedens slägga (om han blott varit stor och stark nog att bruka den) som snickarens hyfvel eller boktryckarens vinkelhake eller hvad annat verktyg som helst, hvars begagnande kräfde konst och skicklighet; och han hade ibland roat både sig sjelf och mig genom att läsa högt berättelser om arbetare, som börjat lifvet såsom fattiga lärgossar och sedermera blifvit gagneliga och framstående män. Bland dessa voro Benjamin Franklin, boktryckaren, Georg Stephenson, uppfinnaren af jernvägar jemte flera andra; och om han blott kunde blifva en handtverkare och göra någon ny uppfinning, som förskaffade honom framgång i verlden och satte honom i stånd att göra mycket för sin moder och sina syskon, tyckte Berndt att
han skulle vara lycklig.

Visserligen var detta, såsom man stundom benämner det, att bygga luftslott, men jag tror icke att sådana tankar och förhoppningar skadade min broder, ty i stället att göra honom försumlig och missnöjd, eggade de honom att med så mycket större flit söka förkofra sig i kunskaper och handaslöjder. Det var förhoppningen att färdighet i räknekonsten skulle blifva honom till stor nytta i framtiden, som förmådde honom att i hemmet räkna de långa tal, om hvilka han sade, att de skänkte honom både nytta och nöje; och äfven i alla hans sysselsättningar på lediga stunder röjde sig en omisskännelig åtrå att bereda sig för kommande dagar.

Således, då Berndt suckade och sade; »Endast
en springgosse», menade han ungefär detta: »All den möda jag gjort mig för att vinna kunskap och färdighet skall vara bortkastad, fruktar jag, ty hvilken okunnig gosse som helst kunde vara en springgosse.»

»Är du ledsen att du antagit platsen hos herr Berger, Berndt?» frågade vår moder.

»Nej, mamma, det kan jag icke säga.»               

»Jag trodde det, efter du suckade, min gosse.»!

»Gjorde jag det, mamma?»

»Ja visst; du är väl icke högfärdig, Berndt? Du tycker det väl icke vara under din värdighet att vara springgosse?»  frågade mamma.

»Åh, mamma, inte tror väl mamma att Berndt är högfärdig?»  inföll jag ifrigt.

»Hvad säger Berndt sjelf om saken?» svarade mamma.

Min broder sade ingenting på en stund, men syntes försjunken i tankar. Slutligen yttrade han mycket hastigt: »Ja, mamma, jag tror det är högmod.»

»Jag föreställde mig just att der skulle ligga litet af den sorten på botten af din sorgsna suck», sade min moder vänligt, »och kanske litet upproriskhet också.»

»Åh, mamma! Berndt upprorisk?» utropade jag. »Jag tror icke, det kan vara mammas verkliga mening.»

Återigen sade min moder: »Hvad säger du härom, Berndt?»

Berndt behöfde denna gång ännu längre tid för att blifva färdig med sitt svar, och jag tyckte mig till och med se en tår glänsa i hans öga.
»Du har sett dig om efter något, som du anser förmer — efter någon sysselsättning, som erbjöde mera lofvande utsigter än din nuvarande?»

Detta var sannt och min broder erkände att så var.

»Och du känner det litet hårdt, att den väg du utstakat för dig för närvarande synes stängd och att en annan, som du icke skulle hafva valt, blifvit öppnad.»

Äfven detta var sannt och Berndt försökte icke att förneka det.

»Du vet, min käre gosse», fortfor min moder, »hvar det står skrifvet: »Jag vet, Herre, att menniskans väg står icke till henne; och det står i ingen mans makt, huru han vandra eller sin gång styra skall;» Jer, 10: 23. och du minnes säkert äfven de orden: »Han utväljer vår arfvedel åt oss! Ps. 47: 5.»

Min broder sade, att han kom ihåg dessa verser.

»Vår himmelske Fader gifver oss icke alltid, hvad vi anse skulle vara bäst för oss», fortfor mamma, »icke heller gör han för oss hvad vi sjelfva skulle göra, om det stode i vår makt, men han gifver och gör hvad han vet vara bäst. Om du finge din vilja, skulle du blifva stor och lång och starkare än gossar af din ålder vanligen äro, men han har funnit för godt att låta det blifva tvärtom, så att din kropp icke egnar sig för hvad din håg företrädesvis är riktad på. Men du kan lita på att det är, som det bör vara, Berndt.»

»Ja mamma», svarade han gladt, »det är, som det bör vara, och jag vill försöka att göra mitt
bästa och icke knota i mitt sinne öfver hvad som skall eller icke skall blifva.»

»Rätt taladt, min egen käre gosse», sade min moder; »och jag tror att Gud skall hjelpa dig att hålla ditt beslut. Jag är säker att han skall det, om du söker hans nåd och hjelp. Och i alla fall», tillade hon, »du kan vara ganska nyttig och lycklig äfven såsom en springgosse», och så fortfor hon att uppmuntra Berndt genom att säga honom,
huru dyrbart det är att finna ärlighet och flit, ihärdighet och tjenstvillighet hos springgossar, och äfven huru somliga gossar stigit från denna plats till mycket högre ställningar i lifvet; »dessutom», tillade hon, »är det ingenting, som hindrar dig att inträda i ett handtverk om ett år eller två, ifall Gud skulle öppna väg dertill då.»

»Det är sannt, mamma; jag tänkte aldrig härpå», sade Berndt.

»I alla händelser, min käre gosse», återtog vår moder, »glöm icke att det är långt bättre för dig att vara känd som en Jesu Kristi efterföljare, ett troende Guds barn, en allvarlig, bedjande kristen, än att omtalas såsom en stor uppfinnare, hvilket det icke är mycket sannolikt att du någonsin skall blifva. Och du kan vara säker derom, Berndt, att ingen någonsin blifvit eller skall blifva fördömd, för det han icke samlat rikedomar eller förvärfvat ära och ryktbarhet bland menniskor. Måhända skall intet af
dessa ting ernås af dig, men att tro på Jesus Kristus såsom din Frälsare och att älska och tjena Gud kan du komma till, ty Gud sjelf har visat dig, såsom han visar oss alla, huru detta kan sökas och finnas, och han har lofvat sin nåd och hjelp,
den Helige Andes bistånd, åt dem, som bedja honom derom.»

Berndt gick till hvila denna afton mycket tankfull, men icke olycklig och missnöjd, och följande morgon gick han till sitt arbete såsom springgosse.

Herr Berger hade en stor speceri- och osthandel. Hans bod och magasiner lågo i andra ändan af staden, så att Berndt måste bege sig af tidigt om morgnarne, äfven om vintern, innan det var ljust, och han slutade icke sitt arbete förrän sent om aftnarne: ibland var klockan nära tio, då han
uppnådde hemmet. Han hade således icke mycken tid till sjelfstudier, isynnerhet som han vanligen var ganska trött, då han kom hem. Den enda tid han hade för sig sjelf var söndagen, då han fortsatte att jemte de öfriga af oss gå till söndagsskolan.

»Hvad tycker du om din plats, Berndt?» frågade jag honom en afton, då han varit der några dagar. Det var nästan första gången jag hade ett tillfälle att tala med honom.

»Rätt bra», svarade min broder något tvekande.

»Endast rätt bra, Berndt?»

»Det vore icke sannt, om jag sade »mycket bra», eller »alldeles utmärkt bra», genmälde han, »men jag hoppas att kunna säga så, då jag blir litet mera van. Jag skall åtminstone försöka att tycka om den», tillade han.

»Hvad slags person är herr Berger?» frågade jag.

»Jag vet icke mycket om honom, Lina. Han har blott en enda gång talat med mig, och det var första dagen jag var der, och då sade han endast, att jag skulle stå under Slagg, som skulle
sätta mig i arbete och säga mig hvad jag skulle göra och huru jag skulle göra det.»

»Hvad menade herr Berger dermed, att du skulle stå under Slagg? Är det namnet på en menniska, Berndt?»

»Ja visst, Lina. Slagg är en temligen gammal man, som har varit bärare hos herr Berger i många år.»

»Är han beskedlig?» frågade jag. Jag var mycket nyfiken att få reda på så mycket som möjligt om Berndts plats.

»Jag kan just icke säga, att han är så särdeles beskedlig», sade Berndt; »han är nog en bra karl, men —»

»Men hvad, Berndt?»

»Ja, jag vet icke precis hvad jag skall säga, Lina, men jag tror icke han tycker om mig alls, och det gör honom vresig emot mig. Jag försöker att göra allt hvad han säger mig, men han talar icke vänligt med mig.»

»Hvarför tycker han icke om dig, Berndt?» frågade jag. Det föreföll mig så underligt, att någon kunde tycka illa om min broder.

»Jag tror han önskade, att en annan gosse skulle fått den plats jag fick, men herr Berger ville icke hafva den gossen. Jag tror nästan, att det är orsaken, hvarför Slagg icke tycker om mig.»

Stackars Berndt! Jag kommer ihåg, att jag beklagade honom ganska mycket, att han skulle vara tvungen att stå under en man, som icke tyckte om honom; och, om jag minnes rätt, hejdade det mig från att göra flera frågor denna gång.
Sedermera fick jag emellertid veta af min broder, att der funnos flere unga män, bokhållare och bodgossar, i herr Bergers bod och att några af dem voro mycket snälla och vänliga mot honom, andra deremot alls icke; likaledes att herr Berger vanligtvis var på sitt kontor och icke hade skänkt någon uppmärksamhet åt Berndt, då han händelsevis fick se honom.

Berndt omtalade också för mig, hvari hans arbete bestod, och ehuru han icke beklagade sig det minsta, minnes jag att jag tyckte han hade ofantligt mycket att göra och att det icke var underligt, att han var trött, då han kom hem. Jag
föreställde mig, att min stackars broder väl mycket togs i anspråk af dem, som voro äldre och starkare, i synnerhet af Slagg, bäraren, och att, det ena med det andra, hans plats var mycket svår. Dessa tankar voro emellertid blott en liten
flickas, som icke hade tillfälle att bilda sig ett rätt omdöme om sådana saker, äfven om hon varit gammal nog, hvilket hon icke var. Det var dock en stor tröst för mig, att Berndt fortfarande var glad och belåten och att han efter en liten tid kunde säga, att han tyckte mycket bättre om platsen än i början.

Min moder uppmuntrade honom ock tid efter annan att vara ihärdig och öfvervinna små svårigheter. Jag är öfvertygad, att detta hade ett stort och välgörande inflytande på min broders sinne.

*




Femte kapitlet.
Någonting mer än endast en springgosse.


Då Berndt varit tre eller fyra månader i sin tjenst och blifvit van vid arbetet, tröttade det honom mindre och följande vår och sommar, när dagarna voro långa, steg han upp mycket tidigt om morgnarne och tillbragte en eller ett par timmar och ibland mer med sina älsklings sysselsättningar och studier.

»Om jag skall vara en springgosse, så länge jag är gosse, och en bärare hela mitt lif sedermera, behöfver jag derför icke vara okunnig», sade han: »och om jag icke försöker att underhålla hvad jag redan har lärt, är jag rädd, att jag glömmer det inom kort.»                           

Men sanningen är, att Berndt icke önskade förblifva springgosse eller bärare hela sitt lif; och han gjorde rätt, som försökte bereda sig för en högre ställning, om det någonsin skulle blifva honom möjligt att ernå en sådan. Det var rätt, emedan denna hans önskan icke gjorde honom
missnöjd eller kom honom att försumma sitt egentliga göromål. Det bästa beviset derpå är, att herr Berger var nöjd med honom och snart höjde hans lön och vid slutet af första året ökade den för andra gången, hvilket var en  stor lättnad och
Bernhard och Slagg.

hjelp för vår moder, som ännu med svårighet kunde försörja sin familj.

Efter en tid lyckades det äfven Berndt att göra den gamle trumpne Slagg blidare stämd mot sig. Min broder sade aldrig, huru han gått till väga härvid, men det är intet tvifvel, att det var genom sin tjenstaktighet och genom sin goda vana att alltid gifva »ett mjukt svar», hvilket, såsom
Salomo säger, »stillar träta». Berndt iakttog dock alltid en viss förbehållsamhet, då han talade om denne man. Den tiden kostade det mig icke så litet funderingar, minnes jag.

Sedan Berndt varit något mer an två år hos herr Berger, inträffade något, som föranledde hans flyttning. Jag måste berätta det här, såsom jag efteråt hörde det och icke efter min kännedom derom på den tiden.

Till de sysslor, som ålågo min broder, hörde äfven den att sopa boden; det var hans första arbete hvarje morgon, sedan luckorna voro öppnade. En morgon, då han hade gjort detta, och höll på att föra ut soporna på gatan med damborsten,
såg han bland dem ett smutsigt skrynkladt papper, och af en hastig ingifvelse böjde han sig ned och tog upp det samt undersökte det. Till sin öfverraskning fann han det vara en hundrakronors sedel. Det föll sig helt naturligt, då han gjort denna upptäckt, att han genast visade hvad han funnit för den gamle bäraren, som var den ende person i närheten.

»Kom häråt, Berndt, kom häråt», sade Slagg, vinkande honom till ett sidomagasin, der stora högar af ost lågo, och der deras arbete redan
var gjordt. Berndt gick, förundrad hvad Slagg kunde vilja honom der vid den tiden.

»Det var ett lyckligt fynd det der, Berndt», sade bäraren med en låg hviskning; »vi dela, naturligtvis.»

»Dela?»  utropade min broder.

»Ja, dela; du behöfver icke tala så högt. Jag sade dela: du vet, att allt, som sopas ut ur boden är vårt med all rätt.»

»Nej, det vet jag icke», svarade Berndt, i det han kände sig förvirrad för ett ögonblick, men blott för ett ögonblick.

»Åh, men det är så: det är regeln i alla bodar; soporna tillhöra bäraren, men som du sopade och fann — hvad du fann, vet du — är det icke mer än billigt att du får en del; vi halfvera alltså.»

»Det går icke för sig», sade Berndt rodnande.

»Icke gå för sig! med rätta är alltsammans mitt; du är under mig, vet du väl, men hvad som är billigt är billigt och jag skulle tro, att det är ganska liberalt af mig att halfvera.»

»Jag ämnar hvarken halfvera eller annat», svarade Berndt med fasthet. »Sedlen är hvarken er eller min; jag skall lemna den till herr Berger.»

»Var icke en narr, Berndt», yttrade Slagg inställsamt.

»Det tänker jag icke vara», genmälde min broder;  »att vara ärlig är icke narraktigt.»

»Prata om ärlighet: hvad du finner, det finner du. Du kan icke säga, hvem som förlorat hvad du funnit. Der voro tjogtals personer i boden i går, och hvem kan veta, hvilken som tappade den? Penningarna äro icke herr Bergers, och hvarför skulle du lemna dem till honom?»
»Emedan de icke äro mina», sade Berndt, »och emedan jag funnit dem i hans bod och emedan herr Berger bättre förstår, hvad man skall göra med dem än jag och kan taga lämpliga mått och steg för att få reda på den rätte egaren.»

Den gamle bäraren såg mycket förgrymmad ut, då Berndt sade detta och försökte taga sedlen ifrån honom, men min broder höll den hårdt i handen och smög sig bort. Just som han höll
på att gå ut ur magasinet, ropade Slagg honom tillbaka. »Kom hit, du lilla markatta», sade han, »annars skall det komma att stå dig illa.»

»Jag vill icke lyssna till er vidare», yttrade Berndt och ämnade fortsätta sin väg, då den gamle bäraren ställde sig framför honom och sköt honom tillbaka, men icke omildt.

»Se nu», sade han, »så du bråkar och det för ingenting. Du tror väl aldrig att jag menade allvarsamt eller hur, Berndt?»

»Var det icke allvar?»  frågade Berndt.

»Nej; det kan du väl begripa, pojke. Jag talade om att halfvera blott för att pröfva dig, och det gläder mig, att du är så ärlig. Jag tänkte nästan på förhand, att du skulle vara det, men jag ville pröfva dig», upprepade han. »Skaka nu hand med mig; jag skall alltid tänka godt om dig efter detta, och du skall alltid hafva mig till vän.» Och vid dessa ord räckte den gamle bäraren ut sin hand till min broder, som tog den, men icke synnerligen varmt och  hjertligt.

»Om det icke varit ert allvar, skulle ni icke försökt att fresta mig till det som var orätt», sade han, »och jag   känner mig just icke tacksam mot
er derför, men om ni menade det så, bör jag taga det, såsom det var menadt.»

»Visst bör du det», genmälde Slagg; »och om du gifver mig sedeln, skall jag lemna den till herr Berger, så fort han kommer på kontoret.»

»Han är kommen nu, Slagg.» Det var herr Berger sjelf, som sade detta. Han hade kommit in i magasinet en annan väg, och som detta var temligen mörkt till följd af den mängd gods, som låg uppstapladt der, hade hvarken Slagg eller
Berndt sett honom eller anat, att han var så nära. Det tycktes äfven, som han hade varit der länge nog att höra nästan allt som hade föregått, ty han sade med ett eget tonfall i rösten: »Jag skall spara dig  det besväret, Slagg: gif mig sedeln, Berndt.»

Berndt var mycket glad, såsom man kan förstå, att blifva af med sedeln, lade den skyndsamt i sin husbondes hand samt ämnade aflägsna sig, då herr Berger hejdade honom;

»Du är en ärlig gosse, Berndt —»

»Jag har just sagt honom detsamma», inföll Slagg, afbrytande herr Berger; »gjorde jag icke det, Berndt?»

»Gossen behöfver icke din rekommendation, Slagg», sade herr Berger strängt; »men jag skall tala med dig en annan gång. Du är en ärlig gosse, Berndt, och jag är glad, att din ärlighet blifvit satt på prof. Hvad denna sedel beträffar,
kan jag lyckligtvis upplysa, hvem dess egare är, ty jag ser det är en af dem jag utbetalade till en köpman, som besökte mig förleden gårdag och jag är viss att före aftonen få höra något om hans förlust.»
Herr Berger sade icke mer och Berndt gick till sitt arbete, Slagg likaledes.

För att nu omtala min historia på kortaste sätt, får jag nämna att köpmannen, som tappat sedeln följande dag — eller rättare samma dag Berndt funnit den — gick till herr Berger och omtalade sitt missöde, föga väntande likväl att återfå sina penningar, ty han visste icke ens, hvar han tappat
dem; icke heller kunde han begripa, huru ett sådant missöde hade kunnat hända, ty han trodde, att han vikit tillsammans alla sedlarne, som han emottagit af herr Berger, och lagt dem i sin bröstficka. Naturligtvis blef han glad att få tillbaka hvad han förlorat, och då herr Berger sade honom,
af hvem det upphittats, frågade han, hvilken belöning han skulle gifva upphittaren.

»Åh», svarade herr Berger, »jag är öfvertygad, att gossen alls icke väntar någon belöning, men som han är fattig, och efter hvad jag vet, mycket god mot sin moder, som är en fattig enka, tror jag nog han icke skulle hafva något att invända mot en krona eller två. Gif honom fem kronor, om ni så tycker.»

»Det är icke nog», sade köpmannen. »Här lemnar jag en tiokrona hos er och ni kan gifva honom den, när ni finner för godt.»

Nu hände sig, att denne köpman, hvilkens namn var Harpur, hade en vän i staden, hos hvilken han var bjuden till middag samma dag. Denne vän var doktor Ström, den läkare, som så välvilligt skött vår moder under hennes sjukdom, och
under det de sutto till bords, berättade herr Harpur, huru han förlorat en hundra kronors sedel
genom sin vårdslöshet, men ock huru han återfått den.

»Ah», sade d:r Ström, »jag känner något till den gossen, Bernhard Scott;» och derpå berättade han för sin gäst, huru Berndt gått till honom, då vår moder var sjuk, och förbundit sig att betala hans arvode, så snart han kunde förtjena nog penningar. »Och hvad mera är», fortfor doktorn,
»han betalade det. Det var visserligen icke stort, och jag skulle icke fordrat något, om jag icke känt ett slags intresse för gossen och varit angelägen att se, om han skulle komma ihåg sitt löfte. Jag gissar att han måst öfva icke så liten sjelfförsakelse för att skrapa ihop det.»

»Men du tog det?»  yttrade vännen, frågande.

»Ja visst, jag tog det, ty gossen skulle känt sig sårad, om jag försmått den lilla summan: jag slöt härtill af mina egna känslor. Men jag har alltid haft mitt öga på gossen sedan dess och är just nu på utkik efter någon förmånlig plats åt honom.»

Den vänlige läsaren förstår väl, att jag visste intet af allt detta vid den tiden och endast nedskrifver hvad d:r Ström sedermera sjelf berättat mig.

Samtalet fortsattes ännu en stund; slutligen sade herr Harpur: »Jag skulle hafva lust att se gossen. Kan jag träffa honom hemma hos modren, tror du?»

»Icke förr än vid åtta- eller niotiden», svarade doktorn; »men om du är sinnad att helsa på hans moder vid den tiden, skall jag gå med och visa dig vägen.»

De båda herrarna kommo öfverens om detta.

Mamma och Goda och jag sutto tillsammans
kring bordet och sydde denna afton — naturligtvis utan att veta hvad som tilldragit sig — då en knackning hördes på dörren och in trädde d:r Ström med en främling. Klockan var nära nio, men Berndt hade icke kommit hem ännu. Främlingen uttryckte sin ledsnad deröfver, ty han önskade se honom. Och derpå omtalade han för mamma förlusten och återfinnandet af hundra kronesedeln,                   

»Jag är glad, att Bernhard fann den», sade min moder. »Det skulle varit en stor förlust för er, om den kommit bort.»

»Ja, jag tycker visserligen icke om att förlora hundra kronor, ehuru jag förtjenat att förlora dem för min vårdslöshets skull», genmälde herr Harpur, »men det hade varit en större vinst för er gosse, om han behållit dem och icke nämnt ett ord derom.»

»Nej, min herre», svarade mamma lugnt; »om han hade blifvit frestad att göra något så orätt, skulle det varit en större förlust för honom än för er.»

»Jag vet icke, om jag riktigt förstår er, min fru», yttrade främlingen.                   

»Jag menar, att min son då skulle förlorat sin redlighet, sin sinnesfrid och lycka, och hvad värre är, han skulle äfven förlorat Guds välbehag.»

»Det är sannt, fullkomligt sannt, fru Scott», utbrast den främmande med värma, »ehuru jag icke för ett ögonblick tänkte härpå, då jag talade om den vinst han skulle haft, om han behållit sedeln. Tror ni, att er son snart kommer hem?»

Det kunde hon icke säga; ibland var han hemma
straxt efter nio och ibland dröjde det till nära tio, innan han återkom, sade hon.

»Jag önskade träffa honom för att få tacka honom för hans ärliga beteende», yttrade herr Harpur, »men det betyder ingenting.» Men ehuru han sade det ingenting betydde, tycktes han icke göra sig brådt om att gå, icke heller doktor Ström. De sutto och pratade med min moder om
hvarjehanda, särskilt om hennes familj och huru hon försörjde den. Det skulle hafva varit lätt för vår moder — nej, jag menar icke precis det — men det skulle varit lätt måhända för andra personer i hennes omständigheter att hafva utbredt sig öfver svårigheten för stackars ensamma qvinnor att draga sig fram med en skara faderlösa barn. Min
moder kunde visserligen med sanning talat om sina försakelser, svårigheter och bekymmer, men hon gjorde det icke; det var icke hennes sätt. Istället omtalade hon för sina gäster, huru lycklig hon var, huru många goda gåfvor hon åtnjöt och mera sådant, som jag icke behöfver upprepa.

»Ni måste dock hafva funnit det svårt nog att draga er fram, fru Scott», anmärkte doktor Ström.

»Åh ja, visst har det varit litet svårt ibland, men då nöden varit som störst, har den ändock icke varit så stor, som den kunde hafva varit. Och dessutom har Gud uppväckt många vänner åt mig, som kommit med tröst och hjelp, då hjelp varit mest af nöden.»

»Att betala läkarearvode till exempel», inföll doktorn skrattande. I förbigående sagdt, fru Scott, vet ni, att er skuld till mig är betald?»

»Jag visste det icke, herr doktor», svarade mamma,
och jag kunde se en tår glänsa i hennes öga; »men hvem denne gode vän än må vara, skall jag bedja Gud skänka honom sin rika välsignelse.»

Jag minnes icke så noga, huru det var, men från detta öfvergick samtalet ånyo till min broder Berndt och mamma kom af någon anledning att yttra sig om hans önskan att blifva mekaniker, men huru denna önskan mött hinder först genom hans ungdom och spensliga växt, och för det andra
emedan han till en början icke skulle förtjena så mycket, som han erhöll såsom springgosse.

»Åh», yttrade herr Harpur, strykande sig om hakan — jag tycker mig i detta nu kunna se honom göra det — och synbarligen öfvervägande något i sitt sinne, »det synes vara skada att er son beslutat sig för—» och här afbröt han tvärt hvad han ämnat säga, men efter ett ögonblick började han på nytt: »Om er son hade vändt sin uppmärksamhet åt skrifning och räkning och visat anlag för detta, kunde måhända någonting blifvit gjordt för honom.»

Jag såg på mamma, ty jag tänkte naturligtvis hon skulle omfatta ett så godt tillfälle att tala om Berndts skicklighet i räknekonsten och hans goda handstil. Men det gjorde hon icke, d. v. s. hon talade icke så varmt derom, som jag tyckte hon skulle hafva gjort. Hon svarade blott stilla: »Bernhard har icke försummat skrifning och räkning, min herre;» men hvarken herr Harpur eller d:r Ström tycktes lägga märke härtill och snart började de tala om något annat.

Jag kan icke beskrifva, huru stor min missräkning var. Jag kunde knappt afhålla mig från
tårar, då jag betänkte, hvilket tillfälle som gått förloradt att befrämja min broders intressen. Jag öfvertänkte gång på gång hvad främlingen sagt: »Om er son hade vändt sin uppmärksamhet åt skrifning och räkning, kunde måhända någonting blifvit gjordt för honom.»

Jag var så upptagan af dessa funderingar, att jag icke vet, hvarom samtalet sedermera rörde sig. Jag kommer blott i håg, att herrarne efter en stunds förlopp sade, att de icke ville upptaga vår tid längre och att herr Harpur kanske kunde träffa Berndt en annan dag. De hade redan uppstigit
för att gå, då min syster Goda, som helt obemärkt smugit sig ur rummet, plötsligt kom springande tillbaka med båda händerna fulla. »Vill ni vara så god», sade hon, vändande sig till herr Harpur och rodnande så djupt, att hennes lilla runda ansigte hade nästan samma färg som en pion, »vill ni vara så god och se på dessa?»,

»Visst vill jag det, mitt barn», svarade främlingen med ett godmodigt leende; »hvad är det du har att visa mig?»

Ja, hvad var det väl det kära barnet hade? Hon hade lyssnat till samtalet och så snart hon hörde herr Harpur nämna skrifning och räkning, hade den lilla fintliga Goda sprungit och samlat ihop Berndts alla skrif- och räkneböcker
— en sådan hög sedan, och  —

»Åh verkligen»! yttrade herr Harpur, sedan han vänligt satt sig igen och omsorgsfullt genomsett böckerna från den första till den sista, »och detta är din broders handstil? Och alla dessa tal har han räknat ut eller hur?»
»Ja det har han», svarade lilla Goda, nästan färdig att gråta vid tanken på sin egen djerfhet.

»Mycket bra, och du tycker mycket om din broder, kan jag förstå», fortfor han uppmuntrande.

»Vi tycka alla om honom», genmälde Goda, »han är en sådan snäll broder.»

»Och du är en snäll syster, intygar jag», tillade herr Harpur.

»Jag är dig mycket förbunden, att du visat mig dessa böcker, och nu måste jag säga godnatt» och han skakade hand med oss alla tre och så gjorde doktor Ström.

Vi tänkte, att de voro riktigt gångna, men dörren var icke väl stängd, förrän herr Harpur kom igen. »Ni skulle göra mig en stor tjenst», sade han, »om ni icke nämner något om detta besök till er son, fru Scott». Och så gick han bort.

Det var mycket sent, då Berndt återvände hem denna afton, och det föll sig så lyckligt, att han icke var särdeles hågad för samtal. Han berättade emellertid att han erhållit tio kronor såsom hittelön för en större penningsumma och han lemnade guldmyntet åt vår moder, men han tycktes icke vara särdeles glad och ingick icke i några enskiltheter.

*




Sjette kapitlet. 
En ny tjenst.


Några dagar härefter var söndag och Berndt, Goda och jag voro tillsammans.

Huru många oväntade händelser hade ej timat sedan föregående söndag, och hvilken förändring i vår broders framtidsutsigter!

Berndt skulle flytta till hufvudstaden, men icke såsom springgosse. Förhållandet var i korthet följande. Herr Harpur, som idkade grosshandel med specerier, hade dagen efter sitt besök hos vår moder ett långt samtal med herr Berger, som derpå inkallade Berndt på kontoret, der, efter
besvarandet af några frågor, som ställdes till honom, den väl villige köpmannen gjorde honom det förslag, att han skulle gifva honom en sysselsättning, vid hvilken hans goda handstil och skicklighet i räkning kunde komma till nytta, om han i öfrigt visade sig passande för platsen. Om tvenne
dagar skulle han gifva svar.

Jag behöfver icke säga, hvilken uppståndelse det blef i hemmet, då min broder förtäljde oss denna nyhet; huru kära lilla syster Goda var färdig att blifva ond på sig sjelf, för det hon visat Berndts skrifböcker för herr Harpur; huru Mauritz och John och Axel gräto, då de förstodo, att det var fråga
om att broder Berndt skulle lemma hemmet för en lång, lång tid; och huru mamma var tystare och tankfullare än vanligt hela dagen derpå. Det bör jag dock omtala, att doktor Ström helsade på samma dag och hade ett enskilt samtal med mamma,
hvarvid han, såsom jag sedermera fick veta, sade henne, att herr Harpur var en bra karl, som alltid fullgjorde hvad han lofvade och ibland mycket mer, och åt hvilken man med full trygghet kunde anförtro huru många bröder Bernhard som helst. Detta var en stor tröst för vår moder och gjorde
det lättare för henne att besluta sig för att låta honom fara.

Då detta var afgjordt, kom doktor Ström hem igen och sade, att han visste hvad det var att flytta hemifrån, och att Berndt naturligtvis behöfde utrustas med nya kläder jemte kassa och litet handpenningar dessutom att reda sig med, tills första qvartalet af hans lön utfölle; och så —

»Se här, fru Scott», yttrade han, då han kommit så långt; »ni behöfver icke sätta på er en sådan nej-nej min. Jag ämnar icke låna er några penningar och jag skall icke vända mig till er för att få betalning, det kan ni vara säker om. Jag ämnar icke lemna er kredit», fortfor han
skrattande, »men jag ämnar låna Berndt hundra kronor och jag är fullt öfvertygad, att han skall betala mig punktligt, så fort han kan. Det är icke första gången —» Doktor Ström hejdade sig och afslutade icke meningen,

»Icke första gången, herr doktor?» upprepade mamma.

»Icke första gången — nej, sannt nog, icke
första gången Berndt haft hand om hundra kronor.» Jag tror likväl icke det var detta doktor Ström ämnat säga, då han började meningen.

Många andra, utom doktor Ström, voro snälla och vänliga mot min broder. Herr Berger var mycket frikostig mot honom och det var det goda intyg han gifvit om honom, som bestämde herr Harpur att erbjuda honom platsen. De unga männen i herr Bergers tjenst gåfvo Berndt en vacker present, och lärarne i söndagskolan, då de fingo veta, att han skulle lemna staden, gåfvo honom flere goda böcker såsom bevis af deras aktning och tillgifvenhet — såsom det stod skrifvet i dem.

*

Och alltså, såsom jag skref i början af detta kapitlet, voro Berndt, Goda och jag tillsammans, och det var Berndts sista söndag i hemmet.

»Lina», yttrade Berndt, sedan vi talat om åtskilligt; »det är ännu ett jag önskade säga dig och Goda också.»

»Säg ut, Berndt», uppmanade jag, ty min broder tvekade litet.

»Kommer du ihåg aftonen, innan jag gick i min tjenst hos herr Berger och att mamma då sade något till mig?»

Jag sade honom, att jag hade denna afton i godt minne.

»Mamma tycktes veta hvad som låg på djupet i mitt hjerta den tiden», fortfor Berndt, »hon fruktade att jag var upprorisk mot Gud, sade hon, och sedan, om du minnes, tillade hon, att det vore mycket   bättre  att vara en allvarlig, bedjande
kristen än en stor uppfinnare eller ryktbar man, samt att ingen skulle blifva fördömd, för det han icke blifvit rik, mäktig eller ryktbar i verlden, men, att om vi icke älska och tjena Gud, skola vi blifva fördömda. Kommer du icke ihåg, att det var något sådant ungefär mamma sade då?

»O ja, Berndt, jag kommer ihåg det», svarade jag.

»Jag tänkte icke så mycket derpå vid det tillfället,» fortfor min broder, »men desto mer efteråt. Jag tror och hoppas det kom mig att ransaka mig sjelf, och då började jag frukta, att jag icke på allvar älskade Herren; sedan kom jag ock att tänka på, huru orätt och farligt det är att
föregifva sig vara en kristen, om man icke är det i själ och hjerta. Tycker icke du detsamma, Lina? Och du, Goda?» Hvad kunde vi säga annat, än att Berndt hade rätt?

»O, huru mycken ängslan dessa tankar framkallade hos mig», fortsatte han. »Och dertill kom ännu ett annat. I veten att bibeln frågar oss - jag menar Herren Jesus Kristus frågar oss i bibeln: »Hvad hjelper det menniskan, om hon kunde vinna hela verlden och toge skada till sin själ? Eller
hvad kan en menniska gifva, dermed hon sin själ lösa må?» I minnens ju dessa språk, flickor?»

»Ja, Berndt», svarade vi båda.

»Detta kom mig att tänka», sade Berndt vidare, »huru alla mina önskningar varit riktade på jordiska ting. Icke att jag någonsin väntat att vinna hela verlden naturligtvis, men jag hade varit så angelägen att blifva rik, förstån I, och så missnöjd öfver de missräkningar, af hvilka jag träffades gång efter annan, samt så afundsjuk på folk, som voro
bättre lottade än vi och som tycktes gå sin väg fram utan några bekymmer, att jag insåg, huru ondt mitt hjerta måste vara.»

»Men, käre Berndt», afbröt jag, »icke anser du väl att det var orätt af dig att försöka, såsom du gjorde och har gjort, att komma fram i verlden? Jag är alldeles viss att det icke var för din egen skull du önskade blifva rik.»

»Åh nej, så var just icke min mening», sade Berndt, »ehuru jag fruktar att det låg icke så litet högmod och sjelfviskhet under tanken på glädjen att kunna hjelpa vår moder ur hennes trångmål. Men nej; jag tror icke det är orätt att försöka komma fram i verlden, om detta låter sig
göra på ärligt sätt — det faller ju af sig sjelf, Lina. Hvad jag menar är, att under det jag var så angelägen att blifva rik och stor i verlden, glömde och försummade jag hvad som var af mera vigt. I veten Frälsaren säger: »Söken först efter Guds rike och hans rättfärdighet;» och: »I skolen icke församla eder egodelar på jorden, utan församlen
eder egodelar i himmelen.» Detta var just hvad jag icke aktat på och tanken derpå gjorde mig mycket bedröfvad.»

»O Berndt», utbrast jag, »du har aldrig sagt mig någonting om detta förut; och jag kunde icke hafva gissat, att du hade sådant på sinnet. Jag är så ledsen.»

»Men jag är icke ledsen, Lina», sade Berndt gladt, »nej verkligen icke, kära lilla Goda;» och då han yttrade detta, tog han en af hvarderas våra händer i sina, der vi sutto tillsammans. »Jag är icke en smula ledsen, att jag kände mig bedröfvad då.
Jag är tvärtom glad, mycket glad. »Och detta», fortfor han, »emedan just denna sorg var den väg Gud valt att göra mig lycklig — i sanning lycklig, ja, så glad och lycklig, som jag aldrig känt mig förut.»

Jag förstod icke Berndt riktigt då; jag har sedan lärt, att det finnes, såsom bibeln säger, »en sorg efter Guds sinne», som åstadkommer bättring till salighet, den man icke ångrar», och att denna sorg sedermera vändes i glädje.

Berndt omtalade derefter ännu åtskilligt af hvad som försiggått i hans sinne vid den tiden, och huru han af vår dyra moders ord uppmuntrades att vända sig till Gud med bön om hans Helige Andes ljus och ledning, och att han småningom fick smaka och se ljufheten att hafva Gud till sin hulde Fader, Gud i Kristus till sin allsmäktige Frälsare
och Vän, och Gud den Helige Ande till att helga själen och inplanta goda tankar, känslor och begär och utgjuta Kristi kärlek i hjertat.

Sanna förhållandet var, att Berndt blifvit en allvarlig kristen, en uppriktigt troende Jesu Kristi lärjunge. Detta hade gjort honom förnöjd med sin lott och på samma gång till en bättre tjenare för herr Berger, än om han ingen gudsfruktan haft i sitt hjerta. Visserligen sade Berndt oss icke detta, men jag är säker derom, det oaktadt, ty sann gudsfruktan lär tjenare att vara lydiga mot sina herrar, icke tjenande allena för ögonen, såsom menniskor till viljes, utan såsom Kristi tjenare, görande det Gud vill af hjertat, med välvillighet låtande sig tycka, att de tjena Herren och icke menniskor.»
Orsaken, hvarför Berndt talade så mycket om sig sjelf med Goda och mig på denna sista söndag vi voro tillsammans i hemmet, var för att föra oss till allvarlig eftertanke om vår eviga välfärd. »Det hjelper oss icke, förstån I, kära systrar, om vi tänka att vår moders gudsfruktan skall
gälla äfven för oss, eller att vi icke behöfva bekymra oss om våra själar, emedan vi fått så goda lärdomar och förmaningar, hafva läst bibeln och blifvit framburna till Gud på bönens armar otaliga gånger af våra kära föräldrar. Tänk, mina älskade systrar, huru förskräckligt det skulle vara, om någon af oss, efter allt hvad som blifvit gjordt för oss, ginge evigt förlorad!»

Jag behöfver icke upprepa mera af hvad som talades vid detta tillfälle: jag vill blott tillägga, att jag ännu i dag erinrar mig, huru vänligt och kärleksfullt vår broder talade till oss och att jag kände mig glad vid tanken, att han var en kristen, och önskade mig ock vara en  sådan.

Måhända undrar någon, huru det kom sig, att han aldrig talat med oss förut i detta ämne, då han ändock en längre tid så djupt känt dess vigt och erfarit något af sällheten att vara en afgjord kristen.

Det förefaller dock icke mig så underligt, ty ehuru Berndt var frispråkig nog öfver vissa ämnen, var han alltid blyg och tillbakadragen, då det angick honom sjelf. Jag tror verkligen det kostade honom stor ansträngning att bryta igenom sin naturliga skygghet vid detta tillfälle, ehuru han
kunde tala icke endast ömt utan ock frimodigt, då han tog mod till sig att göra det.
Några dagar derefter afreste Berndt till sin bestämmelseort. Vi kände oss mycket sorgsna och nedstämda, sedan han var borta, och stor blef glädjen, då vi erhöllo bref från honom med underrättelse om hans lyckliga framkomst.

Efter ett par veckor sporde vi åter till honom, och i detta bref berättade han oss litet om sin sysselsättning och att han fann, att han hade mycket att lära. Äfven nämnde han, att herr Harpur var vänlig och omtänksam, så att min broder kände sig kunna med förtroende se upp till honom.

»Och, Lina», skref han (detta var till mig) — »du minnes väl den dagen, vi voro ute och plockade björnbär, och den långe unge mannen, som vände upp och ned på vår korg? Hvad tror du väl? Han är herr Harpurs systerson och har varit
anstäld öfver ett år på sin morbrors kontor. Jag kände igen honom först jag såg honom; men han syntes icke komma ihåg mig, ehuru han naturligtvis vet, hvar mitt hem är. Jag är rätt glad, att han icke kommer ihåg mig, ty det skulle
kanske kännas obehagligt för honom, och jag hoppas, att jag icke skall bibehålla något agg emot honom för hvad han gjorde då. Utan tvifvel har han varit ledsen deröfver sedan. Hans namn är Robert Batman, och jag ämnar blifva god vän med honom, om jag kan.»

*




Sjunde kapitlet.
Huru det gick för oss i hemmet, sedan Berndt lemnade oss, samt den olycka jag råkade ut för.

Jag måste nu lemna min broder Berndt för en liten tid och nämna något om dem han lemnat efter sig.

I första rummet hade vår kära moders helsa blifvit mycket förbättrad och kort efter Berndts flyttning började äfven hennes omständigheter förbättras. Orsaken härtill var icke den, att hon kunde arbeta trägnare eller hade mera arbete, utan att hon erhöll bättre och mera lönande sysselsättning än förut. Och detta hade hon mycket min broder Berndt att tacka för.

En dag nemligen, kort efter det Berndt lemnat oss, kom ett mycket fint fruntimmer, som ingen af oss kände eller erinrar sig någonsin hafva sett, till vår bostad och sade, att hon hört, det vår moder sydde linnesöm för betalning, samt frågade, om hon kunde åtaga sig att klippa till och
förfärdiga ett dussin fina linneskjortor. Min moder förklarade sig villig härtill, ty det var sådant arbete, hvarvid hon var van, blott hon kunde få litet tid på sig, ty hon hade för tillfället annat arbete för händer.

»Åh», sade den främmande damen, »jag har icke
brådt, jag kan utan olägenhet vänta, och om ni vill komma till mig, när ni blir färdig att taga emot mitt arbete, skall jag gifva er anvisning huru jag vill hafva skjortorna syddas

»Ja, min fru», sade mamma, litet förlägen, »men till hvem skall jag gå? Ursäkta, jag vet icke namnet—»

»Åh, jag förstår, ni känner mig icke», sade fruntimret vänligt, »mitt namn är Berger, och min man önskade, att jag skulle lemna mitt arbete till er för er sons skull.» Och efter ännu några ord af beröm öfver min broder, hvilket naturligtvis var mycket angenämt för oss alla att höra, tog fru Berger afsked och gick, dervid sägande till min moder, att hennes man fortfarande hyste stort intresse för Berndts välgång.

Mamma gjorde arbetet åt fru Berger så fort som möjligt och till hennes fullkomliga belåtenhet, samt blef frikostigt betald för detsamma. Dessutom rekommenderade hon min moder till det bästa hos andra fruntimmer af sina bekanta, och snart hade hon så mycket finare arbete att göra och blef
så mycket bättre betald än förr, att hon kunde förtjena mera penningar utan att längre behöfva sitta uppe och sy till midnatt. Sålunda kom på ett oväntadt sätt Berndts goda uppförande såsom springgosse oss alla till godo.

Och nu, ehuru jag icke satt mig ned att skrifva en familjehistoria, måste jag säga litet om mig sjelf, om syster Goda och de öfriga.

Då jag var omkring fjorton år gammal och Berndt varit hemifrån någon tid, tyckte mamma det var tid för mig att komma ut i tjenst, emedan
Goda nu var gammal nog att gifva henne den hjelp hon behöfde för att hålla huset i ordning och se efter våra yngre bröder. Utan svårighet erhöll jag anställning såsom barnflicka i en aktad familj. Visst kändes det påkostande att lemna hemmet, men å andra sidan trifdes jag väl i min
tjenst, ty jag hade alltid tyckt mycket om små barn, och min matmoder var utmärkt snäll och förståndig. Jag måste tro, att jag också var till nöjes, ty min lön höjdes mer än en gång, jemte det jag fick många presenter, och jag blef i samma tjenst tre år samt skulle blifvit der ännu längre,
om icke den svåra olyckshändelse inträffat, om hvilken jag nu vill berätta.

Goda lemnade icke hemmet, emedan hennes biträde påkallades der, men efter någon tid blef hon en så fortfärdig och skicklig sömmerska, att min moders arbete betydligt underlättades, under det på samma gång deras förenade
förtjenster Ökades.

Då broder Mauritz var omkring tolf år gammal, var herr Berger villig att taga honom såsom springgosse, och han hade icke Slagg att sätta sin ärlighet på prof, ty på ett eller annat sätt hade den gamle bäraren förlorat sin plats. Mauritz förblef emellertid icke länge springgosse, ty herr
Berger föreslog snart att taga honom såsom bodgosse, och mamma och Mauritz antogo med tacksamhet det gjorda erbjudandet.

Under det alla dessa förändringar egde rum, fortsatte John och Axel att gå i skola, och de behöfde icke längre gå i så slitna kläder och lappade
skor, som vår broder Berndt nödgats begagna under sin skoltid.

Under hela denna tid — det var flera år — fullföljde broder Berndt ihärdigt sin bana såsom bokhållare hos herr Harpur, och jag tror mig med trygghet kunna tillägga, att under det han icke var trög uti det han hade för händer, var han
brinnande i anden, tjenande Herren. En gång om året kom han för att helsa på oss, och ehuru hans lön icke var stor då för tiden, hade han alltid litet till öfvers att skicka hem till mamma. Jag behöfver knappt tillägga, att han längesedan
återbetalt doktor Ströms frikostiga lån.

Ibland, då han besökte oss, talade han om sina barndomsdrömmar om ryktbarhet och rikedom och om sina många felslagna förhoppningar. Men han var fullkomligt nöjd, sade han leende, med den plats, på hvilken han, blifvit stäld genom Guds underliga ledning. Han kunde visserligen icke hoppas att blifva rik eller ryktbar, men han kände sig tacksam för hvad Gud gjort för honom. »Och du vet, Lina», sade han en dag till mig, »att det är bättre att vara en obemärkt kristen, än en berömd och namnkunnig man utan
gudsfruktan. Gud kunde hafva gifvit mig mitt begär, Lina, och sändt vämjelse i min själ.»

Och nu har jag att berätta om en olycka, som träffade mig, då jag varit omkring tre år i tjenst. Den bestod i ett fall utför en brant trappa, förorsakadt deraf, att jag stapplade öfver en vattenkruka, som af vårdslöshet blifvit qvarlemnad på öfversta trappsteget. Jag hade ett barn på armen, hvilket gjorde att jag icke såg hindret, utan
förlorade jemnvigten. Huru det tillgick vet jag icke, men med tacksamhet till Gud minnes jag, att den lilla jag bar icke blef det minsta skadad, utan återfans i mina armar, der jag låg nästan medvetslös vid foten af trappan, men jag var så skadad, att jag icke kuude röra mig, och då de försökte lyfta mig, skrek jag högt af smärta.

Jag ihågkommer endast föga af hvad som tilldrog sig under flere af de följande dagarne, men jag vet, att min moder och doktor Ström efterskickades, och att all ömhet och omvårdnad egnades mig af min omtänksamma matmoder, samt
att jag efter flere veckor af lidande var i stånd att uthärda flyttningen till min moders hus. Men doktor Ström och andra läkare, som skötte mig» skakade allvarsamt sina hufvuden och meddelade mig så ömt och varsamt som möjligt, att jag aldrig skulle blifva duglig att tjena — aldrig
skulle återfå fulla bruket af mina lemmar — att min ryggrad var så skadad, att de fruktade jag till en viss grad skulle blifva beroende af andra för hela min återstående lifstid.

O hvilken bitter smärta och sorg detta förorsakade mig! Huru min själ knotade och knorrade. »Det är grymt, grymt», utropade jag i mitt hjertas bitterhet och vägrade att emottaga tröst.

Min moder försökte föra mig på bättre tankar och Goda, den kära, deltagande systern, blandade sina tårar med mina, i det hon lutade sig öfver mig, hjelplösa stackare, och kysste mig åter och åter och åter igen, bedjande mig vara vid god tröst, ehuru hon ingen tröst hade att gifva. Men min själ var full af upproriska och hårda tankar om Gud.
Ill. E. Westerberg, X. A. Bernhard och hans syster Carolina.

Min broder Berndt kom för att se till mig och så länge han var hemma, kände jag mig litet lättare och gladare till sinnes, men då han reste, återkommo mina dystra, sorgsna, förtviflade tankar. Jag får emellertid nu icke taga upp tiden med att skrifva så mycket om mig sjelf, jag skall  blott säga, att Gud förbarmade sig öfver mig och lät den sorgliga olyckshändelsen blifva medlet till min själs välfärd. Det var sannerligen ett långt och mörkt kapitel i min historia, men jag blef slutligen förd derutur och fick nåd att säga: Det är mig ljuft, att du hafver späkt mig, att jag må lära dina rätter.»

Efter många veckor af hjelplöshet och plågor blef det beslutadt, att jag skulle fara till hufvudstaden för att rådfråga en mycket skicklig läkare derstädes. Det var den frun, hos hvilken jag tjenat, som välvilligt tillstyrkte detta och som ädelmodigt påyrkade att få betala alla utgifter för denna resa och likaså för läkarevård. Till följd häraf skref mamma till min broder och han flyttade
genast från sin dåvarande bostad till en annan, der det fans flere rum och beqvämare inredda, och der vi äfven skulle vara närmare läkaren. Då allt var färdigt, reste jag, åtföljd af vår moder. Det var en tröttsam resa, ty jag var mycket svag och måste lyftas i och ur vagnen som ett
litet barn.

Det skulle uppvärmt ett kallare hjerta, än jag tror mitt någonsin var, emot en broder, att röna all den kärlek och ömhet Berndt visade mig under denna tid och att veta till huru stor kostnad jag
var honom, utan att kunna återgälda det minsta. Jag kommer ihåg, att jag sade så en gång till honom, då jag låg på soffan och han satt vid min sida.

»O, du kära, enfaldiga Lina!» utbrast han skrattande på sitt stilla behagliga sätt, »hvad tror du bröder äro till för i verlden, om icke för att hjelpa sina systrar, då de äro i någon nöd och att vara en tröst för dem under alla skiften ?» Och sedan bad han mig bannlysa ur mitt sinne alla tankar på utgifter, ty han kunde mycket väl göra hvad han gjorde, eftersom han nu hade en god lön. »Jag skall väl aldrig blifva mycket rik, Lina», tillade han, »och jag föraktar icke penningar, det försäkrar jag dig; men om jag icke kunde dela dem med dem jag älskar högst och har så stort skäl att älska, tror jag, att jag hellre skulle vara
utan dem.»

Härpå hade jag intet svar att gifva, utan kunde blott trycka hans hand med värma till mina läppar.

Efter en tid återvann jag litet styrka och var i stånd att gå omkring svagt, och efter ännu litet längre tid började vi tänka på att återvända hem — mamma och jag. Men Berndt ville icke höra talas om, att jag skulle lemna honom, och
slutligen uppgjordes det så, att mamma skulle återvända till sin familj och sina vanliga sysselsättningar och Goda resa till mig för att sköta mig och vara mitt sällskap.

Naturligtvis var allt detta en utgift för vår broder, men han bar det vänligt och gladt. Han sade oss, att hans inkomster voro lika stora som
många andras, hvilka hade familjer att försörja med sina förtjenster, och att vi måste anse oss såsom hans familj. Detta var likt vår broder, men det oaktadt visste jag då och jag vet nu, att han måste öfva mycken sjelfförsakelse för att kunna uppfylla våra behof.

*




Åttonde kaptitlet.
Huru min broder Berndt öfvervann ondt med godt.

En afton, några veckor efter syster Godas ankomst, kom Berndt hem mycket tyst och nedslagen och jag kunde ej låta bli att fråga honom, om han kände sig illamående. »Åh nej,» sade han, han mådde fullkomligt bra.

»Då är du ledsen för något», sade jag.

Nej, han hade icke något att vara ledsen öfver för egen del, men något hade händt hos hans principal, som förorsakade honom litet bekymmer. Han skulle emellertid vara tacksam, om jag icke gjorde honom några frågor, emedan han icke kunde besvara dem.

Följande afton återvände vår broder icke i vanlig tid — nej, icke förrän flere timmar sednare. Det var, nära midnatt, då vi hörde hans steg i trapporna.

»Käre Berndt, hvarför kommer du så sent? Vi hafva varit så rädda att något händt dig», utropade jag, då han trädde in i vårt lilla hvardagsrum.

»Ni kära små tokar», genmälde han skrattande; »hvarför laden I er icke att sofva och glömma alla farhågor för mig? Eller tron I kanske icke,
att  en sådan liten stackare som jag kan taga vara på mig sjelf?»

Berndt hade icke glömt det namn jag förr gifvit honom. Men det föreföll riktigt löjligt nu, att han någonsin blifvit kallad »en liten stackare», ty han hade vuxit betydligt, sedan han lemnade hemmet för så många år sedan.

»Jag menade icke så», återtog jag; »men det är så ovanligt sent.» Ja, han var ledsen att han hållit oss vakna och ledsen att han icke skickat ett bud för att betaga oss all onödig oro, men saken var, att han blifvit fördröjd och verkligen icke vetat, huru sent det var. Han var mycket glad, att han stannat, tillade han, och att dömma af hans glada ansigte, behöfde man icke fråga honom, om den ledsamhet, hvarom han talat aftonen förut, blifvit undanröjd.

Icke förrän långt efteråt fick jag veta, hvari denna ledsamhet bestod och hvad som qvarhållit Berndt så länge denna afton. Men efter jag erhållit kännedom derom, vill jag nu omtala förhållandet.

Såsom redan blifvit nämndt, fann vår broder vid sin ankomst till hufvudstaden, att Robert Batman, den yngling, som uppfört sig så ovänligt mot oss, då vi voro ute och plockade björnbär, var hans principals systerson och redan vistats ett år i dennes hus.

Ingen af de i herr Harpurs tjenst anstälde unge männen tyckte om Robert, som tycktes inbilla sig att hans slägtskap med handelshusets förman gaf honom rätt så väl som makt att missakta dem, som stodo öfver honom och med öfvermod bemöta
dem, som voro under honom. Stundom anfördes klagomål öfver hans uppförande hos herr Harpur, men utan att verka någon förändring.

Hvad som förvärrade saken var, att ehuru herr Harpur hyste eller syntes hysa stort förtroende till sin systerson, var den unge mannen känd för lättja och vårdslöshet, och andra nödgades ofta göra det arbete, som han försummat.

Det var icke möjligt att sådant kunde fortgå år efter år, utan att komma närmare ett slut, och det väckte ingen förundran hos vår broder, då han en dag infann sig på sin post — det var samma dag han kom så tyst och nedslagen — att finna, det Robert Batman fallit i ogunst hos sin
morbroder. Åtskilliga större fel hade upptäckts i de räkenskaper det ålåg honom att föra, och detta uppväckte starka misstankar, att han varit oärlig så väl som vårdslös.

Jag är ledsen att nödgas säga, det mer än en af Roberts kamrater gladdes att höra detta. Måhända var det naturligt för dem att känna glädje vid utsigten att blifva af med öfversittaren, men i alla fall var det orätt af dem att visa skadeglädje. Den misstänkte systersonen blef emellertid strängt anbefalld att reda upp sina felaktiga räkenskaper.

Men detta var lättare att befalla än åtlyda, och denna dag förgick och den följande äfven, och arbetet syntes icke närmare sin fullbordan, än då det börjades.

Allt detta var väl bekant för Berndt, och ehuru han icke hade stor orsak att älska unge Batman, kände han medlidande med honom, och dessutom trodde, eller åtminstone hoppades han, att hans
kamrat, ehuru lat, vårdslös och sjelfvisk, likväl icke handlat oärligt. När dagsarbetet var slutadt, gick han alltså till herr Harpur och bad om tillåtelse att stanna qvar och hjelpa Robert Batman att göra upp sina räkenskaper.

»Ja gerna, om du så vill», sade herr Harpur, och Berndt begaf sig till Batmans pulpet.

Jag har sedan hört min broder säga, att han fann den unge mannen i en högst upprörd och bedröflig sinnesstämning. Han hade visserligen icke suttit vid sina illa förda böcker hela föregående natten, men han hade knappt sofvit en blund och var alldeles ur stånd att utreda eller förklara de fel, som blifvit upptäckta.

Då Berndt nämnde, att han kommit för att hjelpa honom såg han upp förlägen och förvånad och kunde icke yttra ett ord på en lång stund; slutligen sade han: »Jag begriper då alls icke, hvarför du vill bry dig om  mig.»

»Emedan du är i bekymmer, och jag skulle vara glad att hjelpa dig derutur, om jag kan», svarade Berndt.

»Menar du verkligen hvad du säger, Scott?» återtog Batman förvånad.

»Naturligtvis gör jag det», genmälde min broder, »hvarför skulle jag icke?»

»Och jag vet icke, hvarför du skulle det», sade den unge mannen, »men nog vet jag, hvarför jag icke skulle, om jag vore som du», tillade han. »Du vet hvad allmänna tanken är om mig», fortfor han; »nu, innan du rör böckerna, måste du
säga mig, om  du tror det eller icke.».

»Tror hvad, Batman?»
»Att jag bestulit min morbror», utbrast han med häftighet, och hans ansigtsfärg öfvergick från blekt till purpurrödt.

»Nej», sade Berndt, »jag tror det icke, och det är till en del orsaken, hvarför jag kommit för att hjelpa dig.»

»Du är en bra gosse, Berndt», utropade Batman, störtande upp från sin plats och skakande min broder kraftigt vid handen samt derpå utbristande i tårar: »Jag förtjenar icke din vänlighet, ehuru du har rätt i att icke tro mig vara oärlig; men om jag kommer väl igenom detta, skall du få se, att jag icke är otacksam», tillade  han.

»Tänk icke derpå nu», sade Berndt glädtigt; »låt oss i stället se hvad man kan göra med dessa böcker.» Och derpå tog min broder plats vid pulpeten och började granska de felaktiga räkningarna på fullt allvar.

Det var en lycka för Robert Batman, att min broder gjort sig så mycken möda att lära räknekonsten under sin barndom och att han hade så redigt hufvud samt var så skicklig i bokföring, ehuru detta icke var hans vanliga sysselsättning
hos herr Harpur. Men äfven med dessa fördelar fordrade det mycken tid, innan Berndt kunde bringa någon reda i förvirringen; han var dock fast besluten att icke lemna arbetet ofullbordadt, om det var någon möjlighet, och efter tre eller fyra timmars tåligt och ihärdigt arbete, var han i stånd att utvisa, hvar missräkningen uppkommit. Vid
midnatt återvände han derpå hem, sedan han först hjertligt skakat hand med Batman och lyckönskat
honom till vissheten om att följande dag blifva frikänd från alla misstankar.

Jag har icke mycket mer att berätta om Robert Batman. Herr Harpur blef mycket glad att se sin systersons goda namn och rykte återupprättade tackade Berndt hjertligt för den möda han gjort sig och den vänlighet han visat, och för några
veckor blef den unge mannen återinsatt i sin förra ställning. Men han afstod snart från sin plats och återvände till sin faders landtgård, hvilket han sade passade honom bättre än kontorsgöromålen hos morbrodern; och sannolikt var det så.

Jag har blott ännu ett att tillägga, nemligen att Robert Batman aldrig fick veta, att den unge man, som så oegennyttigt hjelpt honom igenom hans största svårighet, var den fattige gosse, mot hvilken han några år förut uppfört sig så öfvermodigt på sin faders äng.

*




Nionde kapitlet.
Ytterligare kärleksbevisningar af min broder Berndt.


Min historia är nu nästan slut, men icke alldeles, och hvad jag ytterligare har att säga angår till en del, men visst icke uteslutande, mig sjelf.

Hvad doktor Ström och andra läkare yttrat om mig besannades. Jag återfick aldrig min fulla styrka, så att jag ånyo kunde blifva skicklig för mera ansträngande tjenst. Sedan jag varit flera månader under läkarevård, var jag dock i stånd att sysselsätta mig med lättare arbete, som icke fordrade mycken rörelse, ty min helsa var god, men
jag hade blifvit fullkomligt ofärdig, till följd af det svåra fallet. Jag hoppas att jag blifvit försonad med detta och tacksam för de många nådevälgerningar jag dagligen erfor, men det kan icke nekas, att mina framtidsutsigter blifvit helt och hållet förändrade, och jag vill icke heller neka, att jag ibland blickade framåt med misströstan
och derjemte sörjde icke så litet öfver, att jag var till tunga för min broder Berndt och ett sådant band för min kära syster Goda, som ännu var mitt sällskap och hjelp, tjenande mig med en uppoffrande ömhet, som gjorde henne värdig sitt namn.
En afton, sedan Berndt återkommit från kontoret, talade jag med honom i sorgsen ton om framtiden, då han afbröt mig, sägande: »Lina, vet du att jag har tänkt mycket på dig i dag?»

Jag kunde naturligtvis icke precis veta detta, men blef icke mycket förvånad att höra det.

»Jo», sade han, »jag har tänkt på dig och jag har en plan i mitt hufvud.»

Och derpå omtalade han för mig, hvilken plan detta var — nemligen att han skulle föranstalta om dagliga lektioner i hemmet för mig och Goda för att sätta oss i stånd att efter någon tid sjelfva blifva lärarinnor och hålla skola. »Jag vet väl, Lina», fortfor han utan att gifva mig tid att svara, »att du redan nu är skicklig att undervisa i vissa
ämnen, ty du och Goda hafva fått en god uppfostran.»

»O, Berndt, Berndt?» utropade Goda och jag nästan i samma andetag, »hvad menar du?»

»Jag menar», sade vår broder, »att den uppfostran vår kära moder gaf oss i hemmet var bättre än den, som meddelas i mången skola. Men på samma gång», tillade han, »är det många
ämnen, i hvilka I bören kunna undervisa, dem hvarken I eller jag kännen till, men dem jag icke betviflar I kunnen inhemta med tid och uppmärksamhet.  Nu, hvad sägen I om min plan?»

»Men, käre Berndt, tänk på den stora kostnaden.»

Han hade tänkt derpå, sade han, och han visste huru mycket han kunde uppoffra och ville icke gå deröfver: ville vi ej lita på honom i detta stycke?

Hvad kunde vi säga? Det var just hvad Goda
och jag önskat, nemligen att vi skulle varit i stånd att hålla skola, ty detta syntes nästan vara det enda, hvarigenom jag kunde lyftas ur min beroende ställning. Men vi hade aldrig tänkt på ett erbjudande sådant som detta. Det är emellertid icke nödvändigt att upprepa något mer af vårt långa samtal denna afton. Allt hvad jag behöfver säga är att, innan många dagar förrunnit, hade vår broder funnit hvad han sökte för oss och vi med allvar, hopp och tacksamhet börjat fylla, hvad som var bristfälligt i vår första skolundervisning.

Vår broder ledsnade icke att göra godt. Goda och jag togo lektioner, och jag tror mig kunna säga att vi studerade flitigt i tre hela år — med undantag af några tillfälliga fridagar, då vi allesammans reste och helsade på vår moder. Vid slutet af de tre åren flyttade vi till en landtlig
utkant af staden och började vår undervisning.

Våra första försök voro oansenliga: vi började med några få små flickor såsom halfpensionärer, men vår himmelske Fader gaf framgång åt vårt arbete. Skolan tillväxte: syster Goda var så snäll och skicklig äfven, och barnen vi undervisade
så tillgifna och grannlaga mot deras stackars ofärdiga lärarinna, att vår verksamhet var snarare ett nöje än ett arbete för oss. Efter ett par års förlopp vågade vi, till följd af den uppmuntran vi rönt, taga emot helpensionärer och för att börja helpension måste vi flytta till ett större hus. Vår broder hjelpte oss härmed och det lyckades öfver förväntan.

Berndt kunde emellertid icke hafva lemnat oss så mycken hjelp, som han då gjorde, om icke
hans egna omständigheter vid denna tid betydligt förbättrats. Genom trohet och flit hade han mer och mer förvärfvat sin husbondes förtroende och befordrats från den ena platsen till den andra, tills större delen af den vidlyftiga affärsrörelsen stod under hans ledning. Utan tvifvel hade han naturliga gåfvor, som gjorde honom passande för handeln, kanske mer än för något mekaniskt yrke, om hans barnaårs drömmar blifvit förverkligade, men jag tror dock, att det var hans allvarliga åstundan att väl utföra allt hvad som var hans pligt att göra och hans samvetsgranna aktgifvenhet på sin husbondes intressen, som i främsta rummet lade grunden till hans framgång och
befordran.

Men låt mig återvända till min syster och mig sjelf. Vi fortsatte vår skola, jag vill icke säga huru många år, tills min svaghet tilltog så, att jag icke förmådde egna mig åt mitt kall med samma trägna flit som i fordna dagar, och derför drog jag mig tillbaka med en medelmåttig men
tillräcklig utkomst, öfverlemnande min del af undervisningen till en af våra första elever.

Under det detta fortgick och tiden ilade undan, glömde min broder icke vår moder och våra yngre bröder i hemmet. Jag har nämnt att Mauritz blef bodgosse hos herr Berger, derefter vistades han några år hos honom såsom bokhållare, och sedermera voro vi i stånd att hjelpa honom börja en egen handelsrörelse. Jag liknar, att tack vare broder Berndt, men framför allt genom Guds goda hand öfver oss, kunde Goda och jag förena oss med Berndt i detta, och   efter förloppet af några
få år var Mauritz redan i stånd att återgälda hvad vi lånat honom.

Sedan, när John och Axel voro gamla nog att lemna skolan, tog vår broder Berndt dem upp till hufvudstaden och förskaffade dem goda platser, på hvilka de, jag är lycklig att kunna säga det, uppförde sig väl, och sist af allt förmåddes vår moder att också flytta till oss, eller rättare till Berndt i en treflig liten bostad icke långt från vår skola.

Vår moder är nu en åldrig qvinna, men hon har god helsa och har den glädjen att se alla sina barn omkring sig i lyckliga omständigheter. Hvilka af dem äro gifta och hvilka ogifta, och huru många barnbarn hon har hör icke till min historia. Bland de ogifta är dock min broder Berndt, som
stundom skämtande säger, att han hade icke tid att tänka på giftermål, då han var ung och nu, då han blifvit äldre, har han icke lust att ändra lefnadsställning.

Och nu, då jag har skrifvit min broder Berndts historia, tyckes det mig, att jag icke omtalat tiondedelen af hans tjenst i kärleken. Men måhända är detta lika bra; och jag skall icke hafva skrifvit förgäfves, om jag lyckats visa, huru ett barn utan att blifva stor, rik eller ryktbar i verlden kan växa upp till välsignelse för sin omgifning och blifva lydig, kärleksfull, ärlig, flitig, ihärdig och
sjelfförsakande samt lära sig att tänka mindre på sig sjelf
än på andra, att vara tacksam för välvilja, att löna ondt med godt samt att göra väl och meddela. Och vi veta hvar det står skrifvet: »Ett sådant offer är för Gud täckt och annammeligt.»

*



Från A. L. Normans Förlags-Expedition har i bokhandeln utkommit:

Skrifter för ungdom.

Aftonstunder i hemmet. Christliga berättelser för barn, af L. S. Med kolor, plancher. 7 häften à 30 öre.
Barndomsminnen. Med 2 plancher. Pris: 50 öre.
Barnen i Cloverley. Öfvers. från engelskan. Med 5 plancher. Pris: häftad 1: 25; i clothb. 2 kr.
Barnherberget. Pris: 30 öre.
Den illustrerade barnboken. Pris; 60 öre.
Ellen och Anna. Pris: 1 kr.             
En moders ord. Pris: 50 öre.           
Ensam i London. Med 12 plancher. Pris: 65 öre.
Guldperlor. Af A. L. O. E. Med 12 plancher   Pris: 1 kr.
Huru Marion Lee byggde en kyrka. Af fört till »Huru
fångar man en solstråle». Öfvers.  Med 5 teckningar. Pris: 50 öre.
Jessicas första bön. Med 9 plancher. Pris: 25 öre.
Jessicas moder. Med 2 plancher. Pris: 25 öre.
Lilla Esthers Söndagsbok. 12 häften med teckningar. Pris: 25 öre häftet.
Pressense, E.  En liten barnaverld. Pris: 1 kr.
Rosor och Törnen. I. De fyra önskningarne. Berättelse. Svenskt orginal. Pris: 75 öre. II. Margareta Kling eller en ros vid vägen. Svenskt original. Pris: 60 öre.
Samtal för barn öfver stycken ur bibliska historien. Af C. v. H. 12 häften à 50 öre. Illustrationer 2 häften. Pris: 1 kr. 35 öre.            
Sandberg, Fr. Taflor och berättelser ur Sveriges historia. Med plancher. Pris: 1 kr.
Snödroppen. Ny julbok för barn och ungdom. Med plancher i färgtryck. Första och andra årg. Pris: 1: 40 för hvarje årgång.
Starbäck, G. Berättelse ur gamla historien. Med 19 plancher. Pris: 1 kr.
Söndagsbarn. Berättelse af A. V. Pris: 25 öre.
Timmermannen på Libanon eller fristaden Kedes. Af förf. till »Den trofaste Löftesgifvafen» m. m. Öfvers. med teckningar. Pris: 75 öre.
Tvenne Julberättelser af A. V. Pris: 50 öre.
