<chapter name="Herr Doct. CARL LINNÆI Anmärkningar om Brännwin">
<h1>Kongl. ARCHIATERNS, 

Samt 

Medic. och Botan. PROFESSOR. 

I Upsala, 

Hög-Ädle och wida Berömde 

HERR 

<i>Doct. CARL LINNÆI</i> 

Anmärkningar om Brännwin.</h1>

<b>B</b><sc>r</sc>ännewin är en den renaste, tunnaste, 
simplesta, och lättaste liqueur eller wätska, som 
aldrahastigast  upkokar och mäst utwidgar sig af wärman, 
samt upbrinner hel och hållen, utan at gifwa 
någon rök, stank eller drägg; blandas ock med alla 
wåta saker, samt luchtar och smakar. Hon uplöser 
allt hartz-aktigt, och utdrager all spiritus rector, 
som Chymisterne kalla den fina luchtande ångan, 
hwilken är uti blommor och andra ting, och den som 
på intet annat sätt kan fångas. Hon coagulerar 
eller lopnar alla wätskor i människians kropp, utom 
Urinet, och giör alla fibrer eller trådar i kroppen 
hårdare och mera spröde, samt bewarar alla diurs delar, 
som i henne inlägges, ifrån förrottnelse. 

Sådant är rent Brännewin, som kallas Alcohol, men 
då denne är något watnblandad, kallas den spiritus 
vini eller frumenti, och Brännwin. 

Et rent Brännewin är altså et starkt förgift för människians 
kropp; ty det coagulerar wätskorne eller giör dem 
sega, och alla kiött-trådar styfwa och skiöra i kroppen. 
Således förorsakar det altid förstoppningar i 
alla människians inälfwor. Men då denna flygtige 
ångan til några droppar blandes med watn och 
intages, så retar det alla de finaste nerver, spänner 
dem, och upmuntrar kroppen; tages några droppar 
mera, hetar det kroppen; änn mera, giör det en yr 
och galen; ännu mera, förskiämmer det hela kroppen 
och dödar.

Här-af ser man, at det kommer mycket an på 
dosis eller myckenheten och starkleken af Brännwinet: 
hwar-efter det upmuntrar, styrker, lättar sinnet, 
giör en glad, skämtsam, öpenhiertad, tåpig, 
läspande, narraktig, raglande, sömnig, död. 

Hwarföre ock wisse Nationer intet wåga at taga sig stora 
supar, utan småtta på glaset; wåga ej eller at supa 
det på tom maga, eller at släppa det (såsom de kallat) 
in på hiert-blodet. 

Däremot andre hafwa för manér, at på karla-sätt taga kron-supar, på 
fastande maga, eller för göken. 

Desse betänka intet, at Brännwinet, såsom sades, coagulerar och 
lopnar alla wätskor i kroppen, (fast än sielfwa saliven 
eller wätskan i munnen blir där såsom et torrt miöl) 
och giör polyper eller blod-lefwer wid hiertat, som 
aldrig uplöses, utan förer dem genom hetzige febrer, 
gälsot, och watusot, hufwudstupa i grafwen. 

Där emot de, som läppia dageligen sit finkeljokom, wä1 
lefwa länge; men få en bräcklig ålderdom, med darrande 
lemmar, och förnötta sinnen, som stundeligen komma 
i olag och wela stadna, om de ej updragas med 
morgon-supen, förmiddags-supen, appetits-supen, 
mat-supen, eftermiddags-supen, afton-supen, 
och qwälls-supen. 

Ty det är med sådane spiritueuse saker och wåra spände 
nerver, nästan som med regn och tacklen på et skiepp. Tacklen 
stå spände; och då regn kommer, spännas de änn mera, 
at de nästan må springa; men så snart wätskan är 
ut-torrkad, blifwa tacklen långt slappare än de först 
woro, så at master och stänger sedan runka och luta, 
in til des en ny regnskur kommer, som åter giör dem 
fasta. 

Därföre ser man den eländiga Brännwins suparen, 
då han om morgonen kommer ur sängen, wara 
modfäld, darrande, melancholisk, och siuk i alla 
lemmar, så at han knapt kan sätta glaset til munnen, 
at icke det utspilles; men så snart han 
fådt sig et par supar, då tacklen i hans kropp blifwa 
upspände, blir han fast, munter, eftertänksam, nögd, 
och på sitt sätt frisk, in til des denne wätskan förflugit; 
då han åter måste gripa til sin panacée eller 
hiertstyrkning, och på det wiset slatga sin tid fram.

Här utaf ses nu, hwad för härlig dryck Brännwin 
är, och at man intet bör narras med starka 
Medicamenter för mycket, så at där-af blir en wana. 
Mången ärlig hustru har så länge tagit in kinderbalsam, 
at hon där igenom råkat i denna Brännwins 
sot. Mången har tänkt, genom detta medel at fördrifwa 
illak luft, och sporrhugga magen til appetit, 
at præservera magen för colique och ref, at smälta 
maten wäl, at fördrifwa sorg, ängslan, förtret, 
bekymmer, wärk, med mera wederwärdigheter, och där 
igenom stadnat i Brännwins finkan, som ingen 
Doctor med hela Apotheken kunnat hielpa. 

Mången tänker, at efter saden är det hälsosammaste til 
spis och föda, så skal ock Brännwinet, som är siälen, 
essencen och quint-essencen af all säd, wara det 
hälsesammaste. Jag will ock medgifwa, at spiritueuse 
saker, då de rätt brukas, giöra det som intet annat 
ting giör, nämligen upmuntra lif och sinnen; Men 
så ädle som desse äro, så warsamt måste de ock 
handteras. Ty all wana är farlig, och allt förmycket är 
skadeligit; men ingen ting mera, är det aldraäldlaste.

Man wet wäl, at andra Nationer [i] 
werlden hafwa uptänkt några sådane spiritueuse 
saker, såsom win, öhl, miöd, datura, bangue, 
sorbett, cosmos, pinang, bettle, opium, tobak, 
med mera, genom hwilka de fördrifwa bry, fruktan 
och wederwärdigheter; så at, när de här-af fådt 
någon dosis, förakta de allt som är dem emot, och tro 
sig wara de aldrasällaste. Men så är ock säkert, at 
ibland alla är ingen så skadelig som Brännwins 
methoden, och som så fördärfwar både det fasta och 
flytande i människians kropp.

Den gamla enfaldige werlden wiste intet af denna 
faslige drycken, som de Ägyptier påfunnit, förr än 
wid åhr 1300, då Modenerne uti Italien begynte 
af sina sura drufwor bränna en stark spiritus, efter 
Arabernes manér, och Venetianerne at sälja den til 
gruf-drängarne och bergs-männen näst därsin-wid 
i Tyskland; hwar på ej långt där-efter, nämligen 
wid åhr 1313, Chymisterne började bruka honom i 
Medicinen, och at med honom utwärka sina essencer, 
tincturer, och elixirer. 

Det war i förstone så stor konst at distillera den samma, 
at allenast de första Chymici wiste af denna hemlighet, 
som nu hwar käring förstår äfwen så wäl som en Arnoldus 
de Villa-nova.

Jag will nu allenast korteligen nämna, hwad 
Brännwinet icke giör. 

Man tror, at Brännwinet wässer appetiten. Det är ock 
sant; men efter en åttondedels tima, förtager det honom 
så mycket, som det förr upwäckt den samma. Ty när 
denna dryck kommer in i människians lif, öpnar Naturen 
alla löpgrafwar (ductus excretorios kallade) at möta, 
skölja af, och förswaga denna sin fiende. När nu 
desse wätskor flinkt tilflyta, då kommer appetiten; 
men stadnar af, när de äro utflutne. 

Man tror at Brännwin smälter maten. Men det 
är ogrundat. Ty allt kiött och fisk hårdnar af Brännwin, 
och blir bewarat så länge det ligger där-uti; 
ja Brännwinet coagulerar och lopnar alla wätskor i 
kroppen, hwilka äljest flyta til magen, och där smälta 
maten. Fast än man tycker, at Brännwin hielper 
magen, genom det at det styrker fibrerne, och 
således fördrifwer wädret. 

Man tror, at Brännwin är godt för illak lukt. Det är ock wisst, 
at så länge munnen kan stincka af et fult Brännwin, 
lärer ej så giärna et smittsamt gifft tränga sig in i 
kroppen; hwarföre och Brännwin i siuk-stugor ofta 
præserverar, och i krigs-tåg ofta allena bewarar 
ifrån diarrhéer och blod-sot. Men stackars den, 
som intet har annat Antidotum och bot emot 
smittosama siukdomar och sielfwa wår-luften. 

Man tror, at det är en besparning i hus-hållet, til at 
gifwa folket en sup Brännwin til frukost, i stället för 
annan mat. Men det är samma upmuntran för dem, som 
en pisk-släng för skiuts-märren. Hon springer wäl 
litet där-efter, men hon blir därföre intet fetare; 
emedan hon där af ej kan giöra någon chylum eller 
miölk-safft, som föder kroppen. 

Man tror, at Brännwin wärmer om wintern på resor. Der är 
ock sant, på en liten stund. Men som allt retande 
sedermera så mycket förswagar, som det för-ut styrkt; 
så fryser man ock där efter så mycket mera: 
Hwar-af wåra Landtmänn om wår-tiden stadna uti håll 
och styng, och dö där-af tusend-tals. Det är här 
wid märkwärdigt, at alla de som resa öfwer de 
Arabiska och Persiske wida sand-fälten uti starkaste hetan, 
genom intet annat blifwa så läskade, som genom en sup 
godt Brännwin. Hwar af fölger oemotsäjligen, att 
Brännwin äfter-åt mera swalkar än wärmer. 

Man tror Brännwin föder, så at mången är nögd, at 
lefwa utan mat hela dagen, allenast han får Brännwin. 
Men aldrig har någon ännu blifwit fet af hetziga 
drycker, men wäl mången af swagare, såsom af öhl, 
miölk, etc. 

Mången tror, at Brännwin fördrifwer sorg och 
ängslan. Men kort där-efter upwäcker wanan 
efter Brännwinet en sofwande mahl; ty som 
Brännwinet utmärglar kroppen, så giör det ock, at all
wederwärdighet mer biter på honom, när han ej fådt sin sup.
Beware <b>GUD</b> hwar och en at gifwa sina barn 
Brännwin, hwilka ännu äro i wäxten. Ty de finaste 
lifs-trådar, som äro i utdragning, blifwa där-igenom 
ut-torkade och härdade i otid. Lika som då man 
häller uti unga walpar Brännwin, eller smörjer deras 
rygg där med, bli de här igenom ifrån det största slaget 
bragte til små knä-hundar. 

Huru ock detta Brännwin bekommer magen, kan man se hos 
slagtare, när de upskiära swinen, som med drank blifwit 
giödde; då tarmarne äro så skiöra, at de knapt kunna 
anwändas til korf-skinn. Och hos Anatomisterne är 
at se, huru de swårligen med sina hakar kunna hålla 
i kiöttet på Brännwins-suparen, med mindre det ej går 
sönder. De kunna ock wisa huru lefwer, miälte, 
krösan, lungor, och alla kiörtlar blifwit här-af 
förstoppade, och med illak materia upfylde.

Jag, såsom Medicus, will ej särdeles inlåta mig 
hwarken i Theologiska Sedeläran eller Politiska 
Hushållningen; men allenast til slut nämna, hwad jag sielf 
erfarit. Jag såg, då jag wid Kongl. Ammiralitetet 
war Medicus, at den tiden Brännwinet war förbudet, 
blefwo Båtsmännerne ej half-parten så mycket 
siuke under wistandet på hwarfwet, ej eller för excesser 
til en tiondedel så mycket straffade; hwilket jag äfwen 
hörde och märkte wid de andra Regementerne. Wi 
böre bedia den Högste, at wi få behålla wårt ringa wett, 
och ingalunda sielfwe af slättia giöra oss til oförnuftige 
diur, då vi likare warda det ondas beläte än Guds.

Jag har hördt säjas, at de åhr warit, som man i en 
stad här i Riket upbrännt mera än hundrade-tusend 
tunnor säd til Brännwin; då man på samma ställe 
anwändt allenast en fierde part eller 25000 tunnor säd för 
bröd. Swerige har föga kunnat bringa sin åker så högt, 
at det ej måst kiöpa många tusende tunnor spannmål 
åhrligen, hwilken går up emot den säd som bortbrännes 
til Brännwin, och förorsakar, äfter en åhrlig underbalance, 
passlig förmögenhet i Landet. 

Men Landtmannen will ändå intet undbära Brännwinet, 
föregifwandes mäst den sparsamhet han där af har 
hos tienst-folket wid frukosten, och hos swinen af dranken. 
Den förra nyttan har man tilförne omtalt; och 
hwad swinen angår, så hafwa swin warit i Swerige 
förr än Brännwin; och omsider torde det wara bättre, 
at swinen mistade litet, än at den fattige swulte ihiäl. 
Låt wara, at Säd här i Riket upbrännes årligen til 
300,000 tunnor, eller så många specie Ducater; jag 
skulle tro, at om man kiöpte fläsk allenast för hälften 
eller 9 tunnor guld åhrligen, man ej skulle sakna 
swinen, fast än alla dödt af hunger. Lika som inga 
swinkreatur föddes wäl fram, utan Brännwins-brännande 
och drank! 

Men hwad skulle så många hundrade 
krögare föda sig med? Ja, om alla wargar 
utrotades, hwar skulle man då få wargskin? Och om 
inga kycklingar utkläcktes, wore det icke en skada, at 
hökarne dogo af hunger? 

Fast mera ligger det makt på at tilse, dät Nationen ej ifrån unga 
åhren blir utmärglad genom det fördömliga Brännwins supandet, 
och at ej så många tusende Landets inwånare ryckas bort 
i otid genom de tre gångbaraste siukdomar, febrer, gohl-sot, 
och watnsot, som komma af de fasliga polyper eller blod-lefrer, 
dem Brännwinet wärkar wid och uti sielfwa hiertat.

Ändteligen, om jag skal rent ut säja, hwad nytta 
jag funnit denna hetziga Brännwins drycken giordt 
inwärtes; så kan jag betyga, det jag intet sedt någon 
annan än den, at folk, som omgåts med dem hwilka 
haft smittesamma durchlopp och blod-sot, hafwa igenom 
Brännwins supande blifwit därifrån præserverade, 
och straxt efter smittandet under tiden med Brännwin 
hulpne. At jag altså skulle tro, dät Brännwinet har 
någon nytta för dem, som wistas på Skieps-flottor, 
eller segla åt Indierne, för Krigs-folk som ligger i fällt, 
och för Landtmannen, då ofwannämnde fahrsoter 
skiöfla Landet.

Men äljest är det högst skadeligit i diæt, i seder, i 
Gudstienst, och i hela det Allmänna.

***
</chapter>
