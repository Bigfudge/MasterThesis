




TALOMLandtmanna-Näringar iWästerbotten, besynnerligenSkellefta Soken,Hållit FörKONGL. VETENSKAPS ACADEMIEN,vidPRÆSIDII NEDLÄGGANDE,Den 1 Maji 1765.afPehr Högström,Probst och Kyrkoherde i Skellefta.

STOCKHOLM,Trykt hos Direct. LARS SALVIUS, 1765.





Mine Herrar!



Då man vet, at til vårt slägtes
bestånd fordras så många
behof, som människor af
enahanda förmögenheter ej kunna
bestrida, så bör det tilskrifvas
den Högsta Försynen, at man
uti hvart särskildt Samhälle
gemenligen får finna så många til hvarjehanda
vetenskaper, yrken och näringar böjeliga snillen
och händer, som behöfvas til dess folk-hops
bestånd och beqvämlighet.

Ehuru förfarenheten vitnar, at desse genom
aflägsne belägenheter, mindre tiltagsenhet,
fattigdom, förhastade Lagar, konstlande med snillen
och näringsfång, samt tryckande af hårda
öfvervälden och andra hinder, kunna qväfvas, eller
åtminstone ej komma til fullkomlig mognad; så
intygar dock samma förfarenhet, at så ofta desse
hinder blifvit undanrögde och hvarest människor
antingen genom visa Lagar eller andra gynnande
händelser, kommit at få följa sina böjelser,
man ingen brist funnit på skickeliga snillen och
händer, at betjäna sig sjelfve och andra til 
underhjelpande af hvad som hört både til kunskap i all
nyttig vetenskap, samt lifs-nödtorft och beqvämlighet.

Huru stort et samfund borde vara, innan man
där kunde vänta sig finna et så tilräckeligt antal
människor, som vore af naturen fallit til alla slags
yrken och näringar samt således til deras idkande
af Försynen bestämdt, lärer näppeligen kunna
sägas, innan säkrare och tilräckeligare rön
blifvit gjorda, än hittils kunnat upgifvas. Men,
at et närmare utredande af detta ämne ej skulle
blifva utan nytta, lärer skönjas när man med
någon upmärksamhet vil igensöka grunderne til
de fläste fördelningar af lefnads-sätt och näringar,
på hvilka de Lagar och författningar böra
byggas, som skola tjäna til ordnings bibehållande
ibland människor och folkhopar, om man i längden
vil finna dem hafva emot afsigten contraire
fölgder och de skadeligaste verkningar til misstag
och oredor.

Jag hade tänkt, Mine Herrar! at vid detta
tilfälle, då jag, efter Kongl. Academiens Grundlagar,
bör lemna det rum jag, med så mycken
Eder ynnest, de förflutna tre månader innehaft,
kunna något i detta ämne orda i anledning af de
Rön, som kunnat samlas i det land, hvarest jag
har min hemvist, och i synnerhet den folk-hop,
som finnes inom min egen Församling. Men,
då min innom andra trägna göremål skränkta tid
betagit mig hoppet at utföra sådant på så fullkomligt
sätt, som kunde anses värdigt Eder
granskning och vara svarande emot Eder väntan;
utbeder jag mig Edert tilstånd at til en så vigtig
saks vidare undersökande och utredande gifva
någon slags anledning, då jag föresatt mig at
egenteligen tala om de Landtmanna-näringar,
som nu förtiden idkas i Wästerbotten, besynnerligen
Skellefta Socken.

Det lärer vara vid pass halftannat hundrade år
sedan Städer i Wästerbotten blefvo anlagde. Ehuru
intil den tiden inga egenteliga gränsor kommit
at sättas imellan Landt- och Stadsmanna-näringar,
finner man dock huru folkets snillen
redan börjat lägga därtil grunden genom en 
tiltagsenhet at, utom landtbruket, underhjälpa sina
behof genom idkande af Handel, Slögder och
andra Borgeliga närings-fång. Desse hade långt
förut småningom fördelt sig ibland folket i mon
af insigter, tilgångar och andra mer eller mindre
gynnande omständigheter, utan at genom någon
onaturlig blanning hindra eller ödelägga hvarandra.
Uti de belägnaste hamnar åboddes vissa
Byar af de så kallade Birke- eller Bothne-karlar,
hvilka drefvo en så fördelaktig handel, at de
därmed förmådde både understödja landtbruket
och jämväl upmuntra de öfriga med Borgerlig 
näring närmare förbundna handteringar. Dessas
Hemman, som då höllos i mycket pris, voro i
sjelfva verket små Städer, dem Naturen, i brist
af annan ordning, sjelf danat Så nyttige desse Birke-karlar voro för Landet så
länge deras välfärd berodde på en blott täflan imellan
lika frie medborgare, så landtfördärvande
blef deras magt, sedan den til slut blef grundad på
ärhållne Monopoliske rättigheter: hvilket missbruk,
samt huru det gaf anledning til Städers anläggande, 
tydligt igenfinnes i Landets Historier.. Här framlockade

behofven både snillen och händer at sysselsätta
sig med gagnande göromål, kunnandes man
af deras handaverk samt deras därpå använda flit
och konst än i dag upvisa en hop märkvärdiga
vedermälen At förtiga våra vackra och rymliga Sten-Kyrkor,
som den tiden både bygdes och pryddes, samt andra
prof af en större både välmåga och tiltagsenhet,
kan man ibland den tidens qvarblefna smärre
idoghets-märken räkna et slags trykte Tapeter,
dem man kallade väggbonader, hvaraf gamla stycken
ännu finnas här och där i Soknarna, och dem
man genom traditioner visst vet varit gjorda i landet.
Gamla Målningar hafva hittils funnits, fastän
efter tidsens då varande enfaldiga smak. At en del
af gamla qvarblefna Contrefäjen blifvit i sjelfva
orten förfärdigade, sluter man däraf, at man finner
Personer aftagne i sina svepningar och lik-kistor.
Nästan i hvarje gård, träffar man et slags 
Metal-ljusplåtar med armar, samt andra arbeten, som efter
gammalt folks sägen, skola fordom blifvit innom
Soknarne förfärdigade : mycket annat at förbigå., dem dock tiden småningon 
utplånar. Ty, som Vetenskaperne aldrig kunna
trifvas utan hvarsannars biträde, och likasom
et träd förtorkas när man skiljer dess stam ifrån
alla sina qvistar och grenar, så hade näringarna
i detta land aldrig kunnat komma til den trefnad,
som man vet dem verkeligen kommit, om
den ena ej fått räcka den andra handen, hvilket
skulle händt, om man någon af de nödvändigaste
hade måst umbära. Och, som de göra vårt Svenska
folk i gemen orätt, som påstå, at Svensk
manna-näring i äldre tider bestått uti sjöröfveri;
emedan sjelfva Naturen säger oss, at et röfvareband
 
på en sådan ort skulle omöjeligen utan någon
annan egenteligare näring haft länge bestånd,
och det jämväl borde vara bekant, at våra forna
Sjö-Kungar voro den säkraste förmur för deras 
fri- och säkerhet, som odlade jorden och idkade
all slags borgerlig handtering; så är ock troligt,
at våra Wästerbotningar och öfriga Norrländska
Folkslag voro så litet försumelige vid
Lands-culturen och andra nödvändiga näringar,
som outtröttelige i Bardalekar. Man har flere
anledningar at tro, det i denna landsort har grunden
til åkerbruket blifvit lagd ifrån de äldste tiderne,
och är sannolikt, at invånarne blifvit ditlockade
af de sköna Lax- och andra fisken, på
hvilka de från början torde hafva gjort sig räkning,
men tillika därunder börjat odla landet:
hvarvid man hade at förmoda så mycket större
framgång, som hvarjom och enom ännu stod fritt
at af all oupbrukad mark uptaga hvad han förmådde, 
och hvaraf han var en rättmätig ägare.
Huru långt härmed var kommit, kan man ej veta;
men när man under de senare tidhvarfven,
ser af en gammal Skellefta Kyrko-bok, at i Konung
Gustafs tid, funnos i samma Socken 400
Skattebönder, oaktadt det bistra öde både Digerdöden
och tidernas öfriga olyckliga skick, då
flere åldrar hade förorsakat, lärer man med nog
sannolikhet kunna sluta, at folkhopen då ej torde
hafva varit mindre än nu. Ty, ehuru antalet
af Bonde-hemman desse senare åren något ökats,
men man vet hvad verkan Lagarna emot lösdrifvare
samt backstugu- och annat öfverlops-folk
jämte närings-inskränkningar m. m. haft på
folk-mängden, lärer skilnaden af folk-hopens
förehållande emot Skatteböndernas antal lätteligen
kunna uträknas. Men at Åkerbruket var kommit 
i godt stånd, slutes däraf, at man då til
Krigsmagten, til Fiskerierne i Wästersjön och andra
behof, verkeligen skickade spannemål ur landet,
hvartil nämde Kyrkobok gifver vitne, til och
med huru stort qvantum hvarje Bonde ifrån Skellefta
Socken bårtsände. Det är ovisst af hvad
orsak det skedt, at man uti de fläste Byar i denna 
Socken finner i vilda marken rudera af gårdar,
åkrar och ängar, som nu äro öfvervuxne med
skog och hölgde med vindfällen; men mig har
det altid förekommit som et slätt märke af vår
tids förmåga och idoghet fram för fornverldens.
Det vet jag för senaste tidhvarfvet, at vid början
af detta år-hundradet förde våra Handlande ännu 
årligen spannemål, som en handels-vara, til
Stockholm: at då Wästerboten 1714 och de följande
åren rikeligen förmådde underhålla hela
Finska Krigsmagten Man har ännu i Skellefta Socken namn på en Bonde, 
som år 1716 til Krigsfolkets behof på en gång
allena utlefvererade 150 tunnor spannemål; som
är et exempel utan like i vår tid.: då indelnings-hafvare
hade svårt at i landet få afsättning på sin räntespanmål:
och då omkring 1730 härifrån på Pitheå
fartyg fördes til Nyköping 1000 tunnor Kronotionde, 
sedan den i Soknarne varit utbuden, men
blifvit utan köpare, har man nu stundom svårt
före, at med egen säd underhålla landets invånare,
under det Städerne måste ofta hämta til sitt 
behof ifrån andra orter Om det står fast, at en varas förbud til utförsel,
hvarigenom den ryckes utur handelens händer, 
gemenligen förorsakar dess minskning, så funne man
här därå et vedermäle, när man påminner sig, at
kårt efter sistnämde åratal utkommit et Påbud, at
ingen spanmål skulle få utföras, innan landets invånare
fått tilräckeligen til egit behof..

Imedlertid har dock Åkerbruket, såsom ansedt
för den förnämsta ibland Landtmanna-näringar,
blifvit i denna landsort fortsatt och idkadt.
At något nämna om dess nu varande tilstånd, får
jag hålla mig inom Skellefta Socken, som är 
belägen i sjökanten, nästan vid medlet af Höfdingedömet.
Som denna Socken fordom var en sammelplats
för Landsmöten och andra allmännare
sammankomster, då dess hamnar och hafsbyar,
innan Städerne blefvo anlagde, räknandes ibland
landets fördelaktigaste handels-platser, hvarest
tillika idkades flere af de oundgängeligaste näringar; 
så hafva dess invånare i senare tider med
den framgång i synnerhet idkat åkerbruket, at
de ur jorden hämta sin egen föda, och jämväl 
underhålla både Civil- Militair- och Ecclesiastik-Staterne, 
samt i goda år undertiden kunna til Staden
någon spanmål föryttra. Nu för tiden räknas
i Soknen omkring 450 Hemmansbrukare Vid min ankomst til Församlingen 1749, var 
antalet 415, och har tilökningen skedt dels genom
Hemmans klyfningar, dels Nybyggens anläggande
på Soknens ödesland., som
bebo 150 hela Mantal, utom 128 Knekte-torp
och några inhysingar, varandes hela Soknens
människo-antal vid pass 4200 personer. Sättet
at bruka jorden är i det väsendteligaste ej mycket 
skiljaktigt ifrån andra orters. Här nyttjas
plog, årder, harf, &c. hvilka redskap dock torde
befinnas vara händigare och beqvämligare
gjorde, emedan de altid med lätthet bestridas af
en dragare. Hvad man altså i allmänhet trott
om Wästerbotningarna, at de ej på annat sätt,

än med handspador, veta at bruka sin åker, är
ogrundadt, när man tager undan några få Soknar,
som äro längst i Norr belägne. Däruti skilja
sig våra Landtmän ifrån de fläste andra länders,
at då de af ålder utvalt Korn och Vår-råg til deras
egenteliga sädes-slag, så tilstädja de aldrig
sina åkrar at hvila, och när Höst-råg sås, som
gemenligen ej sker til någon betydlighet, måste
väl åkren stundom trädas, men ej oftare, än hvart
tredje eller fjerde år, ehuru man ock ofta utsår
samma sädes-slag på det land, hvarest man samma
Sommare och Höstsäd förut bärgat. Lite
Sommar-hvete har man i en del Byar af ålder
brukat utså; men Hafra, Ärter och Bönor, har
allmogen i detta landet ej kommit at nyttja, samt
med Kål och Rofvor ej gärna gjort sig större
möda, än hvad som knappast kunnat åtgå til eget
behof. At bränna och så Råg på svedjeland, torde
i fordna tider varit mer gängse, än nu, sedan
man lärt, at til större båtnad hushålla med skogarna,
hälst när man ej ser sig därtil föranlåten
til ängars uprödjande och förbättring af mulbete.
Mäst alla Hemmans-brukare så Hampa, men ej
vidare, än för egna nödtorften. Humle-plantering
har man i somliga Byar med den fördel idkat,
at man gemenligen däraf haft något til öfverlops,
som blifvit utskeppadt. Hvad öfrigit i denna
Landtmanna hufvud-näring kunde anföras, såsom
af någon besynnerlighet vid åkrars och ängars
häfdande, omgärdande, dikande, sädens uphämtande,
torkande, &c. nödgas jag utelemna, och
nöjer mig med endast anmärka, at ehuru markens
bördighet är åtskillig efter jordmoner, belägenheter
och årsgångar, och således åkerbruket i
Byarna mer och mindre lönande, så torde dock
til någon uplysning om dess drägtighet tjäna den
afkastning jag i 14 år ärhållit af Skellefta Prästebord,
på hvilket under samma tid blifvit utsådde
2441/8 tunnor Korn, hvaraf jag fått 1240½ tunnor,
som utgör vid pass half-sjette kornet: af 
Höst-råg-utsäde 19 tunnor, har jag fått igen 210½
tunnor, eller vid pass half-tolfte kornet, samt
af Vår-råg utsådde 133/8 tunnor, har ärhållits 58
tunnor, eller vid pass fjerde kornet, alt öfver
hufvud räknadt i onda och goda år.

Ehuru således Höst-råg synes vara det mäst
lönande sädes-slaget, har likväl landets allmoge
funnit Korn-sädet fördelaktigare. Ty, som til
det förra behöfves mer än dubbel åkervidd, hvilken
under hvilandet ej kan nyttjas, och på hvilkens
trädande och ansande för mycket arbete skulle
spillas under den kårta sommartiden, man ej eller
tror sig få därefter så smakelig halm til foder för
boskapen; så har man mäst bibehållit sig vid det
förra och gagnat sig däraf både til bröd, dricka
och annan nödtorftig föda, ehuru mäst hvarje
Bonde brukar något litet af de öfriga sädes-slagen
til de nödvändigaste behofven.

Näst åkerbruket räknas Boskaps-skötseln
bland allmogens förnämsta hufvud-näringar. Våra
långa Vintrar borde väl göra utfordringen 
besvärligare, än på de Södre orter; men, som man
vet, at, utom hvad hemma consumeres, hafva
allenast ifrån de tre Soknar Skellefta, Pitheå och
Burträsk, på fyra år blifvit til Stockholm 
utskeppade 8915 lispund smör, utan at allmogen
synes lägga större arbete på ängs-skötseln och 
höbärgningen, än i de senare Länder, så måste antingen
egna sparsamheten vara större, eller marken
lättbruktare, eller ock sättet at sköta och
ansa boskap bättre, än i många Södra landsorter,
som om detta behof undertiden måste tillita
Norrlänningen. Af allmogen i Skellefta Soken 
unhållas vid pass 3500 Kor, förutan Oxar och yngre
boskap, samt utom hvad af Soldater samt
Krono- och Sokne-betjänte med Handtverkare
och Inhysingar underhållas. Getter nyttjas af
allmogen i de Byar, hvarest man ej genom 
öfverenskommelse dem föryttrat. Får födas mäst för
ullen skul, som dels användes til egit behof, dels
väfves til Valmar at försäljas åt Borgerskapet til
Lapmarkens behof. Hästar finnas af godt och
härdigt slag, och har Skellefta Sokens af ålder
blifvit hållit för det bästa. Ehuru mången Bonde
ej äger mer än en häst, de fläste 2 och 3, men
sällan däröfver; så är man dock med detta antal
väl hulpen både vid Hemmans-körslor, skjutsfärdar,
framförsel af tjäru-ved och sågbräder
samt andra nödiga behof. Svin underhållas i de
flästa byar, men mäst allena til egit husbehof.
Höns äro ej allmänna; men Gäss och Ankor håller
ej allmogen värda at påkosta.

Fiske brukar Landtmannen i älfvar, fjärdar
och in-sjöar, efter lax, sik, lake, nätingar,
löjor, ål, gäddor, abborrar, harr, mört, gös,
&c. och i Hafs-gatan efter strömming; men
vissa Hafs-öar och Skär nyttjas af Borgerskapet.
I Skellefta Soken äro tvänne Krono-laxfisken,
som bårt-arrenderas, under det allmogen blifvit
förbehållit at emot viss årlig taxa nyttja sina
tilliggande land-grunder, som sker mäst med
note-drägter, och Hafs-byggarena med skatanät. 
Sik fångas med Ena eller Kolk-not och i
forsarna med håfvande, nätingar i stockar, 
Skålar i tinor och nät, &c. Ifrån Skellefta Soken
hafva på 4 år utgått 550 tunnor salt Lax,
1408 st. rökta Laxar, 3096 st. rökta Lax-öringar 
eller Ockel, 299 tunnor salt Sik och 890
lisp. torr fisk. Af de öfriga fiskslagen, som
ock af Skäl-tran, fås ej gärna mer, än til
Soknens eget behof.

Af Skogarna hämtar allmogen til sin föda
och jämväl någon afsättning vild fogel, tjädrar, 
orrar, hjerpar och snöripor, samt af sjöarna
vilda gäss, svanor och änder. Älgar äro
utödde, och vilda renar hafva jämväl de senare
åren blifvit sällsyntare. I de öfra delar af Soknarna
finnas goda Skyttar och Björn-karlar:
ehuru jagt och djur-fänge börjar räknas ibland
de svagare näringar, vångöres dock ännu somliga
år flitigare efter Hermeliner, Ikornar, Räfva,
&c. som föryttras til de Handlande.

Större nytta gör sig allmogen af skogarna
til Tjäru-bränneri och Bräd-sågning. Af Skellefta
och Pitheå Socknar hafva på fyra år utgått: 
20952 tunnor tjära, 48702 tolfter enkla
furu-bräder, 13538 tolfter dito half-botten,
samt af gran-bräder 5722 tolfter enkla och
1140 half-botten. Med skogarna hushålles dock
i detta målet skickeligen. Emedan allmogen
sjelf idkar denna näring, har man i de fläste
Byar, hvarest man nyttjar samfäld skog, genom
öfverenskommelser utsatt et visst famntal af tjäruved 
och tolftetal af bräder, som årligen få 
tilverkas och sågas, efter hvart och et Hemmans
storlek, men ej däröfver. Sågarne äro 
grofbladige, förutan tvänne fin-bladige, som nyligen 
af Stånds-personer och Handlande i desse
Soknar blifvit anlagde.

Ned vid Norra sidan af Skellefta-Älf brytes
god Kalk-sten, hvaraf de til Hafvet på
den kanten närmast gränsande Byar bränna försvarlig
Kalk, den de ej allenast föryttra til Soknens
behof, utan ock med små fartyg afsätta
til de öfrige Soknar i Länet, samt Ångermanland
och Österbotten, til något ansenligare qvantum. 
Tegelslageri idkas i denna Soken allenast
uti en enda By, hvarest hela Soknen,
ehuru vidlyftig, afhämtar til sin förnödenhet.
Hvarken på tjänlig lera eller sand är på de öfriga
ställen brist; men af en gammal häfd har
denna By allena kommit at behålla öfvervigten
öfver de öfriga, som därmed begynt, och således
af samma näring blifvit allena idkare Et litet, men öfvertygande exempel, huru fritt
anlagda näringar kunna genom blotta täflan bibehålla
sig, utan minsta Öfverhetens åtgärd eller 
Ämbetsmanna-uträkningar och tvång..

Som hvad jag hittils anfördt utgör de 
hufvud-näringar, hvilka i Wästerbotten och i 
synnerhet Skellefta Socken idkas, som egenteligen
hörände til Landtmanna-handteringar, så tilkommer
mig at jämväl något nämna om de särskildta
yrken, hvarmed detta folket kommit at
sysselsätta sig. Jag har förr anmärkt, at 
Wästerbottningarne i äldre tider ej varit i sina 
näringar skränkte inom vissa gränsor, utan ägt 
frihet at utom Landtbruket underhjelpa sina
behof genom handel, slögder och andra Borgerliga
näringsfång, hvilka hade bordt uphöra
sedan Städer blefvo i landet anlagde. Men at
sådant i alla delar ej skedt, därtil hafva varit
flera orsaker, dem jag bättre fram torde få nämna,
och som tillika hafva gifvit anledning til

idkande af åtskilliga Vetenskaper, Slögder och
Handtverk, vid hvilka en hop snillen och händer
haft tilfälle at visa sin mer eller mindre
skickelighet, föranlåtne och drifne dels af 
behofven, dels af en naturlig böjelse, samt dels
händelse-vis och af nyfikenhet.

Til hus-väfnad hafva behofven af ålder föranlåtit
landets invånare, emedan kläder, hälst i
et kalt Climat, varit lika oundgängeliga, som
födan. I Skellefta Soken har man, särdeles
de senare åren, börjat väfva finare ylle-tyger,
dem man i Städerne låtit öfverskära, färga, trycka,
&c. ehuru en del til vissa tyger sjelfve färgat
sina väfnader med både äkta och oäkta couleurer.
Af Hampa, som är Soknens egen afvel,
och Lin, som köpes ifrån Ångermanland,
Stockholm och Ryssland, spinnas och väfvas
Lärfter och Dräll til bättre och sämre behof.
Af Bomull har man jämväl de senare åren begynt
väfva allehanda mäst flammiga och randade
tyger til egit behof, m. m. Med spinnande
til alt detta sysselsätta sig allmogens Qvinfolk
vissa årstider til egen förnödenhet; men Soldaters
och inhysingars stundom til andras betjäning
emot betalning.

At förbigå Skräddare och Skomakare, dem
ingen landsort lärer kunna umbära, finnes i de
fläste Soknar så stort antal Smeder, som svarar
emot nödtorften. I Skellefta Soken har
man, utom ordenteligt antagne Sokne-Smeder,
uti de större Byar mäst en och stundom flere
til ortens behof. Af större delen göras de allmännare
arbeten, yxor, plogbilar, knifvar, spador,
lås, &c. Somlige göra försvarlige liar,
andre goda byssor, och en del hafva försökt sin
skiklighet i de finare järn-arbeten, ända til
Urmakerier, varandes i Socknen flera Ur af
allmogen förfärdigade.

Kopparslagare hafva här varit af ålder, som
förfärdigat all slags koppar-käril, bränvins-pannor,
kitlar och hvad nödvändigt behöfts. Desse,
som jämväl sjelfve smälta och utsmida gammal
koppar, har Soknen ej trodt sig utan särdeles
olägenhet kunna umbära, i anseende til de
nästan dageliga behof, för hvilka resor til 
Städerne Ifrån Skellefta Kyrka til Pitheå Stad äro vid pass
9 mil, och til Umeå 15. skulle förorsaka både kostnad och 
tidsspillan. Tvänne Bleckslagare göra ej allenast
denna Soken, utan ock det öfriga landet tjänst.
Glasmästare hafva varit ännu mer oundgängelige,
hvarföre man ej eller hittils haft på dem någon
brist. Til husbehof hafva de fläste Hemmansbrukare
sjelfve garfvat sina hudar; hvilket
som det skedt på nog ofullkomligt sätt, hafva
Sokne-Garfvare blifvit tillåtne at antagas, som
ordentligt lärt Handtvärket. Til Sämsk och
Klippings tilredande hafva funnits skickeliga händer,
hvilkas tilvärkningar täflat med Städernas.
Borstbinderiet idkas mäst af gamla qvinfolk.
Rimsnidare finnas i nödfall; men ej som fått ordentligt
lära Handtvärket. Mans rese-mössor
och handskar af narvadt Skälskinn förfärdigas af
flera, och öfvergå de senare de Ryska, hälst i
styrkan. Skärslipare i konsten väl öfvade, finnas
til Soknens betjäning. Snickare äro til större
antal, i mon af större husgeråds behof. Stolmakare
hafva funnits, som härmat i det närmaste de
modeller de fått ifrån Stockholm. Sina 
Kalk-fartyg och båtar af åtskillig storlek, bygger allmogen
sjelf: jämväl sågqvarnar af grof-bladiga
slaget. Spanmåls-bodar på stolpar har man af
ålder allmänt brukat i hela Norrland, och dem
upsätter ännu hvar Bonde. Hjul förfärdigar äfven 
allmogen sjelf, samt slädar både öpna och
täkte af åtskilligt slag, jämte öfriga både Vinter- 
och Sommar-kör-rustningar. Svarfvare äro ej
månge: men Tunn-bindare til så mycket större
antal, som behofvet til Tjäru-bränneriet och
Fiskerierne därtil gifvit anledning. En 
Sokne-Trägårdsmästare har allmogen antagit: likaledes 
en Murmästare, som ordentligt lärdt handtverket,
utom dem, som kunna vara mindre hemma i
konsten: jämväl påkostat en Sokne-Barnmorskas
undervisning, som är skickelig och gör godt
gagn. o. s. v.

Orsaken, hvarföre desse och flere slike handtverk
äga i somliga Soknar nästan bättre trefnad,
än i tilliggande Städer, synes vara, dels at 
landtmannen, som är de fläste Slögde-tilverkningars
förnämste och stundom endaste afnämare, häldre
skulle nödgas aldeles umbära en hop nödvändigheter
och därpå lida brist, än med så stor tidsspillan
och olägenhet hämta dem ifrån en aflägse
Stad Städerne i Wästerbotten hafva merendels blifvit 
anlagde vid ändarna af sina tilslagna Gebiethen; och
emedan de ej eller ärhöllo deh frihet i Handel, som
landets Invånare förr ägde, hafva en del 
Stadsmanna-näringar, för brist på rörelse, aldrig hos
dem kunnat komma til särdeles stadga., dels at han tror sig med vinsten af sit
handtverk kunna gagna sit hemmansbruk, med
hvilket han äljest under den långa Vintertiden
har föga at sysla; och, då han således utan 
landtbrukets försummande måste med något sysselsätta
sig, faller han stundom på sådana bi-näringar,
med hvilka han ser sig inom en folkrik Soken,
hvarest Städernas invånare utom dess ej är tillåtit
at drifva landt-handel, hafva bästa utkomsten och
löpa minsta faran om de skulle misslyckas. Detta är
jämväl grunden, på hvilken månge bygt den tankan, 
at skilnaden imellan Landt- och Stadsmanna-näringar
torde i denna landsort, hvarest Städerne
äro för vissa handteringar mindre beqvämt belägne
och det mästa af året består af Vinter, ej i alla
delar äga så god fölgd, som i de Södre Rikets
landskaper, hvarest landet är tätare bebodt och
Städerne närmare belägne, dit Landtmannen
har vigare at skaffa sin afvel och därifrån hämta
sina förnödenheter. Och som Städernas invånare
hållit handelen för sin egenteliga näring,
hafva alla missbruk ej altid kunnat af dem så 
förebyggas, at desse Landtmanna-binäringar
hunnit på alla ställen ännu blifva aldeles
ödelagde, ehuru somlige, i synnerhet handtverken,
kunnat genom tvånget blifva bragte
til klåperier Vid alt detta torde det förtjäna någon upmärksamhet,
at på en del ställen och orter, hvarest vissa
näringar lika som af sig sjelfve fått rota sig, 
hafva de näppeligen med förbud kunnat ödeläggas,
när de annorstädes och hvarest man velat inrätta
dem, med inga upmuntringar kunnat i stånd sättas.. Och, ehuru Landtmannen
har nu för tiden föga böjelse til handel, utan
öfverlemnar den näringen hel och hållen i Städernas 
händer, oaktadt man somligstädes kunde därtil
hafva godt tilfälle, så har man dock i de fläste
Soknar funnit ämnen til goda Sjömän. En del
Skellefta Soknemäns långa sjö-resor med nog
svaga fartyg, på hvilka de sjelfve utföra sina 
Kalk-tilverkningar, bära därtil vitne, som ock de 
allmogens barn, som årligen betjäna Borgerskapet
på deras Stockholms-resor; jämväl har man exempel
på Drängar, som, födde til Skattehemmans
åboer, begifvit sig i främmande Nationers
tjänst och flera år gjort följe til aflägsna 
verldsdelar, innan de sina hemman tilträdt.

Ibland dem, som en naturlig böjelse drifvit at
i snille och handaverk visa sin skickelighet, nämner
jag Målare, Bildthuggare, Spegelmakare,
Gällgjutare, &c. som esomoftast i denna landsbygd
ådagalagt mycken och stundom undransvärd
färdighet i desse konster, ehuru deras omständigheter
ej tillåtit dem at ärnå den fullkomlighet,
til hvilken en blid natur har tykts ärnat dem.
Ehuru här varit ingen brist på Ståltrå, och det til
lindrigt pris, hafva dock funnits Stål-dragare,
som med lätthet dragit både gröfre och finare sorter
af försvarlig godhet. Hår-kammar af Horn
har jag sedt i denna landsort väl gjorde. At Qvinfolken
i al slags väfnad visat sin färdighet, lärer
jag förr nämnt; men man har ock af Mankönet
träffat Ynglingar, som därtil ägt ej mindre böjelse,
än skickelighet.

Jag vet ej, om jag i denna class må räkna
Läkare; men då jag känner nödvändigheten af
denna vetenskap för vårt slägte, har jag ej tviflat,
at ju Naturen måste därtil lagt hos et proportioneradt
antal människor så stark drift, som til något
annat yrke. Lärda Medici hafve vi saknat i
denna landsbygd; ty ehuru i Länet är en 
Provincial-Doctor och en Lands-Fältskär antagne, dem
allmogen samfält lönar, och af hvilka landet vissa
tider och vid vissa tilfällen har en märkelig nytta,
så har man likväl ej hittils inom Soknarna funnit
medel til slike högstnyttige inrättningar. Imedlertid
har man ej varit aldeles utan sådana Personer
af bägge könen, som efter den kunskap de
kunnat hämta af Läkare-böcker och af ålder 
practicerade Hus-Curer, i nödfall idkat både 
Läkare-konsten och Chirurgien med den framgång, at
månge människor blifvit hulpne, och at man ofta
blifvit öfvertygad om en stor sanning, det HERren
gör stundom ej mindre ting genom små, än
stora händer.

At bland allmogen i denna landsbygd funnits
ämnen, som ägt mycken skiklighet och jämväl
gjort nöjaktiga framsteg både i Sång och Spel på
åtskilliga Instrumenter, det har kommit af flera
anledningar, som för denna slags öfning inplantat
någon smak hos landets Ungdom, hvilken til öfverflöd 
besannat, at Naturen ej är sparsammare på snillen
i de ting, som synas vara mera til ro och finnes
förlustning, än annan nödtorft. När man ock
medgifver, at stundom blotta händelser fortplantat
flere idrotter af mindre nödvändighet och nytta, 
så synes som en blott nyfikenhet undertiden
framlockat ännu flere. Jag har ibland allmogen
i Skellefta Soken känt folk, som funnit besynnerligt
nöje uti at samla allehanda slags böcker,
dem de skaffat sig och ej sällan köpt öfver 
förmågan: andre, som ägt särdeles smak för 
Natural-Historien, samt af egen drift gjort däruti
både större och smärre försök: åter andre, som
i Skalde-konst aflagt lykliga prof: som användt
al sin lediga tid på inhämtande af Lagar och 
Förordningar, i afsigt at blifva Jurister och Lagfarne,
hvilket ock ej altid misslyckats: som varit hittige
i tal och snille-lekar, hemma uti allehanda
Historier och Fornhäfder, rike på ordspråk och
sedo-reglor, stjernkunnige och stundom
lyklige väder-spåmän, samt til flere andre
Vetenskaper bögde, dem jag ansedt som ämnen til
Philosopher, af Naturen sjelf med särdeles
egenskaper och gåfvor utrustade.

Härtil kunde, Mine Herrar, ännu mycket
mer läggas; men då jag, för at ej ytterligare
trötta Edert tålamod, bör sluta min
ofulkomliga afhandling, får jag allenast härtil foga den
enda min anmärkning i detta ämne, at det icke
altid äro våra egna anstalter, utan en högre
Hand, som så alvisligen fördelar snillen och
egenskaper til bestridande af våra nödtorfter
och ärsättande af våra brister, at den icke ens
i de smärre menigheter och aflägsnare
folkhopar kan dölja sig för vår
upmärksamhet, eller undgå vår förundran. Och som,
efter min öfvertygelse, för denna sannings
försigtiga tillämpning och förnuftiga användande
ej större hinder kan namngifvas, än inskränkning
i tankar och tvång i lefnadssätt, så lärer vår
almänna önskan jämväl i detta mål blifva
upfyld, då vår ädla frihet, under denna Kongl.
Academiens oförtrutna och nitfulla
medarbetande samt dess beständiga tilväxt och flor, får
visa så kraftig verkan på Vetenskaper och
Näringar, som vi se den samma lykligt utöfvas
til skygd för vårt sälla Regerings-sätt
och Grundlagar.






SVAR,
Gifvet påKONGL. VETENSK. ACADEMIENSVägnar,AfDess Secreterare,Pehr Wargentin.
————
Min Herre!


Månge ibland oss hysa föga bättre tankar
om våra Norra Landsorter, än
Europas Södre invånare göra sig om
hela vårt Land i gemen: man tror, at Fjäll
och Berg, Snö och Is, är Nordens
förnämsta lott. Därföre, at de Norre orterne
ej hafva alla och just samma förmoner som
de Södre, menar man dem hafva så godt
som inga. Men de som känna dem, och
vistats där någon tid, finna där många
oväntade behagligheter och förmoner, som
aldeles upväga Climatets olägenheter.

Vårt Wästerbotten, omgifvet af Fjäll,
och det Nordligaste Landskap snart sagt
ibland alla upbrukade på Jord-klotet, föder
likväl af egen afvel sina invånare, så väl
som något i Sverige. Där har, på mer än
50 år, alenast tvänne gångor varit almän
missväxt på säd, och där behöfver sällan
någon betydande myckenhet Spanmål införas.
Kan det samma sägas om någon af våra
Södra Landsorter?

Den berättelse, som I, Min Herre,
uti Edert Tal gjort, om
Landtmanna-Näringarna där i Landet, visar nogsamt,
at där intet fattas til nödtorftig utkomst,
och at Folkets treflighet ärsätter rikeligen
den brist, som Naturen och belägenheten i
somliga mål kan förorsaka.

Detta är et nytt prof, at man ej bör
döma om Länder, endast efter Climatet.
Ingen kan bättre vitna, än I, Min
Herre, at sjelfva de kalla och kala Fjällen
hysa glade och nögde, följakteligen
lyklige inbyggare.

Nu åligger mig, at på Kongl.
Vetenskaps Academiens vägnar betyga Dess
synnerliga fägnad där öfver, at Hon åter fått
se en så älskad men afsides boende Medlem
på någon tid här närvarande. Så lykligt
tilfälle ville Academien ej försuma, at dels
visa Eder prof af Sit förtroende och af
det värde Hon sätter på Edra förtjänster,
dels göra sig sjelf heder och bästa nytta af
Eder närvarelse. Därföre updrogs Eder
strax det Heders-rum uti Kongl.
Academien, hvilket I, oaktadt många andra
åliggande trägna och öma göromål, i tre
Månader värdigt beklädt.

I hafven därmed ökat den förbindelse,
hvaruti Kongl. Academien redan hos Eder
stod, för troget medarbetande. Hela
Samhället förklarar genom mig Sin tacksamhet,
och önskar Eder beständig välgång: i
synnerhet, at Gud ville välsigna och til
Rikets bästa styra de almänna rådplägningar,
hvaruti Min Herre nu, såsom
Riksdagsman deltager!





