
N:o 22
En bok till varning för dem som gå fria.
Vaktkonstaplars och fängelsedirektörers
berättelser om
Lifvet på Långholmen,
märkvärdiga bofvars karaktärer, rymningsförsök m. m.
Till slut:
Sveriges skarprättare, hr Dalman,
Bilan (44 c. m.)
med bödelsyxan och hans porträtt samt stupstocken i slutet af boken.
——————
Pris ____ öre.
——————
Från Svenska Vis- och Småskriftförlaget.
Adress: Tomteboda station. 1 kilom. fr. Stockholm.






N:o 22
En bok till varning för dem som gå fria.
Vaktkonstaplars och fängelsedirektörers
berättelser om
Lifvet på Långholmen,
märkvärdiga bofvars karaktärer, rymningsförsök m. m.
Till slut:
Sveriges skarprättare, hr Dalman,
 Bilan (44 c. m.)
med bödelsyxan och hans porträtt samt stupstocken i slutet af boken.
——————Pris ____  öre.——————
Från Svenska Vis- och Småskriftförlaget.
Adress: Tomteboda station. 1 kilom. fr. Stockholm.








MADESJÖ-GUSTAFSSON
som sköt flera personer och tänkte äfven skjuta länsmannen.
———

FILIP NORDLUND,
en bland de mest bekanta och farligaste fångar
som varit inom Långholmens murar.
———

Berättelser från Långholmen.
En vaktkonstapels berättelser.

—  Ja, nu kan jag gerna berätta litet, sade
den gamle vaktkonstapeln, som nyligen fått
ett litet arf och icke längre behöfde slita ett
verkligt hundlif som fångvaktare. Han hade
kommit ned till rådhusrätten af gammal vana
och gick omkring och bjöd f. d. kamrater och
rådhusvaktmästare på snus. Han talade som
de flesta i det huset om det hemska dramat å
Mälaren.

—  Vi hade med Nordlund att göra här i
ransakningsfängelset 1896; vi hade upplysts om
att han var farlig, men vi funno honom
mycket foglig. En gång då han genom den
mörka, långa trappan fördes upp till
rådhusrättens 6:te afdelning, pekade han på en dörr
till rådhusplanen, som snickarne i våningen
inunder lämnat öppen, och sade skämtande:

—  Nu kunde jag springa från er om jag
ville, men jag bryr mig icke om det. Det
skulle vara synd om er.

Min kamrat påminde honom om att han
hade på sig långholmsdrägt och tofflor.





Då bara skrattade han och sade att han
skämtat.

—  Vi ha i ransakningsfängelset haft många
svåra banditer. Man läser i tidningarne om
olyckshändelser å gatorna, men man får aldrig
veta något om det som försiggår inom
fängelserna. Ibland är den eller den
vaktkonstapeln för längre tid urståndsatt att tjänstgöra.
Han är försvunnen, som det synes under
månader, och så kommer han en dag igen upp
till rådhusrätten förande en fånge. Hvar har
han varit under tiden? Ibland har han
blifvit öfverfallen af en fånge och har under
brottning fått en axel ur led, en fot vrickad
eller ett ben afsparkadt.

Icke alltid beifras dylika våld inom
fängelset.

—  Händer det icke någon gång att en
vaktkonstapel onödigt retar upp en fånge? sporde
den, som skrifver dessa rader.

—  Det har händt. Jag vet en kamrat, en
stor, stark karl, som nu slutat, och som hade
en elak vana att när han befann sig ensam
med en fånge med ett visst grepp med sin
ena tumme, som tycktes vara därtill särskildt
härdad, kittla fången mellan refbenen. Han
blef också flere gånger öfverfallen, men då
han erhållit varningar för dylik privathämnd
gjordes aldrig mål af det.
Bevakningsbefälhafvaren kände till mannens sätt, och till sist
lät han efter många föregående varningar
afskeda honom.

—  Jag har hört att man äfven i fängelser
påträffar ganska veka naturer.

—  Sådana finnas ju också. Jag har haft
att göra med fångar, som varit mycket
»hyggliga». Nu kan jag tala om ett fall; förut
skulle jag naturligtvis inte vågat det.

Det var för några år sedan en kväfvande
het sommardag. Ni kan tänka er, hur man
då har det inne i det trånga
ransakningsfängelset, i synnerhet om man nödgas vara i
uniform. Jag måste gå ut ett tag. Jag
försäkrar, att jag var fullkomligt redig; jag hade
på hela dagen endast förtärt en half öl. Jag
var väl ute en half timme och kom tillbaka
till den cellafdelning jag hade att bevaka;
det skvatt till i mig, när jag såg en celldörr
öppen och en fånge sticka fram hufvudet.
Jag skyndade fram till honom naturligtvis och
han hviskade till mig:

—  Jag hörde att det var konstapeln som
kom. Ni hade glömt stänga dörren, men jag
har hela tiden hållit i den, för att ni inte
skulle få obehag.

Den fången var straffad för rån i Norrland
och häktad för 4:de resans inbrottsstöld!

Jag vet icke hur jag kunnat gå ifrån
cellen utan att öfvertyga mig om att dörren var
stängd, men hvad jag aldrig kan glömma var
denna fånge, som under en half timme med
möda höll igen dörren för att jag, hans
bevakare, ej skulle få obehag.

Bland de farligaste af de många fångar vi
under senare åren haft var en kvinna, ogifta
Märta Andersson-Brunzell. Denna hade förut
medan hon förvarades hos detektiven själf
bitit skinnet af sina armar för att hämnas på
en detektivkonstapel, som hon beskylde för
dådet. Vid afförandet till fängelset hoppade
hon genom ett fönster två trappor upp, och
när bevakningen sprang ner i tro att hon
slagit ihjäl sig fann den henne stå och frottera
sitt hufvud och svära. Hon var inte det
minsta skadad. Vaktkvinnorna fingo särskildt
vara på sin vakt mot henne, och vi
konstaplar hade särskilda order att se upp med henne,
när hon fördes till och från fängelset. Hon
var nämligen förutom stölder straffad för det
hon  flere  gånger  misshandlat och knifskurit
poliskonstaplar, pryglat droskkuskar m. m.
sådant. Den kvinnan var för några månader
sedan åter hos oss, men hon var då mera spak
sedan hon fyllt sina 30 år.

Hennes historia är, om man så vill,
romantisk och rörande. Hon har sedan sitt 18:de
år lefvat i strid med samhället, stulit och
slagits. Under förhören har hon uppgifvit, att
hon vid 17 års ålder i Östersund dömts för
ett brott som hon icke begått. Hon hade
påtagit sig en stöld, som hennes fästman
föröfvat, och detta hade hon gjort för att denne
ej skulle mista sin plats. Han hade lofvat
henne trohet, men när hon utkom från
fängelset var han redan gift . . .

En annan af de oroliga förbrytarna är f.
tapetseraren Nilsson, många gånger straffad.
Han har, så elak och ful han ser ut, en
ovanlig tur hos en del medelålders kvinnor. De
lyda honom utan invändning, och på hans
befallning stjäla de. Det var han som genom
inbrott för några år sedan stal en studenternas
i Upsala festkassa, uppgående till 1,500 kr.
Senast var han en längre tid förvarad hos oss
för det han i sällskap med kvinnor stulit i en
mängd butiker. Kvinnorna erkände för sig
själfva men förnekade att N. varit dem
behjälplig! ...

I fängelset misshandlade N. en konstapel.
En gång gjorde han den djärfvaste rymning
jag hört omtalas från ransakningsfängelset.
Han klättrade öfver muren åt Strömmen och
försvann, klädd som han var i fångdräkt. Först
flere timmar efteråt funno detektiver honom å
Biblioteksgatan där han gick iklädd
kavajkostym, men med fruntimmersskor på fötterna.
Dessa röjde honom. Polisen tyckte att han
gick så underligt.

*


Ett samtal med fängelsedirektören
å Långholmen år 1900.

De afrättningar som stunda ha åter väckt
till lif den gemla frågan om dödsstraffets
berättigande och nödvändighet. Hur den
brottsliges sinnelag blir, då hans dödsstraff utbytes
mot lifstids straffarbete, anförde direktören för
Centralfängelset å Långholmen, major Palm,
några exempel på under ett samtal, som vi
haft med honom, och som förtjänar återgifvas
äfven om den talande ej alltid har stöd af den
moderna straffrätten.

Dödsdomens förkunnande för fången har
vanligen den inverkan att han blir ytterst
uppmjukad och ångerfull. Men i samma stund
han fått vetskap om sin benådning återfår han
mången gång sin gamla natur, blir fräck och
trotsig. Den mildhet, som visats honom, tror
han skall utsträckas ännu längre, och den
första fråga en dylik fånge gjorde direktör Palm,
då han ställdes inför denne, var:

— Tror direktören att det kan dröja länge
innan jag blir fri igen?

Det har sagts att när en brottsling begår
ett illdåd reflekterar han minsann inte öfver
om detta skall resultera i lifstids straffarbete
eller dödsstraff. Han tror naturligtvis att han
skall lyckas komma undan alldeles och bli
ostraffad. Dödsstraffet skulle således icke ha
någon afskräckande inverkan på brottslingar.
Men direktören var af en annan mening.
Detta resonemang kan ha sin giltighet då
brottet begås i hastigt mod och öfverilning, men
få torde de vara som vid planläggning af ett
dylikt dåd som det nyss timade ej rygga
tillbaka för följderna, om de verkligen tro att
dessa sannolikt bli lifvets förlust. Att
dödsstraffet finns där, håller nog brottslingar mera
i styr än om det vore borta, menade han.
Det är ungefär samma förhållande som med
prygelstraffet i fängelserna. Det användes
sällan — på Långholmen en gång i år, ingen
gång 1899 — men endast medvetandet att det
existerar inger fångarne respekt, och när det
någon gång måste tillgripas, råkar hela
fängelset i uppståndelse. Mestadels är det
lättjefulla och uppstudsiga ligapojkar som med
dylik extra bestraffning måste bringas till lydnad.

—  Ett af skälen för dödsstraffets
bibehållande är att i annat fall skulle intet medel
finnas att ytterligare straffa en lifstidsfånge,
som exempelvis våldfört sig på
fängelsepersonalen. Är det så?

—  Åhnej, genmälde direktören, om vi
också inte ha sådana kraftiga medel som
exempelvis i Finland, där en fånge kan ådömas
att under ett par års tid bära på en
järnrustning, vägande 18 kilo, finns det dock
högre grader af bestraffning. Enligt 4 kap. § 12
strafflagen kan lifstidsfånge, som begår brott
som ej medför dödsstraff, ådömas inneslutning
i mörk cell under 21 dygn, upprepadt i tre
omgångar med minst tre månaders uppehåll,
och detta är ju ett ganska hårdt straff redan
det.

Samtalet gick öfver till mera allmänna
fångvårdsfrågor och vi passade på att spörja
direktör Palm om riktigheten af uppgiften att
å Långholmen för närvarande förvaras två
fångar, som efter sitt snara frigifvande kunna
tänkas vara i stånd att begå dåd liknande
Nordlunds.

— Ja, det finnes flera sådana, och det
finnes i de flesta fängelser, blef svaret. De brott
de redan begått och det sinnelag de visat
inom fängelset gifva anledning till en dylik
förmodan, men jag kan lugna er med att en af
dem, som snart skall lämna fängelset, ärnar
omedelbart efter frigifningen begifva sig till
en annan världsdel för att söka sin lycka.

Fångar, som under en lång fängelsetid
kunnat samla en större sparpenning, begifva sig
icke sällan till främmande land, där de, okända
af alla, vilja försöka begynna ett nytt lif. Så
var för något år sedan en från detta fängelse
frigifven fånge poliskonstapel i Afrika och en
annan hotellvaktmästare i Australien, många
andra att förtiga.

Den fruktan för samhällsvådliga fångar, som
Nordlunds skräfvel ingifvit allmänheten,
hoppas jag vara alldeles opåkallad. Dylika
frigifvas visserligen icke sällan från fängelserna,
och det är beklagligt att så måste ske, men
låtom oss besinna, att föröfvarne af de största
illgärningar ofta icke varit för brott tilltalade,
såsom t. ex. de nu senast till döden dömda.

Det af fångvårdsstyrelsen nu påtänkta
upprättandet af kriminalasyler tilltalade direktör
Palm mycket.

— Hos fångar finner man ofta ett oafvisligt
begär att göra sig bemärkta, såsom genom
simulerade själfmordsförsök, vanvettiga
rymningsförsök o. d. Det är ett slags
högfärdsgalenskap som kommer dem att bete sig så
där, samma lust att bravadera ooh pråla som
Nordlund besitter i så hög grad. Som man
erinrar sig tände Nordlund, när han vistades
på Långholmen, eld på sin cell. Han påstod
förstås att han gjort det för att beröfva sig
lifvet, men så snart lågorna började bli för
närgångna, skrek Nordlund och ropade på
hjälp. Han har, som man sett af tidningarna,
nu förklarat att han hade för afsikt att vid
den genom branden uppstående oredan kunna
mörda direktören  men Nordlund var vid det

tillfället så förskräckt för att mista sitt eget
lif att han visst ej tänkte på att taga någon
annans. Sedermera uppmanade han kamraten
i cellen inunder att äfven tända eld på sin
cell. Korrespondensen skötes genom
knackningar i väggen, som mången gång äro svåra
att förhindra, då de ofta icke höras ut till
korridoren. Nordlund uppmanade, som sagdt,
den andre fången att tända på för att skrämma
upp fängelsepersonalen, så att den af rädsla
för honom skulle bli släppthändtare mot
honom sedermera. Kamraten lydde också och
tände på, men resultatet blef i alla fall inte
det som Nordlund förespeglat honom.

A propos eldsvådor har det funnits fångar
som visat fullständig mani att anställa sådana.
En kände till och med på sig när ett dylikt
anfall kom öfver honom och kunde i tid
underrätta bevakningen därom. Äfven andra
yttringar af mer eller mindre maniakalisk art
förekomma ej sällan. Dylika maniakaliska
yttringar kunna emellertid ofta vara
simulerade och kräfva vederbörandes stränga
uppmärksamhet och omdöme. Att bland fångarne
finnas åtskilliga som stå på gränsen till
sinnessjukdom förvånar en för öfrigt icke att
höra. Men annars är sjukligheten där icke
stor. Fångarne föra ju också ett så
regelbundet och dietiskt lif. Och dessutom hållas de
alla uppe af hoppet att en gång komma i frihet.
Därom kretsa alla deras tankar, och det finns
icke en lifstidsfånge, som ej när tillförsikt om
att en gång, om också långt bort i tiden, bli
benådad. Funnes ej det hoppet, skulle de
snart stryka med. Och det gifves exempel på
fångar som kommit ut efter att ha setat här i
20, 30 år och ändå längre. En af dessa var
vid sin frigifning så främmande för de nya
förhållandena, som inträdt sedan fängelsets
portar för många, många år sedan slöto sig
bakom honom, att han ej kände till den
myntsort, vi nu begagna. Då han kom in i en
butik, för att köpa något, bad han biträdena
själfva taga pengarna ur hans portmonnä.
Han såg så illa, tillade han. Verkliga skälet
var han naturligtvis ej så angelägen att yppa.

Cellens afskildhet medför den stora
fördelen att man kan skydda de bättre slagen af
fångar mot de djupast sjunkna, med hvilka
samvaron endast skulle verka depraverande.
I fängelset finnas så många individer, ganska
beskedligt folk, som en svag karaktär, svåra
ekonomiska förhållanden, öfverilning och
dylikt bragt dit utan att deras karaktär kan
sägas vara absolut brottslig.

Direktören anförde flera exempel på huru
ofta personer, som visst aldrig tänkt begå en
brottslig handling, genom iråkadt ekonomiskt
obestånd förledts till en enda liten
oegentlighet, såsom ett tillfälligt lån ur en anförtrodd
kassa, utfärdande af en falsk växel, som
naturligtvis om ett par dagar skufle infrias, eller
dylikt. En sådan person förledes från ett steg
till ett annat, och en vacker dag befinner han
aig vara en förbrytare och straffånge. Det är
en himmelsvid skillnad mellan en sådan och
en yrkesbrottsling, som med full öfverläggning
begår brott och har tagit brottet till sitt
lefvebröd.

De enda svårigheterna med cellerna är, att
man icke alltid kan få lämpligt arbete åt dess
fångar. De farligaste fångarne, exempelvis
Nordlund, sysselsättas med skrädderiarbete för
att icke få tillgång till verktyg, som vore
riskabla nog i deras händer. Men annars är
det inte lämpligt för stora, grofva karlar att
sitta med sådant knåpgöra, som klemar bort
dem, så att de, när de frigifvas, icke ha
någon lust att taga till grofarbete igen utan
återfalla i brott. De arbeten, som förfärdigas
inom fängelsets murar, äro för öfrigt af de
mest skilda slag. Så godt som allt här i
rummet, sade direktören, och visade rundt om i
sitt arbetsrum, är förfärdigadt af fångarne.
Det är en dyster möbel således, men på samma
gång intressant, då den visar hvilken högt
uppdrifven skicklighet fångarne kunna komma
till. Prydliga skåp med smakfullt gjord
ornamentering, bekväma stolar, bord, soffa, till och
med möbeltyget var framstäldt där. En
synnerligen vacker korgstolsmöbel hade
förfärdigats af en fånge, som efter sina uttjänta år i
fängelset slog sig ned på landsbygden och
fortsatte i det yrke som han lärt här.

Ty naturligtvis bli ett stort antal fångar
rehabiliterade efter att här ha afsonat sina
felsteg. Och talet om att den skam, som
vidlåder en f. d. straffånge, skulle följa honom
ut i lifvet och omöjliggöra hans upprättelse,
är öfverdrifvet. Det är mycket sällan man är
urståndsatt att skaffa platser åt frigifna fångar
— om de nämligen vilja ha sådana och däraf
äro förtjänta. Det finns ju oförbätterliga som
knappt varit nögra dagar i frihet förrän de
återfallit i brott. I synnerhet är så
förhållandet med de s. k. vanetjufvarne. Att upprätta
dem är så godt som hopplöst. Lättja och
njutningslystnad drifva dem snart nog att åter
stjäla. Och att en sådan ångrar sitt brott är
knappast tänkbart. Det göra för resten få
brottslingar. Om de någon gång tänka på
sitt brott, betrakta de det endast som en följd
af en tillfällig öfverilning, som det inte varit
samhälligt värdigt att straffa. Direktör Palm
hade i höstas tillfälle att i Åbo se den
sjuduble mördaren, som en natt i det torp, där
han tjänade som dräng, slog ihjäl hela
familjen, bestående af 7 personer. Hans brott var
till och med värre än Nordlunds, ty han
mördade icke som denne obekanta personer, utan
närstående. Denne mördare, hvilken såg ut
som en vanlig beskedlig bonddräng, var sá
lugn, så omedveten om hvad han gjort, och
någon tillstymmelse till ånger fanns icke hos
honom.

Fången anser ofta att han blifvit satt i
fängelset för att förbättras. Alla ha vi ju våra
fel och således äfven jag, är han nog
ädelmodig att erkänna. För honom är fängelset
således som ett slags folkhögskola. Det vill
säga förutsatt att han ej anser sig fullkomligt
oskyldig. För sig själf vet han naturligtvis
att han begått brottet, men det betyder
ingenting, i fall han fått för sig att sättet
hvarpå han dömts icke varit riktigt, att det t. ex.,
enligt hans mening, existerat en lucka i
bevisföringen. Då är han genast “oskyldigt
dömd” och hotar att klaga genom alla
instanser och därefter hos riksdagen eller
justitieombudsmannen, om hvilkens allsmäktighet han
är orubbligt öfvertygad. Han har höga
tankar om de rättigheter han anser sig äga
såsom fånge och är icke sen att uttrycka sitt
misshag om han anser något häruti brister,
och genast skall justitieombudsmannen fram
och råda bot.

Om till det anförda lägges det ogillande
som direktör Palm uttalade öfver
bötesförvandlingsstraffet, hvilket han betecknade som
en acklimatisering af brottslingar, tro vi oss
ha redogjort för det väsentligaste af hans
yttranden. Det tilläts oss också att kasta en
blick inom fängelsets murar. Genom
sorgfälligt bevakade portar och ödsliga
korridorer, lika putsade och fina som ombord på en
örlogsman, kommo vi till fångarnes
samtalsrum. Gluggar, försedda med dubbla
ståltrådsgaller, vetta ut till ett angränsande rum.
Genom dessa gluggar få de besökande en gång
i månaden se och samtala med fångarne. På
expeditionen hade vi därefter tillfälle att se
fängelsets förbrytarealbum med dess
psykologiskt intressanta samling af porträtt. Att tränga
längre in i fängelset var naturligtvis icke
tillåtet. Men mellan fönstrets grofva
järnstänger hade man utsikt öfver en af gårdarne, där
några gråklädda fångar togo sig en stunds
promenad. Deras blick syntes så trött, deras
gång så släpande, de gingo en och en utan
att tala vid hvarandra. Träden lyste med hela
sin första bedårande vackra grönska, men icke
en blick tycktes de ägna däråt. Och hvad
betyda vår eller sommar för dessa stackars
olyckliga, hvilkas hela lif kanske blott är ett
vandrande af och an i denna lefvande graf?

Svårt är det nog att sitta på Långholmen för
mord och rån och tjufveri, men värre är att sitta
på Svartsjölandet för blott uteliggeri och tiggeri,
ty der är upptuktelsen (påstå de) mycket värre och
mat och beqvämlighet mycket mindre. Derför
instämm alla,— ja, hela denna skara att
“de hellre vilja på holmen än på Svartsjön vara.”


Om Äldre och yngre förbrytare,
spöstraff, prygel, halshuggning m. m.

Ett samtal med generaldirektör Wieselgren.

Med anledning af en ganska allmänt spridd
förvåning öfver att Mälaresjöröfvaren
Nordlund i ransakningsfängelset förvarades utan
bojor, har generaldirektör Wieselgren
framhållit, att fångvårdsstyrelsen icke direkt har
ett göra med hvilka försigtighetsåtgärder, som
man vid länsfängelserna anser vara lämpliga
gentemot farliga förbrytare. Det är de olika
fängelsedirektörernas sak. Finna de, att
särskilda försigtighetsmått äro af behofvet
påkallade, så äga de, efter länsstyrelsens hörande,
utt tillgripa sådana. Han hade emellertid satt
sig i förbindelse med fängelsedirektören i
Vesterås och inskärpt, att denne stode i ansvar
för sjöröfvaren, på samma gång han
framhållit nödvändigheten af, att ingenting
försummades för att hindra honom att skada såväl
bevakningen som sig själf.

Det lider nämligen icke något tvifvel, att
orsaken till brottet vida mer är att söka i
begär efter »ryktbarhet» än i ett påstådt »hat
till mänskligheten». Hela hans uppträdande
nu bär vittne om en gränslös fåfänga.



Man hemstälde med anledning häraf,
huruvida det ena vore tänkbart, att mördaren finge
tillgång till tidningar. Generaldirektören
ansåg detta vara omöjligt, ehuru det icke finns
något, som hindrar en länsstyrelse att låta en
ransakningsfånge följa med dagspressen.
Tidningar äro dem visserligen förbjudna, men
bevakningspersonalen är, till följd af den tyvärr
dåliga aflöningen, icke alltid förstklassig, och
sålunda icke häller att lita pá.

Hvad detta kan betyda, vid ett fall sådant
som detta, framgår af följande:

Då byråchefen i fångvårdsstyrelsen för en
tid sedan besökte mördaren i Eskilstuna,
möttes han af honom med den hånfulla
förklaringen:

—  Jag vet två af mina kamrater på
Långholmen, som komma att göra på samma sätt
som jag, så fort de komma ut!

—  Och det ohyggliga är, fortfor hr
Wieselgren, att han har rätt. Det finns verkligen
två af straffångarne därstädes, som
otvifvelaktigt, omedelbart efter sedan de utsläppts,
komma att inslå på brottets bana, och sedan
Nordlund visat dem vägen, kan man befara
det allra värsta. Jag vet mycket väl, hvilka
han afser. Den ene af dem — en ytterst
farlig förbrytare — kommer ut redan i augusti
detta år.

Generaldirektören medgaf det upprörande i,
att man på detta sätt skall vara nödsakad att
ej släppa ut personer, som man redan på
förhand kan angifva såsom snart på nytt
blifvande brottslingar, men hvad skall man göra?
Fängelsedirektören kan endast varna
polismyndigheterna, men polisen äger ingen rätt
att underkasta någon person uppsigt, sedan
han väl en gång tjent ut sitt straff. En
detektiv kan följa honom till järnvägsstationen
och se honom stiga på ett tåg — det är allt.
Kanske stiger han af vid närmaste station.
Därmed har man ingenting att skaffa. Man
varnade polisen äfven för Nordlund, med hvad
resultat är kändt. Han blef, 22 dagar efter
utsläppandet från Långholmen, århundradets
störste bof, hjelten i det värsta dåd, någon hört
omtalas. Se boken N:r 16 Mälaresjöröfvaren!

— Men, frågade man, fängelset är väl icke
enbart en förbättringsanstalt, det är dock
äfven ett straff?

Det var med stort vemod, som hr
Wieselgren förklarade sig ha kommit till den
öfvertygelsen, att införande af kroppsliga straff vore
nödvändigt. Då våra fäder afskaffade de gamla
prygelstraffen, leddes de af en varm humanitär
sträfvan. De ansågo sig bryta mot en
rådande barbarism och hyste en fast tro på
människans uppfostran genom milda seder och
ökad upplysning. De ha bittert bedragit sig.
Erfarenheten har gifvit dem orätt. Icke en,
hundratals gånger har det visat sig, att de
vildaste, mest förhärdade brottslingar, som
föraktat fängelset såsom straffanstalt och som
fullständigt satt sig öfver disciplinära
bestämmelser, efter kroppslig afstraffning blifvit mjuka
som vax.

Och det är icke endast den fysiska smärtan
som har denna verkan. För dessa människor
innebär kroppsstraffet, så underligt det kan
förefalla, en moralisk förnedring, som de icke
kunna smälta. Hvad betyder det, att de äro
ådömda straffarbete för sina brott? Det äro
de allesammans. Men en fånge, som fått spö,
anses icke jämngod med sina kamrater, han
befinner sig på ett lägre trappsteg än de,
emedan han fått spö för rymning eller annan
olydnad inom fängelset. Och ingenting äro
fångarne så rädda för, som för spö, eller ett
godt kok med prygel. Hjert och Tektor,
villatjufven Johansson m. fl. andra
oförbätterliga skälmar och uppstudsiga kanaljer ha fått
erfara det många gånger.

Emellertid är generaldirektör Wieselgren
än så länge motståndare till kroppsstraffets
användande på äldre förbrytare. Det är,
enligt hans uppfattning, den allra sista åtgärden,
hvarunder man icke kan komma längre i
förödmjukelse, och han vill, såvida det icke visar
sig nödvändigt, endast tillråda detsamma för
unga förbrytare, d. v. s. för personer under 18 år.

— Och Nordlund — är han fullständigt
befriad från risken att få slita spö?

Den svenska lagen medgifver endast
användande af spöstraff vid något af
centralfängelserna och äfven där endast för disciplinära
förseelser. Hans straff är gifvet och modet
kommer nog att sjunka, då dagen för
halshuggningen blifvit bestämd. Ty det ligger
något hemskt i att räkna veckor, dagar och
timmar och veta, att sedan är allt
obönhörligen slut, och hufvudet — fallet.

*




En f. d. straffånges berättelse om
Långholmslifvet.

Vi hade häromdagen tillfälle att samspråka mod en
f. d. straffånge, nyligen utsläppt från Långholmen, där
han suttit i 5 år.

Omdömena om straffets fostrande betydelse äro ju
mycket olika, men i detta fall syntes det, som om
straffet verkat i bättre riktning. F. d. fången, som brutit
mot bl. a. sjunde budet, föreföll att vara fullkomligt
ärlig, äfven i den utsträcktaste betydelse.

Han hade ett rent behof af att få uttala sig mot
gemensamhetsfängelserna. På de större anstalterna
äro fångarne fördelade i yrkesafdelningar och arbetet
bedrifves där rent af verkstadsmässigt. Antalet fångar
pä afdelningen är naturligtvis ofantligt olika på olika
tider. Uppsigten inom verkstaden utöfvas af en
vaktkonstapel, men denne kan omöjligen öfvervaka allt.

Så besynnerligt det låter äro slagsmål ganska
allmänna inom gemensamhetsfängelserna.

— Ibland slåss dom, så't blodet skvalar, sade
mannen. Vakten kan afstyra bråket, men därvid stannar
det också. Skulle det i hvarje dylikt fall göras
anmälan och anställas förhör, blefve det ej annat att
göra dagen lång, ansåg f. d. fången.

Mest förkastliga voro gemensamhetsfängelserna
därför, att de yngre personer, som komma in där, få lära
af de äldre att bli fullslipade bofvar.

— Hvad gjorde du för sla'? är en häfdvunnen fråga
från de äldre till de yngre. Och så berättar
ynglingen, ibland skyggt, ibland fräckt, om sitt
långholmsbrott.  Någon gång får han beröm för bedriften, men
oftast klander.

—  Ja, hade du gjort så och så, din enfaldige
pojkvalp, hade du inte varit här; men du skall väl lära
dig till nästa gång . . .

Och så begynner en detaljrik lektion i konsten att
stjäla, råna, mordbränna m. fl. ohyggligheter. Man
skockas samman under uppgift att man väntar på ett
verktyg, på en torkning eller annat. Förr var det
förbjudet för fångarne att tala sinsemellan. Men nu
är det tillåtet, och det användes på ett ohyggligt sätt.
Hårresande historier berättas; de som alltid finna
anklang äro berättälser som tangera brott, hänförliga
under strafflagens 18:de kapitel om sjette budet.

Oftast göres det upp planer i brottsligt syfte, såsom
att efter strafftiden föröfva stölder eller göra annat
brott.

—  Jag minnes särskildt ett par, som kommo
öfverens om, att göra inbrott här i Stockholm, sade f. d.
fången. Stölden skulle göras hos ett par förnäma
slägtingar, som ansågos vara orsaken till att den ene af de
Sammansvurne kommit i fängelse. Det kan emellertid
vara trösterikt för “de förnäma slägtingarne” att veta,
att öfverenskommelsen gjordes för omkring tre år
sedan och att de båda vant ”ute” bortåt två år.

— Det finnes alltid två klasser af fångar, tillade
vår berättare. Dessa äro radikala i allting, vilja vända
upp och ned på allt, klaga på mat och befäl och på
hvarandra; ingenting passar dem. De andra äro
konservativa af sig; de äro nöjda med det bestående. En
fånge af den förra sorten motser med verklig fasa
kvällen, då han får krypa in i sin ensamma cell, och
han glädes åt morgonen, då han får sällskapa med sina
likasinnade olyckskamrater. Den ”konservative”
fången gläds däremot åt kvällen, då han får vara ensam
och begrunda sitt brott och straff och slippa höra
kamraternas råa ord.

— Af den senare sorten finns det inte många, sade
f. d. fången, som sannolikt tillhört det ”konservativa”
lägret.

Några särskilda anmärkningar mot
fängelseanordningarne i öfrigt hade mannen ej. I klädesväg var det
si och så; mången får frysa ohyggligt på Långholmen,
hälst den som har stillasittande arbete.

— Men mat och uppassning är i regel bra; man får
väl ändå tänka på, att man är på en straffanstalt,
tillade mannen.

Vårt samtal slöt han med att han uttalade en
önskan om, att gemensamhetsfängelserna måtte afskaffas,
och att en och hvar måtte sitta i sin kabyss.

— Den smula moral man har, blir alldeles
bortsvarfvad där, sade han.

På Långholmen är det plats för öfver 2,000.

*



Skarprättaren Dalmanmed bödelsyxa och stupstock.
(Se texten å nästa sida.)
Bilan (44 c.m.)
Stupstocken. (175 c.m lång)



I nära 8 år har den svenska bödelsyxan,
fruktansvärd i åminnelse, fått hvila sig. Då den sista gången
far i bruk var en dag i Mars år 1893, då den
svängdes öfver den 17-årige Alftamördarens hufvud.

Det blod, hvarmed den då besudlades, har fått sitta
kvar, i enlighet med vid exekutionen bl. a. närvarande
prof. Frithiof Holmgrens uttalade önskan.

— Låt det sitta, hade han uppmanat, det är nog
rista gången bilan tjenstgör i Sverige.

Den profetian skulle dock ej gå i uppfyllelse.

Ohyggliga brott hafva hopats på samhällets
samvete. Två afrättningar förestå, som bekant. Och det
kan väl knappast rada något tvifvel om att de inom
kort komma att efterföljas af flera.

Den som — näst delinkventerna sjelfva, förstås —
skulle känna sig mest berörd af dessa dödsdomar borde
för visso vara den man, hvilken det åligger att gifva
verkställighet åt rättvisans utslag, Sveriges ende
bödel, skarprättaren A. G. Dalman, som nu är nära 53
år gammal — han är född den 17 febr. 1849 i
Norberg — har en reslig växt och kraftig byggnad. Hans
ansigte är slätrakadt, det gråa håret uppstruket, och
hans drag påminna mycket starkt om en viss
Göteborgssenators, hvars namn är innerligt fästadt vid
Helgeanasholmsbyggnaderna, och nan verkar som en något trött
gentleman på gränsen till ålderdomen. Ett vänligt och
tillgängligt väsen afspeglas i hans fysiognomi och hans
blick, då han ler. För öfrigt tyckes han vara ”munter
och tystlåten”, talar föga, men besvarar hvarje fråga
och det på genuin vestmanlandsdialekt. I hans
bokskåp finns, så vidt jag kunde se, intet verk om
dödsstraffets afskaffande. Men Geijers, Tegnérs,
Scholanders och åtskilliga andras skrifter prunka där i
guldtryckta band. För öfrigt finnas i skarprättarens
bibliotek flera andra mindre skrifter af J. 0. Åberg,
Chronwall, Pher Thomasson m. fl. En bok — Chronwalls
Resebeskrifning öfver Sverige — har han år 1893 köpt
ur egen hand af Ohronwall, då denne författare (nu

boende å sin egendom vid Karlberg) genomgick hela
Stockholm och sålde böcker, och bland tusentals andra
menniskor äfven träffade på skarprättaren. På pianinot
stod uppslagen en vals — icke en ”danse macabre” –
som hans dotter låtit förklinga, då jag störde idyllen
efter middagen.

Hr Dalman omtalar — hvad man vet förut — att hans
yrke numera är ytterst makligt och att han egentligen, i
sin nuvarande bransch, just aldrig haft mycket att göra.

Han har endast ”expedierat” två lif:
Yngsjömörderskan och Alftamördaren. Men hans företrädare,
gamle J. Fr. Hjort, som afgick år 1885, hade huggit
hufvudet af legio, bland dem de riksbekanta
stortjuvarne m. m, Hjert och Tektor. Han var äfven med
och spöade, på den tid de »hängde i galgen».

— Nå, herr Dalman, ni är nu inte längre så ung;
känner ni därför ändå inte åtminstone någon liten
smula nervositet vid tanken på de förestående
exekutionerna, som nu år 1900, stunda?

— Inte! Jag skall nog hugga säkert . . . . det är
inte farligt med den saken.

— Begagnar ni någon stimulantia, innan ni går till
verket?

— Aldrig. Jag stiger upp, dricker en kopp kaffe,
gör min sak och äter därefter frukost med god smak.
Så snart jag huggit och sett, att jag huggit rätt, går
jag. Sedan få vaktkonstaplarne och de andre se till,
att allt blir, som det skall vara.

—  Yngsjömörderskan, fortsatte han, var inte alls
halfdöd, då hon leddes till afrättsplatsen, såsom det
påstods i tidningarne. Hon vållade mig tvärtom
mycket besvär. Då hon lagt sig ned på stupstocken,
hoppade hon mest en aln i luften, så att jag nästan trodde
mig nödsakad att binda fast henne vid stocken med den
kedja, som jag alltid har fästad där. Min dräng
lyckades emellertid trycka ned henne, men hon var ändå
inte lugn, och så kom hugget att gå litet snedt öfver
hennes underkäk.


Med högra handens pekfinger utmärkte skarprättaren
på min kind den väg, snittet hade tagit.

— Men andra gången — i Gefle — högg jag midt
emellan två halskotor, fint, rätt och säkert.
Delinkventen var också lugn och uppförde sig utmärkt. Se,
jag vill inte veta af några långrandiga procedurer på
afrättsplatsen. Presten får säga det han vill och skall
säga inom fängelset, men då fången kommer i
”dödens skugga”, i närheten af stupstocken, då skall det
gälla att göra processen så kort som möjligt. — Jag
brukar då låta binda för ögonen på fången med en
näsduk eller serviett och så be honom — eller henne —
lägga sig ned på stupstocken. Bilan håller jag under
tiden via min sida. War delinkventen lagt sig, fattar
jag det korta bilskaftet med bägge händer, tar sigte
på en plats i nacken, där jag vet, att jag skall träffa
märgen, spänner krafterna och hugger till.
Stupstocken timrar jag sjelf ihop. Den är ungefär en och en
half aln lång, med slät och fin urhålkning fbr
skuldrorna och för halsen. Tjockleken är omkring en half
fot. (Se konstruktionen å teckningen!)

— Så här tar den sig för resten ut, fortsatte hr D.
och släpade från ett inre rum ut en dylik tingest.

—  Hur långt brukar delinkventens hufvud trilla
från stupstocken efter hugget?

— Det är olika. Ett par alnar ungefär.

— Hur kände ni er, då ni hade er första
förrättning?

— Det var Yngsjömörderskan. Jag är alltid
genomträngd af den öfvertygelsen, att de, som fått
dödsdomen, genom sina gerningar gjort sig förtjente af sitt
straff. Och därför känner jag ingen samvetsförebråelse.
Dock var det litet kusligt att halshugga en kvinna,
ty käringmöte ska' ju aldrig vara bra . . . När de
inte vilja ned på stupstocken godvilligt och ligga
stilla, då spänner man fast dem vid schavotten med
kedjor öfver skuldrorna.


—  Den andre jag knäppte var den unge
Alftamördaren på Gefle fängelsegård, men det gick bättre.

Den bila han förfogar öfver är 44 centimeter lång
och kan således passa åt hvilket halsmått som helst.
När man knackar på den, klingar den med en klar
och silfverren ton, som tycks säga: »Akta dig för mig!»

—  err Dalman har ingenting emot att ånyo draga
svärdet?

— Nej då, serra tri . . . Det kan nog behöfvas att
exempel bli statuerade. Och väl vore, om det verkade
afskräckande, om de minskade antalet af dessa hemska
brott, så ovärdiga vår civiliserade, upplysta tid.

Beträffande sjelfva skarprättareinstitutionen må
nämnas, att före 1858 fanns en skarprättare för hvarje län.
Nämnda år utkom ett cirkulär, som åsyftade att
inskränka skarprättares antal. Och sedan dess har till
denna befattning utsetts endast en person för Sveriges
alla län. Sedan år 1885 är det hr Dalman, boende vid
Sankt Eriksgatan å Kungsholmen i Stockholm, i
närheten af Karlberg.

Om sin lön nämnde hr Dalman:

— Man har litet från hvarje län, 300 kronor Mo
Stockholms stad, och så visst — »per hufvud», aåsom
han uttryckte sig.

Ett »dråpligt» uttryck af Sveriges mästerman.

(“Af g-g Fädernesl.“.)

*



Den dödsdömdes bref.
Bref från Löderupsmördaren till hans hustru.

I Ystadsposten meddelas ett bref från
Löderupsmördaren Lars Nilsson till bans hustru
Det är af följande lydelse:




»Ack, Elna, förlåt att jag bryter din befallning och
fattar pennan och skrifver till dig, men jag vill säga
dig att jag förlåter dig allt.

JDet finnes ingen nåd för mig mera, här eller i det
tillkommande. Jag är nu utesluten både ifrån Gud
och menniskor. Jag har ingen räddning mer att
vänta, hvarken för kropp eller själ. Mina dagar och
stunder äro räknade. Jag vet ej hvilken dag eller
stund jag blir framledd till stupstocken. Jag får lida
som ett kreatur och dö som ett kreatur. För min
kropp är det ej jag fruktar, men själen, ja själen,
hur går det med den? Den får sväfva så länge tills
den får en boning i ett kreatur, då blir det svårare
än det nu är, det kan jag säga dig, Elna. Men jag
kan ingenting göra mer än hvad jag har gjort. Jag
har bedt Gud om nåd och förlåtelse, men förgäfves.
Ingen brottsling har ångrat sina synder mera än jag
har gjort, men ljuset har likväl slocknat för mig.
Jag får nu vandra den mörka vägen där hvarken sol,
måne eller stjärnor lyser, så att jag har ingen Gud
eller frälsare mera. Men de fem falska vittnen, som
svor deras själ bort, de få för någonting en gång.
Värst blir det för (namn); en sådan grof beskyllning
som hon sade emot mig. Jag tror inte en gång att
hon har varit i Tyskland, långt mindre att hon har
tjänat i lag med mig. Nu får jag tacka dig, Elna,
för besväret du har lagt in hos konungen för mig,
fast att det inte hjälpte. Jag förlåter eder alla. Om
du svarar mig på detta bref, så säg om min far
lefver, och skrif snart, för jag vet inte min tid eller
stund mera.Malmö fängelse d. 1 juni 1900,
LARS NILSSON.»

Såsom ett slags P. S. har han i brefvet
tillagt följande ord:

»Nu vill jag säga farväl, ja, evigt farväl för sista
gången. Vi träffas aldrig mer, hvarken i denna värld
eller i någon annan.»

*


Om den dödsdömde Sallroth meddelas:

Då fängelsedirektören meddelade Sallroth,
att han hade en icke glädjande underrättelse
till honom, sade Sallroth: »Ja, jag förstår,
min nådeansökan har afslagits», hvarefter han
brast i gråt. »Det är nog bäst så», sade han
därefter, »det är en neslig död, men går snart
öfver, och jag är viss om att Gud har förlåtit
mig mina synder. Jag beklagar mest mina
stackars föräldrar, som skola lida smälek för
min skull. Jag vill falla i Herrens hand, ty
hans barmhärtighet är stor».

Innan dödsdomen faststälts hade Sallroth
varit i ständig oro för utgången. Efter
afgörandet är han fullständigt lugn och motser
med glädje sin sista dag. Han kan med stilla
undergifvenhet tala om att hans hufvud skall
falla å schavotten, litande på Guds
barmhärtighet för sin själ. Hans utseende är vekt
och blidt, prägladt af en stilla frid och till
och med glädje. Fängelselifvet har ej satt
någon stämpel därpå.

Då man talar med den veke, känslige
ynglingen, frågar man sig ovilkorligen, hvad som
kunnat föra honom in på brottets bana. Hans
svar blir: de första stegen voro oärlighet och
osanning. Sallroth började redan i
barndomen att stjäla och har alltid fortsatt därmed.

I kamraters sällskap kom så det utsväfvande
lifvet i dryckenskap, kortspel, otukt o. s. v.
Så gick det hastigt utför i ett ständigt rus,
utan sans och besinning, tills det hemska
uppvaknandet skedde inom fängelsets portar.

Sallroth sysselsätter sig nu med att
uppteckna sin korta, sorgliga lefnadshistoria,
hvilken han önskar má bli till varning för de
unge män, som börjat inslå pà samma
slippriga väg som fört honom till fördärfvet.

Blott tjugoårig gammal, till stupstock redan går,
det är att spilla lifvet I blomman af sin vår.

Chronwall

*



På senare tid ha följande böcker utkommit:

Äktenskapsboken, med bilder, 64 stora sidor, 75 öre.

Hymens bok, försegl., med bilder, 56 stora sidor, 60 öre.

Verlden i 3 bilder, skämt och allvar, 48 sidor, 40 öre.

Stjernedikter, ell. den högre Skapelsen af Chronwall, 40 ö.

Af 32-sidiga småböcker ha utkommit á 20 öre styck.

No 17. Den Humoristiske Skräddaren

No 18. Jödde i Göljaryd, med porträtt fr. Skansen.

No 19. Skrattpiller, det roligaste af allt.

No 20. Det gräsliga lönkrögeriet i Malmberget.

No 21. Spelhelvetet i Monte Carlo, m. m.

Af den lustiga boken Grabben, 64 sid. 25 öre, utkomna minst
5 á 6 om året, och innehåller de bästa bitar som kunna uttänkas.
Säljas af de flesta resande samt å Svenska småskrift-förlaget.

Stereotypplattorna tryckta å Tr. A.-B. Svea Stockholm, 1902




Följande 32-sidiga småböcker säljas I denna butik
à 20 öre stycket:

1.Drömboken Stjernan, om mång hundra drömmar.
2.Svart- eller Trollkonstboken, om underbara konststycken.
3.Anekdoter om Carl XI:te och Carl XV:de.
4.Gåt- eller Sällskapsboken, i glada sällskaper.
5.Amorsfacklan eller Ny brefställare.
6.Spå i kort och kaffesump.
7.Spå i handen.
8.Sibylla spådomsbok och bondpraktikan.
9.Carl XV:de, pojken och mjölkfatet.
10.Blomsterspråket, det nya poetiska.
11.Trasfröken, hennes eländiga lif i Stockholm.
12.Liten Visbok, med många trefliga visor uti.
13.Konsten att bli gift; flickors rådgifvare.
14.»Vackra Rosens» berättelser om sina Stookholms- ocn
landsortsminnen och äfventyr, med porträtt och guitarr.
15.Hexor, trollpackor och spådomskonst i forntid och nutid.
16.Mälaresjöröfvaren Filip Mordlund, en lättsåld o. bra bok.
17.Den humoristiske skräddaren, en andre Bellman.
18.Jödde i Göljaryd, med porträtt från Skansen.
19.Skrattpiller, det roligaste af allt.
20.Det gräsliga lönkrögeriet i Malmberget.
21.Spelhelvetet i Monte Carlo, lifvet i Sultanens harem m. m.
22.Lifvet på Långholmen. Sveriges skarprättare m. m.
Obs.! Nya nummer till samma pris utkomma ständigt.


Följande böcker innehålla 64 sidor, pris 25 öre, de äro:

Grabben No 1, 2, 3, 4 o. s. v.

Obs.! Grabben innehåller alltid de roligaste, mest
pikanta bitar som finnas. Minst 4 Grabbar utkomma årligen.

No 3 börjar som följetong Chronwalls vackraste och mest
bekanta bok, Edward och Brynhilda, och fortsätter alltjemt. Har
varit utsåld i 20 år.
Nu en hvar den läsa får,
Som sig Grabben blott består.
Särskildt säljes här »Edward o. Brynhilda» (128 sidor) 50 öre

Svenska Visförlagets Vissamlingar N:o 1, 2, 3, 4 och 5 ha utkommit
med 80 sid. i hvart N:o. Innehåller alla möjliga sorten folk-, varieté-
och positiv-visor, som ha utkommit. Pris 50 öre häftet. Alla 5 häftena
inbundna i ett band. 2 kr. Lösa visor 10 a 15 öre styck, från Svensk*
Visförlaget.  Äktenskapsboken, förseglad, 75, Hymens bok, 60 öre o. s. v.




