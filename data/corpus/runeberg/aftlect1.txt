
AFTON-LECTYR.

SAMLING
af smärre interessanta berättelser till
sällskapsläsning och sjelfnöje.

I.

GEFLE, 1837.
Hos A. WÅHLIN et COMP.

Förord.

Hvem har ej stundom de långa vinteraftnarne uti en
förtrolig sällskapskrets föreläst eller afhört en liten
novell eller dylikt utan att deraf ej finna nöje? Hvem har
ej, öfverlemnad åt sig sjelf för en kortare stund, då
andra sysselsättningar ej upptagit tiden, någon gång
ansett för ett angenämt tidsfördrif att, med en underhållande 
berättelse i hand, försätta själen bland fantasiens
eller verklighetens interessantare bilder? De skola
förstå meningen med denna samlings utgifvande, hvars
fortsättning kommer att bero af den läsande allmänhetens
bevågenhet.  Gefle den 30 Nov. 1837.

 Utgifvaren.





1.
DEN FINSKE JÄGAREN.


DET var qvällen före slaget vid Lappo. Längs
slagtordningarna brunno vakteldarna och kastade
sina lågor, hvirflande, upp i luften. Skenet darrade
öfver de höga granarnas mörka konturer, som skarpt
bröto af mot den ljusare horisonten bakom dem, der
redan den första strimman af den uppgående solen
matt framskimrade. Tysta och stigande gingo
skildtvakterna fram och tillbaka framför de nu i sömn
försänkta regementerna, som bivuakerade på bara
marken, utan annat skygd, än det den täta skogen
skänkte mot blåsten. På något afstånd föll då och
då ett gevärsskott. Det var de båda arméernas
piketer, som, skiljda från hvarandra af ett obetydligt
afstånd, emellanåt, bland buskar och snår, vexlade
några kulor. Af dessa ur dunklet strimmande
blixtar, af vakteldarna och den vid himlabrynet
rodnande dagen uppstod en egen ljuseffekt, som
skänkte den krigiska taflan en förhöjd prakt.

I långa rader stodo hästarne bundna. Somliga
hade lagt ner sig; andra vädrade, upprätta och halft
gnäggande, den annalkande striden. Artilleristerne
slumrade, med hufvudena tryggt lutade mot sina
kanonvagnar. Bland de i pittoreska grupper hvilande
krigarne hördes då och då klingandet af ett vapen
eller det dofva ljudet af en fallande kask, då någon
vände sig i sömnen. För öfrigt rådde dödsstillhet
öfver allt, utom i den låga koja, der högqvarteret
blifvit förlagdt. Från dess fönster lyste det starkt,
och man kunde derigenom se dels skrifvande, dels
på golfvet fram- och tillbakagående, som det tycktes, 
rådslående personer. Utanföre vandrade flera
ordonnanser af och an och ledde sina hästar vid
tyglarna, troligtvis i afvaktan på befallningar från
officerarne in i högqvarteret. Ej långt derifrån,
under ett skjul, som upplystes af en bredvid lagd
vakteld, förbundos af tvenne läkare några sårade,
som blifvit ditburna från skärmytslingen mellan
förtrupperna, och, när susningen i den närbelägna
småskogen för ett ögonblick utdog, kunde man
höra deras tysta klagan. En död grenadier hade
blifvit kastad nära elden, som redan brände i sulan på
hans sko, utan att någon fäste uppmärksamhet
dervid.

På högra flygeln lågo Savolax jägare, man vid
man, gevär vid gevär. Sällan, måhända aldrig, stod
en tapprare trupp i Svenska arméens leder. Dess
regementsrulla var en förteckning på hjeltar; på dess
fana hade ännu aldrig någon feg, som vanhedrat den,
aflagt krigare-eden. När dessa tappre valdes,
frågade man dem endast, om de kunde gå och om de
kunde skjuta. Man mätte dem icke på rekrytmåttet;
man kortklippte icke deras hår; man snörde dem
icke in i uniformer, som voro på vägen att qväfva
dem. De voro icke att se på paraden, endast i
drabbningen; och i deras leder stodo puckelryggiga,
hvilka lika glada buro sin dubbla packning, och hvilka
endast voro rädda att visa sin puckel — för fienden.
Gustaf IV Adolfs obetänksamhet, kortsynthet och
enfald hade länge vant dem att kämpa mot en
mångdubbel fiende, men de stridde, liksom alla de
Finska regementerna utan undantag, så, som man
endast strider för ett fädernesland, såsom Leonidas
stridde vid Thermopyle. Underverkens tid är
längesedan förbi, men 1809 visade det sig, att de
ännu äro möjliga, men endast för ett folk, som
kämpar för sitt sjelfbestånd. Eröfrarne borde darra vid
ett ord, som kallas national-förtviflan, som vunnit
flera drabbningar, än Alexander, Cæsar, Attila,
Gustaf Adolf och Napoleon tillsamman. Ett folk, vid
branten af sitt fall, är likt öknens lejoninna, som
kämpar för sina ungar. I ett sådant folks ordbok
finnas inga andra ord, än de båda: Seger eller död.
Så ryckte Preussarne, trängda till randen af sin
tillintetgörelse, som nation, kejsarkronan från
Napoleons hufvud. Så segrade Athenienserne vid
Marathon, Romarne mot Mithridates vid Orchomenos,
Ryssarne vid Pultava, Svenskarne vid Svensksund,
Fransoserne vid Fleury, Spaniorerne vid Vittoria.
I millioners förtviflan ligger en kraft, som knappt
någon statsman vågat beräkna, en kraft, som krossar 
throner såsom nötskal, och nedermejar härar
såsom säd.

Mer än ett halft årtusendes vanor, gemensamma 
förhållanden, gemensamma framgångar, gemensamma 
olyckor hade sammanknutit oss med Finnarna. 
Och svårligen låter det säga sig, att ett enda
fälttåg skulle kunna åtskilja hvad sexhundrade år
förenat. En lem kan afhuggas, men dock sympatisera
de frånskiljda nerverna med hvarandra, liksom en
person ännu kan äga känslor i en amputerad kroppsdel; 
och blott med det yttersta våld låter en sådan
styckning tänka sig, som den, hvilken 1809 föregick
med den Svenska i seklerna rotfasta Statsorganismen, 
då kropp rycktes från kropp och själ från
själ. Också gick den icke för sig utan det häftigaste 
motstånd, och skulle aldrig ha gått för sig, om
Finnarnes Konung hade ägt en uns af Finnarnes
egen köld i faran. Nu blefvo de skamligen lemnade 
i sticket af en nation, för hvars ära de blödt på
Tysklands slätter, i Rysslands ödemarker, vid Newa
och Dnieper, vid Donau och Rhen. Och likväl har
aldrig en armé slagits tapprare, än den Finska,
under sitt ärorika återtåg år 1809. Den utmärkte
hvarje förlorad milsbredd med en seger; den vann
slagtningar, förblödande och förhungrande: dess
reträtt var, liksom ”de tiotusendes”, en triumf. Men
hvad förmådde denna handfull tappre mot de
massor, som trängde dem tillbaka? Deras köld, deras
rådighet, deras tapperhet måste nödvändigt duka
under för den oerhörda olikheten i fysisk styrka. De
kunde segra i en drabbning, men de ägde icke
makt nog att begagna sig af en seger. Så kufvades
den måhända stridbaraste nation i Europa, Finnarne,
af samma folk, som vi fordom jagat på flykten med
en smäll, nemligen Viborgska smällen; och hvars
hufvudstad då, för ej mera, än tjugo år tillbaka,
darrat vid ljudet af Svenska kanoner.

En större förlust har aldrig drabbat Sverige.
Fosterlandet kringskars så nära som möjligt var, ifall
det ännu skulle bibehålla namnet af en oberoende
nation. Det var icke en fordom eröfrad provins,
som åter skiljdes från den gamla statskroppen: det
var ett land, af natur med Sverige sammanväxt, ett
folk, af lag och tillgifvenhet med oss förenadt, som
nu slets löst från Sveas sköte, mot hvilket det så
länge hvilat, tryggt och fritt, sitt hufvud. Sednare 
tider, som beställsamt sökt att kontantera gamla
olyckor, hafva visserligen gifvit oss en ersättning i
— Norrige. ”Bröder, som bröder,” tänkte den
frikostiga Politiken, när den gaf oss Norrige att bära
som en maltsäck genom tidens bränningar. Men någon
torde dock skillnaden vara. Finnarne hade allt med
oss gemensamt, lycka, som olycka; när vi gladdes,
gladdes de; när vi sörjde, sörjde de; de skickade
sitt öfverflöd till oss och vi vårt till dem; ett haf
skiljde oss, men intet hat, och i striden, i faran
voro vi oskiljaktiga. Norrige har icke ens velat
hafva en flagga med oss gemensam. Vårt språk var
till hälften Finlands, och Finland gaf oss Creutz
och Franzèn, Atis och Camilla oeh den gamle
kneckten; Norrige gaf oss Henrik Wergeland och
den sjuttonde Majfesten. Finnarne hafva blandat
sitt blod med vårt i alla våra segrar; Norrmännen
hafva i århundraden jublat öfver våra motgångar.
Finland har haft en Statsförfattning med oss;
Norrige har icke velat det, utan sjelf fått skapa sig
en Konstitution. Ty vi böra ihågkomma, att Norrige
var, liksom Finland ursprungligen, ett eröfradt land,
formligen afträdt, taget med svärdslag, efter en
förnyad strid, som då antog karakteren af
upprorsförsök, emedan Norrige redan, när den sednare
kampen började, var af Danmark, under hvilket det
utgjort en provins, öfverlåtet i Svensk lydno. För
sin Konstitution har Norrige således att tacka
ädelmodet, ej helgden af ett fördrag, som Norrige sjelf
varit den första att bryta. Ädelmodets lön är också
icke alltid tacksamhet.

Men jag återvänder till min berättelse och till
Savolax jägare. Tysta slumrade dessa kraftfulla,
atletiska gestalter, med hufvudena lutade mot sin
packning och sina trogna gevär i famnen, ikring de
redan nedkolade vakteldarna. Blott en och annan höll
redan på att i det gryende dagsljuset feja sin
bösspipa, afknacka flintan och undersöka låset, under
det han framgnolade de melodiska, men sorgsna
tonerna af någon Finsk visa. Måhända tänkte han
härvid på någon gullhårig tärna vid Saimens eller
Päyanes stränder, som just nu dref den hvitulliga
hjorden öfver björkbeskuggade ängder.

En grupp, som alltid af en åskådare skulle
ådragit sig en särdeles uppmärksamhet, utgjordes af
en gammal reslig krigare, som, bredvid en annan
ännu i första ynglinga-åren, värmde sina magra,
knotiga fingrar vid de döende lågorna af den
slocknande vaktelden, ty kölden kändes skarp och bitande
i soluppgången, och en lätt rimfrost glimmade i den
gamle soldatens redan i sig sjelf gråsprängda
mustacher. Veteranen var en lång, ytterligt mager
gestalt, fyra tum öfver tre alnar, skon oberäknad.
Hans anletsdrag voro hårda, ärriga och väderbitna,
ungefär som ett ansigte, måladt på en skylt, och
med hvilken stormen, regnet och snön farit illa.
Hans ögon voro grå och skarpa; blicken djerf och
hastig; man nästan anade, att man hade en utmärkt
skytt framför sig. När han tog af sig hatten, för
att slå dammet af den, blottade han ett alldeles kalt
hufvud, endast omgifvet af några, glesa, gråa lockar.
Han var en varelse af blott senor och ben; härdad
till en nästan jernartad materia, oböjd under tiden
och mödorna, känslolös för strapagen, som för
faran.

Hans kamrat, som stod bredvid honom, tycktes
ha utbytt barnskorna mot soldatens. Hans ålder kunde
näppeligen beräknas till mera än aderton eller nitton
år. Hans ansigte var fylligt och hade ännu icke
utbytt sina rosor och liljor mot den brunaktigare och
mera jemt fördelade färg, som är manna-anletets
tillhörighet. Det var nästan med uppsynen af en
lärjunge, som han skådade upp till den ålderstegne,
högväxte kamraten.

”Pah!” yttrade veteranen, ”att skjuta en Ryss i
krutröken är icke svårare, än att skjuta en sofvande
björn i morgondimman vid Uleå träsk. När du ser
en blixt gå ut ur krutmolnet midt emot dig, sikta då
fyra tum nedanom, och pang! så har du tagit din
karl på det ömma. Tacka sedan din Gud, attverlden 
har en Ryss mindre, och ladda åter din bössa.”

”Men Gud vet ändå, korpral! om jag icke kommer 
att darra på handen vid det första skott jag
skjuter.”

”Gör ingenting, gosse! Sådant der kommer med
tiden. Skam till sägandes, tror jag icke, att
många jägare här vid regementet stå så lugna, som jag
i kulregnet, och jag har varit med, då jag stått till
smalbenen i blod, då döden knyckte kamraterna till
både höger och vänster om mig, utan att jag kände
mitt hjerta klappa fortare än vanligt. Men ändå,
första gången jag gick till en drabbning — det var
emot Fredrik den ende — då trummorna hvirflade
och trumpeterna ljödo och jägarelden smattrade 
för oss och de första kanonskotten doft rullade öfver
slätterna, då, pojke! hade jag en aning om hvad
räddsla vill säga. Men jag har aldrig känt denna
aning sedermera. Den, som har offrat hela sitt lif
åt hämnden,” tillade han, ”vet icke hvad bäfvan
betyder. Han kan endast frukta, att hans rof skall
undslippa honom. Och mina rof äro så många, att
knappt hatet kan räkna dem, och — hatet har
ändå godt minne.”

”Men vi skola ju vara vår trätobroder benägna,
säger alltid presten; vi skola förlåta, så varder
också oss förlåtet.”

”Jag förlåter aldrig,” svarade soldaten kort och
bestämdt, ”aldrig, hvarken i döden eller evigheten.
De mördade för en gammal man hans son och skändade 
hans dotter. Ve Ryssarne!”

Rekryten såg frågande på gubben.

”Ser du,” sade denne, ”det var i 89 års krig.
Stor talan har försports i landet, om det var
rättvist eller icke. Det må de kunnige afgöra. Jag,
gamle man, kan det icke. Han, som anställde det,
står i alla fall nu derföre till svars inför sin Gud.
Måtte han der kunna två sina händer rena från det
blod, som flutit. Jag hade redan tagit afsked och
bodde på gränsen, ej långt från Lovisa. Jag såg
de Svenska tropparna tåga genom byn och såg både
Konungen och Hertigen. Båda voro ståtliga och
fagra herrar, nedlåtande och folkets vänner — i
orden åtminstone. De lofvade oss, vid genomtåget,
en snar seger, förökade och utvidgade gränser för
Finland, ära och glans för hela nationen.

Några dagar derefter kommo de tillbaka, men
utan seger, utan utvidgning af gränserna, utan ära och
utan glans. Sjelfva Konungen, som förut sett glad
ut, som en fästman på sin bröllopsdag, tycktes vara
nedslagen och begrundande, och han bar ej mera så
många ordnar, och så lysande kläder, som då han
först ryckte öfver gränsen. Han hade väl icke
tappat något slag, men han hade tappat hvad som värre
var, modet. Han sade oss likväl, att han lemnat
tillräcklig styrka qvar i sin rygg, för att hålla
Ryssarne från gränsen, och att vi icke behöfde frukta
för vår säkerhet.

Men en natt stodo lågorna plötsligen öfver våra
hufvuden. Hela byn var satt i brand af ett Ryskt
detachement. Vi sågo svärden blixtra utanför våra
fönster i skenet af mordbranden; vi hörde hästarnas
stampningar och ropen på ett barbariskt, för oss
främmande tungomål. Allt var oreda och förvirring,
fasa och förskräckelse. Man sköt till måls på de
halfnakna, som plötsligt väckta ur sömnen sprungo
mellan de brinnande byggnaderna. Man spetsade
dibarn på lansarna, och stötte sedan dessa i
väggarna, så att de stodo der darrande, tilldess husen
rasade och allt begrafdes i lågorna. Man tvingade med
sabelhugg dem, som en gång räddat sig, att åter
störta in i elden. På böner om nåd, om förbarmande 
svarade kossackerne, att de ämnade släcka
elden med blod. Allt plundrades, åkermannens
dragare, den giriges kista, den fattiges bröd, jungfruns
dygd.

Jag och mina barn, en son och en dotter
vaknade vid skrällen af fiendtliga trumpeter, som ljödo
genom byns trånga gata, och den första anblick,
som mötte våra ögon, var eldskenet, som speglade
sig i skyn ooh skimrade på våra fönster. I detsamma 
uppstöttes dörren af några Ryssar, som jublade
högt öfver den usla segern att öfverraska några
sofvande bönder. Min dotter var vacker”—gubben
torkade sig med rockärmen i ögat—”deras ögon föllo 
på henne. En kossack fattade henne i det långa 
håret, för att släpa henne med sig. Hennes bror,
som stod närmast, fattade en yxa och klöf dermed
rånarens hufvud. Hans dödsskri lockade en ny svärm
in i kojan. Jag öfvermannades; och nu fördes jag
ut, för att se, huru min son, efter misshandlingar
med muskötkolfvar och sabelhandtag, ännu lefvande
knuffades i elden, huru min dotter ...

Veteranen skar tänderna och hans händer knöto 
sig krampaktigt. Han liknade en retad tiger, då
han höjde sig i hela sin längd, med sprutande ögon,
liksom såge han rofvet framför sig.

”Sparkad, trampad, till hälften sönderhackad af
kossackernas lansar, hvilka roade sig att på mina
armar och ben pröfva deras skärpa, blef jag, bakbunden, 
som jag var, och troligtvis sjelf ansedd såsom
död, kastad bland en hop af lik.

Men jag lefde.

Tjutande af raseri, mera vilddjur, än menniska,
irrade jag några dagar kring i skogarna, och födde
mig af örter och bär. Det enda jag kan påminna
mig från denna tid, är att jag en gång önskade, att
i en minut få vara Gud. Då skulle jag till min
thron ha kallat mordengeln, och sagt till honom:
”Gå ut i Ryssland och förgör allt folk, ifrån 
spenabarnet allt intill gråhårsmanen; slipa ditt svärd och
skona ingen!” Mitt hat kunde icke vända sig mot
mina barns mördare, ty jag visste icke hvilka de
voro. Men de voro Ryssar. Derföre vände sig mitt
hat mot nationen.

Efter några dagar började mitt förnuft att
återvända. Jag vandrade då tilllbaka till ruinerna af
min boning. Jag kom dit en natt. Korpar hade
slagit ner på de halfförruttnade liken, som ännu
lågo qvar, ty ingen hade vågat röra dem i det osäkra,
af fiender kringsvärmade landet; stjernorna kastade
matta strålar öfver de sotiga eldstäderna, som ännu
upprätta sågo sig ikring bland förödelsen. En hund
tjöt på stoftet af sin mördade husbondes boning, och
dessa vilda, uthållna toner utgjorde det enda ljud,
som bröt tystnaden. Då gick jag fram till den plats,
der min koja hade stått, och föll ner på mina knän
och strödde aska öfver mitt hufvud. Och jag svor
en ed, så att sjelfva de mördades andar, om de
stodo mig nära, måst ha ryst tillbaka för den. Jag
svor en hämd, som tog en hel nation i sina armar,
och flög dermed, förbannande, ner i afgrunden.

”Sedan dess hände det ofta, när ett Ryskt
detachement tågade igenom något af våra trånga
bergpass, att en blixt sköt ut bakom någon skroflig häll,
som hvilade sig vid branten af ättestupan, och icke
sällan störtade då en Rysk officerare, dödligt sårad,
af hästen. Ty den hemlighetsfulla skytten träffade
alltid sitt rof i hjertat. Och när då hans uppsåt
lyckats, hörde man ett hemskt skratt genljuda emellan
klipporna. Man sökte uppspana och nedgöra den
vilde jägaren, som valde menniskor till sitt 
villebråd. Förgäfves! Kulorna hveno ikring honom och
stenflisor afslogos från klipporna bredvid honom.
Men han gick oskadd. Man såg hans gråa hår skymta 
mellan tallbuskarna, men ingen kula var ännu
gjuten för hans hufvud. Det var den förfärliga
eden, som band honom vid jorden. Han fick icke dö 
förrän han till fullo hämnats.

En gång, under det att ett detachement Ryssar
hade inqvarterat sig i en Finsk by, fann man om
morgonen tretton kosacker, som tillsamman tagit en
stuga i besittning, alla dödade med dolkstygn.
Dessa dolkstygn voro samtligen gjorda med samma
vapen, och alla i hjertat. Ryssarnes vidskepelse
misstänkte någon hemlig, mot dem fiendtlig makt,
någon ande, som med ljudlösa fjät nattetid smög sig
öfver sitt rof. Och denna makt var endast en fars
förtviflan, denna ande var hämdens.

En gång, då en troppfördelning af Ryska
arméen skulle vadande passera en ström, fattade
vägvisaren, hvilken med afsigt fört ned dem i det
stridaste vattnet, General Iwanoff, såsom lejonet fattar
sitt rof; han ryckte honom af hästen, och tumlande
om hvarannan, följde de båda fienderna, kämpande
på lif och död, strömmen nedåt. Ännu några
gånger såg man Alexander Newskys-stjernan på
Generalens bröst i solskenet strimma genom vågen; man
såg fraggan efter kämparnas ansträngningar under
vattnet; men innan kort ilade strömmen framåt lika
klar, som vanligt; kall flöt den öfver de brottandes
heta dödskamp. De förvånade krigarne, som stodo
midt i vadet, hade icke förr hunnit tänka på att
hjelpa, än all hjelp var för sen, förrän endast
några hvitskummiga vattenbubblor utmärkte det 
ställe, der deras fältherre gått till bottnen. Ja! med
deras fältherre var det förbi, men några tusende
alnar nedanom det ställe, der detta uppträde hade ägt
rum, uppkröp en stund derefter en våt, blodig
gestalt. Hans händer voro ännu efter kampen
krampaktigt knutna och höllo testar af afryckt hår. Det
var den Ryska generalens hår. Hans motståndare
hade qväft honom under vattnet.

Så har mitt lif varit hämd, min tillvarelse
vedergällning. Så mycket som en menniska kunnat
skada ett folk, har jag sökt att skada. Jag har icke
fruktat någon fara, jag har icke skytt någon möda,
jag har icke aktat mitt lif, blott jag med detsamma
satte ett Ryskt lif på spel.

Detta krig förklarades. Trummorna hvirflade,
fanorna fladdrade, troppar korsade genom landet.
Fem och sextio år hade böjt min hjessa. Jag var
gammal, men ung i min hämd. Jag beslöt att
äfven tåga i fält. Jag frågade hvilket regemente, som
brukade mest vara i elden, der de flesta lif voro att
skörda. Man svarade mig: Savolax jägare. Så blef
jag en af edra. I dag blir mycket att uträtta, ett
blodigt arbete. Det kan väl hända, att jag aldrig
kommer tillbaka ur denna slagtning. Hm! jag såg i natt
i drömmen min sons vålnad, och jag har en aning
om att jag blir buren från denna valplats. Och,
ser du, en soldat blir icke buren, förrän han är död
eller dödligt sårad. Helt annat är det med en
general. Han blir buren i triumf — vi, vi marchera
endast.”

I detsamma dånade morgonskottet, och genljudet 
rullade i småningom aftynande kadenser genom 
den djupa skogen, som betäckte Svenska arméens rygg.
Trummorna hvirflade öfver allt i lägret. Trumpeterna 
ljudade lifligt och uppmanande från
kavalleri-regementernas på flyglarna belägna platser. Man
hörde vapenrasslet, gnäggandet af hästarna, rullandet
af kanonvagnarna, kommando-ropen; man såg fanorna
vecklas ut, solskenet blixtra i bajonetterna, och
adjutanterne sprängde af och an, för att utlemna
orderna för den blodiga dagen. Regementerna
marscherade upp, förda af sitt befäl; krigsmusiken
dånade, trotsig och djerf; en knapp fjerdingsväg
skiljde den Svenska arméen från den Ryska.

Innan kort stodo båda arméerna i hvarandras
åsyn. Förtropparna, som under hela natten
skärmytslat, drogo sig nu tillbaka. Prologen till det
blodiga skådespelet var redan utspeld.

Doft ljödo kanonskotten, och rökhvirflarna stego
i luften. Mellan dessa majestätiska dunder hörde
man de täta smattringarna af infanteri-salfvorna, de
kommenderandes hesa rop och det taktformiga ljudet
af de manövrerande kavalleri-tropparnas galopp.
Redan hade båda slagtordningarna tvungits att draga
sina glesnade leder närmare tillsamman och bakom
sig lemnat hopar af döda och sårade. De hade
nalkats hvarandra inpå lifvet, men icke en skymt af
seger hade förklarat sig för någondera.

Det var isynnerhet ett Ryskt batteri, som
afmejade Svenska rotar likt gräs, och ibland
Svenskarnes högra flygel kastade förödelse och oreda.
Dagens öde berodde på besittningen af denna punkt.
Med batteriets vinnande var — efter alla utsigter — 
segern vunnen. Man beslöt att storma det. Två 
försök dertill afslogos och sluttningen ditopp såddes
full af stupade krigare och blodiga vapen.

Slutligen kom en adjutant på en löddrande häst
och stannade framför Savolax jägare. Han yttrade
några ord till Chefen. Denne satte sig på flygeln,
och kommenderade: ”Framåt marsch!” Och fram gick
det med stormsteg och hurrarop, med klingande spel
och flygande fanor. Befälhafvaren på det Ryska
batteriet kände en aning af misströstan uppstiga i sitt
inre.

”Skjut icke, förrän du kommer dem på 30 steg
nära. Sigta då i lika höjd med mig”, hviskade den
gamla Savolax-jägaren till sin unga kamrat, under
det att han med jättesteg marscherade framåt. En
kula slog ned bredvid dem och kullstörtade flera man,
under det den höljde dem sjelfva med stoft.

”Vår dödsdom är skrifven”, hackade rekryten,

”Ja! di sandar på den redan”, svarade veteranen,
utan att en muskel förändrade sig i hans ansigte.

Nu stodo Svenskarne endast 30 alnar från 
Ryssarne, skiljda från dem af ett ogenomträngligt
rökmoln, på sjelfva kanten af sluttningen, vägande
mellan seger och nederlag. Veteranen hörde en röst,
som kommenderade: fyr. Han tyckte sig se en
trekantig hatt skymta. Skottet brann af. Och den
trekantiga hatten skymtade icke mera mellan rökmolnen.

Ett par Ryska kanoner tystnade för ett
ögonblick — en sa1fva gick — och fram störtade Savolax
jägare med fälld bajonett. Nu stridde man mot man,
förtviflan mot förtviflan. Man sårade icke mera; man
slagtade. Det ömsesidiga nationalhatet badade i blod.
Man hade glömt, att ordet pardon fans i krigets
ordbok. Man ville vinna eller ge döden.

Efter en halftimmas ursinnig strid måste
Ryssarne ge vika. Batteriet var taget.

På den valplats, som varit vittne till denna kamp
på lif och död, låg, bland de öfrige sårade, den
gamle Savolax-jägaren. En kula hade träffat honom
i bröstet. Han hade fallit tvärsöfver en Rysk
Löjtnant, som äfven blifvit illa blesserad.

”Hm”, mumlade Savolaxaren, ”jag ligger redan
på min paradsäng. En död Ryss är mitt örngott.”

I detsamma kände han en stickande smärta i
venstra sidan. Ryssen hade dragit fram en dolk,
och dermed sökt att befria sig från sin vederdeloman.

I Savolaxarens öga gnistrade den sista lågan af
det raseri, som kommit hans blick att flamma vid
blotta namnet: Ryss. Hela hans återstående kraft
koncentrerade sig i den för honom allsmäktiga
tankan: hämd; han kastade sig, som ett vilddjur, öfver
sitt rof, skakade det med dödskampens konvulsiviska
styrka och slet af halspulsådern på sin fiende.
Bloden stänkte högt mot skyn. Savolaxaren sönk tillbaka 
och var icke mera. Hans hjerta brast, och hans
hämd med honom.




2.
ETT ÄFVENTYR AF MARMONTEL.

MARMONTEL hade blifvit bjuden till middagen
hos Duclos i Auteuil, och ämnade här vistas några
dagar. Knappt ankommen, säger någon till honom, att han
hade fått befallning enlevera honom och det genast.
— ”Hvarthän?” — ”Till Mamsell L.” en berömd
aktris, som stod i nära förhållande till Marskalken af
Sachsen. Hon har läst er Dionis och blifvit
alldeles kär i ert författareskap. Hon är i Paris.”
Marmontel kände henne redan såsom ett af de
behagfulla fruntimmer, som gjort sin lycka genom deras
skönhet; derföre behöfdes det icke mycket för att
öfvertala honom, och utan något vidare vände han
om till Paris igen. Hans ledsagare förde honom till
ett vackert hotel i förstaden St. Germain. Han
kommer in i en salon, och man ber honom vänta tills
Mamsell gjort sin toilett. Marmontel hade starka
och lätt retade passioner. Det smakfulla yttre,
blomsterångorna, de rika möblerna, den magiska
halfdagern, som gjöt öfver allt en hemlighetsfull och
sinlig skymning, hade redan försatt honom i en upprörd
sinnesstämning, då den väntade kom in. Hon var
skön, så skön att hon kunde elektrisera den
känslolösaste. Marmontel blef alldeles betagen, och
bugade sig tigande. Hon var klädd i en Polsk gul
klädning, som gynsamt visade hennes sköna former,
äfvensom det segrande uttrycket i hennes mörka
ögon. Det svarta, opudrade håret hade en prydnad
af musslor, som doftade af vällukter. Wid åsynen
af Marmontel rodnade hon och sade med den
ljufvaste röst: "jag ber om förlåtelse, Herr
Marmontel, att jag slitit er från ett angenämt sällskap, för
hvilket jag i ersättning ej kan bjuda er annat, än
obekanta och mindre intressanta menniskor."

Marmontel, änna icke i stånd att kunna svara,
bugade sig ännu en gång. Hon hade nog tillräcklig
erfarenhet, att anse det för ett icke dåligt tecken.
Leende räcker hon honom handen för att föra
honom in i matsalen. Rikt bordsilfver, dyrbart duktyg,
en utsökt måltid visade, att de förut gjorda
ursäkterna voro utan grund. Marmontel, öfvertygad att
han ej stod illa, blef nu sådan han brukade vara i
sällskaper. Samtalsgåfvan, en nu för tiden nästan
alldeles försvunnen talang, var då för tiden det mest
verksamma sätt att göra sig omtyckt, och måste vara
det ännu mera hos dem, som dermed förenade
snille. Han ville behaga och behagade i den grad, att
efter måltidens slut gästerna gingo sin väg på en
vink af Mamsell L., och dessa båda blefvo ensamma.
Noverre infann sig för att ge undervisning i dans;
detta var dödsstöten för Marmontel, det sista
medlet att besegra honom, om han icke varit det förut.
Utan något motstånd öfverlemnade han sig åt det
behag, förtjuserskan spridde omkring sig, åt den
förtjusning, som genomströmmade honom. Noverre gick
sin väg, båda blefvo nu ensamme för att först efter
midnatt skiljas åt.

"Hvad har ni nu i Paris att göra?"


"Jag? Ingen ting, annat än att älska er."

"Verkligen?"

"Vid min salighet!

"Nå, så hör ! I morgon måste jag i angelägna
ärender till Champagne.'

"Ni! Hvad, ni reser bort?"

^Ja, men jag reser bara före er, och om ni
vill hålla er färdig om fyra eller fem dagar, så skall
ni få ett bref från mig med närmare underrättelser.
Vill ni?"

Marmontel föll på knä för henne, höljde
hennes händer med kyssar och tårar; hans kärlek var
redan vansinnighet.

Skiljsmässans ögonblick var ett af de
smärtsammaste i Marmontels lefnad, och likväl hade han blott
i några timmar varit bekant med henne! Fem dagar
medförde posten icke något bref, men den sjette fick
han ändtligen ett med poststämpeln från Rheims.
Med klappande hjerta öppnade han det och fick nytt
lif igen, då Mamsell L. underrättade honom, att hon
var beredd att taga emot honom.

"Tag afsked för en månad," skref hon till
honom.

En månad! En månad hos henne!

Marmontel, annars icke särdeles lätt på foten,
skyndar till posten, och utan att taga afsked af
någon menniska, reser han till Rheims, dit han
ankommer följande dagen mot aftonen; genast färdas
han några mil till häst och är quällsvardsdags hos
Mamsell L., som väntade honom med stor otålighet.
Man kan lätt föreställa sig deras lif under en hel
månad i denna ensamhet, långt ifrån menniskor,
lefvande blott för kärleken; man måste för öfrigt
känna Mamsell L., för att kunna förstå Marmontels 
lycka under denna blomstermånad. Hon älskade med
passion, men hennes kärlek var dåraktighet; hon
fruktade ej vara nog älskad, och för att öfvertyga
sig derom, anställde hon de besynnerligaste prof.
En dag försvinner hon och är borta i flera timmar;
Marmontel söker henne med oro. Slutligen mot
aftonen kommer hon med nedslagna ögon, förkrossad
uppsyn, hon ber om förlåtelse.

"Hvad har ni brutit emot mig?" frågar han.
Hon tillstår med nedslagna ögon, att Markis de
Beaufort upptäckt henne och bedt om ett bevis af
hennes medlidande

"Och?" frågade Marmontel blek och kall af
fruktan.

"Jag har lemnat honom det," tillade hon rädd.

Marmontel bryter ut i häftiga tilltal och
förtviflans tårar. "Lugna dig!" Sade hon slutligen leende;
"jag har icke sett någon menniska." Hon skrattade
högt.

"Men hvarföre detta skämt?"

"För att se, om du älskade mig."

En dag syntes hon vara mycket olycklig, och
var det verkligen. Marskalken, mindre van vid 
segrande rivaler, hade skrifvit till henne och hotat.
"Du måste resa," sade hon, och det genast. "Min far
tycker ej om, att Du är hos mig; far till Paris, jag
reser till Brüssel."

Afskedet var skakande; ty de älskade hvarandra
verkligt. Hon lofvade att skrifva hvar dag, och
Marmontel måste göra detsamma.

Några veckor var hon pnnktlig, men småningom
blef hon mindre samvetsgrann ; slutligen uteblefvo
brefven helt och hållet. Marmontel, som ännu
älskade henne, var förtviflad; han blef allvarsamt sjuk.

En dag får han af sin bet jent ett bref med
Brüssels poststämpel. Dess innehåll var följande :

''Våra känslor äro icke i vårt våld; jag har med
passion älskat er, ni vet det. Men nu har jag ej
mer någon kärlek till er; ett fruntimmer, som har
aktning för sig sjelf, måste enligt min tanke så
yttra sig. Jag älskar Chevalier de Mirabeau, (ier ni
mig emedlertid ej mitt löfte tillbaka, så vill jag ej
tillhöra honom. Men genom en onyttig grymhet
skulle ni visserligen icke vilja göra tre personer
olyckliga: mig, Chevaliern, er sjelf; ty ni kan ej vara
lycklig, när jag lider. Var ädelmodig! Var ni "sjelf!
Var det, som jag hos er har älskat!"

Detta bref ådrog Marmontel flera timmars 
svimning, som endast lemnade rum för en vansinnighet,
hvilken några veckor kastade honom i dödens armar.
Knapt var han på bättringsvägen, förr än han skref
till den lättsinniga varelsen: "Ni är fri, alldeles fri;
måtte ni utan förebråelse njuta denna frihet, när ni
nu får veta, att den kostar mig lifvet."

Brefvet blef obesvaradt, men några veckor
derefter (Marmontel låg ännu till sängs och betjenten
var bortskickad i något ärende) hörde han en 

obekant röst fråga, om han fick tala med honom; han
svarade: "ja" — och såg en lång, välväxt yngre karl
komma in. Han satte sig upp i sängen, bad den
främmande sätta sig ner, och frågade om orsaken till
hans besök.

"Jag vågar knapt säga hvem jag är," svarade
han ; "jag är rädd, att mitt namn skulle skada mig
hos er."

Ack!" utropade Marmontel," ni är Chevalier de
Mirabeau !"

"Ja !"

"Och hvad vill ni? Vill ni taga lifvet af mig
genom er åsyn? Hvad kan jag göra för slag för er?
Öka er seger, derigenom att jag visar er den
bedröfliga belägenhet, hvari den person satt mig,
som jag icke vågar nämna?"

"Var rättvis! hvarför anklaga mig? Hon har
älskat er, på det sätt hon älskar; kanhända skall hon
ej alltid älska mig. Jag var ej i något
vänskapsförhållande med er; ni var för mig okänd. Var billig,
och ni skall ej anse mig för fiende, utan för er vän."

"Ack! er röst plågar mig. Hvad rår jag för det?
Milt förnuft försvarar er, men mitt hjerta talar
högljuddare, och jag kan ej se er utan rysning."

"Men hvad rår jag? Jag är olycklig; ty ni är en
af dem, hvars aktning man önskar äga."

Marmontel lugnade sig något, torkade några
tårar ur ögat och räckte sin hand åt Chevalieren.

"Låt

"Låt oss vara vänner," sade han, "jag skall visa
er, att jag har makt öfver mig. Men hvad vill ni?"

"För det första har Mamsell L. hört att ni är
sjuk, och jag måste göra mig underrättad om, huru
ni mår; sedan har jag ett uppdrag."

"Jag förstår, hon vill ha sina bref tillbaka."

"Ja!"

"Men jag lemnar dem icke."

"Hvarföre?"

"Emedan min ära kan vara henne en borgen;
misstro den man älskat, som man tryckt till sitt bröst!
Det är detsamma som att blygas öfver sitt val. Nej,
nej! jag lemnar dem icke. —"

"Hon fordrar dem emedlertid", sade Chevalieren
enträget, men med en mildrad häftighet.

"Hon fordrar dem? Ja, då måste jag väl ge med
mig.

Han ringde, tog på sig sin morgonrock, gick till
sitt skrifbord och tog en stor packe med bref, alla
numererade; äfven denna omständighet väckte
Chevalierens uppmärksamhet.

"Det var min enda tröst," sade han, "hon vill 
beröfva mig den." Derefter gick han till kakelugnen
och kastade alla brefven i elden.

"En man af ära kan ej göra mer," sade
Mirabeau; "Mamsell L. måste vara nöjd; är hon det icke,
så förolämpar hon mig.".

De togo afsked af hvarandra, båda egande en
vän mera.


En dag han vaknade, hörde han dörren sakta
öppnas* Sänggardinerna voro hopdragna, och han sjelf
ännu ansatt af sömnsjuka. Man närmar sig sängen
med sakta steg. Ändtligen drar man gardinerna
åtskiljs, och Marmontel känner sig omfamnad, han
känner igen en älskad stämma.

"Hvad vill ni?" sade han till Mamsell L. "Vill
ni njuta fröjden öfver ert verk? Vill ni se mig dö
af smärta? Så grym trodde jag er ej vara?"

Mamsell L. fortfor att gråta och omfamna
honom: hastigt vänder hon sig till den unge mannen
bakom sig: "se, min Herre, hvad för ett hjerta jag
uppoffrar åt er!" Åsynen af hans rival var nära att
döda honom.

"Var barmhertig! lemna mig!

"Nej," sade hon, "jag har kommit för att
begära ett råd af er; ni måste meddela mig det — vill
ni inte vara en bror för mig?"-

Marmontels svar var en handtryckning.

^Välan," sade hon, "ni skall få veta allt; låt
sätta fram frukost och the" vid er säng. — Ni vet, min
vän, att jag älskar Chevalieren, att han af hela sitt
hjerta älskar mig tillbaka!" En suck af Marmontel
var hans svar. "Emedlertid sätter Chevalierens
familj sig emot vår kärlek; ty, för att säga er
sanningen, han vill gifta sig med mig." Marmontel
gjorde ett tecken till förvåning. "Ni ser, att hans
kärlek är större, än er; ty det är för honom inte mer,
än det bör vara. Med ett ord, han vill det, men
icke de nådiga föräldrarne; hvad skall jag göra? Ni
har snille och hjerta, ni är mig tillgifven.”

”Ni måtte göra er mycken räkning på mig,”
sade Marmontel, ”men ni skall ej hafva bedragit er.
Det bästa är, att ni reser utomlands.”

Efter en intressant konversation skiljdes man
åt. De båda älskade lemnade Frankrike för att
förena sig i Avignon.





3.
MINA ÄFVENTYR UNDER BELÄGRINGEN AF WIEN.

(Af H. Zschokke.)


DET var den 11 Maj 1809. Om jag någonsin
skulle glömma far och mor eller mitt eget namn,
detta datum glömmer jag likväl icke.

Jag vill helt enfaldigt berätta, hvad jag måste
utstå denna fasansdag. Ingen skall utan rysning och
tårar i ögonen läsa det. Efterverlden skall knappt
tro det. Mig qvittar det lika. Jag säger blott pura
sanningen. Äfven försäkrar jag, att Julius Cæsar ej
mera blygsamt talt om sina hjeltedater, än jag skall
omtala mina. Jag anmärker allt detta på förhand
blott derföre, alt ingen må inbilla sig att jag
skulle skryta, om jag påstår, att ingen lidit mera för
fäderneslandet, än jag.

Då Bonaparte om våren 1809 med Franska
arméen framträngt till Linz, tycktes hans oblyga företag
ej behaga flere af mina bekanta. De befarade till och
med, att kan kunde komma ända till Wien. Jag
intalte dem mod. Jag visste i sanning då ej sjelf
hvad mod ville säga; — men då Hertigen af
Montebello (General Lannes) den 10 Maj visade sig
utanför Wien, då visste jag det.

En kall rysning for ovilkorligt öfver min rygg
och mina fingerspetsar stelnade. Jag fruktade ej så
mycket för hela Franska arméen , som för deras
djefvulsmessiga skjutande med groft artilleri och
handgevär, ty det kan lända den tappraste karl till
förderf. Jag har egentligen ingenting att invända
emot krig, endast mördandet kunde man dervid med
allt skäl utelemna. Jag frågar: hvartill tjenar det?
Hvar finns väl en sådan åsna under månen, som
låter öfvertala sig, att han blifvit född , uppammad ,
jagad omkring i skolor, fodrad tills han blifvit stor,
och att han efter all uNtànden möda och arbete
skall ställas opp för att få en musköt- eller
kanonkula i lifvet?

Med denna öfvertygelse hade jag ej lust att
nappas med Fransoserua. Men hvad skulle jag väl
göra? Pligt, äran, fäderneslandet kallade mig ut emot
fienden. Jag var nemligen Fältväbel vid ett af
våra Borgare-regementen i Wien; i detta ögonblick
hade jag likväl hällre velat vara rältegångs-väbel i
månen. Hvad hade jag väl att vänta af mitt väbelskap?
— jo mord och dråp. Det kunde ej slå fel att, om
jag ryckte ut med mitt manskap, fienden ej skulle
rigta med sitt fördömda artilleri på någon dödlig i
Wien hällre än på mig. Och det skedde också.

Den goda modren, naturen, hade i synnerhet
gynnat mig med en ståtlig gestalt. Jag hörde till 
tjocka folket, till hvars låf sal. Nicolai skrifvit en
tjock bok. Menniskor af en viss bredd och rundning
uppfylla alltid väl sin plats i verlden; blifva ej lätt

förbisedda; gifva åt allt, hvad de företaga sig , en
viss vigt, och hafva i sitt görande och låtande
något majestätiskt. Men tyvärr är i krigstider detta
slags majestät ganska obeqvämt, och en af himmelns
farligaste skänker.

Ehuru jag alltid hoppades, att man genom en
hederlig kapitulation skulle afgöra saken med
Fran-soserna i all vänlighet, måste jag likväl, såsom
fält-väbel, vara beredd på värsta fallet. Nu kunde jag
lätt beräkna, att avancerandet emot fiendtliga
bajonetterna skulle, med min majestätiska fyllighet, falla
sig ogement tungt för mig. Ej mindre svårt var det
att i hastighet verkställa en retrograd rörelse, om
det fölle de mera rörliga gossarne vid mitt
kompagni in att taga till benen, och lemna deras af Gud
och menniskor öfvergifne fältväbel till pris åt
fiendtliga makten. Men också att bara i ledet stå stilla
framför fienden, så vida det ej var vapenhvila,
kunde ej medföra någon lycka för mig; ty på hvem
kunde väl kanonierer, grenadierer, jägare, och hvad
alla de värda skjutbröderna må heta, beqvämare rigta,
än på mig ende, som af hela kompaniet var den
mest i ögonen fallande?

Dessa i alla hänseenden grundliga betraktelser
trängde sig på mig, då jag vid bordet med god
aptit pelade i mig ett stekt kalflår, och kusin David
kom in i rummet med den forhexade underrättelsen:
"Fienden skall attackera oss denna afton."

Dessa ord gåfvo mig en bitter smak i munnen.
Jag såg verldsröfrarne redan inne i staden; alla
kaffehus, vinskänkar och matställen utplundrade; mig
sjelf för mina egna Ögon, lifs lefvande massakrerad.
O, lifvets fåfänga!. O, alla tiugs förgänglighet! —

Kusin David stod emedlertid ororlig framfor mig.

Jag betraktade honom med vemodsfulla blickar och
sade: "David, jag önskade att du vore en verklig
David, och hela Franska arméen en enda Goliath!
Hvad tror du väl, att det skall blifva af oss?"

Han svarade ej, utan höjde blicken mot
himmeln och drog opp ur fickan ett stort stycke papper*

"Hvad har du der; är det kapitulations -
punkterna?"

"Nej," svarade han, "det är en högtidlig
uppmaning titi Wiens borgare, att modigt uppofTra gods
och blod för staten och fäkta på vallarne till sista
andetaget, och hällre låta begrafva sig under
ruinerna, än öfverlemna dem åt fienden. Om en timme
härefter får ingen mer visa sig på gatorna. Hvar
och en som kan måste taga till vapen, i nödfall skall
hvarje gata blifva ett slagtfält."

"Det är vackra historier!" svarade jag, och be"
mödade mig att antaga ett heroiskt utseende; men
orden blod, vapen, begrafva, vallar, slägtfält
hafva verkligen en pestilentialisk klang. Ej blott mitt
rum föreföll mig såsom en förödelsens styggelse,
utan—man må tro mig eller ej — sjelfva kalfsteken
hade helt och hållet jförlorat sin smak.

"Med ätandet," sade jag och steg opp, "är det
väl nu slut, kusin David! Hvem vet, hvar vi i
morgon äro !"

"Likamycket!" svarade han , "Fransoserna
skola röna ett hårdt motstånd i förstäderna. Man 

håller sig beredd på ett nattligt bombardement. Hvar
och en skall göra sig en glädje af att dö för sin
älskade Kejsare."

"Min vän," ropade jag, uppbragt öfver sådant
sladder, "tala dock som en förnuftig man anstår.
Hvad kan väl vår Kejsare hafva för glädje af att vi
alla dö? vi vilja hällre lefva för honom; det
förskaffar oss mer ära. Och skall man nödvändigt dö: så
må Fransoserna göra början med sig sjelfva."

"Vi med dem!" skrek David, "alla brinna af
längtan att slåss med dem. Man talar om frivilliga
som i förening med tropparna skola göra ett
utfall i natt. Alla samlas. Jag skall ej vara den siste!"

"Verkligen, David? det låter godt att höra. Gör
blott ett fans allarm, när ni kommer ut, så skall
åtminstone fienden blifva hindrad att bombardera
staden. Och det är redan mycket. — Det, kan man
likväl säga, är att drifva menskliga ondskan till sin
högsta punkt, då man till och med bestämmer
natten till bombardering, liksom om dagen ej vore lång
nog till olycka; Ett nattligt bombardement är den
ohyggligaste uppfinning, som man gjort i
krigskonsten* — Tror du, David, att vi snart få undsättning?"

"Ja visst; stora armeen marscherar redan
fienden i ryggen. Kan Wien hålla sig tre dagar, så hafva
vi segrat. Då skola vi jubilera."

"Nota bene! om vi ännu lefva, kusin David,—
om vi ännu lefva."

Under det vi stodo der och taltes vid, slogs
trumman under mina fönster. David vände sig raskt
orn och skyndade sig bort.

Jag var i en förtviflad sinnesstämning. Ännu
hade jag ej ätit mig till hälften mätt, och måste
likväl begifva mig bort till min rendezvousplats.
Under suckar hängde jag sabeln om mig, tryckte
hatten ned i ögonen, såg mig ännu en gång
om—kanhända såg jag mitt rum för sista gången. Ty sà
mycket hade jag fast beslutit, att jag icke ville
låta hemsöka mig af bomber och haubitser här i hu-,
set. Dels hade jag beräknat, att mitt qvarter låg
fiendtliga artilleriet ett helt skotthåll för nära ; dels
var, under sådana omständigheter, som nu hotade
mig och Wien, den minsta vrå i ett bombfast hvalf
vida beqvämare, än ett vanligt rum. — Med tungt
hjerta släpade jag mig ut ur rummet och ned för
trappan.

Då jag kom ut på gatan, lopp folket, som om
de varit rent besatta, förbi hvarandra. Kanonerna
började dundra från vallarne. Mig förgick både
hörsel och syn.

Emedlertid bibehöll jag likväl under denna
allmänna bestörtning en otrolig presence d'esprit. Ty,
under det att ingen visste hvart han ville hän ,
visste jag det ganska noga. I största hast förfogade
jag mig till den del af staden, som var mest
aflägsen från bombardementet. Här bodde min gamla
vän, Pflock, hvilken, eller snarare hans källare, i
detta ögonblick var för mig det oskattbaraste på hela
jordklotet. Jag bjöd mig på ett godt glas vin hos
honom, hvilket han med nöje gick in på. Här
träffade jag en annan helt främmande person, hvars 
bleka ansigte tycktes utvisa, att han också hade
kanonfeber. Han hade grön uniform, och i gehänget
hängde en väldig sabel. Jag ansåg honom för en
slags Sekter; åtminstone var han så tunn och mager,
som en penna.

Au revoir! sade ]ag till Pflock, sedan jag tömt
några glas, och skyndade mig till min post vid
Borgporten. Nu, sedan jag visste, hvart jag i nödfall skulle
taga min tillflykt under den förestående fasans-natten,
var jag dubbelt lättare till mods, och skyndade mig,
så mycket mitt goda hull det tillät, till min post.
Innan jag visste ordet af, var den gröne vid min sida.

"Vi hafva förmodeligen samma väg?" sade han.

"Till Borgporten!" svarade jag,

"Så äfven jag," fortsatte han; "vi få visst
upplefva en faslig natt; jag ser ingen god utgång derpå."


°Fy, herre," svarade jag, "hvem fruktar, då
man har sabeln vid sidan? Må kulorna hvina till 
höger och venster—en Österrikare röres ej deraf."

Min följeslagare tycktes blifva något stött öfver
hvad jag sade. "Ni kan gerna säga så," inföll han,
"ni med er väldiga korpulens röres säkerligen ej
ur stället. Men jag, fattige fan, mager som en syl,
lätt som en tjäder, mig störtar blotta vindfånget af
en förbiflygande kula till marken."

"Herre!" svarade jag, "tacka ni forsynen, som
gjort er så subtil. Vid ett bombardement kommer
det er väl till pass. Fransmännens batterier skola

snarare träffa en upprättstående synål, än er. Blotta
luftströmmen förer er så långt bort, att ingen kula
träffar er."

Den gröna herrn upptog dessa tröstegrunder
helt onådigt och började blifva grof. "Herre!"
ropade jag, "jag är Fältväbel, vore jag ej nu tvungen
spara mig för vigtigare saker, skulle jag väl gifva
er ett helt annat svar." Härvid slog.jag på min
sabel, och vek af åt en annan gata, för att blifva
honom qvitt. Han vågade ej,— hvad jag i början
fruktade, — förfölja mig. På detta sätt undkom jag,
genom mitt hjeltemod, lyckligtvis en förtretlig
anledning till slagsmål. Ty att bära en sabel, medför
militärisk point d'honneur, hvilken jag egentligen
aldrig brytt mig om.

Ankommen till Borgporten, var mitt kompani
redan der församladt. Kaptenen feltes ännu.
Kommendanten — den väldige — ankom. Jag 
mönstrade genast mitt folk och intalte dem mod, för att
visa honom min ifver för staten. Alla mina bussar
tycktes hafva skäligen god vilja att tumla om med
fienden ; ett nöje, som jag af själ och hjerta unnade
dem. Jag, som af naturen var fridsinnad, var
likväl nu emot min vilja tvungen att visa mig 
blodtörstig.

Alldeles uttröttad af dessa bemödanden, lät jag
en närvarande krigskamrats lyckliga infall väl 
behaga mig. Han mente nemligen, att vi ej skulle göra
illa, om vi i närmaste källare stärkte våra lifsandar
med ett glas Tokajer. Redan ordet källare hade en
ljuf klang i mina öron. Efter slutad mönstring
gingo vi.
De ädla Ungerska vinen gjorde, som vanligt, med
andra flaskan sina underverk. Två rädda harar
blefvo icke allenast så glada, som om ingen fara varit
för handen, utan med tredje flaskan inställde sig på
ett obegripligt sätt äfven ett slags mod. Hos mig
vinkade alltid Pflock's källare i bakgrunden, det gaf
mig mera hållning och klarhet i åsigterna , än min
kamrat, som på fullt alfvar tycktes vara beredd att
marschera emot fienden.

Vi båda voro ej de ende, som befunno oss här
i källaren. Flere andra goda själar hade, liksom vi,
begifvit sig hit, och slöto, i afbidan på Ungerska
arméens anryckande, ett troget förbund med
Ungerska vinen.

Ädla ungerska vin! hvem kan nog berömma dig?
af ett pundhufvud gör du ett geni, af en hare ett
lejon. — För några ögonblick hade vi alla, som sutto
vid bordet, blifvit verkliga lejon, verkliga odjur af
hjeltesinne. Vår gode Kejsare hade i bela riket ej
så många beslutsamma, oförskräckta, allt förstörande
hjeltar, som här i detta ögonblick. Det var en lycka
för Fransoserna, alt vi i denna sinnesstämning voro
i källaren och de i förstäderna.

Med lättade hjertan lemnade vi slutligen vår
underjordiska lycksalighet. Då vi kommo opp igen
mötte oss ett helt olika skådespel. Det nyss
ankomna Grenadier-Regementet Hiller defilerade
öfver vallgrafven, för att om natten rycka ut emot
fienden. Före, efter och på alla sidor rände en
mängd folk, beväpnadt på mångahanda sätt och vis.
Ett långt stycke fördes jag med. Jag förbannade
min

min korpulens; ty alla trängde blott på mig, liksom
hade hela regementet äfvensom landstormen endast
kommit för att transportera min person. Nu för
första gången ansåg jag bela Kejserliga residenset
och mig med förlorade. Hvad skulle jag göra? det
bar ut ur staden, det märkte jag väl ; men dit
önskade jag mig ej för allt i verlden.

Men som det var min skyldighet att blifva på
min plats vid borgporten, gaf detta mitt åliggande
mig så mycken styrka, att jag förmådde smyga mig
på sidan ur den värsta trängseln, och trycka mig
så fast som möjligt intill en mur, för att låta tåget
brusa förbi. Här stod jag orörlig, som en klippa.
Och billigtvis må det anses gränsande till det
underbara. i vårt århundrade, att jag, bland den
förbiströmmande massan af bössor, karbiner, sablar
lior, pikar, klubbor, hillebarder, morgonstjernor och
flere andra dylika afgrundsverktyg, blef oskadad.
Blott mitt framskjutande underlif, kring ett hörn,
fick några kontusioner. Fransoserna hade visst på
stället slutat fred, om de blott till hälften varit så
i trångsmål, som jag.

Sedan de höljande hoparne slutligen passerat
förbi, tackade jag himmeln för min underbara
räddning, satte den tillklämda hatten åter i ordning,
tog mig en pris, och försökte återvinna den
hållning, som så väl höfves en Fältväbel.

Då jag återkom till borgen, mönstrade jag än
en gång mitt, manskap, hufvudsakligast af nyfikenhet
att se, om ej hälften af dem sprungit hem; och
hvarföre skulle jag ej tilltro dessa fäderneslandets 

fridsinnade söner samma ädla tänkesätt, som entusiasmerade 
deras Fältväbel — Men se, de stodo der
hvar enda en, små och stora, tjocka och magra,
fullt och fast beslutna att, liksom Spartanerna med
sin Leonidas vid Termopylæ, segra eller dö för
Wiens eviga ära. Mina bussar hade till en del rätt
god militärisk hållning, och om än här och der en
skräddare var allt för mycket infotad, en skomakare
för mycket hjulbent och en linneväfvares magra ryggrad 
var för mycket krökt; jag såg gerna genom fingren 
dermed. Ändå allt för kosteligt foder för
kanonerna! tänkte jag.

När min revy var slutad, begaf jag mig till en
af officerskorpsen föranstaltad supé, till hvilken jag
haft den hedern att blifva bjuden, och hvilken
invit jag nödvändigtvis måste honorera.

Anblicken af officerskorpsen i den elegant
upplysta salen och i synnerhet det väl utstyrda bordet
gjorde en angenäm verkan på mig. Likväl måste
jag tillstå, att ju närmare de mörka, olycksdigra
midnattstimmarne nalkades, ju mer förlorade jag all
matlust och trefnad. Om en stol föll omkull, en
dörr slogs igen, eller endast en Öfverste med sina
stora besporrade stöflor stampade i golfvet, blef jag
illa till mods. Jag trodde mig höra fiendtliga
batterierna eller början till bombardementet, och kröp
ovillkorligen tillsammans. Jag svor också hvarje gång
efter en sådan förskräckelse för mig sjelf, att vid
första tillfälle förfoga mig derifrån, och begifva mig
i säkerhet; ty jag kunde lätt uträkna, att en Fältväbel 
mer eller mindre ej skulle afgöra belägringens
utgång; och jag hade fullkomligt rätt att redan före
bombarderingens början låta anse mig såsom blesserad, 
halfdöd och invalid.
ᚽ
Man satte sig slutligen till bords; glasen klingade. 
Alla voro sysselsatta. Det var verkligen ett
hjertupplyftande skådespel att vid de välbesatta
borden se de glänsande raderna af krigare kort före
stormningens början. Hvar och en spisade der
sorglöst, utan att veta om han nästa dag skulle kunna
göra det, eller om han kanhända då sjelf skulle blifva 
uppäten. En sådan likgiltighet alstras af en viss
själsstorhet, som är vida öfver alla ödets förskräckelser. 
Med fyllda glas helsade vi den olycksbådande 
natten. Jag sjelf, som i själsstorhet ej gaf
någon efter, hvarken med glas, eller knif och gaffel,
blef inom en half timme en helt annan menniska.
Jag lefde blott för det närvarande ögonblickets
lycka, liksom om intet tillkommande fanns för mig; — 
jag måste sjelf beundra min kallblodighet.

Man proponerade flera rätt väl valda skålar.
Fäderneslandskärleken uppenbarade sig i sin fulla
glans och härlighet. Huru rysligt skönt afbildade
sig ej vapenbullret i samklangen af de höjda glasen
— huru eldigt stämde ej alla in — huru blixtrade ej
allas ögon af den gudomliga eld, som brann i allas
hjertan! Blott en enda skål tycktes mig dåligt vald:
”åt deras minne, som i natt eller följande dagar
stupa såsom Wiens försvarare för Kung och Fädernesland!” 
— Det hade man bort låta bli. De som stupa
hafva er ringa tjenst deraf. En ovilja, liksom
feberskakning, öfverföll mig. Glasens klang föreföll mig
som klockringning; alla de som instämde i skålen
tycktes sjunga mitt Requiem.

Emedlertid slog klockan nio, och med detta
slag var det som om alla himlar brakat tillsammans
öfver oss. Fiendtliga bombardementet börjades 
hastigt och oförmodadt. Några ögonblick satt nästan
hela sällskapet der liksom förstenadt i en fasaväckande 
dödstystnad. Mina käkben styfnade, mina armar
förlamades. Ett stycke vildt, som jag just då tagit
i munnen, blef orörligt fastklämdt emellan mina
tänder. Min granne till venster fastnade i skåret af
en pastej. Den till höger, som ville taga en citron
ur trynet på en stekt gris, höll denna frukt orörligt
framför djurets näsa. Flere händer med gafflar såg
jag, på vägen från tallrikarne till munnen, liksom
fasthållna af en osynlig makt sväfva i luften.
Ingenstädes märktes ett andetag, eller en rörelse. Blott
en vinflaska, som en Löjtnant fått tag i, flödade
immerfort öfver glas och bord.

Detta allt varade några ögonblick; derefter
hördes trummorna slå alarm. Hvar och en steg opp.
Hela sällskapet begaf sig ut på gården. Jag sjelf,
mera död än lefvande, följde de öfrige.

Jag kom till mitt manskap åter — på hvad sätt,
vet jag knappt sjelf. Gevären blänkte i lanternornas 
fasaväckande sken. Fiendtliga artilleriets, så väl
som vårt egnas, åskknallar brakade immerfort. Öfver
oss flögo flammande kulor. Det var ett sådant
vapengny, ropande, skrikande och kommenderande, att
jag intet ögonblick tviflade, att fienden stod tätt
bredvid oss. Jag var tvärt emot all min beräkning förd
midt i olyckan, och stod ej mera att räddas; jag var
i samma led med fäderneslandets försvarare,
obarmhertigt belyst af en lanterna. O Pflock! huru många 
suckar flögo ej emellan bomber och hautbitzer
genom luften till dig från mitt beklämda bröst.

Jag måste tillstå att man ej har så orätt, om

man kallar detta feghet; men man måste äfven
medgifva, att modighet ej är annat än en skänk af
naturen, hvaröfver ingen bör högfärdas. Det är en
medfödd egenskap, såsom poesien och tonkonsten.
Jag finner det mycket löjligt att förakta en annars
bra karl, derföre att han ej kan skrifva versar eller
sjunga en ton rigtigt. Likaså förtjenar ej den
förebråelser, som väl af skräddarn fått sig en
Löjtnantsuniform, men af naturen intet Löjtnantsgeni. Och
det är just förhållandet med mig. Hvarföre skulle
jag blygas deröfver att naturen försett sig. Jag är
dessutom alls ingen vän af att slå ihjäl , eller att
blifva ihjälslagen. Den som har smak derföre—för
min skull allt för gerna; men så må man också
tillbaka unna mig mitt helbregda skinn, som ej tillhör
någon annan än mig.

Mina kamrater hade också säkerligen ringa nöje
af de öfver oss i luften flammande mordfoglarnes
susande och hvinaude. Likväl ställde de sig
temligen käcka. Endast jag, så ofta jag sàg någon af
de lysande kulorna flyga öfver mig, måste ovilkorligen
böja ned hufvudet; Ty de fleste tycktes hafva sin
bestämda rigtning emot mig, och fiendens afsigt
tycktes vara att ej bombardera Wien, utan min
oskyldiga person.

Gerna hade jag aflägsnat mig från borggården
för att ej för min skull blottställa hela kompaniet
för den ögonskenligaste fara, om jag blott
anständigtvis kunnat draga mig tillhaka från detta sällskap
af hjeltar. Jag lät alltså ödet råda; men svor
emedlertid vid alla helgon att hvarken i denna eller
anddra verlden blifva soldat.

Flere hundrade kulor hade säkerligen surrat
Öfver oss utan att träffa. Detta tycktes återupplifva
modet hos våra tappra. Några blefvo till och med
nog fräcka, att gora narr deraf. Officerarne voro
sysselsatta att ordna manskapet till afmarsch. Vi
skulle opp på vallarne. Öfversten var i begrepp att
kommendera sitt "Marsch!"

I samma ögonblick föll en bomb sprakande ned
på borggården. Vår Öfverste störtade sårad till
marken, och hela kompaniet tog till flykten. Jag sprang
som en jagad hare i sicksack omkring, utan att
finna utgången. Jag stötte ständigt på en mur. Gården
tycktes ej vidare hafva någon utgång. Ändtligen for
jag på ett fruntimmer, som jemte sina barn ämnade
taga sin tillflykt till iskällaren, såsom den säkraste
tillflyktsorten. Lyckligtvis fick jag fatt i en snibb af
hennes fladdrande klädning, och på sådant sätt blef
den hårdt ansatte, skeppsbrutue Fältväbeln bogserad
in i denna fridens hamn. En del af mitt manskap
hade fått sigte på mig, och, antingen lifvade af
samma anda, som jag, eller ock emedan de kanske
trodde sig pligtiga att öfverallt följa sin Fältväbel
på ärans bana, kommo de i största hast efter mig
i källaren.

Här sutto vi nu hopkrupna. Barnen skreko af
full hals. På högra sidan tjöt qvinnan erbarmligt,
på den venstra had en hattmakare sin rosenkrans. Ett
par af mina krigskamrater satte sig belt ogeneradt
på mina vådor, under det att två andra, som måtte
varit illa qvarterade, svuro så mordiskt, att källaren
skalf. Min belägenhet hade ej synnerligt förbättrats.
Till den ohyggliga simfoni, som ljöd omkring mig,
uppstämde kanonernas dunder och tegelstenarnes 

rasslande en förskräcklig kontrabas. Men, glad att
veta mig i säkerhet, under ett bombfritt hvalf,
förargade jag mig ej öfver dessa dissonanser; jag hade
ju också sjelf kommit ur takten.

Omkring en timmas tid hade vi på detta sätt
hållit ut i den kalla hålan, då en helt egen röklukt
utbredde sig omkring oss. Vi gissade snart, att huset
öfver oss fattat eld. Man föreställe sig vår belägenhet.
Snart tilltog röken så att vi nästan qväfdes. Att
draga oss från vàr säkerhetsort ut i kulregnet, dertill
hade ingen, allraminst jag, någon lust; — för att
freda lifhanken, låter man gerna röka sig litet. Men
slutligen blef likväl qvalmet för starkt, och vi hade ej
annat val, än att antingen här qväfvas, eller också
låta skjuta oss ihjäl derute: en kinkig samvetsfråga,
och vi hade ingen biktfar tillhands. Ändtligen slets
källardörren opp. Vi andades nu lättare, och
prisade oss lyckliga, — men det var för bittida.

Den öppnade källardörren kunde locka andra in,
och det varade också ej länge förr än vi sågo en
lanterna och beväpnadt folk nalkas. Det var soldater,
som kommo att återvisa flyktingar och undangömda
till sin pligt. Hvar ömsint läsare kan föreställa sig
min förskräckelse. Till all lycka satt jag temligen i
bakgrunden, och nöden gjorde mig fintlig. 1 hast
knöt jag en röd näsduk omkring hufvudet, och sade
med svag röst till den först ankommande soldaten:
"Min vän, skicka hällre hit en chirurg. Jag är illa
tilltygad; jag tror att min hufvudskål är klyfd."
Karlarne höllo lanternan intill mig. Den röda färgen på
min näsduk gällde i hastigheten för blod och mitt af
dödsångest förbleknade ansigte hjelpte till att öka
villan. "Den lefver, straffe mig , icke eu half timme
44

till,' sade en af krigsknektarne. Dessa hade ej väl
lemnat hvalfvet, förr än andra strömmade in i afsigt
att rädda sina arma lif. Snart var hela källarn
öfver-full. Den ene satt på den andra. Mig träffade värsta
lotten, ty mina ben nyttjades af fyra, fem personer
till bänkar. Dessa karlar voro alla druckna, och
hade laddade gevär med sig. Emedan jag satt
alldeles orörlig, ansågo mig några för en påle, och hade
stödt siua gevär emot mig. På sådant sätt lågo
myn-ningarne af flere skarpladdade gevär än i ansigtet,
än i öron och nacke på mig. Jag kunde hafva
blifvit rasande öfver den grofva oförsjgtigheten , och
vågade likväl ej röra pà mig, af räddhåga att något
ef gevären kunde brinna af. Jag hade alltså
und-sluppit bombardementet, för att här tjena tiil
mu-skettställning, och vid minsta stöt få ett halft
dussin skott på en gång i lifvet?

Af förskräckelse kunde jag knappast andas.
Slutligen bad jag, utan att röra något annat än
läpparne, mina grannar, att de måtte förskona mig från
den farliga bördan af deras mordvapen , och
föreställde dem att de säkert måtte hafva irrat sig om
min person; — jag vore en borgerlig fältväbel,
hvarken af trä eller sten. Dermed uträttade jag så
mycket, alt hvar och en tog sitt gevär till sig.
Emedlertid var äfven derigenom ej faran afhulpen. De
druckna soldaterna, ej ett ögonblick stilla, kittlade
mig oupphörligt med muskett-mynningarne i ansigtet,
jag måtte vända mig, huru jag ville.

Det gifves menniskor, som hafva en naturlig
motvilja för lukten af rosor; andra få frossa af
fisklukt; andra uppkastning eller näsblod af frukters
indunstning. Fruntimmer falla i vanmakt af fruktan

för en spindel. En gammal Adelsman förlorade
förnuftet vid åsynen af en stekt gris. Många hafva
en oförklarlig antipati mot möss; andra få svindel
och kramp dà de komma tillsammans med kattor.
Nu kan man väl föreställa sig, huru jag skulle vara
till mods i källaren — jag, som har en medfödd
antipati mot skarpladdade gevär. Litet felade att jag
fått alla de uppräknade åkommorna tillsammans.

Och hvem vet hvad som kunnat inträffa, om ej
oförväutadt ett nytt skådespel begynt, och ådragit
sig min uppmärksamhet. Utanför källarn funnos
ännu några druckna soldater, som ville in. För dem
var ej en tums plats. Dessa, som trodde att vi
hade vin fullt opp, hotade att löpa till storms. Vår
besättning grep till gevären och gjorde sig färdig att
smälla af; de derutanför gjorde detsamma. I hela
mitt lif har ingenting förefallit mig oförnuftigare.
Hvarje skott, som smäldes af in i källarn, skulle
ofelbart hafva sträckt mig till jorden, emedan jag
nästan ensam intog hela bakgrunden. 1 förtviflan skrek
jag med full hals: "håll, jag är Fältväbel!" Vare det
nu min väldiga stämma, eller subordination, nog af,
de angripande drogo sig tillbaka utan att lossa ett
skott. I detta ögonblick kände jag en öfverjordisk
förnöjelse, att hafva varit räddaren af milt eget och
så många andra menniskors lif, och njöt triumfen
i bela sin vidd, att hafva förebyggt ett borgerligt
krig.

Bombardementet varade till bort emot kl. 3
om morgonen. Då aftog det. Soldaterne kröpo nu
fram. Jag hade likväl intet förtroende till
Fransosernas arga list; — jag kunde ingenstädes vara
säkrare, än der jag nu befanu mig. Först i 

dagbräckningen upphörde kanonerandet. Nu räckte äfven jag
med största försigtighet ut hufvudet ur källarn. Så
snart jag märkte allt vara säkert, kröp jag ut.

Men jag tviflade ingalunda, att staden redan
var eröfrad af fienden. Med mina förkrossade ben
rände jag, så godt jag kunde, för att rädda mig för
de segrandes raseri. Både hatt och gevär hade jag
förlorat. Jag förmodar, att den kreverande bomben
på borggården hade tagit dem bort. Blott min
sabel hade jag räddat, fastän den råkade hänga på
högra sidan.

Under det jag nu brukade mina ben, och
lyssnade till höger och venster efter fienden, mötte jag
flere bekanta. De sågo min bestörtning; men jag
deremot kunde ej begripa deras förtagna sorglöshet!
"Hvarthän?" tilltalade de mig. "Lät mig få
gå;— allt är förloradt!" ropade jag, och besvor dem rädda
sitt eget lif. De skrattade åt mig. Nu först erfor
jag att man slutit stillestånd. En tidning, sådan som
denna, var verkligen i stånd att återgifva mig mod
och hopp. Jag iordningställde så godt jag kunde
mitt militäriska yttre, hängde mordvapnet på venstra
sidan, sökte opp en halt och begaf mig med
värdighet till Taronis kaffehus.

Här blef jag vittne till ett rysligt skådespel. Med
vildhet utbröto tid efter annan lågor och rök ur några
kringliggande hus: allt följden af den nattliga
bormbarderingeu. Man skyndade sig att släcka, — skrik
till höger och venster. Min uniform skaffade mig
respekt, och så kom jag in i kaffehuset. Efter så
många utståndua äfventyr hade jag omöjligt, utan
att förgås, slutligen till på köpet kunnat åtaga mig
att agera vattenbärare.

Jag satt på golfvet i biljardrummet, med
ryggen vänd mot fönstret, och lät kaffet smaka mig rätt
väl, då i hast hela fönstret slogs i stycken och en
skur af glasskärfvor öfverströmmade mig. Jag, som
trodde att åtminstone en bomb flugit in i rummet,
störtade i ögonblicket på alla fyra under biljarden,
afbidande under gruflig ångest kreveringen. De
närvarandes högljudda skratt bragte mig åter till mina
sinnen, och kom mig att märka min villfarelse.
Försigtigt stack jag ut hufvudet, och såg en flicka, som
lagade sig opp från golfvet och sprang bort. Den
narren hade, af räddsla för polisen, som ville tvinga
henne att biträda vid släckningen, tvefötes hoppat
in genom det halföppna fönstret i billardsalen.

Denna nya förskräckelse hade betagit mig all
smak för kaffet; äfven förtröt mig de närvarandes
skratt, som förmodligen mer gällde mig, än flickan.
Förargad gick jag derifrån, med den fasta föresats,
att lemna ett stånd, som försatte mig i ständig
lifsfara. Det ingångna stilleståndet lät mig äfven hoppas
uppfyllandet af min föresats. Jag begaf mig tillbaka
till föregående aftonens samlingsplats. Der fann jag
mitt folk helbregda samladt. Om affären i iskällaren
vexlades ej många ord. Jag sjelf teg visligen;
likväl förrådde röklukten många af mina kamrater för
mig, och mången, som nu visade en rasande
martialité, luktade starkt af iskällare. Jag behöll mina
tankar för mig sjelf. — Så slutades de vigtigaste dagar
af mitt sorgfulla hjeltelif; ty, hade jag ej föresatt
mig att endast tala om mina lidanden, skulle mycket
ännu återstå att säga om mina bedrifter; — dock
blygsamheten förbjuder mig att meddela dessa åt
efterverlden.




4.
AFTONEN FÖRE EN BRÖLLOPSDAG.

STROLLER, en rik köpman i staden Inspruck,
och domaren Boldheim voro grannar. Boldheims
son och Strollers dotter hade så att säga uppvext
med hvarandra. Vanda, att dela sina lekar och nöjen,
hade de blifvit de innerligaste vänner.

Då den unge Boldheim uppnått sitt sjuttonde år,
fann hans far för godt att skicka honom till Wien
för att fullända sina studier och göra den medicinska 
kursen. Men ännu ett annat motiv bestämde
domaren Boldheim till detta beslut; han hade märkt
den kärlek, som herrskade emellan hans son Kaspar
och Josefina Stroller, och fruktade att denna hittills
för blott en barndomsvänskap ansedda böjelse skulle
utveckla sig och antaga karakteren af en häftig
passion. Men kärleken hade redan slagit rot i dessa
unga hjertan. Skiljsmessan var smärtsam; de begge
unga greto heta tårar och svuro hvarandra evig
vänskap . . . Ändtligen afreste Kaspar till Wien.

Men, ännu innan han afreste, hade Kaspar aftalt
det nödiga med en vän, som redan länge varit hans
kärleks förtrogne, och genom förmedling af denna
vän, som hette Berthold, hoppades han, att få sina
bref öfverstyrde tijl Josefine. Å sin sida måste den
unga flickan skrifva förstulet. I sjelfva verket
minskades också medelst denna hemliga brefvexling de
älskandes bekommer och skiljsmessans smärta, då
plötsligt en oväntad händelse, Josefinas mors död,
åstadkom en stor förändring i Strollers hus. Efter
de första åt saknaden af den aflidna egnade ögonblick
bedömde Stroller med rätta, att handelskontoret ej
längre vore en passande plats för hans dotter, som
hade uppnått sitt sjuttonde år; han beslöt derföre att
nedlägga handelsrörelsen och tänkte alfvarsamt på
Josefinas bortgiftande.

Då han meddelade henne sin plan, tillstod
Josefine öppet för sin far de känslor, som hon hyste för
den unge Boldheim, af hvilken de besvarades.
Stroller behandlade denna kärlek såsom barnslighet. ”Du
är sjutton år gammal,” sade han till henne, ”och
Kaspar är högst nitton, han är för ung för dig, och
sedan är han ännu endast student. Hans far är
domare, det är ganska bra, men han är ej rik. Det är
ett parti som ej kan anstå dig. Dessutom sedan de
tre åren, på hvilka Kaspar ej sett dig, tänker ha»
också ej längre på dig.”

Dessa ord bedröfvade Josefina mycket; likväl
förlorade hon icke modet, ty hon var viss om
Kaspars kärlek: i sitt sednaste med uttryck af den
innerligaste ömhet uppfyllda bref talade han som
vanligt för henne om deras ljufva föreningsplaner.

Men skulle hon nu underrätta sin älskade om
hvad som förefallit emellan henne och hennes far?
Skulle hon skrifva till honom att han hade för
afsigt, att bortgifta henne? att han visat vedervilja för
deras ömsesidiga kärlek? Hvartill gagnade det? det
skulle blott tjena till att onyttigt bedröfva honom.
Ännu ett år och Kaspar har slutat sina studier och
blir Doktor! och Josefina var öfvertygad, att Stroller
då ej skulle vägra Doktor Kaspar Boldheim sin
dotters hand; hon ansåg derföre bäst, att tiga.

Så snarf det emedlertid blef bekant, att Stroller
vore sinnad att gifta bort sin dotter, infann sig ett
stort antal friare, ty Stroller egde en ansenlig
förmögenhet och Josefina var vacker. Men ingen af
dessa friare anstod Stroller; de voro alla i hans
tanke ej rika nog och bland stadens unga män såg han
blott en, som i hänseende till sin förmögenhet
kunde passa hans dotter och denne var just Berthold
Bartky, Kaspars förtrogne vän. Stroller gaf honom
att förstå sin mening. Detta half-anbud upptogs med
förtjusning af Berthold, i hvars ögon Josefina och
hufvudsakligen Strollers pengar gjorde ett väldigt
intryck, men han måste dölja sin glädje, ty hans
ställning var ganska kinkig.

Berthold var alltså säker om Strollers samtycke,
då anbudet egentligen utgått från denne sjelf.
Hufvudsaken var att erhålla Josefinas bifall, och deri
låg svårigheten. Väl ville ej Stroller hafva Kaspar
till svärson, men å andra sidan älskade han återigen
sin dotter för mycket för att kunna tvinga henne till
ett giftermål, Och så läinge Josefina älskade Kaspar,
skulle hon alldrig samtycka till någon förbindelse
med en annan. Man miste alltså så ställa till, att
Josefina fattade tvifvel om Kaspars kärlek och
öfvertygades, att hon förlorat hans hjerta . . . Till den
stackars Kaspars olycka, erbjöd det förtroende, som
Josefina satte till Berthold, ett medel till förräderi,
som också denne ovärdige vän alltför väl förstod att
begagna.

Alla bref, hvilka Kaspar skref till sin älskade
adresserades, såsom man erinrar sig, till Berthold,
som hemligen lemnade dem till Josefina. Från
detta ögonblick uppsnappade Berthold korrespondansen
och förstörde sin väns bref, och när Josefina
frågade honom, om han ej erhållit några underrättelser
från Kaspar, så sade han nej, eller dref också sin
trolöshet ännu längre och svarade: ”Han har
skrifvit till mig, men der stod intet om dig i brefvet.”

Denna tystnad, hvars sanna orsak Josefina var
långt ifrån att ana, försatte henne i en liflig oro och
bedröfvade henne djupt. Flera månader förflöto på
detta sätt, och Berthold, för att ej väcka Josefinas
misstroende, lät sig i början ej märka, att han
traktade efter hennes hand; men tiden började ej
tillåta dröjsmål; om två månader skulle Kaspar
promoveras till Doktor och återvända till Inspruck: allt
skulle då hafva blifvit uppenbaradt och ingen tid var mera
att förlora. Berthold anhöll om Josefinas hand,
Stroller skyndade på sin dotter att gifva sitt samtycke.
Flickan gjorde ännu motstånd . . . Slutligen
öfvertalad, att Kaspar glömt henne, gaf hon efter för
fadrens böner och samtyckte till allt. Snart var
bröllopsdagen utsatt.

Denna underrättelse, som ej felade att komma
till Kaspars kunskap, var för honom ett dunderslag.
Han Var alltså på en gång förrådd af sin älskade
och sin vän.

Kaspar kan ej längre lefva i denna ovisshet.
Han afreser från Wien, kommer till Inspruck; det
var d. 3 Maj förlidet år, om aftonen, tvenne dagar
före den till Josefinas och Bartholds bröllop utsatta
dagen. Hans tvifvel upplöstes snart; man talar i
hela staden om intet annat, än om den rike Bertholds»
förestående förening med den välmående Strollërs
dotter.

Då uppgingo i denna Tyrolersons hjerta de
olycksdigraste planer. Ställd emellan Tyskland och
Italiën tyckes Tyrolaren känna dessa båda klimaters
inflytande: hans kärlek lånar af det ena det
smäktande drömmeriet, passionens djup; af det andra
dess liflighet, dess häftighet, dess svartsjuka.
Tyrolaren älskar som Tysken och hämnar sig som
Italienarn. Men en tanke tillbakahöll Kaspar. Är Josefina
fri? Handlar hon af egen drift . . .J Han vill se
henne, tala meèd henne; hon skall säga honom, att hon
ej mera älskar honom . . . Men det är omöjlig . . .
Denna mun, som så ofta sagt till honom: ”Jag älskar
dig,” sSkall aldrig kunna säga: ”Jag älskar er ej mer.”
. . . Man bedrager Josefina och man gör våld på
hennes vilja: han vill se och tala med henne.

Han smyger en biljett till Josefine, hvari han
beder henne om ett möte följande natt i hennes
faders trädgård. Jnsefine, hvars alla förhoppningar
denna biljett åter upprättar, vill svara honom; men
noga observerad af sin far, som vet af Kaspars ankomst,
finner hon intet tillfälle dertill. Kaspar hade hela
natten väntat på henne. Då dagen grydde,
återvänder han hem med förtviflans raseri i hjertat . . .
Nu har han visshet, att Josefina ej älskar honom
mera. Hon tager Berthold till maka af fri vilja . . . Hon
vågar ej att träda sin fordne älskare under ögonen
. . . Kaspar är förrådd . . . Må ödet gå i
fullbordan! Han köper en dubbelpistol, laddar hvarje pipa
med dubbel laddning och klättrar vid nattens
inbrytande ånyo öfver trädgårdsmuren, smyger sig till
Josefinas kammare och väntar . . .

Just samma afton voro båda de blifvande
makarnes familjer (ty det var aftonen före bröllopsdagen)
tillsammans i ett rum i nedersta våningen. Emot kl.
10 går Josefine, klädd i sin bruddrägt, till sitt rum
Tör att hemta något, som hon glömt. Hon inträder
och uppgifver ett skri af förskräckelse . . . men hon
har igenkänt Kaspar . . .

”Det är du! Det är du!” ropade hon fallande
honom om halsen.

Vid ljudet af dens röst, som han så varmt
älskat, blifver Kaspar ett ögonblick obeslutsam . . . Men
anblicken af denna brudtoilett, af dessa för en
annan bestämda blommor, återgifver honom hela hans
raseri . . .

”Ja, det är jag!” gnisslade han med dämpad
stämma . . . Och han omfattade henne krampaktigt
. . . Ett skott brinner . . . Josefina störtar till
marken . . . Kaspar vänder vapnet mot sig sjelf; men
det illa riktade skottet bortsliter blott hans kind.
Berthold kommer instörtande i rummet, han
stapplar öfver Josefinas blodiga lik. Han fattar Kaspar
vid strupen. En förfärlig kamp börjar emellan
begge; de falla omkull och vältra sig om hvarandra på
golfvet; men Kaspar, hvars styrka raseriet
fördubblar, reser sig åter, han håller sin vän under sig och
sönderslår hufvudskålen på honom med pistolpipan.
. . Slutligen lyckas det att skilja dem åt.

Josefina var död: hennes hjerta var
genomborradt af två kulor. . . .

Den 2 Maj 1837 hvilade en sorglig dysterhet
öfver bela Inspruck . . . Den unge tjugoårige
Kaspar Boldheims afrättning hade gått för sig kl. 7 om
morgonen på den heliga Jungfruns plats.




5.
ETT BESÖK I BEDLAM;

af Lord Ellis.Ur Aventures d’un gentilhomme Parisien, par Lord Ellis. 


DÅ James hade förskaffat sig en inträdes-biljett
till Bedlam-hospitalet, begåfvo vi oss en morgon på
väg till St. Georgsfälten, hvarest detta hospital för
galna och vansinniga är beläget. Då dörren öppnades
för oss, inträdde vi i en försal, hvarest vi sågo
tvänne bilder, af hvilka den ena framställde det rasande,
den andra det svårmodiga vansinnet. En man, hvilken 
jag efter hans uttal höll för en Irländare, frågade 
oss, om han skulle föra oss omkring. Tom Wilson 
var ett äkta barn ifrån det gröna Erin (Irland),
med breda skuldror, öppen panna och en viss oro i
ögonen, hvilken jag förgäfves sökte förklara.

”Jag kan berömma mig af, att känna denna orts
invånare så väl som tilläfventyrs någon,” sade han
till oss, ”då det är fullkomligt tjugo år, som jag
i bott i detta hus.”

”Den arma satan är en vansinnig” sade derpå en
uppsyningsman till oss, ”Religionen har förvridit
hufvudet på honom.”

”En vansinnig! hvad säger ni, Herr John,”
fortsatte den olycklige Tom, utomordentligt lifligt, och
sade sedan till James: ”De vilja ej tro, att jag är den
Evige Fadrens son, att jag är Jesus Christus.”

”De hafva orätt,” svarade James honom, som
ej såg hvartill det skulle gagna att strida mot hans
Manie.

”Nu ser ni, Herr John, att Herrn har igenkänt
mig,” ropade den stackars vansinnige full af glädje.

”J kunnen gå med honom,” sade uppsyningsmannen 
till oss, ”det är ingen fara dervid; jag skall
inom ett ögonblick åter infinna mig.”

Den första Cell, vi besökte, inneslöt en gammal
domare, som hade den galenskapen, att vilja försända 
hvar och en till galgen. Det var en torr, lång,
smal man med sammanbitna läppar, lång näsa och
svarta, djupt liggande ögon. Han bar en svart rock,
svarta byxor och en hvit halsduk. Då vi fingo se
honom, gick han med i kors lagda händer fram och
tillbaka, och vid hvarje steg sade han: ”Jag dömer
honom till dödsstraff.”

”Jesus Christus,” ropade han, då han såg oss
komma med den stackars Tom, ”hvad vilja dessa
herrar mig?”

”Var obekymrad,” svarade honom Tom, som alltid 
talade som en förnuftig menniska, om man ej
betviflade hans guddom. ”Det är vänner.”

”Saken är vigtig, ganska vigtig, mina Herrar
edsvurne,” fortsatte domaren med högtidlig stämma;
”den fordrar mogen öfverläggning; de pligter, hvilka 
j ären färdige att uppfylla, äro af hög vigt.”

”Den arma satan håller oss för edsvurne,” sade
Tom till oss med sorgsen min och skakade hufvudet, 
”han är från sina sinnen.” Tom uttalade dessa
ord sakta och med en så djupt bedröfvad röst, att
man skulle kunna säga, att det var hans afsigt, att
vi skulle skänka hans olyckliga kamrat vårt fullkomliga 
medlidande. Den försigtighet, som han använde,
att tala sakta, hindrade likväl icke domaren, att
höra hela berättelsen.

”Hvad har du sagt de edsvurne;” ropade han,
och sprang omkring som en ursinnig; ”Huru? äfven
du förmodade, att jag är vansinnig; betänk, att om
du förnyar förolämpningen, skall jag döma dig att
blifva hängd liksom de andra.”

”Stackars karl,” fortsatte Tom ganska fromt,
under det han aflägsnade sig med oss, ”han skulle
dervid blott förlora sin tid, ty jag kan ej blifva hängd,
emedan jag af Judarna är korsfäst: icke sant, min
Herre?”

”Fullkomligt.”

”Det gör intet till saken,” ropade ur sin Cell
domaren, som syntes hafva en utomordentligt fin hörsel, 
”jag skall det oaktadt låta hänga dig.”

”Min Herre;” sade i detta ögonblick en klagande 
röst till mig, ”huru långt är det från i dag till
Jul?”

Den person, som ställde denna fråga till mig,
var en ung qvinna om trettio år, med betryckta
anletsdrag, bleka läppar, en eftertänkande och sorgsen
physionomie; hon var liten, syntes hafva varit  vacker, 
och hennes klädsel var, utan elegans, ganska
snygg.

”Nära åtta månader, min goda qvinna,” svarade
jag henne.

”O Nej! Nej!” sade hon bittert leende, ”Ni vill
liksom de andra äfven bedraga mig; vi ha inom tre
dagar Jul; ja! inom tre eller högst fyra dagar skall
jag återse min arme Fader. Huru skall icke en kyss
af hans dotter bekomma honom väl: han har
tillskrifvit mig derom, mina Herrar; här, läsen sjelfa
hans bref.” Vid dessa ord drog hon ur en liten, vid
hennes arm hängande ridikyl, en brefväska af
Maroquin, öppnade den, och uttog ett bref, hvars
utanskrift var ganska mycket utplånad genom stora
gulaktiga fläckar, hvilka man lätt kunde igenkänna
såsom spår efter tårar. Detta bref, som syntes vara
mycket gammalt, var på de ställen der papperet var
sönderslitet omlindadt med små bandstycken.

”Det är ifrån honom, det är ifrån min fader,”
sade hon till oss, under det hon mycket försigtigt
öppnade brefvet. ”Läs det.”

”Min kära Mari, om trenne dagar skall du återse 
din fader, du skall återse honom vanärad, helt ooh
hållet ruinerad, och han skall ej våga trycka dig till
sitt hjerta. Jag äger intet mera, jag har förlorat allt,
spelet har beröfvat mig allt. O, min Gud! jag är
en usel menniska, jag förtjenar intet medlidande!
Men hon! min dotter! min stackars Mari! O Gud!
räck henne en hjelpande hand, bevek henne, att
hon icke hatar mig, ty detta hat skulle vara mig
förskräckligare än döden. Du måste bereda dig, kära
barn, att lemna vår by; vi skole begifva oss långt
härifrån, vi skole gå till kolonien; der skall jag
sedan arbeta och föra ett lefnadssätt, som skall
godtgöra min förra oförrätt emot dig.” ...

Det öfriga af brefvet kunde man ej läsa, tårarne 
hade utplånat bokstäfverna. Då den stackars
Marie såg, huru svårt det skulle blifva för mig att läsa
brefvet, tog hon det ur min hand, och läste
obehindradt följande:

”Kanske kan jag då en gång, genom ånger, dag- och 
natt-arbete, återföra till dig lugn, frid och
lycka. Jag önskar, att du måtte begagna de få dig
öfriga ögonblicken, för att låta inpacka ditt Fortepiano 
ock dina Musikalier; dessa föremål skola följa oss
till vår fristad; de äro de vänner, som före min
rysliga dårskap förskaffade oss lyckliga timmar, och som
ännu kunna mildra våra bekymmer. Säg Georg, att
han lagar allt i ordning för oss; några angelägenheter 
qvarhålla mig ännu i London, men så snart de
äro slutade, begifver jag mig på vägen. Lef väl, mitt
kära barn, jag beder himmelen om dess välsignelse
för dig; måtte den godhetsfullt upptaga din straffbare
faders önskningar.  Stephens.

Denne olycklige Stephens, sade uppsyningsmannen, 
som under det vi läst brefvet, återkommit till
oss, lefde lugnt med sin dotter, då tillfället förde
honom i beröring med de rika herrar, som voro
hans grannar. En afton, efter återkomsten från 
jagten, förlorade han en betydande summa; denna läxa
förbättrade honom icke. Stephens, svag och full af
egenkärlek, envisades att vilja umgås med folk,
hvars kostsamma lefnadssätt var långt öfver hans
tillgångar. Så fallande från det ena felet i det andra,
kom det derhän, att han satte på spel sin dotters
framtid och lycka.

”Dessa förluster förbittrade honom. Utan styrka 
i karakteren att blygas för sina fel, och dertill
städse smickrande sig med den af alla spelare
underhållna förhoppningen, att lyckan en gång skall
upphöra, att vara vidrig, fortfor han i sin straffbara
spelsjuka. Han ville åter reparera sina förluster,
derefter undfly spelarne, hans vanliga sällskapskamrater, 
och sedan lefva med sin dotter i fridens och
lyckans sköte. Men lyckan och sannolikt äfven de
straffbara konstgrepp, hvilka spelare af profession
begagna, omintetgjorde hans föresatser. Han förlorade 
allt, tillät sig förfalskningar och blef gripen i
det ögonblick, då han ville afresa med sin dotter. En
sådan förbrytelse straffas efter våra lagar med döden;
blott dottrens tårar räddade Stephens ifrån detta straff.
Men den stackars flickans förnuft kunde ej uthärda
en så stark stöt, hon blef vansinnig, och äfven fadren
dukade under för bördan af sina bekymmer och
förlorade likaledes sitt förnuft; han bebor, liksom sin
dotter, en af Cellerna i Bedlam, och förunderligt,
den stackars Marie igenkänner honom ej mera. ”Det
är i sanning en smärtsam syn,” tillade uppsyningsmannen, 
”att se denna oskyldigt olyckliga, huru hon
medlidsamt åskådar sin olycklige fader, och huru
hon tillbakavisar de smekningar, hvarmed han vill
öfverhopa henne, med de orden:

”Det är icke han!”

Denna berättelse hade rört mig; jag gick åter
till Marie.

”Min gamle fader,” sade hon suckande till mig,
”höll sig för att vara i grund ruinerad, men jag har
sparat tillsammans så mycket, att vi deraf kunna
lefva lycklige. Min Herre, fortfor hon sedan med
bedjande min, jag har tillstält en liten fest till hans
ankomst, om ni ville göra oss den äran, att vara
närvarande vid densamma, så skulle er och er väns
närvaro göra mig ett stort nöje. Jag skulle musicera
och det skalle säkert lyckas oss trenne att förströ
hans sorg.

”Men om han ej komme, om en mig obekant
orsak tvang honom att uppskjuta sin resa?”

Vid dessa mekaniskt uttalade ord såg den stackars 
flickan förvånad på mig, gömde efter några
ögonblick, under hvilka hon syntes samla sig, sitt
ansigte i sina händer, smälte i tårar och aflägsnade sig
sorgsen.

Uppsyningsmannen förde oss sedan till den stackars 
Johns Cell, och vi funno honom sittande på en
stol. Han såg på oss bedröfvad, och då jag talade
om hans Fru, började han att gråta.

Jemte hans Cell var den, i hvilken Marie’s fader
bodde. Han var en sextioårig med snöhvita hår, och
hans ansigte bar prägeln af ett så djupt svårmod, att
jag ej kunde afhålla mig ifrån en liflig rörelse. Han
satt i sin Cell, frammumlade allt som oftast sin
dotters namn, och vred tillsammans sin skjortärm, från
hvilken tårarne droppade på jorden.

”Ack! der är ni ju, Herr John,” ropade han då
han fick se uppsyningsmannen, ”hvad vilja herrarna 
mig?”

”Det är fremlingar, som ej vilja tillfoga er någon
skada.”

”Mina Herrar” fortsatte han, under det han
visade oss ett utnött och nedsmutsadt kortspel, ”Om
J viljen taga er ett parti Whist, så kommen in, vi
blifve då jemnt fyra.”

Vid dessa ord tog han sina spelkort, räknade
dem ganska noga, och satte sig på jorden. Då han
fick se ruterkneckt, sade han: der är den afskyvärda 
kneckten, som är skuld, att jag förlorade tiotusen
Guineer! Helvetes kneckt! hvarje gång, jag finner
honom i mina kort, kommer jag i frestelse att slita
honom i tusen bitar. Tio tusen Guineer, fortsatte
han hastigt uppstående, och tryckte sitt afmagrade
ansigte mot fönsterposterna af jern uti sin Cell.

I detta ögonblick sågo vi Marie med nedböjdt
hufvud långsamt promenera ett stycke ifrån hennes
faders Cell. Gubben bortkastade straxt sina kort,
satte sig bedröfvad på sin stol, och lät sitt hufvud
nedsjunka på bröstet. Uppsyningsmannen underrättade 
oss, att den olycklige tillbringar sina dagar med
att spela eller gråta, och att han betjenar sig af
sina skjortärmar, hvilka han sedan utvrider för att
torka dem. Hans näsdukar räcka ej till att aftorka
hans tårar.

I Bedlam var äfven mordbrännarn Martin, den
äldsta brodern till målarn af samma namn. Denna
menniska, som en gång lade i aska Englands
skönaste minnesvårdar, har intet i sin physionomie, som
förråder en svärmare; han är en liten fetlagd man,
med pussiga kinder, en blek glänsande panna, och
ett så naturligt och enfaldigt utseende, att man
kunde råka i frestelse att tro honom vara utan
inbundenhet. Hans tal är såsom hans ansigte utan uttryck,
det finnes ingen tanke deri. Vid min fråga, om han
var lycklig, såg han med enfaldig min ned på sitt
bord, på hvilket låg ritpapper, och sade, att han
hade intet mera att önska, då man ej lät honom
lida brist på blyertspennor. Efter hans utseende,
kunde man tro, att han stuckit en Kathedral-kyrka
i brand blott för sitt nöje, men icke emedan
densamma, enligt hans anabaptistiska tro, var ett tillhåll
för förderfvet och fördömelsen.

Icke alla detta bedröfliga ställes innevånare äro
så stilla; det finnes äfven sådana der, som
framställa förfärliga exempel af vansinne och blodtörstig
Monomanie, såsom Patricius Valsh. Denne man,
som då var omkring 60 år gammal, har sedan det
första ögonblicket af hans upvaknande  sjelfmedvetande, 
visat en häftig karakter, en i sanning otrolig
törst efter hämnd och blod. Hans förstånds
fullkomliga utslocknande har gjort honom i allt lik de
vilda djuren. Han liknar mera en Tiger än en
menniska. Sanningen att säga så utmärkte sig hans
lefnad, ännu innan han blef känd såsom vansinnig,
genom hans grufliga handlingar. Valsh var i spetsen
för de upproriske, hvilka 1797 den 23 Sept. i
Vestindien mördade manskapet på den kungliga
Fregatten Hermione, som stod under kapten Pigolts
befäl. Med undantag af Fältskären och Högbåtsmannen 
träffade detta öde kaptenen, officerarne och de
flesta matroserna. En af de förnämste upprorsmännen 
var kaptenens älsklingsmatros, med hvilken han
seglade på fjerde året. Denne usling fick tillfälle,
att under kaptenens sömn inkomma i kajutan, och
han afhögg hans hufvud, medan hans kamrater
blodtörstigt rasade mot det öfriga manskapet.
Upprorsmännen förde Fregatten derpå till Languira och
sålde den till den Spanska Guvernören. Derefter då
Valsh blifvit fängslad erkände han sig såsom de
upproriskes anförare och tillstod att vid detta blodbad
tio personer fallit för hans hugg. En laglig
undersökning ägde rum; de edsvurne förklarade Valsh
skyldig till uppsåtligt mord, men tillade alla
enstämmigt, att han befunnit sig i ett tillstånd af raseri
och förryckthet, då han hade begått förbrytelsen.
Han blef derför förd till Bedlam-hospitalet att
förvaras, hvarest det blef nödvändigt, att beständigt
hålla honm fjettrad med starka bojor.

Just då Uppsyningsmannen meddelade oss dessa
förskräckliga underrättelser, vaknade den olycklige
och berättade oss, med glädtig min, hvad han under
sin slummer hade drömt. Drömmen var förskräcklig.
Med en sabel, sade han, hade han afskurit struparne 
på alla sina kamrater, och han hade sedan gått
fram och tillbaka ibland dem för att se hvilken
skulle längst lefva, och då nu alla voro nära döden eller
redan afsomnade, hade han klufvit hufvudet på dem,
uttagit hjernan på den ena, för att lägga den i den
andres hufvudskål; derefter hade han uppristat
magen och gjort på samma sätt med dess inelfvor.

Då vi hade lemnat denne olyckliges Cell, 
visade oss uppsyningsmannen en vansinnig, som trodde 
sig vara förvandlad i en Thekanna, och hade
stödt vänstra armen krökt i sidan för att bilda
kannans handtag under det hans högra utsträckta arm
skulle föreställa dess pip. Vi sågo en annan, som
hade förgiftat sin moder och tillbragte sin tid
dermed, att han beständigt snurrade sig omkring på den
ena foten, och en tredje, som kastade sin hatt i
luften för att slunga den upp i himlen.

Men säkerligen var en viss Black med tillnamnet 
andeskådarn den märkvärdigaste af alla dessa
vansinniga. Black var en stor blek man. I
alla annaler öfver förment gemenskap med djefvulen,
är intet märkvärdigare än Blacks syner; han
samtalade med Michel Angelo; han sladdrade med Moses,
var Semiramis bordsgäst; det förflutna borttog för
honom sin dunkla slöja.

Skuggverlden ilade till honom. Allt hvad som
varit stort, utomordentligt berömdt uppenbarade sig
för Black. På hans bord fans ritstift och pensel,
hvarmed han aftecknade sina hjeltars utseende och
hållning. Dessa hjeltar framkallade han icke, såsom
han försäkrade, utan de kommo af sig sjelfva för
att bedja honom teckna deras portraitter. Denna
man hade en utomordentlig talang att måla djefvulen 
och helvetets innevånare, åt hvilka hans pensel
gaf de mest fantastiska och förunderligaste gestalter.
Då han blef oss varse, gaf han oss genom tecken att
förstå, att vi ej skulle tala, och sade till oss, att
han var inbegripen i ett förtroligt samtal med
Marcus Antonius. Men då James, oaktadt hans förbud,
frågade, hvarest han såg Triumviren, svarade han,
att han stod framför oss bredvid bordet.

”Hur vet ni, att det är Marcus Antonius?”
frågade jag honom sedan.

”Min ande igenkänner honom,” svarade han.

”Talar han med er?”

”Visserligen.” fortsatte han, under det han såg
på mig förundrad. ”Men vårt samtal sker själarne
sinsemellan genom Intuition och Magnetism.”

Sedan bad han oss åter bortgå, och sade, Marcus 
Antonius åstundar det. Vi lemnade honom och
återsågo vid vår bortgång Jesus Christus, som lofvade 
oss himmelriket, sedan vi hade gifvit honom
några skillingar.




6.
REPUBLIKEN I RYSSLAND.

I det inre af Ryssland, helt nära Petersburg,
nemligen i sjelfva Ladogasjön, berättas det, existerar
en liten republik, en stat i staten. Den har sin
diktator, sin armé, sin flotta. Diktatorn heter Iwanoff
eller något dylikt, som slutas på off. Armén består
af några tjog fiskare och skälskyttar, flottan af
några snipiga fiskarebåtar. Republikens murar äro af
samma slag, som de odödlige Athenienserne, på
oraklets inrådan, använde i kriget mot Persien,
nemligen af träd.

På klippor och skär i Ladoga hade några raska
fiskare och skälskyttar byggt sig små kojor. Dessa,
den stora insjöns nomader, flöto omkring i lätta
båtar och idkade sitt yrke med framgång. Afsättningen
var god och varorna betaltes väl af Petersburgska
kommissionärer i Ladogasträndernas småstäder och
byar. Både män och qvinnor, till och med barn,
bland dessa fiskare, förstodo sig väl på yrket, och
man började förspörja att en icke ringa grad af
välmåga, till och med rikedom, hade uppkommit bland
dem. Man hade för öfrigt ingen rätt reda på detta
folk. De handlade alltid ärligt och visade sig, med 
sina ypperliga båtar, fyllda af den bästa fisk, på
sådana ställen, der de visste att den skulle finna god
afgång. De hörde till ingen församling. Inga längder 
hade upptagit deras namn. Regeringen önskade 
få reda på dem, och det beslöts att de skulle
skattskrifvas.

En Rysk uppbördsskrifvare, åtföljd af några
soldater, begaf sig åstad på en stor båt till de små
skär, der man sade, att fiskarebyn skulle finnas.
Efter mycket letande hittade man ändtligen,
undansmygda mellan klipporna, ett dussin låga kojor. De
voro temligen vidlyftiga, men så godt som nedgräfda 
i jorden, för att icke utgöra något hinder för
blåsten. Uppförda af de enklaste materialier, täckta
med vass och stenar der ofvanpå, gåfvo de en ganska 
egen och torftig anblick. Uppbördsskrifvaren
landsteg. Han fann i kojorna endast några gamla
qvinnor, som redan undangömt alla saker af värde,
och ett par gubbar. De visade mycken bestörtning
och misstroende. Uppbördsskrifvaren befallte, att
gubbarne skulle framföras, och begynte examinera
dem. De gåfvo besynnerliga och undvikande svar.
De sade att icke flera menniskor funnos i hela
denna by, än de och gummorna. Uppbördsskrifvaren
blef ond, och befallte att de bedrägliga gubbarne
skulle arresteras och medföras. Gummorna uppstämde 
ett klagoskri, men det var förgäfves. Gubbarne
bortfördes, och den stora båten aflägsnade sig.

Men uppbördsskrifvaren hade ännu långt till
hamn, då han såg några lätta, snabba fiskarbåtar.
De vinkade åt honom, och han stannade med
rodden. Snart lågo de tätt invid den stora båten, och
utkräfde utan omsvep de fångna gubbarne. 
Uppbördsskrifvaren vägrade; soldaterne satte sig till
motvärn. Men utan vidare krus grepo fiskrarne sina
gubbar i kragen, ryckte dem till sig i sina båtar och
ville aflägsna sig. Soldaterne gåfvo eld. Då
framkommo ur fiskarbåtarna lodbössor och andra gevär.
Skotten besvarades och ingen fiskares kula flög
förgäfves. Skrifvaren sjönk, svårt sårad, på båtens
botten, och soldater och roddare voro dels döda,
dels illa blesserade. Lykligtvis brydde sig fiskrarne
icke om att förfölja dem. Halfdöd lyckades skrifvaren 
komma med de återstående af sitt blödande
folk till lands.

Icke lång tid derefter nalkades några stora slupar,
fulla af militär, den lilla fiskarbyn. Men knappt
kommo båtarna inom skotthåll från den lilla holmen,
förrän en salva af väl riktade kulor gjorde ett stort
nederlag ibland dem. Ingen skytt syntes likväl bland
stenar och buskar på stranden. Salvan besvarades
på måfå ur båtarna. Men än här, än der bland
klipporna blixtrade det och smällde, och för hvarje
skott föll en man i sluparna. Befälet gaf befallning
till skyndsam landstigning, och, oaktadt nederlaget,
rusade en mängd soldater upp på stranden. Man
letade igenom buskar och klippor. Man hittade en
fiskare, som, genomborrad af en kula, låg i själtåget. 
Han fördes till Ryska befälhafvaren, på hvilken
han stirrade med förvåning, men han kunde icke
förmås att öppna munnen till ett ord. När en soldat 
slutligen stötte honom med gevärskolfven, gjöt
sig öfver den döendes drag ett besynnerligt leende.
De bristande ögonen blixtrade till, liksom i känslan
af en anad hämnd, och fiskaren uppgaf andan.

Ryssarne intogo snart fiskarbyn; men der fans
ingen lefvande själ. På något afstånd, mellan
holmarna, aflägsnade sig några båtar. Ryska befälhafvaren 
lemnade en liten besättning i byn och begaf
sig ut med sluparna, att förfölja. Men de lätta
fiskarbåtarna voro hastigt ur sigte, och sluparna
vände tillbaka till landet.

Man hörde på några dagar ingenting ifrån den
eröfrade fiskarbyn. Ett litet kronofartyg, väl
bevaradt, afgick dit, och lyckades ändtligen finna byn.
Men der möttes manskapet vid landstigningen af ett
kulregn. Kronofartyget hade några nickhakar om
bord, och innan kort hade de bragt fiskrarnas gevär
till tystnad. Byn blef åter eröfrad. Men der fans
ingen lefvande själ. Kojorna voro helt och hållet
öde; der fans icke ett husgeråd, och den qvarlemnade 
Ryska besättningen var, jemte alla lösören,
försvunnen. Ibland buskarna fann man denna gången
icke ens ett lik.

Då detta rapporterades och man fann att det var
omöjligt att få bugt med de halsstarriga fiskrarne,
hvilka man icke ens visste hvilka de voro, lärer man
ansett klokast att icke mera bry sig om dem. De
hafva utvalt sig en befälhafvare, och fortfara att
idka sitt fiske och sin handel som förr; men hvar de
nedslagit sina bopålar vet man icke. Man har
misstänkt några, som sedermera burit ärr, att hafva
varit delaktiga, men man kan ingenting bevisa, och
republiken i Ladoga äger derföre ännu bestånd.



Innehåll.


Den finske jägaren. pag. 3

ett äfventyr af marmontel. 19

mina äfventyr under
belägringen af wien. 28

aftonen före en bröllopsdag. 48

ett besök i bedlam. 55

republiken i ryssland. 67




