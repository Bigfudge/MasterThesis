
<h1>Döds-Psalm</h1>
<table o> 
<td c>för
<td c><h2>Enkan Britta Christina Wallin,</h2><br><h2>född Wanselius,</h2> 
<td c><b>Wid dess aflifwande den 28 Juli 1827.</b>
<td c>jemte 
<td c><b>En korrt af henne sjelf meddelad underrättelse</b><br><b>om hennes förnämsta lefnadshändelser.</b> 
</table>

*

<table o>
<td><tab><tab><td><poem>O Gud! i dina händer 
Ehwart min werld sig wänder 
Förtror jag lif och själ. 
Ack! jag ej kunde tänka, 
Hur djupt sig allt kan sänka,
Så länge allt gick wäl.</poem> 
<td><tab><tab><td>Kon. Erik XIV. Sw. Psalmb. N:o 573, v. 6.
</table>

*
<table o>
<td c>STOCKHOLM,<br>Elméns och Granbergs Tryckeri, 1827.<br>Hörnet af Stortorget och Kåkbrinken.
</table>



<chapter name="En korrt af Enkan Britta Christina Wallin sjelf meddelad underrättelse om dennes förnämsta lefnadshändelser">

<img></img> 

<big><b>D</b></big>ödens portar öppnas ånyo. Lifwet med 
sina omwexlingar måste lemnas i de år, då 
helsan ännu målar kinden, och då styrkan
uppnått sin mognad. Dyster och bedröflig är den 
lott, som tillfallit Enkan Britta Christina
Wallin, född Wanselius. Det är genom
Tidningarne allmänt kunnigt, att hon blifwit
anklagad och dömd för mord å ett barn, som
blifwit lemnadt i hennes wård. Huruwida hon 
werkligen är skyldig till detta brott, wet den
alsmäktige Guden bäst, som pröfwar hjertan
och ransakar njurar; men allt sedan sin första
bekännelse har hon enständigt nekat sig wara 
skyldig till mordet, och dermed i yttersta
stunden fortfarit, ehuru hon war ganska wäl
beredd och undergifwen Guds wilja.
Imellertid, om hon begått detta rysliga brott, har 
hon likwäl erkänt sig hafwa ägt kunskap
derom, att barnet skulle misshandlas, och då hon 
emottagit detsamma, och ej kan wisa brottet 
ifrån sig blir hon alltid inför menniskors och 
lagens ögon en orsak till barnets död.
Hennes straff blir således en skarp och warnande 
erinring till alla dem, som hafwa barn
under sin wård, att med ömhet och omsorg
behandla dessa späda, oskyldiga warelser, hwilka 
allenast med sitt leende eller sin gråt kunna 
gifwa sina känslor tillkänna; må det
påminna hwar och en om Jesu egna ord: Allt hwad 
I gören dessa, det gören I ock mig. 




Enkan Britta Christina Wallin är född 
den 17 September 1794 på hemmanet
Häresing i Arila Socken i Södermanland.
Hennes fader war Kronojägaren Wanselius. Hon 
åtnjöt hemma hos sina föräldrar en kristlig 
uppfostran till dess hon 1810 flyttade till
Arila prestgård, såsom biträde i hushållningen, 
der hon qwarblef i twå och ett halft år,
hwarefter hon återkom hem till sina föräldrar. Den 
24 Juni 1814 trädde hon i äktenskap med
Timmermannen wid Åkers Stycke-bruk Erik
Wallin och lefde med honom såsom en god och 
trogen maka till den 17 April 1821, då döden 
ryckte honom från hennes sida. Med honom 
aflade hon twenne nu lefwande barn, gossen 
Carl Erik, född den 4 April 1815 och gossen 
Pehr Gustaf, född den 4 Juni 1817. Om
wåren 1824 flyttade hon hit till Stockholm,
hwarest hon först kom i tjenst hos Traktören
Örnström på Ladugårslandet; men sedan hon den
17 September samma år framfödt ett oäkta 
gossebarn, som i dopet blifwit kalladt Anders 
Wilhelm, antogs hon såsom amma för det 
barn, hwarmed Kejserliga Ryska Statsrådet 
van Brienens Fru wid samma tid
nedkommit. I detta hus qwarblef hon i fjorton
månader, eller ända till December 1825, då hon 
lemnade ammtjensten, men hyrde sig likwäl 
rum i samma hus till om wåren 1826. Nu 
flyttade hon åter till Ladugårdslandet, der hon 
bodde ihop med polis-betjenten Anders
Råstedt, till dess hon i sistlidne September månad 
arresteradeS för det brott, hwarföre hon nu 
undergår straff. Såsom orsak till sin
hitflyttning uppgaf hon sitt dåwarande hafwande 
tillstånd, emedan fadren till detta barn, som war 
förut härstädes och tjenande wid Lif-Gardet till 
häst, lofwat gifta sig med henne; men som 
hon wid sin hitkomst fann honom i godt
förstånd med en annan qwinsperson, afsade hon 
sig förbindelsen med honom. I öfrigt sade 
hon hafwa födt sig och barn med söm och 
twätt sedan hon lemnat ammtjensten i
Statsrådet van Brienens hus. Såsom skuld till den 
olycka, i hwilken hon råkat, uppgaf hon
ofwannämnde Polis-betjänt Anders Råstedt, hwilken 
hon påstod wara långt brottsligare än hon. I 
sin lefnad har hon i öfrigt utmärkt sig för
arbetsamhet, renlighet och ett stilla wäsende, och har 
snarare beröm än taddel ifrån de hus, i
hwilka hon tjent. För något annat brott har 
hon ej förut warit lagförd. 

Hon syntes temligen wäl beredd och nöjd 
att dö; men förklarade likwäl, att dödens
bitterhet fördubblades för henne i anseende
dertill, att hon nödgades lemna sina barn i en 
ålder, då de som bäst behöfde hennes
omwårdnad. Gud ware hennes själ nådig! 

*

</chapter>

<chapter name="Döds-Psalm för Enkan Britta Christina Wallin, född Wanselius, Wid dess aflifwande den 28 juli 1827">

<img></img>

<table o>
<td><poem><sp>Melodi</sp>: O! Jesu när jag hädan skall. 

<b>H</b>on kommer snart min sista stund 
Då lifwets band skall lossas; 
I hwar minut, ja hwar sekund, 
Min själ allt mer förkrossas! 
Min död är bitter, store Gud! 
Men fyllas skall din wiljas bud; 
Må Du mig styrka gifwa! 

<tab><tab>2.
O! då jag nu tillbakaser 
På min förflutna lefnad, 
Jag finner hur jag mer och mer 
Blef snärjd i syndens wefnad; 
Hur djupt det war mitt syndafall. 
Hwarför jag döden lida skall; 
O! Jesu dig förbarma! 

<tab><tab>3. 
Du späda barn, som på min arm 
Njöt en oskyldig hwila, 
Då moderskänslan ur min barm 
Så hastigt kunde ila; 
Hwi skulle Jag ej wårda dig, 
Som om du hade tillhört mig, 
Och dig från wåldet freda? 

<tab><tab>4.
Din anda swäfwar jemnt för mig 
Och synes ständigt fråga:</poem></table>



<table o>
<td><poem>"Hur kunde du så glömma dig 
"För guldets usla låga? 
"Från lifwets glädje rycktes jag 
"Förr'n knappt jag sett dess första dag 
"Hur kan en mor så handla?" 

<tab><tab>5.
Jag ser ännu hur ljuft du log 
Och händren menlöst sträckte; 
Men syndens lusta mig bedrog 
Och dygdens känsla stäckte;  
Jag wandrade den afgrundsstig 
Som i förderfwet förde mig, 
Och nu till afrätts-platsen. 

<tab><tab>6.
Jag kan ej tälja dessa qwal, 
Som ständigt mig förfölja; 
Uti ditt sköte göm mig dal! 
O berg! kom att mig dölja! 
Hur ryslig är ej brottets lön; 
Men dygdens huru ljuf och skön, 
För den, som trogen blifwer! 

<tab><tab>7. 
Dock tyst, jag nu till korsets fot 
Will ödmjukt nederfalla, 
Och söka tröst för syndens hot 
Och Jesu nåd åkalla; 
Hans arm till frälsning är ju sträckt 
För hwarje syndare, som wäckt 
Will sig åt honom lemna? 

<tab><tab>8.
Ack, store Gud! hör nu min bön, 
Gif tröst åt detta hjerta, 
Som under brottets wisa lön
Förkrossas utaf smärta; 
Låt mig af hopp en stråle få,</poem></table>

<table o>
<td><poem>Så will jag nöjd till döden gå; 
O! hör mig milde Jesu! 

<tab><tab>9.
Förlåt mig Jesu all min skuld, 
Och styrk mig på mitt sista! 
War Du den ångerfulla huld 
Då lifwets trådar brista! 
Jag känner lättnad i mitt bröst, 
Du skänker nåd, Du skänker tröst 
Jag derom är förwissad. 

<tab><tab>10.
Farwäl nu mina arma barn, 
Jag skall er öfwergifwa; 
För Satans olycksfulla garn 
Må Gud ert skyddswärn blifwa; 
Förtron er åt Hans godhets hand, 
Så ha'n I ej på lösan sand 
Byggt huset för er lycka. 

<tab><tab>11. 
I sen i eder stackars mor 
Ett talande exempel, 
Att i det hjerta lasten bor 
Har icke Gud sitt tempel, 
Men att den Gud, som allt förmår, 
Låt straffet följa brottets spår, 
Om än det syntes dröja. 

<tab><tab>12.
Farwäl o werld, med all din ståt, 
Och all den prakt dig gläder, 
Jag wänder mig från lifwets stråt 
Och inför Gud framträder; 
Jag böjer mig i stoftet ned; 
O Jesu du för mig nu bed! 
Och war min själ nu nådig!</poem></table> 

*

</chapter>
