

Skrifter utgifna af K. Humanistiska Vetenskapssamfundet i Upsala.  V. 1.

OM
DEN ETISKA SEDEN

AF
CARL YNGVE SAHLIN

*

UPSALA 1897ALMQVIST & WIKSELLS BOKTRYCKERI-AKTIEBOLAG




Skrifter utgifna af K. Humanistiska Vetenskapssamfundet i Upsala.  V. 1.

OM
DEN ETISKA SEDEN

AF
CARL YNGVE SAHLIN



UPSALA 1897ALMQVIST & WIKSELLS BOKTRYCKERI-AKTIEBOLAG



Såväl i den enskilda menniskans lif som i det menskliga
samhällslifvet kan man urskilja en mångfald af särskilda seder.
Hvarje sed fattas då såsom ett mer eller mindre konstant
verksamhetssätt inom ett särskildt lifsområde. Men i större eller
mindre omfattning kunna många särskilda seder hos en
menniska eller inom ett samhälle hafva ett sådant sammanhang med
hvarandra, att de utgöra momenter i ett helt. Detta hela kan
då fattas såsom en dem alla omfattande sed. Äfven denna
omfattande sed är ett konstant verksamhetssätt inom sitt lifsområde.

Äfven om man icke tager i betraktande någon annan
bestämning hos seden än den, att hon är ett konstant
verksamhetssätt inom ett lifsområde, kan man lätt finna, att hon är en
väsentlig form för mensklig odling. Den ordning och den
samstämmighet, som fordras för ett konstant verksamhetssätt, höra
till den menskliga odlingens oumbärliga förutsättningar. Det
menskliga bildningsarbetet har ock jemte andra uppgifter den
att utbilda seder. Den enskilda menniskans uppfostran består
till väsentlig del i utbildning af hennes seder. Utbildningen af
familjeseder eller hemseder, af folkseder och af humana eller
allmänt menskliga seder tillhör det menskliga odlingsarbetet eller
civilisationen, och utan en viss grad af sådan utbildning kan intet
menskligt samhälle komma till stånd.

Ännu mera märkbar blifver sedens betydelse såsom form
för mensklig odling, om man riktar uppmärksamheten på
skilnaden mellan goda och dåliga seder. I seden ligger en bildbarhet
icke blott till större stadga och ordning utan äfven till
samstämmighet med menskliga syftemål af olika art. Derigenom kan det
i och genom en sed gifna konstanta verksamhetssättet komma
att befordra ett ur en viss synpunkt godt ändamål eller ock ett
ondt. Ett sådant godt ändamål är det naturenliga tillstånd, som
kan kallas själens och kroppens helsa, och de seder, som befordra
denna, äro att betrakta som goda seder. Ett ondt är deremot
en förderflig sinnesnjutning, och de seder, som befordra denna,
äro dåliga. Ett annat sådant godt ändamål är allmänt välstånd,
och det finnes goda seder, som befordra detta, medan det å
andra sidan finnes dåliga seder, som motverka det och befordra
ett motsatt tillstånd, till hvars uppställande såsom ändamål
frestelser af olika beskaffenhet kunna uppstå. För den menskliga
odlingen är det af påtaglig vigt, att goda seder införas och
utbildas så väl i de särskilda menniskornas lif som i det
menskliga samhällslifvet.

Af det nu anförda framgår väl, att mensklig sed icke kan
vara utan betydelse för menniskans sedliga lif, men dermed är
dock icke gifvet, att det inom sjelfva det sedliga lifsområdet
finnes en sed, som omedelbart är en form för det sedliga lifvet
sjelft och såsom sådan är etisk sed. Det sedliga lifvet kan icke
framträda hos menniskan förr än hennes själslif vunnit en viss
grad af utveckling, en viss grad af medvetenhet och frihet samt
af innehållsrikedom och ordning inom sin medvetenhets och sin
frihets område. Det kan då sättas i fråga, om seden hör tilll
formerna för detta lägre själslif, men icke är en af det sedliga
lifvets egna former. I likhet med allt förnuftigt skiljer sig det
sedliga lifvet, när det framträder såsom aktuelt, från det sinnliga,
och motsatsen mellan dessa båda arter af lif är så genomgripande,
att man icke kan taga för gifvet, att en form för den ena arten
äfven är form för den andra. Det kan också synas tvifvelaktigt,
huruvida den frihetsgrad, som kan tillerkännas seden, har eller
icke har den höjd, som måste fordras af hvarje det sedliga
lifvets form. Det måste således undersökas, om det finnes någon
i egentlig mening etisk sed.

I en föregående afhandlingOm grundformerna i etiken. Ups. 1869. hafva vi ställt den goda seden
vid sidan af dygden och pligten. Denna sammanställning har
sin historiska anledning och utgångspunkt i Schleiermachers lära
om de s. k. etiska formalbegreppen och närmast i den af Boström
efter Bibergs föredöme gifna framställningen af denna lära.
Enligt Boström äro de tre etiska formalbegreppen dygden, pligten
och opus morale. Dygden är den sedliga viljans konstanta
riktning på sedlighetens idé, pligten det af sedelagen fordrade
handlingssättet och opus morale den sedliga verksamhetens af dygden
och pligten omedelbart härflytande resultat. Enligt Boström
likasom enligt hans föregångare hafva de tre etiska formalbegreppen
sin motsvarighet i de s. k. etiska idéerna, den sedliga karakteren,
sedelagen och det högsta goda. I vår ofvannämnda afhandling
hafva de etiska idéerna afgjordt fattats såsom grundformer hos
den sedliga viljan såsom förmåga och de etiska formalbegreppen
såsom grundformerna för innehållet i det sedliga lifvet eller
såsom det sedliga lifvets eller den sedliga viljeyttringens
grundformer. Lika afgjordt har den goda seden fattats såsom opus
morale och på grund deraf stälts vid sidan af dygden och
pligten såsom den sedliga viljeyttringens tredje grundform. Detta
innebär icke blott att den goda seden är ett opus morale, utan
äfven att hon är det enda opus morale, som kan finnas, dá man
icke tager opus morale i någon vidsträcktare bemärkelse, utan
noga fasthåller hvad det är, då det koordineras med dygden och
pligten såsom ett etiskt formalbegrepp, en grundform hos det
sedliga lifvet.

Vår uppgift är nu att med fasthållande af den ställning och
betydelse, som sålunda tillerkänts den goda seden, något
fullständigare utreda frågorna om hennes identitet med opus morale
och hennes förhållande å ena sidan till den sedliga viljeyttringens
båda öfriga grundformer, dygden och pligten och å andra sidan
till den mot henne svarande grundformen hos den sedliga viljan
nemligen det högsta goda.

Det är icke möjligt att till behandling upptaga frågan om
den etiska seden utan att till förberedelse framhålla några
bestämningar, som tillkomma seden, sådan hon finnes i det själslif,
som är lägre än det sedliga, nemligen det sinnliga själslifvet.
Denna lägre form af praktiskt lif är en nödvändig förutsättning
för det sedliga lifvet. Hon är ock den gifna form, som det
menskliga förnuftet har att ombilda för att komma till aktuelt sedligt
lif, och utan att sinnligheten i någon mån blifvit ombildad till
organ för förnuftet och verkar såsom sådant organ, kan
sedligheten icke ega bestånd. Hvad som i dessa hänseenden gäller
om sedligheten i det hela gäller äfven om seden, såvida hon är
en af sedlighetens grundformer. Derför är frågan om den etiska
seden nära förbunden med frågan om seden såsom en form för
det sinnliga själslifvet.

Till utgångspunkt för vår framställning rörande seden, såväl
den sinnliga som den sedliga, få vi anföra ett uttalande af
Boström hemtadt från hans 1847—8 hållna och i detta band af K.
Humanistiska Vetenskapssamfundets skrifter utgifna föreläsningar
i etiken. »Grekerna satte ἤϑη och πάϑη mot hvarandra såsom
fritt och sjelfbildadt samt ofritt, och ἦϑος hänger ihop med ἔϑος,
som betyder vana. I begreppet sed ligger något konstant: tre
momenter:

a) något yttre och sinligt, som gör seden märkbar,

b) något inre osinligt, som ej är öfvergående utan stabilt,
d. v. s. mer eller mindre substantielt, som bibehåller sig i vexlingen,

c) enheten af båda, som just utgör seden, och denna enhet
är just satt genom menniskan sjelf.

Detta är ock menniskans högsta goda eller mål, men då
betrakta vi det ej än såsom aktuelt, utan såsom rigtningsmål, som,
om det vore fullt verkligt, vore hennes högsta lycksalighetProf. Chr. Jac.  Boströms föreläsningar i etiken, utg. af Sigurd Ribbing, s. 28 f..»

Såsom exempel på grekisk uppfattning af förhållandet
mellan ἦϑος och ἔϑος må anföras några satser ur Zellers
framställning af Aristoteles' lära om dygden. »Die vollendete Sittlichkeit
ist aber nur da, wo die Freiheit selbst zur Natur geworden ist.
Die Tugend ist eine bleibende Willensbeschaffenheit, eine durch
freie Thätigkeit erworbene Gewöhnung; die Sittlichkeit stammt
aus der Sitte, das ἦϑος aus dem ἔϑος. Fragt man daher, wie
die Tugend entstehe, so ist zu antworten: weder von Natur
noch durch Unterricht, sondern durch Uebung; denn so gewiss
auch die natürliche Anlage die nothwendige Bedingung und das
ethische Wissen die naturgemässe Frucht der Tugend ist, so
kann doch das eigentliche Wesen derselben, diese bestimmte
Willensrichtung, nur durch die fortgesetzte tugendhafte
Thätigkeit zu Stande kommen, durch welche das, was zuerst Sache
des freien Entschlusses war, zu einer unabänderlichen
Bestimmtheit des Charakters wird»Eduard Zeller: Die Philosophie der Griechen. Th. 2 Abth. 2. 3:te Aufl., Leipzig 1879. S. 630 f..





Deri, att Grekerna voro de första, som framställde en
vetenskaplig sedelära, ligger en anledning att fästa
uppmärksamheten vid deras uppfattning af etiska begrepp. Vid de
Aristoteliska lärosatser, som nyss anförts, hafva vi dock icke fäst oss af
någon mening, att de skulle vara ett uttryck för den högsta
etiska åsigt, som den grekiska filosofien har att uppvisa, utan af
det skälet, att de framhålla sådana bestämningar, som lätt
erbjuda sig för den börjande etiska forskningen. Sådana
bestämningar äro naturdriften, den fria viljan och verksamheten, den
genom fri verksamhet, som har formen af öfning eller fortsatt
verksamhet, förvärfvade vanan eller seden, genom hvilken
friheten sjelf öfvergår till natur och den fulländade sedligheten
kommer till stånd. Tilläggas bör, att enligt Aristoteles den
oförnuftiga, men för förnuftig bestämning tillgängliga delen af själen
skall lyda förnuftetA. st. s. 630..

I Boströms ofvan anförda uttalande finnes först en
antydning om det af Grekerna uppfattade förhållandet mellan
naturdriften, vanan eller seden i lägre bemärkelse och sedligheten.
Derefter framställas momenterna i seden tydligen fattad i högre
bemärkelse eller såsom en form för sedligheten, ehuru icke med
någon bestämd afsigt, att uppställa henne såsom rentaf
sammanfallande med opus morale. Men hvad som här är sagdt om
seden i denna högre bemärkelse, har, om man ser bort från
uppfattningen af det substantiela såsom liktydigt med det förnuftiga,
sin giltighet med afseende på seden, äfven om hon icke tänkes
såsom förnuftig sed. Att det substantiela fattats såsom det
förnuftiga visar sig deraf, att seden såsom enheten af det sinnliga
momentet och det osinnliga betecknas såsom äfven varande
menniskans högsta goda, om ock denna uppfattning fordrar en
annan synpunkt än den, från hvilken den nyssnämnda enheten
visar sig såsom sed. Ser man bort från substantialitetens
liktydighet med förnuftigheten, så kan man tillägga det inre
momentet i seden både osinnlighet och substantialitet eller en viss
stabilitet, som visar sig deri, att detta moment relativt bibehåller
sig under vexlingen.

I Boströms ifrågavarande framställning finnes äfven angifvet
sedens förhållande till menniskans högsta goda eller mål. Båda
äro enheter af något yttre och osinnligt och något inre och
sinnligt. Men skilnaden dem emellan ligger deri, att seden
tänkes såsom aktuel enhet, hvaremot det högsta goda betraktas
såsom riktningsmål. Såväl på grund af den etiska sedens och
det högsta godas nu angifna samhörighet och åtskilnad, som
med afseende derpå, att riktningsmålet, om det vore verkligt,
skulle vara menniskans högsta lycksalighet, kunna vi säga, att
Boströms här gifna framställning medgifver ett utförande, som
leder till den enligt var mening rätta bestämningen af seden
såsom identisk med opus morale och af det högsta goda såsom
den grundform hos den sedliga viljan, af hvilken den sedliga
viljeyttringen får sin form af sed.

Vi öfvergå nu till framställningen af några bestämningar
hos den sinnliga seden. Först och främst säga vi hvarje sed
vara en konstant viljeverksamhet. Det finnes ingen sed hos
några andra varelser än menniskor, och äfven hos dem icke
förr än deras själslif blifvit så utveckladt, att de äro aktuelt
viljande väsenden. Såsom viljande hafva de äfven aktuelt
medvetande, och derför äro medvetenhet och frihet nödvändiga
förutsättningar för all sed. Derför finnes ock i all sed något inre
och osinnligt, ty medvetenheten och friheten måste hänföras till
det inre och osinnliga. Väl kan deras osinnlighet vara endast
relativ, såvida de icke hafva något aktuelt förnuftigt innehåll,
utan endast ett sinnligt, men rentaf sinnliga kunna de icke vara.
Med den aktuela medvetenheten och friheten följer ock en
motsättning mellan yttre och inre, och sjelfva medvetenheten och
friheten eller medvetandet och viljan konstituera då det inre.
Alldeles utan stabilitet kan detta inre icke vara, äfven om
medvetandet och viljan fattas i sina lägsta utvecklingsgrader. De
måste nemligen alltid hafva någon magt till sjelfbibehållelse.
Men det är dock icke på denna låga ståndpunkt, som en sed i
vanlig mening kommer till stånd. För sedens aktuela
framträdande fordras en viss grad af afsigtlighet, som närmare kan
bestämmas så, att någon grad af förståndsverksamhet och egentlig
viljeverksamhet är en nödvändig förutsättning för sedens
aktualisation. Med egentlig viljeverksamhet mena vi en sådan, i
hvilken röjer sig en magt till val efter konstanta och inre
bestämningsgrunder. Dessa må till sitt innehåll vara sinnliga, men
såsom bestämningsgrunder för viljan höra de dock till själslifvet,
och såsom dettas tillhörigheter höra de äfven till menniskans
inre. På grund häraf måste det i all sed finnas något konstant,
och då seden är en viljeverksamhet, måste det i all sådan
viljeverksamhet, som är sed, finnas något mer eller mindre stabilt,
som väl icke bibehåller sig under all vexling, men dock har ett
relativt bestånd.

Till seden hör vidare något yttre och sinnligt, som gör
henne märkbar. All verksamhet förutsätter något yttre, inom
hvilket hon framträder och verkar. De förändringar, som hon
inom detta yttre åstadkommer, utgöra det yttre moment, genom
hvilket hon blifver märkbar. Det yttre, inom hvilket seden
såsom viljeverksamhet framträder och verkar, omfattar menniskans
egen lägre natur och den yttre natur, som utgör den omgifning,
i hvilken hon såsom fysisk varelse lefver. Närmast och
omedelbart är det inom menniskans egen lägre naturs område, som
de till seden såsom hennes yttre moment hörande verkningarne
åstadkommas. För dessa verkningar förutsattes bestämbarhet
hos det yttre till öfverensstämmelse med sedens inre och
konstanta moment, viljeverksamhetens konstanta bestämningsgrund.
Härför fordras det yttres föränderlighet, men tillika en
samstämmighet och samhörighet mellan det inre och det yttre, som icke
är tänkbar utan att de i grunden höra till ett och samma hela
eller hafva sin grund i ett och samma väsende.

Den såsom det tredje momentet i seden ställda enheten af
de båda föregående momenterna är till sin möjlighet gifven
genom det yttres bestämbarhet och samhörighet med det inre.
Förverkligad blifver hon genom menniskans vilja, då denna
förändrar verksamhetssättet hos något yttre till öfverensstämmelse
med en vald bestämningsgrund och då det genom förändringen
gifna verksamhetssättet fått formen af en konstant
viljeverksamhet.

Enligt Aristoteles är, såsom ofvan blifvit anfördt, den
fulländade sedligheten gifven endast der friheten sjelf har blifvit
natur. En sådan frihetens öfvergång till natur tillkommer ock
seden. Det är genom den fortsatta fria verksamheten, som
denna öfvergång beredes. Genom den öfning, som den fria
verksamhetens fortsättning medför, vinnes vana, och derigenom får
verksamheten den sjelffallenhet eller spontaneitet, som utmärker
naturen. Vanan är sålunda oumbärlig för sedens utbildning.
Khuru vanan och seden stå hvarandra nära, äro de dock icke
identiska, och derför hafva vi att betrakta vanan såsom en
förutsättning för seden. Derför hafva vi att framställa några af de
hufvudbestämningar, som tillkomma vanan.

I likhet med seden är vanan ett konstant verksamhetssätt
inom något lifsområde. Endast lefvande varelser kunna hafva
vanor. Närmare bestämdt är det endast hos lefvande varelser
med en i någon mon fri verksamhet, som vanor finnas. Den
lägsta formen af fri verksamhet är den instinktmässiga. Den
varelse, som har instinkt, framträder såsom verkande med en viss
frihet inom det yttre. Å andra sidan visar han sig såsom
naturbestämd i sitt inre, då han jemföres med den fritt väljande
menniskan. Hos menniskan sjelf kan derför instinkten
betecknas såsom hennes natur i motsats mot hennes begärförmåga och
vilja, hos hvilka det alltid finnes någon magt till val. Nu kan
visserligen en instinktmässig verksamhet hos ett djur eller en
menniska genom att upprepas öfvergå till vana, men
företrädesvis brukar man tala om vanor såsom befintliga hos
menniskor, som uppnått en högre grad af frihet och dermed följande
afsigtlighet och planmässighet i sitt lif. I denna inskränktare
betydelse fattad förutsätter vanan den instinktmässiga
verksamheten. Utan den i instinkten gifna samhörigheten mellan
menniskans många innehållsbestämningar skulle hennes fria verksamhet
icke kunna medföra den kontinuitet, som fordras för
konstituerandet af en vana. Instinkten är sålunda den menskliga natur,
ur hvilken den fria verksamhet, som kan formas till vana,
framgår och utvecklas. Instinktens naturbestämdhet visar sig i den
instinktmässiga verksamhetens spontaneitet eller sjelffallenhet,
Den fria och afsigtliga verksamheten kommer till stånd genom
frigörelse från naturbestämdheten i några momenter och genom
den magt öfver sina bestämningar, som den frigjorda menniskan
eger. Men vanan innebär i viss mening en återgång till naturen.
Derför säges ock vanan vara den andra naturen. Denna vanans
naturenlighet röjer sig i den relativa sjelffallenhet eller
spontaneitet, som är utmärkande för det i vanan liggande
verksamhetssättet. Men huru mycket än vanan må närma sig till 
instinktens oreflekterade och omedelbara naturbestämdhet, så
förlorar hon dock aldrig karakteren af ett genom fri verksamhet
tillkommet och bibehållet verksamhetssätt.

För uppkomsten af en vana fordras orientering inom det
yttre, som utgör den fria verksamhetens sfer, samt öfning till
färdighet i det verksamhetssätt, som skall få formen af vana.
Genom båda i förening vinnes den färdighet, som är nödvändig
för verksamhetssättets relativa sjelffallenhet. Med den sålunda
gifna naturenligheten följer den känsla af tillfredsställelse, som är
följden deraf, att genom verksamheten den menskliga naturens
behof blifva tillfredsställda i något hänseende. Vidare visar sig
vanans naturenlighet i hennes magt. Hon kan till en viss grad
modifiera de menskliga behofven genom deras inskränkning eller
genom deras bindande vid en viss ordning. Man kan vänja sig
vid återhållsamhet och vid vissa tider t. ex. för hvila och
arbete eller för födoämnens intagande. Men vanans magt visar
sig äfven deri, att hon kan framkalla behof, nämligen behof af
det verksamhetssätt, vid hvilket man vant sig. Till vanans
naturenlighet hör ock den växtkraft, som finnes hos henne. Om
hon icke hämmas i sin fortgång, så utbreder hon sig inom ett
vidare område och alstrar hon nya vanor. Sålunda tillväxer
på grund af benägenheten för ett genom vana bestämdt
lefnadssätt det lifsområde, öfver hvilket vanan utöfvar sitt mer eller
mindre stränga herrevälde.

Det i vanan liggande närmandet till naturens omedelbarhet
är icke tänkbart utan naturenlighet hos vanan. Men hennes
naturenlighet kan vara en öfverensstämmelse med något moment i
den menskliga naturen utan att vara förenlig med denna natur
i det hela. Derför kan det finnas en skilnad mellan goda
vanor och dåliga. De dåliga kunna vara hvad man kallar ovanor,
men de kunna ock ha en större betydelse, då de äro vanor vid
något, som ur någon viss synpunkt kan vara begärligt, men för
den menskliga naturen i det hela är förderfligt eller åtminstone
i någon mån skadligt.

Utan att kunna vänja sig vid ett visst verksamhetssätt
skulle menniskan icke hafva någon bildbarhet. Den kontinuitet
i verksamheten, som ligger i vanan, är en nödvändig
förutsättning för all mensklig bildning. Denna kontinuitet består dels
deri, att vissa verksamhetsmomenter äro förenade till ett
sammanhängande helt i hvarje af vana framgående verksamhet, dels
deri, att det af vanan framkallade upprepandet af samma
verksamhetssätt medför ett sammanhang mellan verksamheten i
föregående och efterföljande tider. Härtill kommer att den med
vanan följande ökade färdigheten och lättheten att verka på ett
visst sätt har med sig en ökad magt att i verksamheten
upptaga en större mängd af verksamhetsmomenter och derigenom
vinna både ett rikare innehåll och en vidare omfattning i
sin verksamhet. Slutligen har vanan betydelse för den
menskliga bildningen derigenom, att hon innebär en sammanslutning
emellan högre och lägre former af menskligt lif. Hon gör det
derigenom, att hon hos det högre, den mera fria och afsigtliga
verksamheten utvecklar den sida, hvarigenom denna visar sin
samhörighet och samstämmighet med det mera omedelbara och
oreflekterade hos menniskan. Det är genom denna det lägres
och det högres samhörighet, som menniskan är ett organiskt
väsende. Det är ock genom utveckling af det lägre och det
högre i deras sammanhang och icke i det högres afskildhet från
det lägre, som bildningen äfven inom sinnlighetens område
undgår ensidighet och får karakteren af rätt mensklighet.

Det återstår att fästa uppmärksamheten vid vanans möjliga
gemensamhet för flere menniskor. I det menskliga samlifvet
framträder på mångfaldigt sätt gemensamheten mellan
menniskorna. Den yttre omgifningens gemensamhet manar till
samverkan. Den naturliga samkänslan gör ömsesidigt meddelande
till ett behof. Sträfvandet efter högre bildning kan icke nå sitt
mål utan mångsidig vexelverkan. Förhållandet mellan de olika
äldre och yngre generationerna framkallar behofvet af uppfostran
och undervisning. Det menskliga samhället bildar en högre
omgifning, i hvilken menniskan såsom samhällsmedlem lefver och
verkar tillsammans med andra samhällsmedlemmar. I all denna
gemensamhet ligga anledningar till utbildning af gemensamma
vanor, och äfven i alla dessa förhållanden gäller det, att det icke
finnes någon bildbarhet, der icke några vanor kunna införas.

Det är klart, att hvad som blifvit anfördt om vanan också
har sin tillämplighet på seden, om ock med några modifikationer.
Seden visar sig vara en högre form än vanan. Detta röjer sig
först deri, att man alldeles icke säger djuren hafva seder icke
heller om menniskor säger, att de hafva seder förr än de
kommit till en viss högre grad af utbildning. Sålunda förutsätter
seden en viss högre grad af afsigtlighet och planmässighet, äfven
då man sträcker sedens betydelse så långt nedåt, som
språkbruket möjligen kan medgifva. I vissa sammanställningar kan
väl seden få en lägre betydelse än den vanliga, såsom då man
talar om seder och bruk, om plägseder och om sedvänja, men
häri ligger ingen anledning att neddraga betydelsen af sed för
sig tagen. Lika litet finnes någon sådan anledning i den lägre
betydelse som en motsats mot goda seder nämligen oseder fått
i språkbruket.

Det är dock icke blott genom den högre graden af
afsigtlighet, som seden skiljes från vanan. Vanan kan tydligen höjas
till högre och högre afsigtlighet, men det är icke gifvet, att hon
derigenom kommer att erkännas såsom sed. Det fordras äfven
af seden, att hon i högre grad än blotta vanan skall ega
betydelse för menniskans själslif. Så må t. ex. vissa vanor rörande
diet och klädedrägt höjas till mycket bestämd afsigtlighet och
beräkning, men till en menniskas seder räknas de likväl icke.
Till en persons seder räknas vanligen endast sådana
verksamhetssätt, som konstituera hans uppförande eller förhållande. Häraf
följer att, fastän både seden och vanan tillkommit och bibehållas
genom fri verksamhet och närma sig till den instinktmässiga
verksamhetens omedelbara naturbestämdhet, så har dock för seden
friheten och den dermed sammanhängande medvetenheten en vida
större betydelse än för vanan. Vanan kan vara långt mera
passiv än seden. Seden har ett intimare samband med det
tänkesätt och det handlingssätt, hvarigenom hon kommit till stånd.
Hon framträder såsom ett menskligt lefnadssätt och närmar sig
såsom sådant till den omedelbarhet och obrutna kontinuitet i
lifsverksamheten, som tillhör det instinktmässiga lifvet, men är
likväl väsentligt bestämd af tänkesättet och handlingssättet och
oskiljaktigt förenad med dem.

Deraf, att seden har den nu angifna karakteren af menskligt
lefnadssätt, följer att hon är i högre grad organisk än vanan.
Derföre stå ock de särskilda sederna i ett mera organiskt
sammanhang med hvarandra än de särskilda vanorna. Likväl äro
inom sinnlighetens område de särskilda sederna icke så
organiserade, att de äro fullt samstämmiga och fria från motsats.
Motsatser höra till all sinnlighet, och det sinnliga själslifvet kan
utbildas så, att motsatserna mycket skarpt framträda. Men det
kan äfven utbildas till en moderation, i hvilken den relativa
samstämmigheten och organiska bestämdheten kommer till en viss
fulländning. Med denna högre organisation sammanhänger dels
att motsättningen mellan goda och dåliga seder blifver skarpare,
dels att sedens betydelse för det menskliga samhällslifvet blifver
djupare.

Skärpningen i motsatsen mellan goda och dåliga seder visar
sig deri, att sedernas godhet och dålighet bestämmes från något
högre synpunkter än vanornas. Märkbarast är detta, då man
skiljer mellan rena och orena seder. Man kan taga dessa
motsatta seder i moralisk eller etisk bemärkelse, men man kan äfven
fatta dem såsom motsatta former af sinnlig sed. Äfven den
sinnliga naturen har sin renhet. Men äfven om man vid sedens
renhet uteslutande fäster betydelsen af moralisk renhet, finner man,
att seden står närmare intill det moraliska lifvets område än
vanan. Detta visar sig deraf, att seden, men icke vanan, kan
beteckna både en sinnlig och en förnuftig verksamhetsform. Äfven
i andra motsättningar röjer sig den högre synpunkten. Så t. ex.
när man mot hvarandra ställer stränga och slappa seder, hvilket
icke behöfver hänvisa på någon moralisk motsättning, men väl
på en högre synpunkt för bedömandet, än den, som vanligen
tjenar till bedömandet af olika vanor. Om man hänför sederna
till vissa ändamål och bedömer dem efter ändamålens
beskaffenhet och följaktligen betraktar den sed såsom god, som befordrar
ett godt ändamål, och den såsom dålig, som motverkar ett godt
ändamål, men befordrar ett ondt eller dåligt, så följer af den i
högre mått organiska bildning, som tillkommer seden jemförd
med vanan, att de olika ändamålen och dermed äfven de olika
sederna måste vara af mera väsentlig betydelse för det menskliga
lifvet än de olika vanorna och deras ändamål.

Det sistnämnda förhållandet visar sig tydligt, då man tager
i betraktande det menskliga samhällslifvet och sedens betydelse
för detta. Visserligen är det omöjligt, att ett menskligt
samhällslif kan komma till stånd utan förnuftiga bestämningsgrunder och
ändamål, men det oaktadt hafva äfven dvn sinnliga seden och
hennes gemensamhet väsentlig betydelse för detta lif. Man kan
lätt finna detta, om man tager i betraktande de seder, som utan
att vara etiska, skilja ett civiliseradt folk frän ett ociviliseradt.
Hos båda finnes visserligen en blandning af goda och dåliga
seder, men hos det civiliserade folket upptäcker man lätt en
mångfald af ändamål, som äro till allmänt gagn och kräfva seder,
som befordra dem och derigenom visa sig vara goda. Men det
är icke möjligt att beteckna alla dessa seder såsom blotta vanor.
Den allmänna karakteren af de seder, som erfordras för
civilisationens tillkomst och i sin ordning befordras af civilisationen, är
humanitet. Humanitet kan fattas såsom en etisk bestämning,
men hon kan ock hänföras till den modererade form af sinnlig
karakter och sinnlig sed, som åsyftar och befordrar de gagneliga
sinnliga ändamålens eller intressenas jemnvigt och relativa
samstämmighet. Humaniteten får då betydelsen af moderation, och
denna kan specificeras i mänga former t. ex. foglighet och
mildhet. Men fastän dessa icke hafva någon afgjordt etisk betydelse,
utan med skäl kunna hänföras till de sinnligt goda sederna, så
länge de icke äro närmare bestämda, kunna de icke betraktas
såsom blotta vanor.

Såsom en högre form för mensklig viljeverksamhet har seden
vanan till sin förutsättning. Den lägre ordning och det mindre
väsentliga sammanhang, som i det menskliga själslifvet komma
till stånd genom hela mångfalden af vanor och i någon mån
gestalta sig till ett helt, är den verkningskrets, inom hvilken seden
framträder och gör sig märkbar genom ombildning af den gifna
formen till öfverensstämmelse med en högre. Man kan tydligen
äfven säga, att det är menniskan, som genom sin viljeverksamhet
utvecklar den högre formen och derefter ordnar den lägre samt
sluter tillsammans det lägre med det högre till ett organiskt helt,
hvilket då blifver seden. Då vanan sålunda på visst sätt
upptages i seden, upptages äfven det med vanan förbundna
instinktmässiga lifvet, och seden får derigenom organisk form. Då å
andra sidan seden ombildar vanan och denna ombildar det
instinktmässiga, och då ombildningen visar, att det ombildande har
någon magt öfver det ombildade, följer deraf att i seden ligger
en magt öfver vanan och dermed äfven öfver det instinktmässiga.

Efter denna förberedande framställning hafva vi nu att öfvergå
till frågan om den etiska seden. Den första frågan, som
framställer sig, är då den, om det inom det etiska området finnes
någon form, som rätteligen kan betecknas såsom etisk sed. Med
ledning af den föregående utredningen kan man lätt finna, att
sedligheten förutsätter det sinnliga själslifvets utbildning till en
viss grad af medvetenhet och frihet. Vidare är det klart, att
den sinnliga seden är en af de former, i hvilka detta förutsatta
själslif framträder, och att seden såsom sinnlig följaktligen är en
nödvändig förutsättning för sedligheten. Men för att besvara
frågan, om det finnes en i egentlig mening etisk sed, och i
sådant fall utreda, hvad denna är, behöfves en framställning af
några hufvudbestämningar hos sedligheten.

Vi fästa oss då till en början vid den sedliga karakteren,
sedelagen och det sedligt goda eller det högsta goda. Då
sedligheten fattad såsom sinnlig förnuftighet betraktas såsom en
verksamhet, visar hon sig vara en ändamålsenlig, fri och förnuftig
verksamhet, som till material har sinnligheten. Såsom
ändamålsenlig och medveten (medveten måste hon vara för att kunna
vara fri) hänvisar hon på menniskan såsom förmåga och på
denna förmåga såsom verksamhetens grund, lag och ändamål.
Såsom fri eller praktisk hänvisar den sedliga verksamheten på
viljan och såsom förnuftig på menniskans förnuftiga vilja. Såsom
omedelbart verkande på sinnligheten hänvisar hon på den sedliga
viljan. Det är således menniskans sedliga vilja, som är den
förmåga, i hvilken den sedliga verksamheten har sin grund, sin lag
och sitt ändamål. Deraf följer att grunden, lagen och ändamålet
äro den sedliga viljan sjelf och i henne oskiljaktigt förenade med
hvarandra. De äro hennes grundformer nämligen den sedliga
karakteren, sedelagen och det högsta goda. Den sedliga
karakteren är den sedliga viljan såsom egande förnuftet eller
sedlighetens ide till sin högsta bestämningsgrund och konstant väljande
med denna högsta bestämningsgrund öfverenstämmande
bestämningsgrunder. Sedelagen är den sedliga viljan såsom den i och
för sig konstanta och nödvändiga bestämdhet hos menniskans
fria vilja, som reglerar och bestämmer det hos henne vexlande
och tillfälliga och dermed bestämmer henne i det hela. Det
högsta goda är den sedliga viljan såsom ett   förnuftigt helt eller en
personlighet, som inom sig sluter och till organiska momenter i
sig förenar med förnuftet förenliga bestämningar. I sin
fulländning är den sedliga karakteren ett system af bestämningsgrunder,
sedelagen ett system af lagar och det högsta goda ett system
af organer.

Derefter vända vi oss till de mot den sedliga viljans
grundformer svarande formerna, dygden, pligten och opus morale.
Äfven vid bestämmandet af dessa har man att utgå från den
sedliga verksamheten. För att i begrepp fatta denna verksamhet
måste man fixera henne i särskilda momenter eller funktioner.
När man tager en sådan funktion i betraktande såsom ett
särskildt verksamhetsmoment, kan man fatta den bestämdhet eller
form, som tillkommer det, som i och genom den sedliga
verksamheten kommer till verklighet. Visserligen är det genom en
abstraktion eller genom bortseende från kontinuiteten i
verksamheten, som man på detta sätt urskiljer det särskilda
verksamhetsmomentets form, men utan en sådan abstraktion är det icke
möjligt att fatta det i och genom en verksamhet verkliga. Det,
som bör fasthållas, är att de särskilda verksamhetsmomenterna
endast för reflexionen äro fixerade, och att de i lifvet hafva ett
oafbrutet sammanhang. Då nu ett moment hvilket som helst i
den sedliga verksamheten fixeras, visar sig dess form vara
bestämd genom de tre s. k. etiska formalbegreppen. Genom dem
är verksamhetsmomentet bestämdt i alla de hänseenden, i hvilka
ett till en utveckling eller ändamålsenlig verksamhet hörande
verksamhetsmoment är bestämbart. Såsom tillhörande hvilket
verksamhetsmoment som helst kunna de äfven hänföras till
verksamheten i det hela och betraktas såsom de former, som måste finnas
hos allt, som i och genom henne blifver verkligt, och sålunda
äro vilkor för verklighet i och genom henne. Derför kunna dessa
former kallas lika väl verksamhetens som verksamhetsmomentets
former. Man kan sålunda kalla de tre ifrågavarande begreppen
både det sedliga lifvets och den sedliga viljeyttringens eller
funktionens former, då man fattar det sedliga lifvet såsom den sedliga
viljeverksamheten och den sedliga viljeyttringen såsom denna
verksamhets moment. Vi kalla dem vanligen den sedliga
viljeyttringens eller den sedliga viljans funktions former, och
grundformer kalla vi dem, emedan de äro de högsta eller allmännaste
vilkoren för verklighet i och genom den sedliga viljeverksamheten.

Den sedliga verksamheten måste vara bestämd med
afseende på sin riktning, sin fortgång och sin fulländning. Så
förhåller det sig med hvarje ändamålsenlig verksamhet. Riktningen
måste vara gifven i sjelfva utgångspunkten. Hon bestämmes af
det inre, som angifver verksamhetens art. I fortgången ligger
den ordning, i hvilken de särskilda verksamhetsmomenterna hafva
att framträda. I fulländningen vinnes den harmoni eller
samstämmighet och fullständiga bestämdhet eller konkretion och
individualitet, som  tillhör allt   verkligt  och särskildt allt lefvande.

Då nu den sedliga viljeyttringen med sina grundformer
tankes i förhållande till den sedliga viljan såsom förmåga, har
man att fatta viljan såsom grund till yttringen i det hela och
såsom grund till hvar och en af yttringens grundformer genom sin
motsvarande grundform. Grund i inskränkt bemärkelse är viljan
såsom den bestämningsgrund, eller det inre, som angifver arten
af den sedliga viljeyttringen. Dygden är viljans riktning på den
sedliga bestämningsgrunden, den sinnesriktning, som är fäst vid
denna bestämningsgrund eller vid den i och genom honom gifna
arten af verksamhet eller närmare bestämdt af lif. Af viljan
såsom sedlig karakter får sålunda viljeyttringen sin
grundbestämdhet. Denna hennes grundbestämdhet kan betecknas såsom ett
tänkesätt i praktisk bemärkelse eller, såsom Boström i de
ofvannämnda föreläsningarne kallar henne, ett tanke- och vilje-sätt. Då
det är vanligt att, när fråga är om menniskans praktiska lif, taga
hennes tänkesätt såsom gifvet i och genom hennes karakter och
såsom röjande denna, begagna vi den enklare beteckningen
tänkesätt. Pligten är den af sedelagen fordrade handlingen. Af
sedelagen får då viljeyttringen sin lagbundenhet. Det hos
handlingen, som bindes af lagen, är handlingssättet. Opus morale säges
vara verksamhetens af dygden och pligten omedelbart härflytande
resultat. Detta resultat är ändamålsenligheten i viljeyttringen
eller det ändamålsenliga verksamhetssättet. Sin ändamålsenlighet
får viljeyttringen af den sedliga viljan såsom det högsta goda.
Såsom i ock för sig god eller såsom ändamål i och för sig sjelf
sätter den goda viljan det sinnliga, som är bestämbart genom
henne, i sådant   förhållande  till   sig,   att   det   derigenom   blifver
godt eller ändamålsenligt. Den bestar hennes organiserande
verksamhet, och genom denna ledas sinnliga krafter att verka
såsom hennes organer. Dermed är en ändamålsenlig eller
harmonisk verksamhet gifven. Till det harmoniska i verksamheten
hör frihet från motsättning och strid. Det utmärkande för en
harmonisk verksamhet är samstämmighet och frid. Härtill
fordras en viss grad af omedelbar och obruten kontinuitet. Till
skilnad frän handlingssättet kan derför den ändamålsenliga
verksamheten betecknas såsom ett lefnadssätt. Det pligtmässiga
handlingssättet uppfyller en fordran. Fordran har icke någon
betydelse utan en motsträfvighet. Det är striden mellan pligt och
böjelse, som träder fram i motsträfvigheten mot lagens fordran.
Pligtuppfyllelsen är en seger öfver böjelsen. I det ändamålsenliga
verksamhetssättet finna vi deremot det åsyftade framträda såsom
det goda, som genom sin godhet leder till verksamhetens
fulländning. Derför finnes hos verksamheten, så vida hon är
ändamålsenlig, en ostörd fortgång, hvilken hos sig har en högre grad
af kontinuitet och en dermed sammanhängande omedelbarhet och.
naturenlighet. Det är denna omedelbarhet och naturenlighet, som
gifver anledning att beteckna den ändamålsenliga verksamhetens
form såsom ett lefnadssätt och sålunda äfven säga opus morale
vara det från den sedliga viljan såsom det högsta goda utgående
lefnadssättet.

Man har alltså att betrakta dygden såsom ett idealt (på
sedlighetens idé riktadt) tänkesätt, pligten såsom ett rätt
handlingssätt och opus morale såsom ett harmoniskt lefnadssätt.
Genom dessa olika verksamhetssätt är den sedliga viljeyttringen
till sin form fullständigt bestämd. Det är lika omöjligt att tänka
sig något fjerde verksamhetssätt såsom hörande till den sedliga
viljeyttringens form som att vid sidan af grunden, lagen och
ändamålet uppställa någon till viljan såsom förmåga hörande
formbestämning. Likaså är ock den sedliga viljeyttringen till sin
form fullständigt bestämd genom sin grundbestämdhet,
lagbundenhet och ändamålsenlighet. Å andra sidan måste hvarje sedlig
viljeyttring vara bestämd genom alla de tre angifna
formbestämningarne. Ingen af dem kan saknas hos någon sedlig viljeyttring.
Hvarje sådan yttring innebär en verksamhet, genom hvilken sinnet
vänder  sig   inåt till   den  sedliga  bestämningsgrunden   och   
hängifver sig at honom, viljan lyder sedelagen och lifvet lägger i
dagen sin inneboende harmoni. Derför kan ock opus morale
såsom oskiljaktigt förbundet med dygden och pligten icke vara
något annat än ett verksamhetssätt eller en i och genom ett
verksamhetssätt gifven formbestämdhet. Hvarje försök att i opus
morale inlägga något annat och mera måste leda till
upphäfvande af samhörigheten och motsvarigheten mellan opus å ena
sidan samt dygden och pligten å den andra. Men kommer man
till en sådan skiljaktighet, så kan opus morale icke längre fattas
såsom ett etiskt formalbegrepp eller en af den sedliga
viljeyttringens grundformer.

Då man betraktar det sedliga lifvet såsom en fortgående
verksamhet, ligger det nära till hands att förlägga dygden såsom
den sedliga viljeyttringens upphof eller fons actionis till
begynnelsen, pligten såsom actio till fortgången och opus morale
såsom resultatet till afslutningen. Men då man betraktar samma
verksamhet såsom en serie af funktioner och tager hvarje
funktion för sig i särskildt betraktande, kan man icke undgå att finna,
att hvilken funktion eller viljeyttring som helst måste hafva alla
tre grundformerna hos sig. Detsamma gäller tydligen, om man
inom en såsom ett odeladt helt ponerad funktion urskiljer en
mångfald af momenter och tänker sig dem såsom särskilda
funktioner. I hvilketdera fallet som helst måste man sålunda fasthålla,
att i hvarje funktion tänkesättet, handlingssättet och lefnadssättet
ingå såsom samtidiga formbestämningar. Det kan då sättas i
fråga, om det är riktigt att fatta opus morale såsom härflytande af
dygden och pligten och såsom verksamhetens resultat. Påtagligt
är att man icke kan antaga opus morale såsom helt och hållet
följande af dygden och pligten eller af pligten ensam såsom den
närmaste grunden. Den omedelbara kontinuitet och harmoni
och den godhet, som tillhöra opus morale, kunna icke förklaras
ur den sedliga handlingen säsom pligtuppfyllelse. Icke heller
kunna de förklaras ur en serie af sedliga handlingar. För deras
förklaring fordras, att viljan sjelf såsom förmåga i och för sig är
god och tillika är grund till godhet hos såväl det från henne
utgående verksamhetssättet, som hos hvar och en af de
funktioner, som ingå i verksamheten såsom hennes momenter. Det
goda är harmoniskt lif och den sedliga viljan är såsom det högsta
goda eller det enda i och för sig goda den sedliga viljan sjelf
såsom egande ett harmoniskt lif i högsta grad eller form. Af
den i och för sig goda viljans harmoniska lif framgår harmonien
i den sedliga verksamheten och i hennes särskilda funktioner,
och till sin formbestämdhet blifver då hvarje funktion liksom ock
verksamheten i det hela ett harmoniskt lefnadssätt eller det
verksamhetssätt, som omedelbart framgår af lifvet hos den goda viljan.
Med harmonien följer kontinuitet i verksamheten, och i denna
ligger, att det för hvarje funktion är lika väsentligt att tillhöra
en serie eller en utveckling som att vara en särskild funktion
för sig.

Viljans riktning pá sedlighetens idé förutsätter en vändning
från sinnliga bestämningsgrunder och en upphöjelse öfver dessa.
Uppfyllelsen af sedelagens fordran sker icke utan strid mot
sinnliga begär. Men äfven när viljan djupast känner behofvet af
bortvändning från de sinnliga bestämningsgrunderna och af
upphöjdhet öfver dem, och när den för pligtuppfyllelsen erforderliga
striden är svårast, finnes dock alltid i den sedliga viljeyttringen
ett drag af harmoni och godhet. Detta drag kommer deraf, att
allt förnuftigt såsom sådant hör till menniskans väsende eller
natur och derför är i högsta mening naturenligt. Med det
förnuftigas naturenlighet följer, att dess aktualisation alltid medför
en känsla af harmoni och tillfredsställelse på grund deraf, att ett
af den menskliga naturens behof i och genom denna
aktualisation uppfylles, i huru ringa mått det än må vara. Men då
menniskan är ett sinnligt förnuftigt väsende och hennes sedlighet är
sinnlig förnuftighet, innebär det förnuftigas enlighet med hennes
väsende eller natur tillika den till hennes natur hörande
sinnlighetens förenlighet med förnuftet, och derför är all aktualisation
af förnuftet genom menniskans viljeverksamhet tillika en
aktualisation af sinnlighetens samstämmighet med förnuftet. Äfven denna
aktualisation är ett af den menskliga naturens behof, och äfven
detta behofs uppfyllelse väcker en känsla af harmoni och
tillfredsställelse. Alltså är hvarje sedlig viljeyttring i någon mån en
form af harmoniskt lif i och genom den deri framträdande
samstämmigheten mellan sinnligheten och förnuftet och af dermed
förenad känsla af tillfredsställelse.

Den oskiljaktiga förbindelsen mellan opus morale å den ena
sidan samt dygden och pligten å den andra har till följd, att
dygden och pligten måste anses såsom nödvändiga förutsättningar
för opus morale. Derför kan man i tanken fatta dem såsom
föregående och opus morale såsom efterföljande. Detta oaktadt
måste opus morale fattas såsom en fullt sjelfständig form för den
sedliga viljeyttringen, såsom en af dennas grundformer, hvilken
lika omedelbart som dygden och pligten är en följd af den
sedliga viljeyttringens grund, den sedliga viljan.

Såsom olika formbestämningar eller sidor hos den sedliga
viljeyttringen kunna dygden, pligten och opus morale inom olika
viljeyttringar stå i olika förhållande till hvarandra. Inom en
viljeyttring kan dygden vara hufvudbestämning eller den bestämning,
som gifver henne sin karakter, i en annan pligten, i ännu en
annan opus morale. Man kan då benämna en viljeyttring efter
den formbestämning, som är hennes hufvudbestämning. Inom
en mer eller mindre omfattande serie af viljeyttringar kan man
då tänka sig en början med viljeyttringar, som benämnas 
dygder, en fortgång genom pligter och en afslutning med opera
moralia. En sådan serie får formen af en utveckling och blifver 
ett relativt inom sig slutet helt, då man sätter såsom mål
aktualisationen af någon till sedligheten hörande bestämning.
Den härför erforderliga verksamheten börjar med upptagande i
viljan af de förnuftsenliga bestämningsgrunderna. Från en annan
sida sedd består denna början i ordnande och riktande af de
för verksamheten behöfliga krafterna. Det är det praktiskt
förnuftiga tänkesättet eller dygden, som i hvarje till denna
verksamhet hörande moment är hufvudbestämningen. Fortgången
sker genom företagande af de fordrade handlingarne eller
genom en verksamhet, hvilkens momenter hafva pligten till sin
hufvudbestämning. Afslutningen och fulländningen kommer till
stånd genom den ifrågavarande bestämningens uppnådda
aktualitet. I och med denna uppnådda aktualitet har verksamheten
fått formen af harmoni och dermed sammanhängande kontinuitet
samt omedelbarhet eller sjelfvillighet och naturenlighet. Hvarje
moment i en sådan verksamhet är till sin hufvudbestämning ett
opus morale. Inom en sådan serie eller utveckling kan sålunda
verksamheten sägas hafva sitt ursprung ur dygden, sin fortgång
genom pligten och sitt resultat i opus morale. Men från början, 
under fortgången och intill slutet har hon i det hela och i hvarje
sitt moment alltjemt sin fullständiga formbestämdhet genom alla
de tre grundformerna dygden, pligten och opus morale. Alla
momenterna hafva grunden till sin artbestämdhet i den sedliga
karakteren, till sin följdriktighet i sedelagen och till sin godhet i
det högsta goda.

En annan hufvudbestämning hos sedligheten, som vi hafva
att taga i betraktande, är hennes form af potentialitet. Utan
potentialitet kan hon icke vara, dä hon framträder i och genom
en utveckling. I sin potentiela form är menniskans praktiska
förmåga instinkt. Vi hafva i det föregående framhållit, att
instinkten är den menskliga natur, ur hvilken den fria verksamhet,
som kan formas till vana, framgår och utvecklas. Visserligen
finnes äfven hos begärförmågan en viss grad af potentialitet,
men såsom en högre utvecklingsform förutsätter hon instinkten
såsom den mest potentiela formen af den praktiska förmågan.
Instinkten är sålunda den potentiela form, som utgör
utgångspunkten för all utveckling i menniskans praktiska lif. Om nu
menniskans instinkt hörde endast till hennes sinnlighet, skulle
hon icke hafva något annat praktiskt lifsinnehåll än det sinnliga.
Hennes sedlighet kunde då blott vara en högre form eller
möjligen den högsta formen af hennes sinnliga praktiska lif.
Sedlighetens uppkomst blefve under denna förutsättning sådan som
dygdens enligt Aristoteles' med Zellers ofvan anförda ord
framställda åsigt. Hon skulle nemligen uppkomma genom öfning
bestående i fortsatt fri eller dygdig verksamhet. Hon skulle
ock blifva, hvad hon enligt samma åsigt blef, nämligen en
genom fri verksamhet förvärfvad vana, och likaså skulle den
fulländade sedligheten finnas endast der friheten sjelf hade öfvergått
till natur. Om man fäster sig uteslutande vid denna formela
sida af Aristoteles' lära om dygden och sedligheten och lemnar
åsido hvad hon för öfrigt äfven enligt Zellers framställning kan
innehålla, visar sig sedligheten endast vara en genom vana
fixerad högre form för det till sitt innehåll sinnliga praktiska lifvet.
Denna högre form är formen af frihet, och frihetens öfvergång
till natur består i det närmande till omedelbarhet eller
sjelffallenhet och naturenlighet, som vi funnit hos den fria verksamhet,
som får formen af vana  eller sed. Äfven om man tager i
betraktande den högre syftning, som ligger deri, att det etiska
vetandet skall vara den naturliga frukten af dygden, är dock icke
derigenom något annat innehåll i vetandet än det sinnliga
uppvisadt.

Instinkten kan dock icke vara blott den rent sinnliga sidan
af den sinnligt förnuftiga menniskan. Ar menniskan till sitt
begrepp ett sinnligt förnuftigt väsende, så måste äfven hennes
instinkt vara sinnligt förnuftig, icke uteslutande sinnlig. Att så
är visar sig deraf, att det hos menniskan finnes instinktmässiga
yttringar eller funktioner, som omedelbart tillhöra hennes
personliga lif. Sådana funktioner pläga hänföras till den förnuftiga
praktiska känslan eller förnuftsinstinkten. Hvad sedligheten
särskildt angår betecknas den i henne liggande förnuftsinstinkten
med benämningen moralisk känsla i vidsträckt bemärkelse.
Tillvaron af en sådan känsla röjer sig vid den sedliga karakterens
val af bestämningsgrunder, som öfverensstämma med förnuftet,
enär detta val icke kan företagas blott med ledning af förståndet,
utan behöfver ledning äfven af en känsla, hvilken för att kunna
gifva sådan ledning måste vara en känsla af ett förnuftigt
innehåll, som tjenar till bestämningsgrund vid valet. Denna ledande
känsla eller instinkt är då en sida af sjelfva den sedliga
karakteren. På samma sätt visar sig behofvet af samvetets ledning i
fråga om det rätta handlingssättet. Samvetet är ock en sida af
den sedliga viljan såsom sedelag. Äfven den känsla af
tillfredsställelse eller lycksalighet, som åtföljer opus morale, måste
omedelbart hänföras till menniskans personliga lif och fattas såsom
en sida af den sedliga viljan såsom menniskans högsta goda.
Sådana lifsyttringar som aktning, lydaktighet och kärlek äro
tydligen i eminent mening omedelbart personliga och praktiska,
men i dem ligger en praktisk känsla, utan hvilken de icke kunna
vara till. I det sedliga lifvet äro de i sin känsloform väsentliga
momenter. Men häraf följer icke blott, att den menskliga
instinkten måste vara sinnligt förnuftig, utan äfven att det lika
väl måste finnas instinkter, som hafva förnuftigheten till sin
hufvudbestämning, som det finnes instinkter, som hafva sinligheten
till sin hufvudbestämning. De förra kallas efter sin
hufvudbestämning förnuftiga och utgöra organiska momenter i
förnuftsinstinkten.

Om det hos menniskan finnes en förnuftsinstinkt, är denna
hennes sedliga viljas potentiela form och utgångspunkten för
hela utvecklingen i hennes sedliga lif. Men med denna
utgångspunkt kan sedligheten icke uppkomma genom öfning och
vana. Menniskan vaknar till aktuelt menskligt lif genom en
sjelfutveckling, som har sin grund i hennes väsende, men tydligen
icke är på något sätt gifven genom hennes vilja och bemödande.
Till en början är hennes aktuela lif sinnligt och genom öfning
och vana kan hon vinna och upprätthålla en viss ordning i sitt
sinnliga lif. Men genom öfning och vana i det sinnliga lifvet,
ändrar hon icke dettas karakter af sinnlighet. Äfven om man
antager henne genom öfning och vana kunna gifva sitt sinnliga
lif en hög grad af formel utbildning, har hon dock icke dermed
kommit utöfver sin sinnlighet. Likasom hon vaknar till det
aktuelt menskliga sinnliga lifvet, måste hon äfven vakna till det
aktuelt förnuftiga lifvet. Äfven detta uppvaknande kommer till
genom en sjelfutveckling, som har sin grund i hennes väsende,
men icke är gifven genom någon hennes egen vilja och afsigt.
Det är det förnuftiga innehållet hos henne, som kommer till
utveckling hos henne genom den utvecklingskraft, som är
ursprunglig både hos henne sjelf som person och hos hennes
personliga innehåll. Förklarlig är denna utvecklingskraft endast
genom antagandet, att hon såsom person och i sitt personliga
innehåll är bestämd af andra personliga väsenden och ytterst
af Gud såsom den oändliga personligheten och all ändlig
personlighets grund. I den utvecklingskraft, som genom denna
hennes bestämdhet tillhör hennes ursprungliga väsende, har man
att söka grunden icke blott till det förnuftiga lifvets framträdande
i och för henne, utan äfven till hennes formelt personliga lifs
uppvaknande hos henne och öfverhufvud till allt hennes aktuela
lif. Vid uppvaknandet till det förnuftiga eller reelt personliga
lifvet börjar menniskan känna lifsyttringar, som i sig innebära
något, som går utöfver hennes sinnlighet. Det är ett nytt lifs
innehåll, som uppgår för hennes medvetande och gifver en
maning åt hennes vilja. Men det är icke blott vid uppvaknandet
till det förnuftiga lifvet, som en af menniskans egen vilja och
afsigtliga verksamhet oberoende sjelfutveckling eger rum. En
sådan sjelfutveckling fortgår genom hela det menskliga lifvet
och ar ett nödvändigt vilkor för lifvets tillväxt. Men när det
förnuftiga lifvet kommit till aktualitet hos menniskan, kan hon
genom sin medvetenhet och frihet inom vissa gränser leda sin
egen utveckling och gifva denna en viss riktning. Det är
genom magten till val mellan olika bestämningsgrunder, som hon
kan bestämma sig för olika lifsriktningar. Det djupast ingripande
bland alla val är valet mellan sinnligheten och förnuftet, när dessa
framträdt såsom motsatta bestämningsgrunder för menniskans
vilja. Det är genom omvändelse från sinnligt lif till förnuftigt,
som sedligheten uppkommer. Genom fortsatt sedligt lif kan
sedligheten utbildas till högre grad af renhet och till rikare
innehåll och vidsträcktare omfattning, men alltjemt är
förnuftsinstinkten den förnuftiga natur, ur hvilken sedligheten utvecklas
och alltjemt fortgår den oreflekterade sjelfutvecklingen. Utan
denna sjelfutvecklingsform finnes det icke något menskligt lif.

Efter hvad som nu blifvit anfördt om det sedliga lifvets
utveckling ur instinkten och om den sida hos detsamma, som vi
betecknat såsom dess oreflekterade sjelfutveckling, kan man lätt
finna, att den form af praktiskt lif, som röjer sig i seden, icke
kan vara främmande för sedligheten. Det kan äfven lätt inses,
att den frihetsgrad, som kan tillerkännas seden, icke är för låg
för det sedliga lifvet. Detta framgår nemligen deraf, att det
sedliga lifvet i förnuftsinstinkten har sin potentiela form och både
för sin uppkomst och sin fortgång förutsätter en oreflekterad
sjelfutveckling. Denna oreflekterade sjelfutveckling har
spontaneitetens form, och från denna frihetsform höjer sig det sedliga
lifvet i sina formelt högre momenter genom de olika
frihetsformerna till den högsta. Det bör dock icke lemnas oanmärkt,
att inom det sedliga lifvet såsom förnuftigt icke något val mellan
olika möjliga bestämningsgrunder kan ega rum. Det förnuftiga
är det rätta, och det i förnuftig mening rätta är med
nödvändighet bestämdt och kan icke vara på mer än ett sätt. Deremot
kan den sedliga menniskan stå på olika frihetsgrader och det
oaktadt vara sedlig, om hon blott uppnått den frihetsgrad, som
fordras för möjligheten af ett val mellan sinnlighet och förnuft.
Men för denna frihetsgrad kan seden icke stå för lågt. Den
sedliga menniskans fria verksamhet åsyftar ock att komma till
den harmoniska form, som vi kallat ett menskligt lefnadssätt.
Deri ligger, såsom lätt inses, ett närmande till den oreflekterade
sjelfutvecklingens omedelbarhet, och i detta närmande visar sig
en öfverensstämmelse mellan den sedliga och den sinnliga fria
verksamheten. I denna öfverensstämmelse med afseende på bådas
mål röjer sig, att seden, som just är det harmoniska
lefnadsättet såsom tillkommet och bibehållet genom fri verksamhet,
icke kan vara en form, som är för lag för det sedliga lifvet.
Men likasom sedligheten såsom en form af förnuftigt lif har en
renare och fullkomligare harmoni än det sinnliga praktiska lifvet,
såä är ock seden såsom förnuftig eller etisk sed ett mera rent
och fullkomligt harmoniskt lefnadssätt än den sinnliga seden.
Derför är äfven den etiska sedens förbindelse med det etiska
tänkesättet och handlingssättet mera innerlig än den sinnliga
sedens förbindelse med det tänkesätt och det handlingssätt, med
hvilka hon är förenad. Men både inom förnuftets och
sinnlighetens område måäste dock det harmoniska lefnadssätt, som är
gifvet genom fri verksamhet och innebär ett närmande till den
omedelbara eller sjelfvilliga verksamhetens form, erkännas hafva
formen af sed.

Det torde vara klart, att vi för besvarande af de båda
frågorna om sedens identitet med opus morale och om sedens
förhållande å ena sidan till dygden och pligten och å andra sidan
till det högsta goda endast behöfva utdraga konseqvenserna af
våra förberedande framställningar. Innan vi gá till uppvisande
af dessa konseqvenser, anse vi oss lämpligen kunna anföra några
satser hemtade ur anteckningar, som af förf. gjorts under Boströms
etiska föreläsningar vårterminen 1854.

»Med opus morale eller det goda i formel bemärkelse få
vi icke tänka effekten i sinneverlden, äfven om denna varit i
opus åsyftad. Hvarje actio är tillräcklig att sjelf producera
opus.»

»Om man tänker sig, att den handlande icke i sinneverlden
kan åstadkomma hvad han åsyftar, så kan dock hans handling,
om han fört henne fram så långt han kunnat, icke blifva utan
verkan på honom sjelf.»

»Hvarje individuel handling måste frambringa ett opus, och
hela den organiska enheten frambringar ett opus universale,
hvaraf singularia utgöra momenter.»

»Är allt opus morale ett godt och allt godt opus morale?
Eller är det möjligt att vinna ett moraliskt godt utan genom
det moraliska handlandet? De äro hvarandra uttömmande.
Funnes ett moralisk godt, som icke vore opus, sä kunde icke opus
vara ett af de tre formalbegreppen. Men skola vi identifiera
bonum och opus, så skola vi fatta bonum såsom formelt.»

»Man bör observera, att ingenting bör bland bona
upptagas, som icke är godt i och för sig utan blott medel. Bonum
morale är nämligen ingenting annat än hvad som omedelbart
utgår från det sedliga handlandet.»

»Den subjektiva sidan och den objektiva, den angenäma
känslan och sjelfva opus böra alltid tagas tillsamman, så länge
man håller sig till det individuela.»

»Opus singulare är alltid förenadt med en känsla af lust . . .
Opus singulare är ett subjektivt handlande. Den subjektiva
känslan följer väl actio men äfven opus. Hon förhåller sig till
opus såsom signum till res signata (Aristoteles, Stoikerna). Hon
indicerar handlingens riktighet eller tvärtom. Känslan är icke
deciderande utan konseqvens. En känsla åtföljer äfven den
orätta handlingen och ofta en angenäm. Således kan af denna
känsla ingenting afgöras om handlingens rätthet eller orätthet
utan blott om öfverensstämmelsen med menniskans natur i
allmänhet. Den känsla, som indicerar det rätta, är af specifikt
annan natur.»

Vi hafva anfört dessa satser, emedan i dem tydligt framgår,
att Boström fattat opus morale och bonum morale, så vida det
är fråga om det tredje etiska formalbegreppet, såsom rent
formela, att han strängt fasthåller sambandet mellan actio och opus
och låter hvarje individuel handling frambringa endast opus
singulare, och hela den organiska enheten, hvilken måste vara
den sedliga viljan såsom det högsta goda, frambringa opus
universale, samt att han sätter känslan af lust såsom åtföljande opus
singulare. I dessa satser finna vi visserligen icke opus morale
vara fattadt såsom etisk sed, men genom dem är opus morale
till sitt begrepp så begränsadt, att öfvergången till bådas
identifikation icke synes medföra några väsentliga svårigheter. Dessa
svårigheter minskas, om man tager i betraktande den af Boström
antagna motsvarigheten mellan det högsta goda såsom etisk idé



och opus morale såsom etiskt formalbegrepp. Af denna
motsvarighet måste nemligen följa att det formelt fattade opus eller
bonum morale blifver den harmoni i verksamheten, som har sin
grund i den sedliga viljan såsom det högsta goda. Det goda
är nemligen enligt Boström lif och harmoniskt lif, och deraf
framgår den form, som vi kallat det harmoniska lefnadssättet,
hvilket åter har karakteren af sed, då det har den grad af
omedelbarhet eller sjelfvillighet, som utmärker seden.

Enligt vår föregående framställning utgör verksamhetens
naturenlighet en gemensam bestämning hos vanan, den sinnliga
seden och opus morale. Likaså är det för dem alla en
gemensam bestämning, att de utgå från en instinkt och genom fri
verksamhet fortgå till en i viss mån spontan och således med den
instinktmässiga verksamheten i viss mån likartad verksamhet.
Fortgångens möjlighet är för dem alla gifven genom den i
instinkten ursprungliga samhörigheten mellan menniskans många
innehållsbestämningar. Fortgången till fri verksamhet sker
genom frigörelse från naturbestämdheten i några momenter och
genom den frigjorda menniskans högre magt öfver sina
bestämningar. Fortgången till vana och sed sker åter genom
förhöjning af kontinuiteten och omedelbarheten eller sjelffallenheten i
verksamheten, hvilken tydligen aldrig kan helt och hållet saknas.
Med kontinuitetens eller harmoniens höjning följer en känsla af
tillfredsställelse, en högre grad af magt och en tillväxt i
magtområde. Kontinuiteten i verksamheten är ock både inom det
sinnliga området och det förnuftiga ett vilkor för all bildbarhet.
Hon medför ock en sammanslutning af en mångfald af
innehållsmomenter och särskildt af de lägre och högre momenter, genom
hvilkas samhörighet menniskan är ett organiskt väsende. Både
vanan, den sinnliga seden och det lefnadssätt, som framträder i
opus morale äro, jemte det de tillhöra hvarje menniska för sig,
äfven gemensamma för flere.

Den sinnliga seden höjer sig öfver vanan i formelt
hänseende såsom en högre form af praktiskt lif, men äfven genom
sin mera personliga karakter och dermed följande högre
betydelse för menniskans personliga lif. Ännu mera höjer sig det
sedliga lefnadssättet öfver båda dessa former genom sin i reel
mening personliga karakter eller sin förnuftighet. Skilnaden röjer
sig deri, att, då det finnes säväl goda som dåliga både vanor
och sinnliga seder, det sedliga lefnadssättet alltid är rätt och
godt. Men i likhet med de båda andra är hon ett konstant
verksamhetssätt och i likhet med den sinnliga seden ett konstant
menskligt verksamhetssätt. På grund af denna
öfverensstämmelse måste det sedliga verksamhetssättet vara en sed, fastän
högre än den sinnliga seden.

Hufvudbestämningen hos såväl vanan som seden, vare sig
den sinnliga eller förnuftiga, är den från instinkten utgångna och
till frihet höjda verksamhetens naturenlighet. Vi hafva i vår
redogörelse för opus morale sökt uppvisa denna naturenlighet
såsom gifven genom det i opus morale liggande lefnadssättets
ändamålenlighet och dermed följande kontinuitet eller harmoni
samt omedelbarhet eller sjelfvillighet.

Med naturenligheten i lefnadssättet sammanhänger på det
närmaste den oreflekterade sjelfutveckling, som vi framhållit
hos menniskans förnuftiga lif. I sjelfva verket är denna
sjelfutveckling den förnuftiga naturens omedelbara verksamhet hos
menniskan. Såsom sådan är hon naturenlig. Men hon är i sin
rena omedelbarhet väsentligen instinktmässig. Det är den
instinktmässiga verksamheten, från hvilken den fria sedliga
verksamheten utgår, och till hvilken hon i sitt genom frihet till högre
aktualitet i några lifsmomenter höjda sedliga lif åter närmar sig,
dà hon formar sitt lefnadssätt till etisk sed. Hennes sedliga lif
får då formen af en genom fri verksamhet gifven
ändamålsenlighet och harmoni med den relativa omedelbarhet eller
sjelfvillighet, som tillhör all sed. Denna sed är det goda i formel
bemärkelse, och något annat moraliskt godt i formel bemärkelse
kan icke finnas, utom den sedliga viljan sjelf, som är det högsta
goda eller hela den organiska enheten.

Den sedliga viljan är såsom förnuftig i sträng mening
organisk, och derför hafva äfven hennes viljeyttringar en strängt
organisk karakter. Viljan är såsom den organiska enheten
närvarande och verksam i hvarje sin viljeyttring. Derför är ock
hvarje viljeyttring såsom en yttring af den sedliga viljan till sin
formela bestämdhet organiserad. Den motsättning mellan stridiga
momenter, som tillhör det sinnliga lifvet, har till följd, att den
konformation af verksamheten, som fordras för tillkomsten af vana
och sed, icke är omedelbart gifven, utan måste genom öfning
åstadkommas. Deremot är den viljeyttring, som framgår af den
sedliga viljan, icke tänkbar utan den konformation af
verksamheten, den samstämmighet, som utmärker seden. Hos den
sedliga viljeyttringen är ock samhörigheten med andra sedliga
viljeyttringar omedelbart gifven i och med hennes aktuela
framträdande. Derför kan man säga, att hon omedelbart har
ändamalsenlighet. I hennes aktuela förnuftighet ligger ock att hon är
konstant. Det lefnadssätt, som i henne framträder, är sålunda
omedelbart ett konstant harmoniskt lefnadssätt och har derför
karakteren af sed.

Kn förutsättning för denna den sedliga viljeyttringens
karakter är den utvecklingsgrad, som fordras för förnuftets aktuela
framträdande i menniskans lif. Förr än menniskan uppnått en
viss grad af medvetenhet och frihet, kan förnuftet icke aktuelt
framträda hos henne. Härtill fordras att hon till en viss grad
gifvit sin sinnliga verksamhet den konstans, genom hvilken denna
får formen af vana och sed. Först sedan en sådan form är
gifven åt sinnligheten, är hon tillgänglig för förnuftig bestämdhet.
Först dá har hon den bildbarhet, som fordras för att kunna
ombildas till samstämmighet med förnuftet eller närmare bestämdt
med den sedliga viljan. Derför verkar den sedliga viljan
omedelbart endast på de momenter hos menniskans vilja, som fått
denna högre form. När hon verkar på dessa såsom
organiserande vilja, går hennes verksamhet ut på den sinnliga sedens
ombildning till öfverensstämmelse med det högsta goda. Dermed
införes en ny sed, ty endast genom införande af en sådan kan
den sinnliga seden ombildas. Hvarje sådan ombildad sed är en
form af sinnlig förnuftighet eller af menskligt lif, i hvilket
sinnligheten och förnuftet kommit till harmoni derigenom, att
sinnligheten blifvit ombildad af den sedliga viljan. Genom den sålunda
gifna sammanslutningen mellan de lägre sinnliga och de högre
förnuftiga momenterna är menniskan såsom sedlig ett aktuelt
organiskt väsende och såsom sådant väsende har hon ock ett
harmoniskt lefnadssätt, som omedelbart framgår af hennes
organisation eller af hennes organiserande sedliga vilja.

Det utmärkande för den sedliga organisationen och det af
henne framgående lefnadsättet är innerligheten i förbindelsen
mellan sinnlighet och förnuft. Denna innerlighet vinnes
derigenom, att den sedliga viljan sjelf vill det goda, som genom
sinnlighetens bestämbarhet kan hos henne utvecklas och genom
hennes ombildning utvecklats, och den ombildade sinnliga viljan sjelf
vill detta med förnuftet öfverensstämmande goda. Det är då
icke längre två viljor, en sinnlig och en förnuftig, utan en enda
sinnligt förnuftig vilja, af hvilken det harmoniska lefnadssättet
omedelbart framgår, och detta lefnadssätt är då såsom konstant
den etiska seden.

I hvarje sedlig viljeyttring ingår etisk sed såsom en af dess
grundformer. I ingen viljeyttring kan denna grundform saknas.
Men såsom förut är visadt, kan förhållandet mellan den sedliga
viljeyttringens grundformer vara olika, i det att än en än en annan
kan vara viljeyttringens hufvudbestämning. Sedlighetens
innerlighet kan hafva en annan betydelse än den nyss angifna. Hon
kan hänföras till dygden och får då den betydelsen, att
sedligheten hör till det inre eller innersta hos menniskan, och detta är
förnuftets eller sedlighetens idé såsom den högsta
bestämningsgrunden för menniskans sedliga vilja. Dygdens innerlighet
består då i den intensitet, med hvilken hon vänder sig inåt till
sedlighetens idé och håller sig fast vid henne såsom den högsta
bestämningsgrunden och vid andra bestämningsgrunder endast
såvida de äro af den sedliga karakteren upptagna såsom
öfverensstämmande med den högsta. Genom dygdens eller det
sedliga tänkesättets innerlighet vinnes den frigörelse, som bereder
möjligheten af ett fritt handlingssätt, och genom detta fria
handlingssätt beredes öfvergången till den etiska sedens innerlighet,
som består i den obrutna kontinuitet i det sedliga
lefnadssättet eller den fulla harmoni mellan sinnlighet och förnuft i det
sedliga lefnadssättet, som medför sjelfvillighet till sedligt lif icke
såsom det fordrade, utan såsom det goda.

På möjligheten af en sådan fortgång beror all bildbarhet i
det sedliga lifvet, all tillväxt i sedlighet eller all utveckling till
ett rikare och mera omfattande sedligt lif. Men sjelfva fortgången
till sedens innerlighet eller sjelfvilligheten till sedligt lif beror till
sin möjlighet på förnuftets oreflekterade sjelfutveckling, genom
hvilken menniskan får väckelsen till sedligt lif, och genom
hvilkens oafbrutna fortsättning hennes sedliga lif har sin i hennes
väsende grundade naturenlighet och dermed följande växtkraft.

I den nu skildrade etiska seden finnes det något yttre, som
gör seden märkbar. Detta är menniskans sinnlighet betraktad
såsom bestämbar till öfverensstämmelse med förnuftet och i följd
deraf såsom ett relativt godt. Märkbar blifver den etiska seden
genom den ombildning, som hon gifver omedelbart åt den sinnliga
seden. Vidare finnes det något inre substantielt och konstant,
nämligen det förnuftigt goda. Slutligen finnes det ock en enhet
af båda nämligen seden sjelf, som är det lefnadssätt, som har i
sig den omedelbara harmonien mellan sinnlighet och förnuft, och
som är satt af den sedliga viljan sjelf såsom det högsta goda.

Den sedliga viljan har sin egen inre utveckling. Såsom det
högsta goda utvecklar hon inom sig sjelf sin egen organism.
Genom denna utveckling blifver hon allt mer aktuel såsom ett
organiskt helt. Men den sedliga viljan verkar äfven på det yttre.
I denna sin verksamhet ombildar hon närmast sina själskrafter
till organer för hennes förnuft eller sedliga vilja. Såsom
organiserande vilja eller det högsta goda upptager hon de till förnuftets
organer ombildade själskrafterna i förnuftets tjenst och formar
deras verksamhetssätt, så vidt möjligt är, till sed, som
öfverensstämmer med den etiska seden och sjelf derigenom blifver etisk
sed. Men medelbart utsträcker hon sin organiserande
verksamhet till allt, som ur någon synpunkt kan ombildas till ett godt,
låt vara blott såsom ett medel för det förnuftiga goda.

Det sedliga lifvet är icke blott ett lif inom en menniska
och i en lifssfer, som erbjuder erforderligt material för
verksamheten, utan äfven ett samlif med andra menniskor. Då är äfven
den etiska seden gemensam för flera. Genom mångsidig beröring
och vexelverkan med andra utbildas sinnliga seder och ombildas
dessa till godhet och tjenlighet, och derigenom vinnes väckelse
till utbildning af etisk sed.

I mera bestämd form framträder den etiska verksamheten
inom det menskliga samhällslifvet. Detta kan icke komma till
stånd utan en viss gemensamhet i det sedliga lifvet öfverhufvud
och särskildt etiska seder. Äfven i samhällslifvet måste en
utbildning af sinnlig sed vara gifven, innan den egentliga etiska seden
kan införas. Allt samhälle framträder såsom aktuelt för
menniskan i en yttre ordning, men för samhällets förverkligande efter
sin idé fordras en verksamhet af etisk art, till hvilken dess
medlemmar äro förpligtade. Den organiska förbindelsen mellan ett
samhälle och dess medlemmar har till följd, att förpligtelsen icke
blott grundar sig på samhällets lag utan äfven på hvarje
medlems sedelag. Dermed följer ock en utbildning af etisk sed, ty
äfven i detta förhållande är etisk sed oskiljaktigt förenad med
etisk pligt. Derigenom hafva samhällsmedlemmarne såsom sedliga 
en vidgad verkningskrets, och betydelsen af samhällsmedlemmarnes 
sedliga samverkan är både djup och vidtomfattande.
Deras verkningskrets kan tänkas utvidgad till hela menskligheten, 
om man betraktar henne såsom ett alla mindre menskliga 
samhällen omfattande helt samhälle. Slutligen kan den
sedliga menniskan tänkas såsom medlem i Guds rike. Äfven
såsom sådan kan hon hafva etiska pligter att uppfylla och
dermed sammanhängande etiska seder att utbilda. Det är lätt att
finna, att inom alla det menskliga samhällslifvets områden erfordras
goda seder, visserligen i stor omfattning sinnligt goda seder, men
ännu mera väsentligt etiska seder. Genom dem införes en god
samhällsanda.

Vi hafva fäst uppmärksamheten vid den etiska seden såsom
samhällssed, emedan det på grund af sedernas stora och påtagliga 
betydelse för det menskliga samhällslifvet kan vara lättare
att fasthålla sedens etiska begrepp, när det hänföres till samhället,
än då det tänkes hos den enskilda menniskan. Men rätt betraktadt 
synes oss seden såsom den form, genom hvilken den sedliga 
menniskan är bildbar till ett af lifvet hos den goda viljan
omedelbart framgående harmoniskt lefnadssätt, vara af lika
väsentlig vigt och betydelse för den enskilda menniskans sedliga
lif som för samhällslifvet.





