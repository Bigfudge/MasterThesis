

Om

Hvede og Hvedesæd.

———
Af
Jacob Sverdrup.
———


Landet er aldrig fattigt, naar det ret dyrkes. Dyrkes
det ei ret, er Aarsaagen: enten Lovgivningen, eller ogsaa
Ladhed, og den dermed ofte forenede Vankundighed.

Marfeldt.


==============================Christiania 1826.Trykt hos Chr. Grøndahl.



§. 1.

Som bekjent gives der mange Arter og
Afarter af Hvede, men hvilke af dem, der ere at ansee
som Arter, eller blot som Afarter, turde ikke være
saa aldeles afgjort. Sommerhvede skal skille sig
fra Vinterhvede, derved, at den første har Snerp
eller Stak, og er eenaarig; den sidste derimod er
uden Snerp, og toaarig. Engelsk Hvede derimod
skiller sig fra begge Foregaaende ved blødhaarede
Ax, findes baade med og uden Snerp, og er
toaarig. Imod disse almindeligt antagne Skilletegn
maa jag bemærke, at Sommerhvede let udarter til
Vinterhvede, denne derimod aldrig til den første,
og at Suerpene eller Stakkene ikke ere bestandige.
Desuden, da Sædarterne have fulgt Menneskene
igjennem saamange forskjellige Climater, og med
Hensyn til deres Cultur været underkastede saa
mangfoldige Behandlingsmaader, saa maa det vel
være særdeles vanskeligt, om ikke aldeles umuligt
nu at udfinde deres rette Urstamme; en Lykke
derfor for Landmanden, at han herom ikke behøver
at være meget bekymret, naar han ikkuns dyrker
det Slags, som Climatet og hans Jorder tillade
at naae Fuldkommenhed.

Ønsker nogen at kjende en temmelig
fuldstændig Fremstillelse af Hvedens Arter og Afarter, da
henviser jeg til en Afhandling derom af F. Walter
i Cünnersdorf, med Tillæg af Crome, og findes i
Annalen des Ackerbaues von A. Thaer, 1809, Oct. Nov.


§. 2.

Af Hvede have vi hertillands tre Slags:

1)Sommerhvede--Triticum æstivum.
2)Vinterhvede--Triticum hybernum.
3)Engelsk Hvede--Triticum turgidum.



§. 3.
Sommerhveden
anbefaler sig ikke, efter min Erfaring, til Dyrkning
i dette Climat. Da den baade voxer og modnes
meget langsomt, og langsommere end nogen anden
hos os brugelig Sommersæd, saa er det ogsaa den
Sæd, som hos os tidligst om Foraaret maa
betroes Jorden, og oftest længe førend Jorden er
beqvem til at modtage nogen Slags Sæd. Sildigt
moden er den udsat for Efteraarets Storme og
Slud, og derfor saare vanskelig at faae vel
bjerget. Hvedesædens almindelige Fiender, Brand og
Rust, skade sjelden Vinterhveden her tillands, men
meget ofte Sommerhveden, især Rusten, der ikke
sjelden aldeles tilintetgjør Frugten af Dyrkerens
Møje og Omkostninger. Med Anvendelse af
overflødig Gjødnings i Jordbruget fast alt formaaende
Kræfter lykkes det vel imellem at fremtvinge en
riig Høst heraf, men seer man hen til det Tab,
som de øvrige Agre derved lide, saa maa man dog
fraraade denne Brugsmaade. Den, som hos os
vil dyrke Sommerhvede, bør tage den efter
Kartofler, hvortil har været gjødet, og som, hvilket
vel ikke behøves at erindres om, have været
holdte tilbørligt rene.

Her finder den en skjør och kraftfuld Jord,
hvori den ogsaa tidligt om Foraaret kan
nedlægges, naar man i Efteraaret ikke har forsømt at
pløie Kartoffellandet i passende brede Teje, efter
Jordartens Beskaffenhed, og Furerne mellem
Tejene strax efter Pløiningen ere blevne vel oprensede,
at intet Vand er bleven staaende paa Ageren
Vinteren over. Iagttages dette, udsaaes Hveden om
Foraaret paa Høstpløiningen, saasnart Ageren er
saa tør, at Jorden ikke klæber ved Harvetænderene.


§. 4.
Vinterhvede
har Fortrin for Sommerhvede baade i Kjærne og
Straae. Her dyrkes den brune og gule
Vinterhvede. Den brune Hvede fordrer stærke og fede
Hvedejorder, og udarter paa andre, den dyrkes
ogsaa kun sjeldent. Den gule Hvede modstaaer
bedre Climatet, og er derfor almindeligare; den
tager oagsaa tiltakke med en midnre stærk og seed
Jord.

Af Engelsk Hvede gives mange Varieteter,
hvoraf the White eller Egg Shell Wheat ansees
for den fortrinligste, og sættes ved Siden af den
bedste Danziger-Hvede. Uagtet den bliver meget
tidligt moden, har dog de hertillands gjorte
Forsøg med dens Dyrkning, saavidt jeg veed, ikke
været opmuntrende. Det synes at være en meget
kjælen Sæd, og Kornene sidde saa løst i Vipperne,
at de lettelig blæse af i stærk Blæst, den fordrer
ikke saa stærke Jorder, som Vinterhvede i
Almindelighed.

Polsk eller Danziger-Hvede er udentvivl den
tjenligste for de nordlige Climater; den saaes fra
Sjelland og Holsteen, hvor den almindelig dyrkes,
men da den paa begge disse Steder er udartet, er
det bedst at forskrive den directe fra Danzig.

En Afart af Hvede, som dyrkes i England og
Frankerig, og kaldes Lammas Hvede, fortjener
udentvivl at dyrkes i alla nordlige Lande, da den
modnes 14 Dage til 3 Uger tidligere end alle
øvrige dyrkede Arter af Hvede, og Kornene sidde
meget faste i Vipperne. Melet falder noget tungt,
og agtes derfor mindre.


§ 5.

Af alle Kornarter er Hveden den fortrinligste,
den giver baade det meste og det bedste Meel, og
tillige de fleste Fold. I Hveden mere end i nogen
anden Sædart indeholdes Gluten eller Planteliim,
der i sine chemiske Stoffe er aldeles analog med
den dyriske Natur, og derhos med Rette ansees
som et af de kraftigste Næringsmidler for det
dyriske Legeme. Formedelst en større Overflødighed
af dette Stof, er ogsaa Hvedebrød lettere at
fordøie end Brødet af andet Meel.

Æggehvidestoffet, der i sin Grundblanding
ligeledes kommer meget overeens med de dyriske
Legemer, og som Næringsstof næsten kan sættes
ved Siden af Plantelimen, indeholdes ogsaa
rigeligere i Hveden, end i nogen anden Sæd. Naar
i 100 Dele almindeligt Vaarbyg indeholdes 4
Dele Plantelim og Æggehvidestof, og i 100 Dele
Rug 6 Dele, saa indeholdes i 100 Dele Hvede 12
Dele af nysnævnte Stoffe.

Ifølge Einhoffs Opgave indeholdes i 100
Dele Hvede:

Skaller eller Klid121/2
Fugtighed9
Sød Sliim5
Planteliim og Æggehvidestof121/2
Kraftmeel601/2.

En Tønde god Hvede kan veie 14 Lpd. og
undertiden noget derover.


§. 6.
Jeg har sagt, at af alle Sædarter giver
Hveden de fleste Fold, men dette er dog kun Tilfælde,
naar den dyrkes paa et leerholdigt, med rigelig
Næring forsynet Jordsmon. Det er vel ikke uden
Exempel, at Hveden ogsaa paa andre Jordarter
har givet rige Grøder, men da har Hvedeageren,
almindeligen til Skade for de øvrige Agre, enten
været uforholdsmæssig stærkt gjødslet, eller og har
Veirliget paa en særdeles Maade begunstiget
Hvedens Vext og Trivelse; men hvorved ogsaa en
skadelig Udtømmelse af Jordsmonnets Kræfter stedse
bliver en undeblivelig Følge. Den større Indtægt,
som Hveden giver, naar den dyrkes paa et for
samme passende Jordsmon, forleder undertiden
til at saae Hveden, hvor man burde saae Rug,
hvoraf Følgen oftest maa blive feilslagen Høst,
og en afkræftet of forvildet Ager; thi saa vist det
er, at Hveden forholdsviis ikke afkræfter
Jordsmonnet mere end anden Sæd, saasnart det er
leerholdigt, saa vist er det ogsaa, at paa lette Jorder
er den en høist tærende Sæd, hvor den dog i
Afkastning staaer meget tilbage for Rugen.


§. 7.
I lang Tid troede man, at Vinterhvede
aldeles ikke vilde til her tillands; endelig hedte det,
at den nok lod sig dyrke i de mildere Egne af
Landet, som ved Kysterne, men at det var for delicat
en Plante til at trives paa Høiderne. Nu er man
ogsaa kommet ud af denne Vildfarelse. Vintersæds
Dyrkning er i det Hele langt sikkrere i vore
Oplande, end i Søedistricterne. I Scotland dyrkes 
den skjønneste Hvede i en Høide af 1000 Fod over 
Havet.


§. 8. 

Næst Rugen giver Hveden blandt Kornarterne 
det meste Straae. Dess Godhed, som Foder
betragtet, beroer fornemmelig paa Sædens
Modenheds Fylde. Lader man Hveden naae den yderste 
Grad af Modenhed, førend den høstes, er Halmen 
kun lidet nærende; høstes den derimod, medens den 
endnu har nogen Saft i Straaet, staaer
Hvedehalmen som Foder-Material ikke tilbage for nogen 
anden Halm, og overgaaer Rughalmen heri.
Hvede-Halmen benyttes med Fordeel blandt Hakkelse 
til Heste. 

Kjernenes Forhold til Halmen forholder sig 
omtrent som 1 til 2. 


§. 9. 

Paa Jordsmon, der indeholde 50 pCt. og
derover af Leer, dyrkes i Almindelighed Hvede med 
større Fordeel end Rug; men et saadant Jordsmon 
maa være aldeles befriet fra staaende Vand, thi 
Syrer i Jorden taaler Hveden endnu mindre end 
Rugen. Al saadan Jord derfor, der ifølge dens 
Natur er kold og fugtig, maa først tilbørligt
afgrøftes, og Ageren siden pløies i smale Teje, fra 
15 til 20 Fod efter Agerens større eller mindre
Heldning. Uden Iagttagelse af denne Regel
venter man forgjæves en sikker og riig Grøde af
Hvede, ihvor riigt Jordsmonnet end er, og ihvor
hensigtsmæssigt det end forresten er bearbeidet.


§. 10.

Denne Egenskab hos Hveden at forlange et
leerholdigt Jordsmon foraarsager, at der i vores
Climat gives næsten ingen Frugt, der uden Skade
for den paafølgende Hvede kan i det samme Aar
gaae foran den paa samme Ager; og
Vanskeligheden i hos os i Efteraaret at bearbeide et
leerholdigt Jordsmon til den Fuldkommenhed, som
Hvedesæden fordrer, stiger i samme Forhold som
Jordsmonnets Leerholdighed tiltager. Paa Jorder
derfor, hvor Leret overstiger 50 eller 60 pCt., der er
den rene Sommerbrak den eneste sikre Forberedelse
for en indbringende Hvedehøst.

Paa Jordsmon, der kun holde 40 til 50
pCt. Leer, kan efter frodige og tætsluttede Vikker,
hvortil har været tilstrækkeligt gjødet, uden
Betænkning følge Hvede, om Vikkerne høstes grønne
og Stubbene strax nedpløies; men Vikkerne maa
da være af Ageren i de første Dage af August
Maaned i det seneste for at give Tid til en fuldstændig
Forberedelse for Hvedesæden. To Pløininger er
nu fuldkommen tilstrækkeligt. Paa stærkere
Leerjorder vil denne Sædorden ikke ledsages af Held.

Om Klever, som Forfrugt for Vintersæd
henviser jeg til min Afhandling om Rugen, Pag. 45.

Kaal, Rodfrugter og Bønner ere fortrinlige
Forfrugter for Hveden i de Climater, som have
længere Sommere; her derimod kommer disse
Frugter saa silde af Ageren, at man ikke med nogen
rimelig Formodning om et lykkeligt Udfald kan
besaae den med Vinterhvede.


§. 11.

Da Jorden behandles for Hvede ligesom for
Rug, henviser jeg herom til min Afhandling om
Rugen, hvor denne Materie findes fuldstændigt
afhandlet.


§. 12.

Al Sæd er tilbøielig til at udarte, og mere i
de nordlige end i de sydlige Climater, naar den i
flere Aar i Rad dyrkes i samme Jordart og med
samme Behandling, men ingen Sæd udarter
hastigere end Havren og Hveden. Temperaturens
Omskiftning, Jordsmonnets Natur, Overflødighed
eller Mangel paa Bearbeidning og Gjødning virke
meget paa Udsæden, foraarsage ofte en maadelig
Høst, og forringe den bedste Slags Sæd; efter
nogle maadelige Aar efter hinanden, endes det
omsider med en total Misvext, allene foranlediget
af Sædekornets usle Beskaffenhed. Undertiden
foranlediges Sædens Forringelse af Formerelsen af
en ubemærket Indblanding af en slettere Art. At
Sædens Udartning indtræffer tidligere i et koldt
og fugtigt Climat, end i et mildt og tørt, er
naturligt; og efter min Erfaring bør vi ombytte
Saaehvede hvert tredie eller 4de Aar. Man maa
da ogsaa søge den vakkreste og reneste Sæd, voxet
paa et riigt og tørt Jordsmon, som er bekjendt
for at frembringe en god Art. De fleste
Sædarter forbedres ved at bringes fra et nordligere i et
sydligere Climat. Hveden derimod befinder sig
meget vel ved at forplantes fra et varmere til et
koldere, men ikke omvendt.


§. 13.

Med god Behandling kan Hveden beholde sin
Spirekraft i flere Aar, men aarsgammel Hvede er
den tjenligste til Sæd. Det er upaatvivleligt, at
Grøde efter nye Hvede er underkastet flere
Sygdomme.

Ved at bruge aarsgammel Sæd har man
desuden den Fordeel, at man ikke ved en sildig
Høst forhindres fra at saae sin Vinterhvede i
rette Tid.


§. 14.

Inden Sæden betroes Jorden, bør den vaskes
og kalkes; til den Ende bringer man et Kar hen
under et springvand eller en Vandpost, om
Anledning dertil gives, paa det Vandet desto lettere
flere Gange kan ombyttes; Karret fyldes for en
Deel med Vand, hvori Hveden kommes, men ikke
mere end omtrent en Kande af Gangen. De
sunde og fulde Kjerner falde tilbunds, de svage og
beskadigede flyde ovenpaa, og afskummes. Derpaa
rører man vel om i Karret, paa det at Sæden kan
skylles reen fra alt vedklæbende Støv, Æg af
Insecter og saadant mere.

Saaledes farer man fort med at komme en
Kande Sæd i Karret af Gangen, skummer og
skyller Sæden reen, indtil der omtrent kan være 1/2
Tonde Sæd i Karret, da man udtapper det urene
Vand, fylder Karret med reent Vand, og bliver
saaledes ved, indtil Vandet staaer reent og klart
over Sæden, og ingen flere lette Korn flyde op.
Naar al Saaesæden saaledes er vasket of renset,
bredes den ganske tyndt ud over et Gulv, bestrøes
med læsket Kalk, omrøres og omkastes med en
Skovl, indtil Kalken ligesom et Skal omgiver
ethvert Sædekorn, da Hveden er færdig til at
udsaaes. Jeg kan med Sandhed sige, at jeg stedse
har avlet mere og skjønnere Hvede, naar
Sædekornet har været saaledes behandlet, end naar
Vaskningen og Kalkningen har været efterladt.


§. 15.

Udsædens Mængde beroer paa, om
Jordsmonnets mineralske Beskaffenhed er overeensstemmende
med Hvedesædens Natur; om det er i saa
fuldkommen Kraft, og saa vel dyrket, at Sæden
uhindret kan udbrede sine Rødder, og finde den
fornødne Næring til at skyde mange Sideskud. Om
Saaekornet er sundt og fyldigt, at næsten alle
Kjerner kunne spire og frembringe kraftfulde Planter,
og endelig, om man er saa heldig at træffe en
gunstig Tid til Saaeningen. Ogsaa Sædemandens
Færdighed maa man tage Hensyn til. Ere alle
gunstige Omstændigheder forenede, kan meget
Saakorn spares; jeg har da aldrig saaet mere end 3
Skjepper Hvede paa en Tøndeland till 14000 [Kvadrat]
Alen. Under mindre gunstige Omstændigheder kan
en Tøndeland vel fordre 4 til 5 Skjepper; men
synes en endnu tykkere Udsæd at paakræves, da er
Jordsmonnet enten slet dyrket eller det er for
fattigt til at bære Hvede, eller ogsaa er det i sin
mineralske Blanding uskikket for denne Sædart; i
sidste Tilfælde maa man da hellere besaae det med
Rug. I Climater, der ere udsatte for heftige
Storme og styrtende Regnfald, bør man saae tyndt,
pa det at Sæden udbredende sine Rødder, faaer
et stadigere Rodfæste. Den voxer da mindre i
Halm, men faaer større Ax, og giver grovere Korn.
Fornemmelig i Hensigt at skaffe Hveden et stadigt
Rodfæste, maa den nedmuldes dybere end Rugen;
3 til 4 Tommer synes tilstrækkeligt.


§. 16.

I dette Climat falder den rette Saaetid for
Hveden i de sidste Dage af August Maaned,
sildigere saaet, kan dens spæde Rødder ikke taale det
sildige Efteraars Kulde og Slud, uden at lide
derved. Stærk og varig Barfrost er Hvedens værste
Fiende. Den brune Hvede modstaaer den dog
temmelig længe, den gule ikke saa længe, den
hvide engelske Hvede taaler den allermindst. Ogsaa
herimod hjelper tidlig Saaening meget. Man
anbefaler alminderligen, jeg troer uden Grund, at
saae Hveden sildigere end Rugen; jeg bruger at
saae Hveden før Rugen, og befinder mig vel derved.


§. 17.

Sygdomme, som Hvedesæden hyppigere end
anden Sæd er underkastet, er jeg saa heldig ikke
at kjende af egen Erfaring; saalænge jag fulgte
den almindelige Regel, at saae Hveden efter
Rugen, eller i Slutningen af September, var den
ikke stedse fri for Rust, nu derimod, da jeg saaer
Hveden i August Maaned, har jeg ikke en eneste
Gang bemærket et rustet Hvedestraae paa Ageren.
Jeg beder, at man lægger vel Mærke til denne
Erfaring, som ogsaa i den senere Tid er gjort i
England, at Augustmaanendens Hvede aldrig skades
af Rust. De Sygdomme, som hidrøre fra
Overflødighed eller Mangel paa Næringsstoffe, eller fra
en uhensigtsmæssig of ufuldkommen Bearbeidning
af Jordsmonnet, veed den kyndige Jordbruger at
forekomme. De mindre kyndige henviser jeg til,
hvad jeg i min Afhandling om Rugen har opgivet
som den hensigtsmæssigste Behandling af
Jordsmonnet for Vintersæd. De Sygdomme derimod,
der ere Følger af Atmosphærens Forandringer, og
sammes Indflydelse paa Planternes Safter, kjende
vi intet Middel til at forekomme.


§. 18.

Lader man Hveden uhøstet, indtil den har
naaet den yderste Grad af Modenhed, tabes
mange Korn paa Ageren, Melet bliver graaligt, og
Halmen fast uden al Næring. Bløde maa
Kjernerne dog ingenlunde være, naar Hveden høstes,
thi da bliver den efter Tørringen skrumpen og
uanseelig, fylder kun lidet i Skjeppen, og
betales slet.


§. 19.

Hvedesæden bør ikke meies, men segles,
hvorved meget mindre Korn gaaer tilspilde; den bør
ogsaa bindes i smaa Neg, paa det den hastigt kan
tørres. Da een eneste Dags Regn, medens den
staaer i Neg, er istand til at skjæmme dens
Udseende, forslaaer jeg følgende Bjergningsmaade
som den fordeelagtigste: 8 eller 9 Neg sættes paa
Rodenderne imod hverandre, hvarpaa alle de
tilsammenstødende Toppe af Negene samles vel
tilhobe, og ombindes med nogle Straae af Sæden.
Siden tager man et Neg, som i denne Hensigt er
bundet en god Deel større end de øvrige, trækker
først Baandet om Neget med den høire Haand,
imedens man omfatter Axene eller Toppene med
den venstre, saaledes at Axene blive indvendig;
naar det saaledes omvendte Neg ligesom en Kappe er
hængt over de 8 eller 9 staaende Neg, udbredes
den nedhængende Halm af Kappen vel og jevnt
derover, og det Hele ombindes med nogle
Halmstraae. Paa denne Maade kan Vintersæden stage
ubeskadiget paa Marken i nogle Uger. Naar
Sæden hjemføres, opløses ikke de saaledes
sammenbundne Neg, men en Karl løfter den tilhobe op
fra Marken, lægger dem forsigtig paa Vognen, og
ikke et Korn tabes. Den som engang har forsøgt
denne Bjergningsmaade, forudsat at Hatningen
eller Kappenegets Paahængning er bleven
ordentlig udført, thi herpaa beroer det næsten ene og
allene, forlader det aldrig mere.


§. 20.

I Laden lægges Hveden almindeligen ovenpaa
anden Sæd, at den først kan være at tilkomme,
naar Træskningen begynder, efterdi Muus og
Rotter søge den fremfor al anden Sæd; men denne
Skik er meget skadelig, da Fugtighed fra den
underliggende Sæd stiger op i Hveden, hvorover
den taber baade i Godhed og Udseende, og
fororsager Brand i Kornet, om den bruges til
Udsæd. Lader det sig ikke gjøre at give Hveden en
Plads for sig selv, da bør man bedække den med
en Lag Halm, for saaledes at forlænge
Dunstrørene, og lede Fugtigheden op i Halmen; denne
Forsigtighed bør endog iagttages, om Hveden ligger
for sig selv. Vil eller kan man ikke iakttage disse
Regler, saa bør man dog lade det øverste Lag
tærke for sig sjelv, og benytte det som et mindre
godt Korn.


§. 21.

Hveden bør vaskes og skummes vel og siden
udbredes pa et Gulv for at tørres, inden den
kommer paa Møllen, om man vil have et ret
smukt og hvidt Meel. Hvor Hvedebrød, som hos
os kun lidet bruges, uden ved Høitideligheder og
paa de Riges Borde, der maa man bestræbe sig
for ikke allene at tilfredsstille Ganen, men ogsaa
Øiet. Hvede af en mindre Godhed, eller af
mindre godt Udseende betales forholdsviis slettere end
al anden Sæd, og lønner ingenlunde at dyrkes.

*


------


