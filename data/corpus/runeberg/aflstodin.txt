
AFLSTÖDIN.

======================================WINNIPEG, 7. DESEMBER 1907.======================================





VERID Á VERDI!
AFLSTÖÐIN Í VEDI. KOSNINGARHEIT ROFID. UNDIRFERLI.  
ANDRÓDUR AUDMANNA.
—————
Síðan borgarstjóri Ashdown lagði bann fyrir bygging aflstöðvar fyrir bæinn hafa þeim firnum af blekkingumöfgum og lygum verið ausið út um það mál alt saman, að vonlaust er að kjósendur geti áttað sigá málinu og vitað hverju þeir mega trúa og hverju ekki. Til að bæta úr þvíer þetta blað útgefið.  Það hermir frá með sannindum og gefurmónnum nœga leiðbeining til að gæta hagsmuna sinnavið kosningarnar, sem nú fara í hönd.
——————————




Hið eina nauðsynlega.

Þá er kosningar til
bæjarstjórnarinnar fóru fram í fyrra, var
fjöður og fit uppi á hverjum manni,
að bærinn ætti að ráðast í að koma
rafaflsstöð á fót fyrir bæinn.
Öllum var ljóst, að með henni myndi
íðnaðurinn halda innreið sína inn
í bæinn með öllu því skrúði og
allri þeirri blessun, sem honum
fylgir og fylgja hlýtur,
verksmiðjur myndi þjóta upp, atvinna
festast og aukast, nauðsynjar lækka í
verði, ljós hiti og flutningar um
beinn fást með margfalt betri
kjörum o. s. frv., en fasteignir að sama
skapi hækka í verði og bærinn
blása sundur af áframhaldandi
aðstreymi fólks. Rafaflsstöðin var
hið eina nauðsynlega; það þótti
mönnum þá, enda fóru kosningar
svo, að þeir einir voru kosnir sem
lofuðu því, að koma aflstöð
bæjarins á stofn að einum
undanteknum. Hver tuska hló þá á
Ashdown af áhuga á að koma henni
á. Hann sá þá ekki, vitmaðurinn,
fjárhagssnillingurinn,
fjármálaspekingurinn svokallaði, málinu
neitt til fyrirstöðu, og tók við
kosningu upp á það loforð, að
koma henni á.



Efndir bœjarstjórnarinnar.

Með þessum kosningum að
baki sér, var bæjarstjórnin, sem
að líkindum fer, ekki hikandi, hvað
henni bæri að gera. Aflstöðin var
það á veg komin fyrir kosning
arnar, að staður hafði verið valinn
fyrir hana við Winnipeg-á árið
1905, bæjærsamþykt afgreidd 1906
og verkfræðingar ráðnir til að gera
uppdrætti og sjá um framkvæmdir
á verkinu. Bæjarstjórnin hélt
þessari stefnu áfram. Hún leitar
tilboða um byggingu
stöðvarinnar, lætur byggja 34 mílna langa
járnbraut fyrir $300,000, til
aðflutninga efnis og véla og tekur
loks 4. nóv. með miklum meiri
hluta tilboði um að koma stöðinni
upp fyrir 21/2 miljón dollara, sem
greiðast eiga með 4% 40 ára
skuldabréfum á $92, eftir því sem
verkinu miðaði fram. Svo langt
kom bæjarstjórnin málinu áleiðis,
áður enn borgarstjóri Ashdown
skar það niður fyrir henni með því
að leggja bann á
samþykkisgjörðina.

*



Hverjar eru þakkirnar?

Með afskiftum sínum af
aflstöðinni, hefir meiri hluti
bæjarstjórnarinnar sýnt áhuga sinn á máli
þessu, kostað kapps um, að vilji
almennings næði fram að ganga
um þetta mál, og reyndi að efna
kosningarheit sín. Í staðinn fyrir
þakkir hafa dunið yfir hana
ókvæðisorð og skammaryrði látlaust og
þindarlaust. Þeir hafa verið
kallaðir eyðsluseggir, fjárglæframenn,
ræningjar, þverhausar og stefna
þeirra óðs manns æði, hámark
heimsku og fiflskapar. Hvað
kemur til? Er þetta réttlátt? Eiga
þeir þetta skilið? Íhugaðu það,
kjósandi, þú sem krafðist af þeim
að koma vinnuafli í bæinn. Þú
vildir það. Þú átt sneiðina með
þeim.

*



Hvað er til foráttu fundið
gjörðum meiri hlutans að þiggja
tilboðið? Var tilboðið ofhátt?
Fjarri fer því, ekkert er haft á móti
kaupi því, sem áskilið var fyrir
verkið. Það er talið gott og
viðunandi, því það er lægra en
áætlað  var af bæjarverkfræðingnum,
3/4 miljón dollara fyrir neðan það
og tilboðið samkvæmt umsögn
verkfræðingsins hið eina til greina
takandi þegar öllu væri á botninn
hvolft. Um þetta geta ekki verið
skiftar skoðanir. En hvað er þá
að? Ekki nema það lítilræði að
bærinn á alls ekki að vera fær um
að ráðast í fyrirtækið; þó
viðunanlegt boð hafi fengizt, eigi alls ekki
að vera efni á því. Það er
aðalviðbáran. Og meiri hlutinn er
sakaður um heimskn fyrir að láta
sér sjást yfir þetta smáræði og
keyra kúfinn áfram með aflstöðina
eins fyrir það, og grípa til þeirra
örþrifaráða til að koma henni upp,
að ganga að greiða verkkaupið
fyrir hana með skuldabréfum
bæjarins, sem hljóti að hafa í för með
sér lántrausts-spjöll fyrir bæinn
og verðfall á skuldabréfum hans.

*



Spurningar.

Mun nú mikið vera varið í
mótbárur þessar? Hve nær varð
bærinn ófær að reisa aflstöðina?
Engum hugkvæmdist það við
kosningarnar 1906, að hann gæti það
ekkiÞá var hann þess fær. Hefir
honum farið þetta aftur síðan
Ashdown tók við borgarstjórn? Hví
er gerður kostnaður, haldnir
verkfræðingar, leitað tilboða, ef
bærinn getur ekki komið verkinu upp?
Er bærinn á hausnum, eins og
Ashdown segir, eða er hann það
ekki, eins og meiri hluti
bæjarstjórnarinnar heldur fram? Hvorir
segja satt? Og hví grípur
bæjarstjórnin til þess úrræðis að fá
umkeypi á skuldabréfum sínum og
aflstöðvarbyggingunni? Þetta
eru spurningar, sem kjósendur
verða að átta sig vel á, svo þeir
geti neytt réttar síns með fullri
sjón á hagsmunum sínum, og til
þess að komast að réttri
niðurstöðu er ekkert vissara en líta á
verkin hvorratveggja. Þau sýna
merkin og ljúga ekki.

*



Getuleysi Ashdowns.

Eftir kosningarnar 1906, sem
skákaði tómum aflstöðu-vinum inn
í bæjarstjórnina, hefði mátt búast
við, að  þar yrðí sátt og samlyndi
og aflstöðin hlaupa létt og liðugt
af stokkunum. En það er öðru
nær en sú hafi raun á orðið.
Málið gengur seint og skrykkjótt.
Aflstöðvarvinir segja til sín, þeir
sækja á að fá málinu framgengt og
reka smiðshöggið á það með því
að taka byggingartilboðinu. En
hvað gerir Ashdown fyrir málið?
Hvað hefir hann gert til að binda
enda á sín fögru kosningarheit.
Ekki grand. Ekki nokkurt hans
handarvik síðan hann komst í
borgarstjórastöðuna vottar að
honum hafi nokkru sinni verið alvara
með það mál. Honum er trúað
betur en skyldi af aflstöðu-vinum
og er þeim það vorkunn vegna
heita hans, og falin á hendur
aðal-fyrirgrelðsla málsins,
fjármálið þeir leggja alt á hans vald og
vinir hans guma af
fjármálagarpskap hans, enginn á að vera
honum jafnsnjall. En þrátt fyrir alt
og þrátt fyrir alt lánast honum
aldrei að greiða fyrir málinu. Það
er ekki þar með búið, heldur tekst
honum æfinlega sleifaralegar til
en öðrum. Hann á að vera í
útvegum um peninga til
framkvæmda verkinu, en enga getur
hann útvegað. Hann er sendur
um allar jarðir í peninga leit, en
kemur jafn nær heim. Aftur liggja
peningar lausir fyrir þeim, sem
heima sitja, jafnvel með betri
kjörum, en Ashdown hefir fyrir hitt.
Og þegar 3 miljonirnar eru
framboðnar með góðum kjörum, litlu
minna en 4% rentu, þá hikar hann
og finnur sér sitt hvað til, þangað
til að boðið er tekið aftur.

Hvað kemur til þessa
getuleysis hjá snillingnum? Er það af
heilum toga spunnið?

*



Volgrið í Ashdown.

Skamma stund hafði höfðinginn
að ríkjum setið, þá er sá
fréttaburður hófst um alla álfu, að nú
væri Winnipeg-bær á
gjaldþrotaþröm. Vestur á strönd, austur
við haf, suður í ríkjum, allstaðar
kvað við sama útburðar-vælið.
Það var jafnhliða því að bærinn
hafði skuldabréf sín á boðstólum
til að fá peninga til
aflstöðvarbyggingarinnar og má nærri geta
hvað það hefir gert þau
útgengileg! Ashdown hefir verið brigslað
um það á opinberum fundi af
forvígismanni aflstöðvarinnar, Mr.
Garson, að volgrið og
vílfréttirnar væru runnar undan tungurótum
hans. Ashdown hefir ekki synjað
fyrir volgrið, enda er það honum
ekki hægt, en hann hefir hátíðlega
fullvissað menn um að hánn hafi
ekki spilt bæjarhagnum að neinu
leyti. Vitaskuld getur hann
ekkert um það borið. Hitt er víst að
volgur er til ills eins, jafnt
bæjarfélögum sem einstökum mönnum
og það má Ashdown vita. Hví
er hann þá að volgra? Er það af
heilum toga spunnið? Er hann
ekki að nota vit sitt í annara þarfir
meir en bæjarins? Hverjum er
hagur að því að afistöðvarmálinu
sé eytt?

*



Við raman reip að draga.

Eins áreiðanlegt og það er, að
aflstöðin nýtur hylli allrar alþyðu
og á sér meðal hennar marga
formælendur og vini smáa, jafn
tvímælalaust er og hitt, að hún á
mikla og harðvítuga fjandmenn.
Þó þeir séu fáir, þá dregur um þá.
Því þeir hafa handa milli í
ríkulegum mæli afl þeirra hluta sem gera
skal. Það eru auðkýfingarnir.
Þeir leggja peninga sína í
fyrirtæki, sem horfa til
almenningsnota, og taka óbljúgar rentur af
þeim fyrir notin. Þeir selja
almenningi þörf hans, og eru
vitanlega   æfinlega  andhverfir að bætt
sé úr henni á annan hátt þeim
sjálfum til hnekkis. Bæjar nyt
fyrirtæki þokast smáum fetum
áfram fyrir andstæði þessara
höfðingja og mótspyrnu: Þeir láta
ekki undan, fyr en í fulla hnefana,
fyr en þrotin eru öll brögð, og
brögð þeirra eru legio. Þeir ern
opinberir fjandmenn fyrirtækjanna
eins lengi og vit er í. Þá vinna
þeir í leyni eða slást í lið með
málinu. En hve nær, sem þeir sjá
sér lag til vinna þeir málinu það
ógagn, sem þeir mega, hlaupa úr
liði, ryðla fylking þess eða skjóta
glámu á þráðinn með einhverju
móti. Frestur er þeim fyrir öllu.
Hér í Winnipeg er það einkum
hagur Strætisbrauta-, Rafljósa-,
Ratafls- og Gas-samlaganná er mundi
við brenna, ef aflstöðin næði
framgangi. Helzti þáttur í samlögum
þeim er, McKenzie & Mann, sem
ráða lögum og lofum hjá
Commerce banka, er bærinn skiftir við,
því hagsmunir þeirra og bankans
eru sem kunnugt er, saman
spunnin, að þeir hljóta að standa og
falla hvorir með öðrum. Má
getum leiða nær um það, hvernig
þessum auðkýfingum sé
innanbrjósts til bæjar-aflstöðvarinnar,
sem jarteinar ekkert meira né
minna en, að þeir verði að taka
blóðkoppa sína af ljósþörf, af
hitunar- og flutningaþörf
Winnipeg-búa. Þess var og ekki langt að
bíða að aflstöðvar-vinir
bæjarstjórnarinnar kendu mótspyrnu frá
þeim.

*



Fjárþurðarfleygurinn.

Óðara og Commerce banki sér
að bæjarstjörninni er alvara að láta
aflstöðina ganga fram, tilkynnir
hann henni, að hann útvegi henni
ekki peninga, sem hún með þurfi,
nema hún hætti við það mál.
Skilorð bankans er: Svíktu þín
kosningarheit og þú skalt fá peninga,
ella ekki. Peningunum er ætlað
að vera fleygurinn til að ónýta
málið eða fresta því, — sem og
tekist hefir. Bæjarstjórnin situr samt
við sinn keip. En þegar svo langt
er komið, að líkur eru til að
byggingarsamningar muni takast,
rekur bankinn nýtt högg á fleyginr.
Hann tilkynnir eftirlitsnefndinni
að peninga fái bærinn ekki hjá
sér upp frá 1. jan. næstk. að leigu.
Og til þessarar nýlundu er ástæðan
sú, að hann segir, að peningamenn
á heimsmarkaðinum — ekki svo
sem þeir sjálfir — séu móthverfir
rekstri slíkra fyrirtækja sem
aflstöðin sé, og þar afleiðandi hljóti
skuldabréf bæjarins að falla í verði.
Aflstöðin er aftur
hneykslunarhellan! En þegar þess er nú gætt,
að hún er hin arðvænlegasta fyrir
bæinn, að skuldabréf hans sem
annara fara eftir arðsvonum hans,
og féllu ekki, heldur seldust á 97C.
dollarinn, eftir að borgarstjórnin
hafði afráðið að byggja aflstöðina
og áður en Ashdown volgraði þau
niður, — þá getur engum
skynbærum manni blandast hugur um, að
tilkynningar bankans eru ekki
runnar af þeim rótum, sem hann
lætur upp og enginn veigur er í,
heldur af tómum fjandskap við
aflstöðina. Hann vill taka ráðin af
almenningi, hefta framgang á vilja
kjósenda, svo vinir hans þeir
McKenzie & Mann og þeirra
kumpánar megi sitja sem lengst að
einokun á þörfum Winnipeg-búa.

*



„Sækir sér heim líkan
saman níðihgar skriða”, segir spakmæli
vort eitt og er það satt. Þeir firrast, sem
hafa ósamkynja skoðanir, gagnstæða
hagsmuni, og þeir dragast saman, sem
annaö eða hvorttveggja þessa er
sameiginlegt. Því má oft manninn þekkja á
lagsbraðrum hans. Við hverja hefir nú
Ashdown lagt og leggur lag sitt, síðan
hann náði kosning 1906? Við
skoðunarbræður sína úr kosningarhríðinni? Fjarri
því! Hann hefir ekki getað setið á
sárshöfði við þá allan tíman. Þeir eru menn
bráðónýtir og ráðkuisir að hans dómi.
Aptur á móti hefir honum til einkis meira
þótt koma en Mr. Aird útibústjóra
Commerce banka, bankans, sem sýnt
hefir sig harðsnúinn ínóti afstöðvarmál
inu. Hann hefir hann við öll sín ráð, að
þvi er virðist, og svo títt er þeim hvorum
til annars, að þeir mega ekki hvor af
öðrum sjá. Þegar Ashdown er sendur út
i peninga útvegan fyiir aflstöðina, þá
tekur hann Mr. Aird með sér á bæjar
kostnað, að því er síðar reyndist, og þeir
leita peninganna eptir þeirra fjármálaviti.
Árangurinn ekki nema tima töf, vitaskuld!

Þegar þér nú, kjósendur, íhugið
framferði Ashdowns, sýnist yður þá, að hann
sé aflstöðu vinur ? Vitna verkin hans
það? Ónei! Heldur hitt, að hann sé
henni úlfur í sauðargæru. Og fyrst
svo er, hvað er þá að marka volgur hans
um að bærinn verði settur á hausinn með
því að leggja hann út í aflstöðvar
byggingu, og að íjárhagur hans sé vondur.
Það er blátt áfram ekki nema tómt ryk
þveitt upþ til að hnekkja málinu.

*



Hagur bæjarins

Sá söngur er sífelit kyrjaður af
Ashdown og aflstöðvar fjöndum, að bærinn
sé á hausnum. Á ekki að geta ráðist
einusinni í arðvænleg fyrirtæki! Þeir
færa engin rök fyrir þessu, berja lóminn
einvörðungu. Landi vor, Árni
Eggertson, bæjarfulltrúi, hefir sýnt tilhæfuleysið í
þessu ámátlega nauði í fyrirtaks snjallri
ræðu haldinni á fundi við kjósendur.
Hann lætur tölurnar tala. Hér er ekki
rúm til að rekja ræðu hans, því miður,
en stytt af að segja, gerir hann grein
fyrir að skuldir bæjarins séu 141/2 million
að, uppnæð, en sé skynsamlegt tillit tekið
til bæjaréigna hér á móti, sem hamv og
útlistar, þá séu skuldir í rauninni ekki
nema 41/2 million. sem geri 835 á nef.
Það virðist ekki átyllu til a^ð gerast ofboð
hjart eikur út af ekki stærri skuld fyrir
jafn stóran bæ og Winnipeg er. Ofan á
það sjá það allir menn, að bæjar búar
muni vel standa sig við að fá ljós og hita
margfallt ódýrara en nú er kostur á, og
bættar og auknar atvinnuhorfur, þó þeir
eigi að auka skuldir sínar til þess. Þeir
standa sig við að borga rentu af slíku
láni. Og væri um fjárkröggur að ræða,
væri ekkert vit að láta aiðbær fyrirtæki
sitja áhakanum fyrir arðlaus.

*



Bœjarstjórnin tekur til sinna
ráða.

Þegar Ashdown hefir látið úr hömlum
dragast að þiggja álitleg tilboð til að
peninga bæinn undir aflstöðvar- ogönnur
fyrirtæki, sem—gættu þess, kjósandi, átti
að gera og var haegt að gera fyrri hluta
árs — þegar hann útvegar ekki neitt fé,
heldur situr og ber lóminn og lofar
þörfunum að safnast fyrir, sem æ
verða brýnni og brýnni eptir því sem
tími líður, þá fer bæjarstjórnina loks að
gruna að ekki sé allt með feldu. Þá
vaknar það upp hjá henni að hún muni
hafa haft of mikla trölla trú á hollustu
Ashdowns við aflstöðina. Hún sér nú að
málið, sem er henni alhugamál og hún
heitbundin við, er að flæða upp á sker.
Og fyr en það verði, leítar hun sjálf
útvega. Hún lofar fjármálameistaranum að
eiga sig heima. Sjálfs er höndin hollust.
Henni reyndist það líka. Peninga
vandræðin renna óðar sundur eins og snjór í
bráðasta þey. Henni er ekki nóg, að
útvega peninga til aflstöðvarinnar, heldur
miklu meira fé fyrir langvinnt
aðgerðarleysi Ashdown; en það tekst
vafningslítið. Hún fær tilboð um 5 millionir með
betri kjörum, en þeir Ashdown og Aird
þykjast hafa fyrir hitt á öilum þeirra fjár
bóna-refils stigum, sem sé 92 cent
dollarinn i staðinn 89—90 cent.sem var hámark
fjármálagarpsins hálofaða. Peningarnir
áttu að greiðast helmingur (21/2 million)
undir eins og helmingur að vori; en
helmingur bréfanna átti þó ekki að
afhendast, heldur skyldi bærin halda þeim sem
trygging fyrir aflstöðvar byggingunni, og
afhenda þau eptir því sem verkið gengi
fram. Þessu boði vildi. bæjarstjórnin
taka, og það hefði orðið, ef
aflstöðvarvinir hefðu mátt ráöa, enda hefði það
verið bezt.

*


Peninga tilboðið.

Að taka því hefir verið kallað
ráðdeildarleysi, heimska, það hefði sökkt bænum
á kaf í skuldir. Slíkt er sú hóflausasta,
sú ósvífnasta hauga lýgi, sem út úr
nokkurs manns kjapti hefir komið.
Peningarnir hefðu að mestu gengið til að
borga skuldir bæjarins, losa okarhönkina,
sem Commerce bankinn hefir í baki
bæjarins. Það hefir ekki steypt bænum á
hausinn þótt hann hefði fengið lán gegn
4% rentum til að borga af sér skuldir,
sem draga út úr honum 8% eins og
Commerce bankinn tekur. Hann hefði
staðið sig við það. Minnst af
peningunum hefði gengið til aflstöðvarinnar, því
til hennar átti að leggja eftir því sem
verkinu miðaði fram, og það hefði lítið verið
fyrsta árið; bærinn hefði fengið aflstöðina
reista með svo vægri aukning útgjalda
að hann hefði sízt til þess fundið. Þá
hefir mikið verið látið af þeim óheyrilega
skaða og skömm, sem það væri
Winnipegbæ, að afhenda eða selja skuldabréf
sín gegn aflstöðvarbyggingu. Úr því er
ekkert gerandi. Vér Íslendingar vitum
að heiman að umkeypisverzlun er ekki
svo viðsjál sem af er látið. Að það hefði
spillt fyrir sölu nýrra bréfa, sem bærinn
hefði á boðstólum, ef tilboðum hefði verið
tekið, er meira grýla en sannindi. Það
hefði aldrei til þess komið. En tilboðið
skiptir engu nú, það er úr sögunni.
Eitt gott hafir það þó eptir sig látið, að
vér getum nú greint milli vina
aflstöðvarinnar og fjandmanna hennar.

*



BLÖDIN.

Hver getur lesið úr þeim táknum og
stórmerkjum er með oss verða á þessum
dögum. Öll blöð vor eru á eitt mál sátt
að hrakyrða og smána þá menn, sem lagt
hafa sig í líma til að koma fram vilja
kjósenda um að fá aflstöð reista fyrir
bæinn. I hjartanlegustu eindrægni, aldrei
þessu vant, ranghverfa þau öll saman á
einn veg máistað þeirra, fella úr
fundarræðum þeirra og misherma eptir því sem
bezt gegnir máii þuí, sem þau halda að
lesendum sínum. Hvað kemur til? Ó
þú annálaða töfraafl auðkýfinga, leikur
þú lausum hala hér í Winnipeg, eða
hvað?

Islenzku skeinin hafa slegið sér í þenna
samsöng líka. Heimskringla, orðill að
vanda, tók jafnvel lagið svo geist, að
dregin verður líklega fyrir lög og dóm,
og allar líkur til að henni hefði verið
betra að ljá sig aldrei í þennan leik. En um
Lögberg leika engin tvímæli á, að dúsu
hefir verið stungið upp í það. því í fyrstu
var það merkjanlega með bæjarstjórninni
og aflstöðvarvinum, en nú japlar það
Ashdovvnskuna sannfæringarillanst og
þekkingarlaust og dúsan allt af
heyranleg.

*



Velferð Winnipeg-borgar
í  veði.

Borgarstjóri heimtar einræði í bæjarmálum —Virðir atkvæði borgarbúa að vettugi —Einokun í algleymingi — Ljær bænumskósveina sína — Öll stórblöðin á bandiauðkýfinganna — „Við með“segja Lögberg og Kringla.


(Ágrip af ýtarlegri skýringu um rafaflsmálið,
sem visað hefir verið út úr Lðgbergi og H. kr.).

Hver hefur beðið Ashdown borgarstjóra
að fresta rafafismálinu? Ekki eru það
kjósendur, því þeir gáfu honum skýlausa
tilskipun um að byggja rafaflsstöð fyrir
Winnipeg. Og hann lofaði
hátíðlega að gera það.

Tilskipunin var útgefin með
atkvæðagreiðslu 3. júlí 1906. Loforðið var gert,
og marg ítrekað í Nóvember sama ár.

Hverjir komu þá herra Ashdown til að
svíkja loforðið þegar á átti að herða?

Ætii það hafi verið bankastjórar,
peningavíxlarar og menn þeir, sem reka
einokunarverzlun með rafafl við bæinn
og bæjarmenn?

*

Árið sem leið borgaði bærinn
McKenzie & Mann $112,000 fyrir að lýsa stræti
bæjarins.

Fyrir þessi $112,000 getur bærinn
ekkert sýnt við enda ársins.

*

Árlegu afgjöldin uppí lánið, sem
bærinn þarf til að byggja rafaflsstöðina er
$168,000 — í því felst bæði
höfuðstólsafborganir og renta — og svo á bærinn
öll áhöldin og byggingarnar alveg, eftir
40 ár. A meðan getur bærinn grætt stórfé
með því að selja rafafl til prívatmanna og
félaga.

*

Þegar þeim ábata, sem bærinn getur
haft af því að selja rafafl til annara
er bætt við áriega gjaldið til
einokunarfélagsins þá er ekki ólíklegt að það fari
langt fram úr $168,000.

Væri það þá ekki stórhagur fyrir
bæinn að byrja á þessu fyrirtæki sem fyrst?
Jú,  áreiðanlega!

Það væri ekki einungis hagur fyrir
bæinn sjálfan, heidur líka fyrir alla
bæjarmenn; því þeir, — eins og líka bærinn —
mundu fá rafaflið ódýrara. Aflið yrði svo
ódýrt að bæjarbúar gætu ekki einungis
lýst húsin með rafurmagni, heldur líka
hitað þau.

Rafaflið yrði svo ódýrt, að það yrði
notað til að knýja vélar i verksmiðjum,
sem þá mundu verða settar á stofn og
kæmu hér á iðnaði, sem nú er ómögulegt
sökum dýrleika kola og alls eldiviðar.

PAUL M. CLEMENS.

*



Ávarp.
——

Eg tek þetta tækifæri til að ávarpa
landa mína hér í borginni fáum orðum
og tala við þá nokkur augnablik um mál
Winnipeg-bæjar. Þér studduð mig
góðfúslega til kosningar árið sem leið og
síðan hefi eg átt sæti í öldurmannaráði
bæjarins og hefi rétt til að sitja þar eitt ár
enn. Þann tíma, sem eg hefi verið þar,
hefi eg reynt að mínu leyti að líta eftir
velferð bæjarins og breyta svo, að eg ekki
haekti tiltrú yðar, að svo miklu leyti sem
mér hefir verið unt.

Eitt af þeim málum, sem bæjarráðið
hefir haft með höndum árið sem leið, til
að ráða fram úr til heppilegra úrslita, er
að nota vatnskraftinn í Winnipeg-ánni,
leiða rafmagn inn í bæinn, bæjarbúum til
notkunar við lægsta verði, svo þeir að
eins greiði nægilega upphæð til borgunar
árlegum útgjöldum, vöxtum og $38,000
á ári hverju sem afborgun á höfuðstól;
yrði höfuðstóllinn með því móti goldinn
að fullu á 40 árum.

Winnipeg-bær þarf rafmagn til að lýsa
upp strætin, dæla vatn úr brunnum og
lýsa upp hús, sem notuð eru til opinberra
starfa og borgar þann dag í dag
sporvagnafélaginu fyrir þessa upphæð, sem
langt myndi fara til lúkningar almennra
útgjalda í sambandi við rafmagnsstöðina.
Kostnaðurinn, sem áætlaður var af
þaulæfðum rafmagnsfræðingum, við að
framleiða rafmagnið var $3,250,000, og eru í
þeirri upphæð vextir af höfuðstól yfir þann
tíma, sem verið væri að koma stöðinni
upp. Bærinn hefir þegar gjört samninga
um vinnu að þessu fyrirtæki upp á
$359,000 og er þeirri vinnu nú stöðugt haldið
áfra n. Tilboð hafa komið fram um
framhald fyrirtækisins, vélar og önnur áhöid.
Tilboð þessi voru nákvæmlega íhuguð
með verkfræðingum bæjarins og varð það
þá eindreginn úrskurður meira hluta
bæjarráðsins, að lang-heppilegast yrði að fá
fyrirtækið í hendur einhverju fullveðja
félagi. Tilboð kom fram frá einu slíku
félagi á Englandi, er nefnist
Anglo-Canadian Engineerhtg Company of London,
England, um aï fullgjöra verkið fyrir
hálfa þriöju miljón dollara og ábygrðist
félagið, að bæta við öllu, sem kynni að
hafa gleymzt fram að taka í áætlan og í
stuttu máli skuldbatt það sig til að
fullgjöra verkið og sjá um, að
rafmagnsstöðin leysti æt unarverk sitt af hendi í heilt
ár, eftir að hún væri fullgjör, með
löglegri trygging af félagsins hálfu. Þar
sem nú tilboð þetta er miklu lægra
áætlunutn verkfræðinga vorra, höfðum vér
ástæðu ti! að ætla, enda vorum vér
sannfærðir um, að upphæð sú, er til var tekin,
væri álls ekki of há fyrir verk þetta, ef vel
væri það af hendi leyst.

Árið seni leið var borgarstjóri Ashdown
kosinn í þeim aðal-tilgangi, að hann
kæmi lausum skuldum bæjarins í
heppilegt horf. Lausar skuldir er upphæð sú,
sem bærinn skuldar banka sínum og
upphæðir, sem bankinn hefir útvegað bænum
til skamms tíma. Fastar skuldir eru
upphæðir, sem bærinn hefir lánað gegn
bo gunarskuldbinding á 7 til 30 árum frá
því lán var tekið. Þessar
borgunarskuldbindingar eru nefnd
handhafa-skuldabréf (bonds) og bera 4 prósent árlega
vöxtu að lögum. Þegar einhverjar
umbætur eru gjörðar í bænum, eru þessar
skuldbindingar eða handhafa-skuldabréf
gefin út og seld í Lundúnum og þegar
hærri vextir eru borgaðir af peningum en
4 prósent, verður að siá af hverjum dollar
því ekki er hægt að hækka vöxtu af
skuldabréfunum sjálfum. Tilboð kom
fram síðastliðíð sumar um 94 cent fyrir
hvern dollar, sem orðið hefði 92 cent
fyrir hvern dollar að viðbættum
sölukostnaði. Þar sem nú peningar hafa síðan
stöðugt hækkað í verði, mega 92 cent
fyrir hvern dollar heita fremur ódýrir
peningar, því það jafngildir litlu minna en
41/2 prósent vöxtum ár hvert.

Þegar tilboð þetta kom fram frá
Anglo-Canadian Engineering félaginu um að
koma upp rafmagnsstöð fyrir hálfa þriðju
miljón, sáum vér fram á peningaþörf,
ekki að eins í sambandi við stöðina,
heldur  einnig til  afborgunar skuld vorri við
bankann. Báðum vér því félag þetta að
gjöra tilboð í skuldabréf vor. Bauðst það
þá til að kaupa skuldabréf fyrir 5 miljónir
og gefa 92 cent fyrir hvern dollar, og
myndi það nokkurn veginn samsvara 41/2
prósent vöxtum, er bærinn yrði að borga,
en aðrir bæir hér á Vesturlandi vorda ð
selja skuldabréf sín og urðu að gjalda 5
prósent vöxtu og sumir meir. Vér álitum
því tilboð þetta gott tilboð. En Ashdown
borgarstjóri skoðaði þetta í öðru ljósi og
fylgir nú þeirri stefnu, að bærinn þurfi að
minka lausar skuidlr sínar, aður hann
hleypi sér í aðrar meiri. Alt stendur nú
kyrt hér í bænum að flestu leyti, og er það
sannfæring mín, að það yrði viðskiftalífi
bæjarins til mikillar örvunar ef vinnan
við rafmagnsstöðina væri hafin. Þegar
það fyrirtæki væri fullgjört, myndi áhrifin
verða þau, að iðnaðarfélög kæmi hingað
og veitti mörgum atvinnu og hrinda
velgengni bæjarins aftur í lag. Það er því
sannfæring mín, að mjög áríðandi sé, að
því fyrirtæki verði tafarlaust haldið áfram.
Mér finst það skylda hvers borgara, að
styðja þá menn til kosninga, sem er það
alvörumál, að rafmagnsstöð bæjarin.
komist upp, hvað sem annars er.  I 3Í
kjördeild er það Pulford öldurmaður og i
4. kjördeild Davidson öldurmaður og í
fimtu kjördeild Mr. McArthur og -
ráðsmannanefnd (Board of Control) bæja
arins,þeir Garson og Cockburn. Þetta
eru menn, sem láta ekki auðfélög ógnð
sér, og láta sér af alhug ant um velfer
bæjarbúa.

Öllum er kunnugt, að sporvagnafélag
bæjarins, lætur ekkert ógjört til að tefja
fyrir, að bærinn geti komið upp
fyrirhugaðri rafmagnsstöð, þar sem það á slíka
stöð sjálft. Til þess fær það hjálp
bankans, sem þeir standa í sambandi við, og
um leið er banki bæjarins.

Virðingarfyllst,

Árni Eggertson.

*
A. H. PULFORD.

A. T. DAVIDSON.

ALDERMAN A. A. McARTHUR




Merkið atkvæði yðar
fyrir CONTROLERS
þannig:
Baker W. J.
Burridge James
Cockburn J. W. X
Evans W. Sanford
Garson William X
Harvey J. G.
Latimer J. G.



Greiðið atkvæði með
bæjarfulltrúa
McArthur
í 5. kjördeild
Hann  á heima í kjördæminu



GREIÐIÐ ATKŒDI MEÐ
A. H. Pulford
er sækir um endurktisningu sem
Bæjarfulltrúi í 3. kjördeild.
——
Sterkur meðhaldsmaður með því að bærínn eigi öll opinberstarfsfyrirtæki og að fljótt
verði komið upp rafafísstöðinní.
Greiðið atkvæði með framtakssamri stefnu í bæjarmálum svo aðnæg atvinna geti orðiÖ
fyrir verkamannínn og borgin fái góðan vöxtog viðgang. Lífsbarátta vor er: Fólkið gegn
einokuninni. Hvoru megin ert þú?




Islenzkir
kjósendur!

Mikið er í húfi við kosningar þessar.
Aflstöðin er í voða! Það veltur á því,
hvort þér eigið að fá ljós og hita
margfalt lægra  verði en nú er kostur,
verksmiðjur og atvinnu í bæinn eða ekki!
Látið ekki blekkingar auðmannanna
villa   yður! Veitið þeim gróðalindum,
sem nú falla í vasa einokunarmanna
eins og McKenzie & Mann í bæjarsjóð
og þolið engan frest á því. Það getið
þér með því eina móti að fjölmenna til
kosninga og kjósa aflstöðvar-vini,
mennina, sem reynzt hafa trúir
kosningarheitunum frá 1906.

*




Molar.

*

Lög eru það í Winnipeg bæ, að
bæjarfulltrúar og embættismenn bæjarins megi
enga eign eða meðeígn eiga í samningum
við bæinn um vinnu né vöruútvegun
bænum til handa. Þó hefir Ashdown
Hardware Co. selt bænum vörur upp á
$19,000 frá 1. jan. til 1. nóv. þ. á. Hjá
hverjum haldið þið, piltar, að
eldsvoðaábyrgð bæjarins yrði holað niður, ef
Riley vátryggingarstjóri næði kosningu?

*

Sá maður sem lætur sér sæma að
seilast eptir óleyfilegum arði, sem hann
jafnvel dregur ekki, er vís til að taka dúsu
hjá Mackenzie og Mann, ef þeir vildu
stinga henni að honum — hvað heldur
þú?

Dreymdi mig það?

Dag einn béið eg ásamt fleiru fólki hjá
Unionbankanum eftir hinum hraðfara
Williamvagni. Mér varð litið á flötina
fyrir framan ráðhúsið og sá þar stóðhross
mörg samankomin.

Eg undraðist hverju þetta sætti, og
gekk því nær til að vita hvers eg mætti
verða vísari. Í því bili var
ráðhúshurðinni hrundið upp og kom þar út maður
lítill vexti, alskeggaður, dökkur á brá og
brún og allur hinn fjölkyngislegasti.
Þóttist eg þegar vita að hann mundi
valdur að hrossastóðinni. Hann hafði
svipu mikla i hendi og hvein í henni er
hann sló henni  til.

Þegar hrossin sáu mann þenna,
gnegguðu þau hátt og krupu til jarðar. Eg
heyrði þá að þau kunnu mannsmál. Þau
hrópuðu í sífellu: „Ríddu oss, ríddu oss
hvert sem þú vilt.” Litli maðurinn gekk
þá að fola einum bleikum og blesóttum,
snart hann með svipunni og mælti: „Þig
tek eg fyrstan Bleikur, en láttu þig ekki
henda að prjóna eins og um daginn."
Bleikur lagðist þá niður en hrossin æptu:
„Ríddu oss, ríddu oss, hvert sem þú
vilt.”

Næst veik hinn litli maður sér að
gömlum klár, sá var eineygður. „Þú hefir
jafnan reynzt mér auðs\eipur Hari og
víst mun eg þig taka.” En Hari fé!l til
jarðar og sleikti tær dvergsins og
undraðist eg stórum auðmýkt dýrsins.

„Þarna ert þú, Silfurtoppur, og það
sögðu mér fyrri húsbændur þínir að þú
værir góður klár og gegn og mun eg þig
tilnefna.” En eg þóttist þekkja þar
uppgjafareiðskjóta þeirra Mc. & M.

Nú þótti mér maðurinn litast um
stundarkorn, en hrossin mændu á hann
tárvotum bænaraugum. Þá gekk hann
að hesti einum ljótum og sármögrum og
var hann allur skáldaður. Eg undraðist
því hann gerði slíkt er um svo marga
eldishesta var að velja. En litli
maðurinn snart hann með svipunni og mælti:
„Illt hefir þú átt á útiganginum, Latur,
og víst væri þér betra á stalli hjá mér.
Þig tek eg með mér og þá hefi eg fengið
fióra reiðskjótana.” En hrossin spentu
upp tög in og frýsuðu i sífellu: „Riddu
oss, ríddu oss öllum hvort sem þú vilt.”




GREIDID ATKVÆDI YDAR MED
Albert T. Davidson
FYRIR
BÆJARFUILTRÚA
Í 4. KJÖRDEILD.



Greiðið atkvæði með
COCKBURN fyrir Board of Control
——————————————————————————
Merkið atkvæða seðilinn þannig:
J. W. Cockburn X



HEIDRUDU KJÓSENDUR!
Þér eruð virðingarfyllst beðnir að beita áhrifum yðar og greiða atkvæði með
GARSON
OG RAF-AFLS-STÖÐINNI.
Látið ekki þá menn blekkja yður, sem hafa getað tafið fyrir því aðhinn ákveðni vilji bæjarbúa í þessu málí fengi framgang. —


