DAGLIGT LIV
I NORDEN


TROELS-LUND

DAGLIGT LIV
I NORDEN
I DET
SEKSTENDE AARHUNDREDE

FJERDE UDGAVE

BIND VI

GYLDENDALSKE BOGHANDEL NORDISK FORLAG
KØBENHAVN KRISTIANIA.
KJØBENHAVN - FORLAGSTRYKKERIET
VI BOG: HVERDAG OG FEST

1

<h1>HVERDAG</h1>

*

DE kunstige Belysningsmidler var i det 16de Aarhundrede
kun ufuldkomne. Det gialdt derfor om at <sp>udnytte
Dagslyset</sp> saa meget som muligt. I Danmark staar Solen paa den
længste Dag op et Kvarter over tre og gaar ned et Kvarter før
ni. Dette blev da her den naturlige Normaldag for Sommerens
Vedkommende. Paa Landet stod man paa denne Aarstid op
omtrent Kl. 3, hvad enten man saa skulde paa Arbejde eller blot
paa Jagt. Byerne vaagnede kort efter. I Sorø Skole ringede
Morgenklokken, i Aalborg afløstes Nattevagten og Dagen begyndte
ved 4 Slet <footnote>Hofman: Fundationer VII 577. -- Samlinger til 
jydsk Hist. og Topografi II  157.</footnote>. Til samme Tid havde 
i Upsala den senere Kong Carl Gustav Befaling til at rejse sig og 
begynde sine Studier <footnote>Nordisk Universitets Tidsskrift 1862. IV 36.</footnote>. 
Paa Herlufsholm mødte Børnene Kl. 5 til Dagens Gerning 
<footnote>R.  Nyerup: Hist.-statist. Skildring af Tilstanden i 
Danmark og Norge. III 1, 38. </footnote>. Paa
Helligdage vendte man i Købstæderne allerede Kl. 6 hjem fra første
Gudstjeneste<footnote>Saml. t. jydsk Hist. og Topografi II  156. 
</footnote>.

Om Vinteren sov man noget længere. Først Kl. 5 kimede
Morgenklokken i Byerne. For Aalborgs Vedkommende gjaldt dette
dog kun den værste Tid fra 1ste November til 7de Januar, "thi
Natten er da lang og mørk", tilføjes der undskyldende. Kl. 6
samledes Børnene paa Herlufsholm. Til samme Tid begyndte
Forelæsningerne ved Københavns Universitet<footnote>H. Rørdam: 
Kjøbenhavns Universitets Historie III 498.</footnote>. Men dette
Klokkeslet synes ogsaa at have angivet yderste Frist til at begynde sin
Virksomhed.

Sommer som Vinter gik man, baade paa Landet og i Byerne,
til Hvile henad Kl. 9. En Anmeldelse af Natteoptøjer f. Eks.

begynder derfor paa Datidens Sprog saaledes: "Anno 1589
Søndagen den 6te April om Natten Kl. 9, da Hans Mule, Borger i
Odense, laa og sov i sin Seng" o. s. v. <footnote>Fyenske Tegnelser 
21 April 1589. R. A</footnote>. I Følge Københavns
Stadsret skulde Vægterne følge hjem eller anholde enhver, som
de traf paa Gaden "ved Nattetid, efter at Ni er slagen". Døgnets
øvrige Tider betegnedes i Forhold hertil. "Send mig din
Skrivelse, at jeg kan have den i Aften til 4 Slet", hedder det f. Eks. 
i et Brev fra Christian den Fjerde som Barn <footnote>Kjøbenhavns 
Diplomatarium I,  178. --  Christian den Fjerdes danske Stilebog. 
Stil no.  109. Store Kongelige Bibliothek.</footnote>.

Denne Dagens Inddeling stod, som ovenfor bemærket, i nær
Forbindelse med de tarvelige Belysningsmidler. Hos
Landalmuen og den fattigere Bybefolkning synes man, naar Mørket
faldt paa, at have nøjedes alene med det Lys, som kastedes fra
Ildstedet. Havde man Raad til lidt mere Overdaad, tændte man
alt efter de forskellige Egne, enten "Tyristik" eller Lampe. Ved
<sp>Tyristikker</sp> forstodes tyndt skaarne Fyrrepinde, der, som
Navnet selv antyder -- Tyristik: Tjærestik -- var særlig
harpiksholdige. I Norge og Sverige benyttedes hertil friskt Ved; i
Danmark, hvor Fyrren var uddød, tyede man til dens sidste
Rester, Rødder og Bulle opgravne i Tørvemoser; tørrede og
udpindede gjorde de samme Nytte. Tyristikker -- eller som de i
Danmark hyppigt kaldtes <sp>"Stikved"</sp> -- havde den Fordel at
brænde i klar Flamme og ikke som Lampen at vifte ud i
Trækvind. Hertil kom, at en brændende Tyristik lod sig bære i
Munden, naar det gjaldt om at have begge Hænder frie. Iblandt
Billederne til Olaus Magnus' Beskrivelse af Forholdene i
Skandinavien forestiller et en huslig Scene: Manden kommer slæbende
med en Brødkurv i den ene Haand og en vældig Ølkande i den
anden; Konen staar og spinder paa Haandtén; hver især har de
en brændende Tyristik i Munden. Konen holder sin lidt paa skraa
i den ene Mundvig af Frygt for at antænde Uldtotten, som hun
har bundet ved sit Hoved (Fig. 1).

I Danmark synes "Stikved" at have været almindeligt
benyttet, i det mindste naar det gjaldt om hurtigt at faa Lys, omtrent
som Tændstikker nu til Dags. Men Manglen ved dem var jo
rigtignok, at de ikke kunde tændes ved Strygning, men kun ved
anden Glød eller Flamme. Til Gengæld varede de længere end
en Tændstik, idet de i Reglen vistnok var fra en halv til en hel
Alen lange. De solgtes ved det 16de Aarhundredes Slutning

bundtvis til lidt over l Mark for 100. Om Arild Huitfeld hører
vi tilfældigt, at han i Januar og Februar 1578 købte sig 300
Stikved og 1 Pund Lys. De første kostede 3 1/2 Mark, Lysene 6
Skilling Pundet<footnote>Danske Magazin V 4, 338-39.</footnote>. 
Hundrede Stikved svarede altsaa i Pris omtrent
til tre Pund Lys. Det var da vistnok en kærkommen Gave, naar
Kristoffer Valkendorf i December 1588 gav ialt 1000 Stikved til
Deling mellem Beboerne af hans "Kollegium" i København. Det
blev 90 Stikved til hvert Kammer<footnote>H. Rørdam: Kjøbenhavns 
Universitets Historie III 694. Note 1. </footnote>. Der kunde i Vinterens Løb
læses meget Morgen og Aften med saadan en Forsyning.

<img>
Fig. l. Tyristikker.
(Efter Olaus Magnus 1555.)

Endnu ned til vore Dage har Brugen af "Stikved", "Tyripinde"
eller "Tyristikker" holdt sig ikke blot i Norge og Sverige, men
ogsaa i Nørrejylland<footnote>Blicher: Topographie over Vium 
Præstekald. (Viborg 1795.) S 47. -- Carl Linné: Wastgote Resa. 
(Stockholm 1747.) S. 38. -- Samlinger til jydsk Historie og Topografi IV 14 og VI 115. -- Jap. Steenstrup: Undersøgelse af Skovmoserne Vidnesdam- og Lillemose. Kbhvn. 1841. S. 74. -- Olaus Magnus: Historia de rebus septentrionalibus. -- Hans Hildebrand: Sveriges Medeltid. I 153.</footnote>.

I Egne, hvor man ikke havde let ved at faa Saadanne Fyrrepinde, 
eller hvor man, som ved Kysterne, nemmere kunde skaffe
Tran, anvendtes gerne <sp>Lamper.</sp> Disse var yderst simple. En
firkantet eller helst lidt aflang Skaal af Jærn, indrettet til at hænge,
fyldt med Tran og med en Væge anbragt i det ene Hjørne.
Vægen var i det 16de Aarhundrede ikke af Bomuld, men, i det
mindste efter en senere Tid at slutte, hyppigt af Siv eller andet, der
kunde skaffes paa Stedet. Ikke sjældent var der Dobbeltskaal,
for at Trannen, hvis den ved et Puf flød over, ikke skulde
spildes, men kunde opfanges i den nedre Skaal. Brugbarheden
forøgedes, naar Lampen ikke blot var til at hænge, men som en lille
Gryde havde tre Ben under sig, saa at man kunde bære den og 

sætte den fra sig (Fig. 2). Lyset fra Saadanne Lamper var ret
roligt, men efter Nutidsbegreber meget svagt<footnote>Blicher: 
Topographie over Vium Præstekald. (Viborg 1795.) S. 61. -- Carl Linné: 
Wästgöta Resa. (Stockholm 1747.) S. 184. -- Yngvar Nielsen: Træk af den norske
Bondestands Kulturudvikling. (Kristiania 1881.) S. 121.</footnote>. 
Selvfølgelig oste de gerne og viftedes let ud.

En Overdaadighed, som kun de mere velstillede tillod sig, var
at brænde <sp>Lys</sp>. Disse lavedes i Hjemmet, Talglysene gerne ved
de store Efteraarsslagtninger. Faa Slotte og Herregaarde kunde
medgaa betydelige Masser af alt Tilbehør, som derfor ofte
paalignedes Bønderne at svare i aarlig Afgift. I
Sønder-Vallingrød ved Tølløse f. Eks. maatte i Peder
Oxes Tid hver Bonde levere aarlig til Gaarden
et Nøgle Lysegarn<footnote>Skiftet efter Peder Oxe. R. A</footnote>. 
Samme Afgift forekom hyppigt i Skaane. Faa Malmøhus forbrugtes i Aaret
1541 ikke mindre end 102 Pund Lysegarn<footnote>Malmøhus Lansregnskab  1541.  R.  A</footnote>. Man faar et Indtryk af denne Lysetilvirkning i
Hjemmet og Tilbøjeligheden til at hemme overdrevent 
Forbrug, naar man ser Enkedronning Sophie
straks ved Overtagelsen af sit Enkegods bevilge
sine Lensmænd levende Kvæg i Stedet for Okse- 
og Faarekød, mod at de saa fremtidigt holdt sig
selv med Lys<footnote>Breve af 20 September og  l Oktober  1588. Danske  Kongers  Historie no.  73 ddd. </footnote>.

Talglysene var af forskellig Godhed. I Sverige
skelnede man mellem tre Slags: Herrelys,
Foged-lys(?) og Svendelys<footnote>Hans  Gunmundsons  Register   1588-89.   
Räkenskaper öfver de  Furstliga  Hofhållningarne 1565-96. S. R. A.</footnote>.
I Danmark deltes de i "store Lys", der var støbte i Form, og "smaa Lys", der
vistnok svarede til, hvad en senere Tid kaldte: 
"Praase", hvis Tillavning kun bestod i at dyppe
Lysegarnet i Talg.

<sp>Vokslys</sp> gjaldt naturligvis for endnu finere. Oprindeligt var
Brugen heraf vistnok kommen til Norden med Kristendommen,
ved hvis Gudstjeneste og Optog Vokslys jo spillede saa
betydelig en Rolle. Fra Kirken bredte Skikken sig videre til Hofferne
og den rigere Adel. Hjemmets Bistader skaffede let det fornødne
Voks, og snart var det blot Navnet Kerte (<i>ceratus</i> = af Voks),
der mindede om den fremmede Oprindelse. Middelalderen igennem 
synes dog Brugen af Kerter, trods den forholdsvise Lethed,
hvormed det nødvendige lod sig skaffe, at have indskrænket sig
mest til festlige Lejligheder. Til al Anvendelse af Voks, hvad
enten det saa var som Alterlys, Festlys, ved Forsegling, til 

<img>
Fig. 2.Jærnlampe.
(Dansk Folkemuseum.)
Jordelagen eller ved Ligtog, knyttede sig for hin Tid Begrebet om noget
særligt højtideligt.

Reformationens Indførelse ændrede ikke væsentligt dette
Forhold. De mange smaa Altere med deres Vokslys afskaffedes vel,
men disse bares fremdeles foran Kisten ved Begravelser, medens
de til daglig selv hos velstaaende erstattedes af Talglys.

Grunden til, at Vokslysene hos rige ikke helt fortrængte
Talglysene, laa i deres egen Ufuldkommenhed. Man forstod nemlig
endnu ikke at forfærdige dem saaledes, al Tanden fortæredes af
sig selv, alt imens Vokset nærede Flammen. De trængte som
Talglys til stadigt at pudses. Denne Grundmangel selv ved den
ypperste Belysning blev følelig paa mange Maader.

Først og fremmest medførte den, at der maatte være
Mandskab til at passe dem. De skulde "snydes", som Datiden kaldte
det, et Udtryk, der enten skrev sig fra, at det ansaas for fint hertil
at anvende en Kniv (snide = skære) eller vel snarere var laant
fra Næsens Betjening. Først i det følgende Aarhundrede begyndte
dette Udtryk at afløses af "at pudses", en Betegnelse, der lige saa
lidt som dens Forgænger og de andre herhenhørende "at tages
ved Næsen", "at holde Lyset" o. s. v. undgik Bibetydningen: at
blive bedragen.

Til daglig foregik Pudsningen paa den Maade, at den nærmeste
-- ved Maaltidet en af de opvartende Drenge -- løftede Lyset
fra Bordet og med to Fingre af kneb den forkullede Tande. "Det
afpudsede skal Du enten straks stikke ned i Sand eller træde ud
med Foden, at det ikke skal ligge og ose", hedder det i
Leveregler for Skoledrenge<footnote>Olaus Theophilus: Paræneses 
seu præceptiones (Hafniæ 1573) Nij.</footnote>. Endnu i Aaret 1629 kunde der i et
Opbyggelsesskrift bruges følgende Billede: "Hvo som afsnyder og
pudser et Lys med sine Fingre, han smitter og brænder sig selv
visseligen, og Lyset brænder deraf des klarere og bedre", ligesaa bliver
Menneskenes Rygte bedre efter at være antastet<footnote>Nic. Helvaderus: 
Morsus Diaboli. Kbhvn. 1629. II Part. S. 64.</footnote>. Hvor det gik
finere til, anvendtes dog Kniv. En Italiener, der i Tiden mellem
1625 og 1629 har været i Danmark, omtaler ikke uden
Forbavselse "en overordentlig net Skik", som han spottende kalder det,
der endnu var i Brug hos Hertugen af Gottorp: "Naar Lyset
under Aftensmaaltidet begynder at brænde dunkelt, saa tager blot
en Page en af Bordknivene, spytter paa den, væder Fingrene paa
samme Vis, løfter Lysestagen i Vejret og pudser Lyset med Kniv 

og Fingre, sætter Lysestagen ned igen og lægger Kniven paa sin Plads. Alt
dette gøres i Hertugens Nærværelse"<footnote>Raumer: Briefe aus Paris 
zur Erläuterung der Geschichte des sechzehnten und siebzehnten 
Jahrhunderts. I 77. -- <footnote>.

<img>
Fig. 3. Lysesaks af Malm, med Indskrift:
Maribo Kloster Kirke 1620.

Var det saaledes Skik ved det hertugelige Hof endnu Aar 1625, tør man
uden Tvivl slutte, at Brugen af <sp>Lysesaks</sp> i det 16de Aarhundrede ikke
har været synderlig udbredt i Norden. Ganske vist omtales Saadanne
Redskaber. Men selve deres kostbare Udstyr i Forbindelse med deres sjældne
Forekomst synes at tyde paa, at de mest har været til Stads. Peder Oxe
efterlod sig en af Sølv og en sølvforgyldt<footnote>Danske Samlinger 
2den Række VI 172 og 174.</footnote>. Den unge Christian den
Fjerde lod Aar 1589 forfærdige tre sølvforgyldte à tolv Lod
Stykket til sit eget Brug<footnote>Rigens Regnskab 1589. 
(Rentemester Enevold Kruse.) R. A.</footnote>. 
Aaret efter skænkede han sin lille Broder Ulrik, der skulde udstyres 
til Ophold i Udlandet, et pragtfuldt Sølvservice paa over 2000 Lod 
Sølv, hvoriblandt to Lysestager

<img>
Fig. 4. Svende med Kerter.
(Efter Olaus Magnus 1555.)

Fig.5. Kirkelig Lysestav f. Østergotland. 
Statens hist. Museum i Stockh.
(Efter H. Hildebrand.)

og en Lysesaks paa 30 Lod<footnote>Rigens Regnskab 1590. R. A.</footnote>. 
En af de ældste Lysesakse til kirkeligt Brug, der endnu er
bevaret, er vistnok den, der findes i Maribo
Kirke; den er af Malm og bærer Indskriften:
Maribo Kloster Kirke 1620<footnote>A. Kall Rasmussen: Hist.-top. Efterretninger om Musse Herred (Kjøbenhavn 1866). S. 30. </footnote> (Fig. 3).

Den gammeldags Maade at opnaa en stærkere Belysning end den, der udgik fra
Alternes eller Bordets Lys i Stager, bestod i at levende- og
mangfoldiggøre disse ved overalt at anbringe <sp>Svende</sp> med
Fakler eller <sp>Kerter</sp> (Fig. 4). Opstillede i behørigt
Antal ikke blot paa Gulv, men rundt om i Pulpiturer og paa Gallerier,
maatte de kunne frembringe en ikke ringe Virkning. Og hver enkelt af
dem havde jo i den Haand, der var fri, en naturlig Lysesaks. Men
Ulempen var, at der til saadan Opstilling krævedes et meget betydeligt
Mandskab, større end de fleste kunde raade over. Det var da kun Konger 
og de aller rigeste, der kunde tillade sig en saadan Overdaadighed. 
I det 16de Aarhundrede træffer vi den endnu af og til anvendt. Christian den
Tredje lod saaledes ved en Fest Aar 1547 Koldinghus oplyse paa gammeldags Vis og
forskrev ikke mindre end 800 "Tortidsler" <i>(torticilla)</i> 
eller "Stagelys" dertil. Til et Fastelavnsgilde paa Nyborg Slot 1560 bestilte
Frederik den Anden tusinde Stager<footnote>Danske Magazin 4de Række I, 272. -- Tegnelser over alle Lande 7 Februar 1560. R. A. (Trykt i Kjøbenhavns Diplomatarium IV 568).
</footnote>.

Saadanne Stager synes at have været meget 
høje. De var vistnok beregnede paa, at 

<img>
Fig. 6. Lysestage af Tin.
(Statens historiske Museum i Stockholm.)


Manden, der bar den, støttede den til Jorden, naar han stod stille. De
haandteredes vel med andre Ord som en Spydstage eller
Hellebard, blot med Lys i Bladet. Det vilde ogsaa have været umuligt
under Datidens lange Fester og Maaltider at staa Timer i Rad
med dem i "Præsenter-Gevær"-Stilling.

<img>
Fig. 7. Lysestage af Jærn.
(Statens historiske Museum i Stockholm.)

<img>
Fig. 8. Fransk Lysestage i det 16de Aarhundrede.
(Havard.)

Rent sprogligt set, forvirredes imidlertid paa Dansk Begreberne
ved at kalde disse lange Skafter for "Lysestager" og deres Lys
for "Stagelys". Grunden, hvorfor man oprindelig havde kaldt
noget en "Lysestage", var, at det besad en opstaaende og stærk
Spids til at stikke ind i og bære det bløde Lys (Fig. 6).

Denne spidse Opstander var "Stagen", hvorpaa man stak Lyset.
Alt i umindelige Tider havde man dog haft flyttelige "Stager" med
baade Fod forneden og bred Krans (Manchet) omkring "Stagen"
til at opfange det nedløbende Talg eller Voks. Ogsaa disse mere
udviklede Lysbærere havde man kaldt "Lysestager". Men nu gik
man i Danmark videre og kaldte det lange Træskaft, som man
kunde stikke ind i saadan en hul Fod og ved Fest bære den hele

paa -- ligeledes for en "Lysestage". I Sverige derimod udtrykte
man sig tydeligere. Lysbæreren med Krans og Fod vedblev man
at kalde: "Ljusstake"; men Stangen til ved Fest at bære den til
Vejrs paa kaldte man: "Ljusstaf" (Fig. 5).

Iøvrigt bidrog selve Udviklingen til, at man i det 16de
Aarhundrede blandt vel stillede maatte begynde at glemme, hvorfor man
oprindeligt havde kaldt det hele en Lysestage. Den spidse
Opstander, "Stagen", svandt nemlig i Datidens nyeste Former for
Bordlysestager mere og mere ind. Tilsidst var der ikke mere end
en lille uselig Torn tilbage. Lyset bares i Virkeligheden af den lange Hals
paa Lysestagen, hvori man satte det ind (Fig. 7). Ulempen herved -- at
Lyset ikke kunde brænde helt ned -- naaede man i det mindste i Frankrig
endnu i det 16de Aarhundrede at overvinde. Man fandt paa at lade
Lysestagens Hals være et Spiralbaand, inden i hvilket en bærende Bund kunde
skrues opad, efterhaanden som Lyset brændte ned (Fig. 8).

Saa vidt fremskreden var man nu ikke i Norden. Selv om Enkeltmand
fulgte nogenlunde med og besad en ret nymodens Lysestage, saa glippede alt
dette Enkelt-Tilbehør ved Fest, hvor det gjaldt om Belysning for
mange. Som vi ovenfor saa, befandt endnu ved Aarhundredets
Midte endog Kongerne sig paa det gammeldags Standpunkt: ved
Fest at maatte oplyse ved Hjælp af levende Lysholdere.

Dette vidtløftige Tilbehør af Fakkelbærere kunde dog spares,
hvis man vilde anbringe Lysene under Loftet i <sp>Lysekroner</sp>
(Fig. 9). Vel lod disse sig ikke hisse ned til Pudsning af Lysene
saa ofte, ønskeligt var. Den nødvendige Følge maatte blive, at
Tanden osede og Vokset dryppede ned paa Gulvet. Men Tiden
var jo ikke forvænt i saa Henseende. Talglysene til daglig osede
jo ogsaa, og Røgen og Lugten fra viftende Fakler var sikkert værre
end den fra Vokslys. Lysekroner var altsaa alligevel at foretrække,
i hvert Fald af alle, der ikke havde Masser af Folk i sin Tjeneste,

Fig. 9. En Lysekrone i en Festsal
hos Kong René i det 15de Aarhundrede.
(Efter Haandskrift i Nationalbiblioteket i Paris.)

Hele Aarhundredet igennem hører vi derfor ogsaa Tale om
dem. Aar 1514 nævnes saaledes en Lysekrone tilhørende
Sadelmagerlavet i København<footnote>Kjøbenhavns Diplomatarium II 201-2.</footnote>. 
Paa Lindholm fandtes Aar 1534 "en med seks Piber"
<footnote>Danske Magazin 4de Række II 12.<footnote>. 
Knud Rud opgiver at have mistet under Grevefejden seks af Jærn og to af Messing<footnote>Vedel Simonsen: Familie-Efterretninger om de danske 
Ruders Adelsslægt I. (Odense 1845.) 99.</footnote>. Til en Kammertjeners
Bryllup paa Odense Raadhus lod Frederik den Anden
laane to Lysekroner fra Svendborg, en fra
Kerteminde og en fra Assens<footnote>Tegnelser over alle Lande 
3 Juli 1560. R. A</footnote>. Peder Oxe efterlod sig to store og en lille af Messing<footnote>Danske Samlinger 2den Række VI 184.</footnote>,
Albert Oxe en stor af Messing med tolv Piber<footnote>Dokumenter 
til Klevenfeldts Stamtavler. Inventarium efter Albert Oxe. R. A.</footnote>.
Lignende anskaffedes til Kronborg<footnote>Danske Samlinger V 165, 178, 188</footnote>.
Aar 1608 købte Christian den Fjerde en Lysekrone med et Sejr-værk i
<footnote>Schlegel: Samlung zur Dänischen Geschichte II 3, 69.</footnote>
 o. s. v., o. s. v. (Fig. 10).

Hvor pragtfuldt de end kan have været udstyrede,
og hvor rigeligt der end ved enkelte festlige Lejligheder kan være
blevet gjort Brug af Vokslys -- vi hører Tale om Bestillinger til
kongelige Slotte paa tre-, fire- til femhundrede Pund Voks ad
Gangen <footnote>2 Sk.-Pd. Voks: Sjællandske Tegnelser. 19 Marts 1585. 
R. A. -- 2 1/2 Sk.-Pd. Nye Danske Magazin I 82. -- 3 Sk.-Pd.: Sjællandske 
Tegnelser 16 Juli 1596. R. A. </footnote> 
-- saa var og blev dog selv den bedste Belysning efter
Nutidsbegreber mangelfuld med dens skiftende Skær, dens Osen
og Voksdryp. Man kendte imidlertid ikke bedre. Det var rene
Undtagelser, der som f. Eks. Henrik Ranzau kunde falde paa den
overforfinede Paastand, at Osen af almindelige Vokslys var meget

Fig. 10. Lysekrone med Dyrehoved.
Gave fra Christian III til hans Svigersøn, Kurfyrst August af Sachsen.
(I Dresdens Museum.)

skadelig for Sundheden, hvorfor man burde i det mindste til Brug
i Soveværelser om Natten have Lys af særlig renset Voks, der
gav mindre Os<footnote>H. Ranzau: De valetudine conservanda. 
Lipziæ. 1573 p. 52</footnote>.

Derimod skulde det synes, at man kun behøvede at have
overværet een af Datidens Aftenfester med dens forholdsvis rige
Belysning for at faa et pinligt Indtryk af, hvor mørkt og trist man
dog havde det til daglig. Men intet tyder paa, at dette er gaaet op
for Datiden. Den skarpe Adskillelse mellem Fest og Hverdag
vedblev fremdeles. To Enkelt-Lysestager ansaas endnu for et
kongeligt Udstyr<footnote>Se ovenfor Side 12</footnote>, og selv i meget 
velhavende Forhold nøjedes man med et Talglys. Det er i saa Henseende oplysende at
sammenligne det nordiske Forbrug med fremmede Forhold. Tre
schlesiske Adelsmænd, der i Aaret 1628 med deres seks Tjenere
opholdt sig paa Malmøhus i ni Maaneder som kongelige Gæster,
brændte i denne Tid paa deres Kamre ialt 560 Pund Talglys
<footnote>Danske Samlinger 2den Række V 372-80.</footnote>,
medens der f. Eks. Aar 1572 sammesteds til hele det vidtløftige
Slots Belysning Aaret igennem blev, baade af Lensmanden, hans
Svende og af al Slottets øvrige Betjening tilsammen, ikkun brugt
650 Pund<footnote>Malmøhus Lensregnskab 1572. R. A.</footnote>. 
Hos den fattigere Befolkning veg jo, som før omtalt,
endog Talgpraasen eller Tranlampen for en "Tyripind", der kun
tændtes ved Ovnens Gløder i de faa Øjeblikke, det gjordes
fornødent. Hvor sligt fandt Sted, ophørte al Tale om Belysning;
Mørket maatte siges at være Herre, fra den Stund det faldt paa.

*

Følgerne af denne <sp>Mørkets Overmagt</sp> til daglig blev i
dobbelt Henseende afgørende.

For det første <sp>standsede al Virksomhed</sp>, saa snart
Dagslyset veg. Kvinderne kunde vel endnu gribe til en eller anden
huslig Syssel, der ikke krævede synderlig Belysning, saa at de i
det mindste ikke syntes ledige. Men for Mændenes Vedkommende 
var saa godt som alt Arbejde afskaaret. Aandelig
Adspredelse, Avislæsning eller anden slig Underholdning kendte Tiden
ikke. Selv saa ringe en Erstatning for Virksomhed som
Tobaksrygning var endnu ubekendt. Forbindelse med Omverdenen i

Form af ankomne Rejsende eller Gæster, der kunde udspørges,
Nyt, om det saa kun var usande Rygter, vankede ikke hver Dag.
Indbyrdes var man selvfølgelig forlængst udtalt. Der var da intet
andet tilbage end at døse paa Bænken eller -- i Byerne -- at
liste sig hen til ligestemte Sjæle. Ene eller i Selskab blev Maalet
altid et og samme: ved Ølkandens Hjælp at drukne eller  dog
bedøve den kvælende Kedsomhed.

<img>
Fig. 11. "Der er saa mørkt langt, langt bort i Skoven."
(Tegning af O. Sinding.)

Den anden Følge af Mørkets Overmagt blev en stærk Mørkerædsel 
(Fig. 11) og tilsvarende Hang til <sp>Overtro</sp>.
Der er en inderlig Forbindelse mellem den rent ydre og den
aandelige Oplysning. Hvor hin svigter, hvor man fra Solnedgang
ubønhørligt er prisgiven Mulmet, uden Evne til paa egen Haand
hurtigt at skaffe Lys, der kues Sindet nødvendigvis til Tro paa
Mørkets Magter. Den, der fandt paa at dyppe Tyristikken i Svovl og
Fosfor, saa at man, selv om Arnens Ild var slukt, blot ved at
stryge slig en Svovlstik i et Nu kunde fremlokke lys Lue, gav

derfor, uden maaske at ane det, et mægtigt Stød fremad. Men om
denne Opfindelse var der i det 16de Aarhundrede endnu ikke
Tale. Først i en langt nyere Tid indførtes Tændstikker.

<img>
Fig. 12. Troldfolk. Kalkmaleri i Voldby Kirke.
(Magnus Petersen: Kalkmalerier.)

Hvad der imidlertid gav Forholdene i det 16de Aarhundrede
et eget Præg, var et Sammentræf af Omstændigheder, der i
Forening omdannede denne Mørkerædsel og Overtro til en
uhyggelig Plet i vor Aandsudviklings Historie. Alt fra Oldtiden havde
Troen paa Trolde (Fig. 12), Vætter, Underjordiske, Elverfolk,
Havfruer, Nøkker, Nisser o. s. v. udformet sig. Da disse Væsner
ikke hørte til Lysets Rige, maatte de antages at staa under
Mørkets Fyrste. Men selve denne deres øverste var i Løbet af
Middelalderen sunken i den almindelige Agtelse. Vel kunde hver
enkelt grue for Nattens Rædsler; men Kirken selv frygtede ikke.
Djævelen var jo en Gang for alle overvunden og besejredes
bestandigt paany, hver Gang en af Kirkens Tjenere i Messen gentog
det himmelske Offer. Under Saadanne Omstændigheder sank han
da ned til en halvt latterlig Figur. Lystige Historier om den
dumme Djævel, om Fanden, der blev narret, bredte sig blandt
Mængden. Ikke blot Kirken var til det sidste i Stand til at narre ham
for en Sjæl, men selv en forslagen Lægmand syntes nok til at tage
ham ved Næsen (Fig. 13).

Saaledes stod Sagerne, da Reformationen indførtes i Norden.

Forandringen maatte naturligt føles som et Brud med Fortiden.
Kirkens Magt gled fra Rom over i den verdslige Øvrigheds
Hænder. Uøvet, men ivrig holdt denne straks Rettroenheds
Mønstring; i Kamp maatte den tjene sine Sporer. Og Fjenden
var tydelig nok, det var ikke blot Papisterne, det var Djævelen
selv, ham, som Reformatorerne i deres Iver saa ofte havde malet
paa Væggen. Lyslevende stod han der i al sin Vælde. Thi det var gaaet ham
som hans Modsætning. Ligesom Kristus i Protestanternes Øjne ikke længer
var den spæde paa Himmeldronningens Arm, men var vokset til Frelseren
paa Korset, saaledes var Djævelen heller ikke mere den dumme Djævel,
han var Kristi Modstander, Herren over Mørkets Magter. Og han slap alle disse
Magter løs. Som tusinde Katteøjne i Mørke gnistrede det nu fra hver en
Kirkens Krog, mens Øvrigheden fra Alteret, opskræmt, men nidkær, i
Blinde svang det Sværd, som den ikke bar forgæves.

<img>
Fig. 13. En stærkt medtagen Haltefanden.
Kalkmaleri i Udbyneder Kirke, 
 syd for Indløbet til Mariager Fjord.
(Efter Akvarel af Magnus Petersen(1897) i Nationalmuseet.)

Denne ophidsede Stemning tog stadig til i de første Aartier. 
Medens Frygten for alt det gammeldags Troldtøj ikke synes at være undergaaet nogen
væsentlig Forandring, eller vel snarest var traadt noget i Skygge,
<sp>uddannedes der en vidtløftig Lære om Djævelen</sp> og hans
Medhjælpere. Det vrimlede af disse Smaadjævle ligesom med
Fluer paa en Sommerdag, ja -- som Peder Palladius og efter
ham Hofprædikant Hans Lauritzøn udtrykte det -- : "de var
utallige som Solegran"<footnote>"Den leppede og forkludede 
Hose dieffuel" oversat af Peder Palladius. Kbhvn. 1556. Bl. E iiij. 
-- Hans Lauritzøn: Sielebog. Kbhvn. 1601. Bl. 134.</footnote>. 
I Tyskland, hvor den samme Bevægelse var

til Stede, Og grundig Kundskab altid har været i Yndest, naaede
en Teolog til bestemt at kunne angive deres Tal. Der fandtes
ialt: 2 Trillioner, 665 Billioner, 866 Millioner, 746 Tusinde, 664
Smaadjævle<footnote>Danske Samlinger 2den Række III 224.</footnote>.

<img>
Fig. 14. Slangen frister Adam og Eva, som derefter uddrives af Paradis.
Kalkmaleri i Esbønderup Kirke paa Sjælland.
(Efter Akvarel af J. Kornerup i Nationalmuseet.)

Hvorledes saa Djævelen   ud? Derom kunde ingen være i
Tvivl. Det stod jo tydeligt at læse i Billederne paa Kirkernes
Mure og Hvælvinger. I Ordets egentlige Forstand malede man
nemlig den Gang Fanden paa Væggen. Ingen anden Tid har
været saa optagen af at fremstille Djævelen og hans Gerninger
som netop det 16de Aarhundrede. I Følge gammel Skik
anvendtes Kirkernes Vægge og Loft til religiøse -- stundom ogsaa ret
verdslige -- Malerier, som en eller anden Kirkens Velynder
bekostede. Denne Skik holdt sig ogsaa efter Lutherdommens
Indførelse. Men medens man tidligere fortrinsvis havde afbildet
Gud, Jomfru Maria, Jesu Lidelses-Historie og Helgenbilleder,
saa vendte efter Aar 1500 næsten al Interesse sig til Djævelen

og hans Virksomhed, særlig hans Mishandling af de fordømte.
Det var et Udslag af, hvad der fyldte alle Sind, som fik Luft i
disse Billeder. Men Billederne slog atter ind og fyldte de
umyndige Tilskuere, der blindt hen troede paa, som en Meddelelse
fra Gud selv, hvad de her Søndag efter Søndag sad og stirrede
paa. Gik Prædikenerne muligt over deres Fatteevne -- Billederne 
ramte paa en Prik i deres Sind og ynglede videre i nye Forestillinger. 
Man tager ikke fejl ved at antage, at Djævlefrygten i det 16de
Aarhundrede fandt sin stadige Selvfordobling i Billederne paa
Kirkevæggene, Kilden til dens bestandig stærkere Vækst og
Udbredelse. 

I Følge de kirkelige Billeder var Djævelen forfærdelig at se
til. I Paradiset havde han vel af Klogskabshensyn antaget en
nogenlunde tiltalende Skikkelse, da han slyngede sig
med Slangehale i Æbletræet og forlokkede Adam og Eva
(Fig. 14). Men da han og hans Tilhængere nedstødtes fra
Himlen, havde de vist sig i deres sande Skikkelse (Fig. 15).
Overfor Kristus herpaajorden havde Djævelen, da han
fristede ham, kun i ringe Grad fundet det fornødent at formumme sig
(Fig. 16). I Følge Niels Hemmingsens Postille søgte Fristeren
dog at antage Ydre som et Slags Urmenneske (Fig. 17).
Hvordan hans sande Udseende imidlertid var, kunde ses af alle dem,
der ikke sov, medens han saaede Klinte blandt Hveden (Fig. 18).
Men paa Dommens Dag, hvor Djævelen til evig Tid skal faa Magt
over alle de evigt fordømte, vilde han dog vise sig i sin aller
forfærdeligste Skikkelse (Fig. 19-23).

<img>
Fig. 15. Djævlene nedstødes.
Kalkmaleri i Udby Kirke i det sydlige Sjælland.
(Efter Akvarel af J. Kornerup i Nationalmuseet.)

Djævelens Virksomhed var afdobbelt Art. Dels besatte han -- enten
selv eller ved sine Medhjælpere -- et Menneske, som da blev pint 
og plaget til det yderste. Dels overlod han enhver, der vilde gaa
i Pagt med ham, en lille Djævel til Afbenyttelse. -- Mod den første 
Art af Virksomhed kunde  Øvrigheden kun i ringe Grad skride ind. 
Det eneste Middel, der stod til dens Raadighed, var ved Straffe 
at hindre eller dog formindske <sp>Djævlebesættelsernes</sp> hyppigste Anledning: utilbørlig 

<img>
Fig. 16. Jesus fristes af Djævelen.
Kalkmaleri i Gudum Kirke i Nørrejylland.
(Efter Akvarel af Rondahl (1839) i Nationalmuseet.)

<img>
Fig. 17. Jesus fristes af Djævelen til at sige, at disse Stene skal vorde Brød.
(Niels Hemmingsens Postille 1576.)

Banden og Sværgen. Hvis vi tør tro Biskop Peder Palladius
-- der dog, opskræmt som han var, og anende Djævelens Anslag
overalt, ikke er noget fuldt paalideligt Vidne -- var Lysten til at
bande vokset i en mærkelig Grad i Tyskland og Norden efter
Reformationens Indførelse. Man havde saaledes en egen Ed for
hver af Kristi Legemsdele, svor ved hvert fjerde, femte Ord og
anvendte hyppigt Dobbelt-Ed, idet man foruden "Guds Død",
der for Nemheds Skyld udtaltes som: "Stø", anbragte en
Forbandelse i Djævelens Navn i Flugt hermed<footnote>Peder Palladius: 
Om den store Gudsbespaattelse med Suæren oc Banden.
København 1557. Bl: B iij.</footnote>. Øvrigheden søgte
efter Evne at hemme dette Uvæsen. Hvo der f. Eks. ombord paa
Flaaden bandede eller blot nævnede Djævelens Navn, naar Skibet
var under Sejl, skulde efter Datidens Skibsartikler bindes til
Masten og uden al Naade piskes af Mestermanden<footnote>Tegnelser 
over alle Lande 21 Februar 1561 og 20 Juli 1563. Artikel 19. -- 
Sjællandske Registre 26 August 1589 og 14 Maj 1595. R. A. -- 
Danske Magazin I 213.</footnote>. Til lignende
Straf var de kongelige Drabanter og andre Krigsfolk hjemfaldne,
selv om de blot svor ved Kristi Vunder eller Død<footnote>Danske Magazin V 18. 
-- Sjællandske Registre 9 August 1596. R. A.</footnote>. I Sverige

<img>
Fig. 18. Djævelen saaer Klinte i Hveden, medens  Folkene sover.
(Niels Hemmingsens Postille 1576.)

skulde i Følge Erik den Fjortendes Hofordning enhver, der
grebes i at vanhædre Guds Navn ved at sværge, første Gang
straffes ved "at ligge en Nat udi Taarnet eller Kisten" og i
Gentagelsestilfælde forvises Kongens Gaard. Den, der hørte det og fortav
det, skulde være lignende Straf undergiven<footnote>Erik XIV's 
Hofordning 1560. Kgl. Hofvet no. 1. S. R. A.</footnote>. For ogsaa at bidrage
sit til Hjælp mod den fælles Fare udgav Biskop Peder Palladius
et Par Flyveskrifter, et paa Latin og et paa Dansk, hvori han 
indtrængende advarede sine Landsmænd mod Satans nyeste
Snedighed: at lokke Folk til at bande og derpaa opfylde det i Eden
udtalte Ønske<footnote>"Om den store Giuds Bespaattelse med Suæren oc Banden" og: Compendiolum, in quo pessima et horrendissima jurandi et maledicandi consuetudo vtcunque deprædicari possit. Hafn. 1556.</footnote>.

<img>
Fig. 19. Djævelen og de fordømte.
Kalkmaleri i Fænø Kirke.
(Efter Akvarel af Zeuthen (1883) i Nationalmuseet.)

<img>
Fig. 20. Djævelen og de fordømte.
Kalkmaleri iAasum Kirke paa Fyn.
(Efter Akvarel af Magnus Petersen i Nationalmuseet.)

Det mest bekendte Eksempel paa <sp>Djævlebesættelse</sp>,
hidført ved Banden, er Hans Skram, en Bonde i Farringløse ved
Ringsted. Han havde svoret som saa: "Gid jeg drikke en Djævel
i mig for hver Taar i denne Skaal Øl, hvis" o. s. v., og ganske
rigtig var saa Djævelen faret i ham og havde gjort hans
Underkrop lam. At her forelaa mere end en almindelig Sygdom
fremgik noksom af, at de onde Gæster, der holdt ham besat, ikke
kunde taale at høre en Bøn. Naar han selv vilde bede, foldedes 

Tungen sammen, saa at han maatte bide sig i den. Og læste
andre Fadervor for ham, slog han Hænderne sammen, skraalede, 
saa at man kunde høre det Byen over, medens Øjnene var
røde som Ild, Munden vrænget op til hans Øren og han gabede

<img>
Fig. 21.  Djævelen og de fordømte.
Kalkmaleri i Hørve Kirke, Odsherred, Sjælland.
(Efter Akvarel af J. Kornerup i Nationalmuseet.)

saa, at Du maatte stoppe begge dine Næver i hans Hals". At
Antallet af Djævlene i ham uden Tvivl beløb sig til Skokketal, følte
Biskop Palladius sig overtydet om, da den besatte sagde til ham:
"Peder! det kriller og mylrer i mine Ben og mine Laar, som
om der var tusinde Spurve i dema. Det synes, som om denne
Flok har været selv Peder Palladius for mægtig. Forgæves
holdt han i Almuens Nærværelse Bøn i den syges Hus. Forgæves
blev der lidt efter lidt bedet for ham i halvtredje Hundrede
Sognekirker. Da der længere Tid efter tales om ham paany, er det
fremdeles som en af Djævelen plaget, et afskrækkende Eksempel, hvem kun
Taalmodighed kunde anbefales<footnote>Peder Palladius: 
En Visitatz Bog (udg. af Sv. Grundtvig Kbhvn. 1872). S. 119. -- 
Danske Magazin III 91. -- P. Palladius: Om den store Guds Bespaattelse 
med Suæren oc Banden. Kbhvn. 1557. Bl. A iiij.</footnote> (Fig. 24).

<img>
Fig. 22. Djævelen og de fordømte.
Kalkmaleri i Skibby Kirke paa Sjælland.
(Efter Akvarel af Zeuthen i Nationalmuseet.)

Som Eksempel paa en Djævlebesættelse, til hvilken der ikke
forelaa nogen ydre paaviselig Grund i 
Form af Sværgen og Banden eller lignende, kan nævnes Mette
Hardenberg, der var gift med Rigsraad Præben Gyldenstjerne
og altsaa baade ved Fødsel og Giftermaal knyttet til Landets
fornemste Slægter. Hun har i Forening med sin Mand afgivet en
skriftlig Erklæring om, hvad der hændte hende. I Følge denne
Bekendelse forulejligedes hun i Aaret 1597 meget af Djævelen.
Han fulgte hende mere end seks Uger og blev stedse hos hende,
slog og drog hende, naar hun nævnede Gud, saa at hendes Krop

sad i et blodigt Kød. "Item har han slaget hendes Median og
Lungeaare, saa at hendes Ærmer er løbne fulde af Blod, og var
nær løben hende ihjel, desuden har han og stukket hende i
hendes Skinneben, saa at de sidder endnu i Ribber og Saar".

Endelig forbarmede dog Gud sig over hende, og en Nat kom
det hende for, at hun blot skulde staa op og gaa til Vallø til det
saakaldte Tornekammer, saa skulde hun blive frelst. Den næste
Dag vandrede hun da paa sin Fod til Vallø, som laa tre Mil fra
hendes Gaard, og skøndt mange godt Fclk agede samme Vej, blev
hun dog standhaftig ved at gaa. Men Djævelen fulgte med, hun
kunde bestandig se ham løbe paa Vejen og hoppe over Gærder
og Bække. Dog viste sig denne Gang ogsaa en Engel, der
ledsagede hende paa den andert Side af Vejen.

<img>
Pig. 23. Djævelen og de fordømte.
Kalkmaleri i Tudse Kirke paa Sjælland.
(Efter Akvarel af O. Bergh i Nationalmuseet.)

Da hun kom til Vallø (Fig. 25), gik hun ind i Tornekamret, og
en Mængde Folk, som samledes udenfor Døren, hørte grangivelig, 
hvorledes den onde disputerede med hende, men hun talede
imod ham af Skriften. Saa hjalp da Gud hende. Djævelen viste 

sig ikke mere. Den næste Dag kunde hun drage fra Vallø og
"blev snart atter smuk, sund og tilpas. Den Kæp, hun havde i sin
Haand dèr hun gik til Vallø, har hun lagt i Tornekamret og ladet
den dèr blive liggende".

<img>
Fig. 24. Djævlebesættelse. "Jesus drev en Djævel ud, han var dum" 
(*c: døvstum) Der Djævelen foer ud, da talede den dumme".
(Niels Hemmingsens Postille 1576.)

I Slutningen af denne mærkelige Bekendelse hedder det, at
saa vel Mette Hardenberg som hendes Mand, Præben Gyldenstjerne, 
bevidner Sandheden heraf, "endog hun gider ikke gerne
talt derom som han; men han vil ikke dølge det, men siger, at
han vil have det ud paa Tryk"<footnote>Nye Danske Magazin II 320.</footnote>. 
Denne hans Iver i Forbindelse
med begges høje Samfundsstilling er vistnok Grunden til, at dette
Tilfælde er blevet bekendt fremfor mange andre, maaske langt
farligere. Hvor talrige de har været, og hvor haardt Djævelen
har plaget Datiden, faar man det bedste Begreb om ved at se,
hvilke yderligere Forholdsregler Biskop Palladius saa sig
nødsaget til at gaa ind paa. Overløben af lidende, tillod han, at man 

<img>
Fig. 25. Vallø paa Sjælland.
Opført af Peder Oxes Enke, Fru Mette Rosenkrans, 1581-85.
(Fotografi.)

henvendte sig ogsaa til almindelige Djævlemanere, dog at
Provsten i Herredet først gennemlæste Manings-Ordene, at der ikke
skulde findes noget ugudeligt deri. Til Brug for Præster samlede
han selv en Række Skriftsteder, der burde anvendes i Forbindelse 
med "en fastende Bøn" og den kirkelige Besværgelsesformular. 
Det Sprog, hvori Præsten tiltalte Djævelen, var
ligegyldigt, Dansk eller Latin, som vedkommende selv fandt for godt.
Dog advarede Palladius dem bestemt mod at tale Hebraisk, med
mindre de virkelig var Sproget mægtige, da de ellers herved
stemplede sig selv som Gække, og Djævelen let kunde opdage
sligt<footnote>Danske Magazin III 89-96.</footnote>.

Folk i Almindelighed tyede dog kun i værste Fald til Præster
og Manere. Til dagligt Hold nøjedes man med <sp>Husraad</sp>. Blandt
disse var Korsets Tegn, der ogsaa anbefaledes af Gejstligheden,
Salt og Brød samt en "Korshvid" de almindeligste. Korsets Tegn
skulde gøres for Brystet Morgen og Aften og desuden hver Gang
noget overordentligt viste sig. Om denne Skik minder endnu
Udtrykket: "at korse sig over noget" og "Kors bevares!" [bevare
os]. Salt og Brød, det rensende og nærende, hvormed Herren
havde betegnet sine Apostles Hverv (Verdens Salt) og i
Nadveren endog sit eget Legeme, ansaas med Grund for et af de
virksomste Midler mod Djævelen. Det bragtes først til Huse i det
nye Hjem, anvendtes som afværgende Middel ved mange
Lejligheder og gav saavel et Løfte som en Maning bindende Kraft
<footnote>Ugeblad for den danske Folkekirke I Kbhvn. 1865). S. 30. 
39-91, 238-39. -- Thiele: Danmarks Folkesagn III S. 31. </footnote>.
Som alt sligt lod det sig imidlertid ogsaa misbruge og benyttedes
med samme Held af ugudelige til at tvinge Djævelen til at give
Møde<footnote>Danske Samlinger 2den Række III 235.</footnote>. 
Børnelegen "Salt og Brød", oprindelig vistnok en
middelalderlig, kaad Spot over Djævlemaning, udført ved Jul eller
Fastelavn, naar man ret slog Gækken løs, er nu et sidste, afbleget
Minde i Norden om denne Salt og Brøds tidligere Betydning.
En "Korshvid" endelig antoges at virke, hvad enten man bar den
paa sig eller gravede den ned f. Eks. under en Sengestolpe eller
under Arnen. Lige saa virksom, men selvfølgelig paa urette
Maade, viste den sig at være, naar man bortkastede den i
"Fandens Navn". Som Betegnelsen angiver, var det en Sølvmønt
med Kors paa; særlig efterspurgt synes de tyske "Kreutzere"at
have været, paa hvilket Korset stod tydeligt præget
<footnote>Samlinger til Jydsk Historie og Topografi III 198 og 201. 
-- P. Friis Edvardsen: Schielschiør Kiøbstæd. (Sorø 1759.) S. 70. -- 
Hübertz: Aktstykker vedk. Aarhus. III 31.</footnote>.

Hvor Djævelens Virksomhed var saa mangeartet og dybtindgribende, 
maatte det ofte være vanskeligt, ja ligefrem umuligt
at skelne mellem, hvad der var Guds og hvad Djævelens Værk.
Da saaledes f. Eks. i Aaret 1570 den 17de Juni et Stykke kogt
Lammekød i Dr. Rasmus Lætus' Køkken med eet blev blodigt,
og tre Dage efter en almindelig Steg blev det samme -- og det
medens Peder Oxe, Kansleren og en Mængde Adelsmænd og
Højlærde saa derpaa -- ja Gryn blev til Blod og kort efter endog
Vand til Blod i Kamstrup ved Roskilde, saa udlagde ganske vist
Dr. Niels Hemmingsen sligt som Varsler fra Gud om Straf for
udgydt, uskyldigt Blod. Men hvad borgede for, at hans
Fortolkning var mere paalidelig end den menige Almues, der, da disse
Undere i September Maaned forøgedes med, at Peder Oxes store 

Lysthus udenfor København faldt ned, paastod, at det var Fanden 
selv, der havde taget ved det<footnote>Suhm: Samlinger til den 
Danske Historie II 3, 4. -- H. Rørdam: Kjøbenhavns Universitets 
Historie II 674. </footnote>.

Kun een Ting var vis, at det under slig Tingenes Usikkerhed
maatte betragtes som en stor Brøde med Forsæt at bibringe
andre falske Begreber. Det var derfor kun velfortjent, naar en
Kvinde i Viborg, der søgte at skaffe sig en Ekstrafortjeneste ved
at lade sin ti Aars Datter optræde som djævlebesat, blev greben,
og Byens Øvrighed fik Befaling af Kongen til uden al Naade at
straffe hende "for denne gruelige og forskrækkelige Guds
Læstéring"<footnote>Samlinger til jydsk Historie og Topografi VIII 153.</footnote>.

*

Den anden Art af Djævelens Virksomhed bestod, som ovenfor 
omtalt, i Udlaan af Smaadjævle til hvem som helst til slette
Formaals Fremme. Dette var i Følge Sagens Natur den,
hvorpaa der forekom de talrigste Eksempler, men ogsaa den, hvor
der var mest Mulighed for at komme til Bunds i Sagen, idet her
jo altid maatte være en menneskelig Medvider. Her kunde altsaa
Øvrigheden skride ind og faa Ram paa de skyldige.

<sp>Pagten med Djævelen</sp> blev indgaaet ved, at man tre
Torsdagaftener i Rad kaldte paa ham og gav sig ham i Vold.
Derpaa blev der overladt vedkommende et tjenende Væsen, der
betegnes forskelligt: "en ond Kompan", "en Dreng", "en
Patron", "en Apostel" o. s. v., men altid skildres paa samme Vis
som lille, laadden, "sort og slemmer", og naturligvis var en
Djævel af lavere Rang. Navnene paa adskillige af disse er bekendte,
saasom "Smuk", "Skønner", "Blak-Skinneben", "Jeronimus",
"Alabast", "Gjelster", "Register", "Raggi", "Rusp", "Ruspian",
"Langvinus", "Pil-Hestesko" o. s. v., o. s. v. De var lydige og
utroligt hurtige, kunde i et nu fare til Skaane eller langt ud i
Vesterhavet, om Behov gjordes. Vejen til Bloksbjerg tilbagelagdes,
selv med deres Hersker paa Ryggen, i Løbet af en kort Stund.
Naar de ikke benyttedes, forsvandt de enten ganske eller stod i
Mørket som en sort Kat med gnistrende Øjne ved Sengen. Blev
man ked heraf og gjorde Korsets Tegn, maatte de vige.
<footnote>Nye Danske Magazin I 378-91. -- Danske Magazin 3die Række 
I 54-57, 323-33. -- David Grønlund: Historisk Efterretning om de i 
Ribe By for Hexeri forfulgte og brændte Mennesker. (Viborg 1780.) 
-- Cancelliets Aflevering. Skab 15. Pakke 117. R. A.</footnote> Det var
maaske denne Evne til at fjærne dem, der fremkaldte den gængse
Tro, at endog Djævelen var bange for en Heks. Hertil bemærker

dog Peder Palladius: "Det er ikkun Løgn, man siger, at
Djævelen skal selv være ræd for hende, og at han skulde en Tid have
givet hende et nyt Par Sko og rakt hende dem paa en lang Stage,
for han turde ikke selv være i Færd med den gamle Troldkvinde.
Det er ikke uden Løgn. Hvi skulde han ikke turde være i Færd
med hende, efterdi en Troldkvinde er Djævelens Mælkedeje, hun
malker ham, og han  malker hende saa længe, at de malke hen tilsammen i
Helvedes Afgrund"<footnote>Peder Palladius:  En Visitatz Bog,  udg. af Sv.  Grundtvig S.  95.</footnote>.

At en Troldkvinde er Djævelens Mælkedeje, var ikke blot et Udtryk af
Biskop Palladius, men en gængse Talemaade. Det laa den Gang
nær. De katolske Gejstliges løse Forbindelser havde man jo kaldt for deres
"Mælkedejer". Og Datiden synes at have været tilbøjelig til at forbinde noget 
tvetydigt blot ved Billedet af en Haandkærne. Det var derfor et 
hyppigt forekommende Emne baade i
svenske og i danske Kirker: En Djævel i Lag med en Kvinde, der
kærner Smør. Intet viser maaske Datidens besynderlige
Blanding af utøjlet Kaadhed og Helvedesrædsel som disse løjerlige
Kirkebilleder (Fig. 27-30).

<img>
Fig. 26. Kalkmaleri i Tirsted Kirke paa Lolland.
(Efter Akvarel af J. Kornerup i Nationalmuseet.)

Det, hvortil Smaadjævlene benyttedes, var tilsyneladende et
dobbelt Øjemed, dels det uskyldigere at skaffe deres Herre
Lykke, dels at tilføje andre ondt.  Da imidlertid <sp>Lykke</sp> aldrig
kunde skaffes, uden at den toges fra en anden, var i 



<img>
Fig. 27. En Djævel hjælper at tappe Øl og at kærne Smør.
Kalkmaleri i Tudse Kirke paa Sjælland.
(Efter Akvarel af O. Bergh i Nationalmuseet.)

<img>
Fig. 28. Djævelen hjælper en Kvinde at kærne Smør.
Osmo Kirke i Sverige.
(H. Hildebrand.)

<img>
Fig. 29. En Djævel hjælper en Kvinde
at kærne. Kalkmaleri i Thingsted Kirke paa Falster.
(Magnus Petersen: Kalkmalerier.)

Virkeligheden begge Maal lige slette. -- Et Menneskes Lykke lod sig
løsne fra ham ved Hjælp af visse Ceremonier og
Besværgelsesformularer. En af disse lød saaledes:

<tab> Ild og Arne efter Dig rage!
<tab> Al din Velfærd fra Dig tage!
<tab> i Djævelens Navn!<footnote>Danske Samlinger 2den  Række  VI  306-24.</footnote>
Den fratagne Lykke kunde derpaa deles mellem forskellige. 
En Troldkvinde i Aalborg, der ofte havde været sammen
men en halv Snes andre og delt fratagen Lykke, klager over,
at en af disse, Jomfru Christence, altid naar de skiltes "selv
beholdt meste Parten af den Lykke, de havde at skifte"
<footnote>Nye Danske Magazin I, 383-84.</footnote>. Man
hører derfor oftere Tale om "Lykke, fratagen for saa og saa
mange Aar siden", ja man kan endog træffe retslige Dokumenter, 
hvori en Person lader "æske sin Lykke igen" fra en
anden<footnote>Samlinger til jydsk Historie og Topografi III 197. 
VI 177 og 179. VIII 154.</footnote>.

<img>
Fig. 30. Djævle og en Kvinde, der kærner.
Kalkmaleri i Fakse Kirke paa Sjælland.
(Efter Akvarel af Zeuthen i Nationalmuseet.)

En ganske egen Maade at rane Lykke paa var ved Hjælp af
Fingeren af en henrettet Tyv. Man fik herved ikke blot den
afdødes ubrugte Lykke, men Rapsenaturen antoges fremdeles at
hæfte ved Fingeren, saa at den kunde skaffe noget af andres
med. Slige Tyvefingre var forholdsvis lette at faa ude ved Byens
Galge (Fig. 31 og 32), hvor de talrige hængte vedblev til Skræmsel
at svaje for Vinden, indtil de endelig af sig selv blæste ned.
Selvfølgelig var det streng Straf underkastet at tage Saadanne Fingre;
de maatte derfor i Reglen hentes, naar Mørket var faldet paa,
helst ved Midnatstide. Hvor hyppigt dette dog skete, faar man 

et Indtryk af, ved hvad der tilfældigt berettes om to Kvinder i
Helsingør. De overbevistes om at have søgt at forbedre deres
Handel med Brændevin ved at anbringe en Tyvefinger,
omvunden med en Klud, i Brændevinskrukken. Fingeren havde de
skaffet sig ved en Gang, da Folk sov til Middag, at liste sig op
"til Galgen ved Set. Anna", og der "paa en død, gammel
Tyvekrop, nedfalden under Galgen", at vride den ene Haand af og
gemme den i en Sæk Brænde. Da de kom hjem, og hver tog sin
Finger, viste det sig imidlertid, at de ikke havde været de første,
idet to Fingre allerede manglede<footnote>Danske Samlinger 2den Række 
VI 306-24. -- Kinch: Ribe Byes Historie II 892.</footnote>.

<img>
Fig. 31. Gren, Galge, Hjul og Stejle.
(Thomas Wright.)

Den uhyggeligste Anvendelse af den betroede Magt var dog
til blot at gøre andre Skade, forgøre dem, uden at dette kunde
medføre nogen Gavn for en selv. Dette fandt ikke desto mindre
overordentlig hyppigt Sted, og utallige var de Tilfælde, hvor Folk
blev overbeviste om og straffede for at have begaaet denne Brøde.
De Midler, der anvendtes, var meget forskellige. Et Par Knive
overkors, Haar eller Negle af den Paagældende, Vinduesbly,
Voks af Kirkelys, et Baand med Knuder, en Klud med en
Uldtot, lidt Hvidløg og Timian<footnote>En usædvanlig fuldstændig 
Angivelse af Troldkvinde-Tilbehør findes i Skaaninge Landstingsdom 
af 16 November 1636. R. A. </footnote>, ethvert af disse Midler og mange
andre (Fig. 33) var nok til, rettelig brugt, ikke at forfejle sin
Virkning. Derfor var det ogsaa mere end tilstrækkeligt Bevis, da en
Troldkvinde stod for Retten i Bergen, og Byfogden drog
Hovedklædet af hende, at det viste sig, at hun bar "om Hovedet et Baand
med tre Knuder, hvori var Haar, Jord og anden Trolddom"<footnote>Norske Magasin I 315.</footnote>.

Stundom, men langtfra altid, lystes der en hemmelig 
Forbandelse tillige, som da to Kvinder i Kornerup Aar 1549 forgjorde
Laurits Fynbo ved at tage en Urt og læse over den: "Jeg binder
dit Hjerte, Laurits Fynbo, ved dette Baand, dit Legeme og alle 

dine Lemmer og Indvolde, din Lykke og al din Velfærd med
dette Baand, ligesom Vorherre han bandt Djævelen med de
haarde Stenrødder til evig Tid". Derpaa kastede de Urten over
Laden ind i Laurits Fynbos Gaard, saa at han blev syg tre Dage
efter<footnote>Danske Magazin 3die Række I 323-33.</footnote>. 
Hyppigt var det nok blot at udtale det onde Ønske, som
da f. Eks. gamle Gertrud i Ribe, hvem en Pige nægtede Mad
svarede, idet hun gik: "Dine egne Kanuter kan Du ellers nok
give til. Du skal en Gang faa Skam derfor". Og ganske rigtig,
otte Dage efter maatte Pigen gaa til Bartskæreren med sin
Finger, der var bleven daarlig, og han tog et helt Ben ud, saa at et
Led gik af den<footnote>David Grønlund: Hist. Efterretn. om de i 
Ribe By for Hexeri forfulgte og brændte Mennesker. (Viborg 1780.) 
S. 6-10.<footnote>. Eller i Aalborg, hvor Jomfru Christence lovede
Søren Jensen en Ulykke paa sin Mund for, hvad han havde sagt
om hende; og samme Dag, som han sad paa et Bislag, kom der
en ung Karl, "der var Kopsætter", løbende imod ham, skar ham
tværs over Munden og foer videre<footnote>Nye Danske Magazin I 386.</footnote>. 
Eller i Helsingør, hvor Anne

<img>
Fig. 32. Galgen paa Montfaucon i Paris.
(Kobberstik i Bibliothéque nationale i Paris.)                     '

Landsknægts ønskede Morten Bolleby at tære saa mange Penge
paa sin Sotteseng, som han havde tjent paa den Fjerding Smør,
hvormed han bedrog hende; og kort efter slog Peder Vægter
ham da ogsaa i Hovedet, saa at han længe maatte ligge syg paa
Jacob Kandestøbers Loft<footnote>Danske Samlinger 2den Række VI 313-14.</footnote>.

<img>
Fig. 33. Hekse øver Trolddomskunster.
(Efter et Stik fra det 16de Aarhundrede i Bibliothéque nationale i Paris.)

Alle Saadanne heftige Udbrud medførte dog i det mindste den
Fordel, at Forbindelsen mellem Aarsag og Virkning her var let
at paapege, saa at den skyldige, der var kommen til at røbe sit
Forhold til Djævelen, hurtigt kunde blive brændt. Selv i temmelig
vanskelige Tilfælde lykkedes det ved Hjælp af slige Blottelser
tilsidst at faa Sandheden for en Dag. Som et Eksempel blandt flere
kan anføres en Række Begivenheder i Helsingør. I November 1581
traf Bødlen her paa en Ølbod sammen med en gammel Kvinde,
Kirstine Jep Brænders. Hun var i Færd med at bede en Bonde,
der sad derinde, om Forlov til at køre med. Bødlen afbrød dem
ved at sige til hende: "Du kan tro, han skal faa Dig op at køre".
Hvortil hun svarede: "Han maa køre Fanden og Dig med". -- 
"Fanden køre Dig selv!" udbrød Bødlen og slog hende over
Armen med et Piskeskaft. Grædende løb hun da ud, men sagde i
Døren: "Du skal komme til at svie saa længe paa din Arm, som
jeg svier paa min".

Nogen Tid efter stod Bødlen i sin Dør. Et Svin kom forbi paa
Gaden, og han tog en Sten for at kaste efter det, men idet han 

kastede, brødes Benet i hans Overarm. Han mødte da paa
Raadhuset med Armen i Bind, klagede over sin Vanførhed og sigtede
Kirstine Jep Brænders som den skyldige, idet hun havde lovet
ham saadan Ulykke. Han var dog ikke mere vanfør, end at han
kunde udføre sine Embedsforretninger: fængsle en Fyr, der med
Vold vilde skaffe sig og en løsagtig Kvinde Nattelogi i hans Hus,
behørigt kagstryge otte Kvinder paa Torvet for Utugt o. s. v.,
o. s. v. Men et halvt Aar senere skulde han paa "Sletten"
henrette en Kvinde, der havde staaet i utilladeligt Forhold til sin
Svoger. Ved første Hug Saarede han hende kun lidt i Halsen,
endnu en fem, seks Gange huggede han forkert, hun skreg
fremdeles, saa kastede han Rettersværdet og satte afsted i Løb over
Grøfter og Gærder, men Mængden efter ham og sønderrev ham.

<img>
Fig. 34. Lystgaarden Lundehave ved Helsingør (det senere Marienlyst), 
anlagt af Frederik II i 1580'erne.
(Efter Braunius: Theatrum urbium IV.)

Da Bødlen var omkommen saa ynkeligt, mødte hans Enke paa
Raadhuset i Helsingør og anklagede Kirstine som den egentlig
skyldige i hendes Mands Død. Kirstine flygtede bort for at
undgaa Faren, men forgæves. Det gav blot Anledning til, at endnu
værre Ting kom op om hende. Saaledes oplystes det blandt
andet, at hun en Gang, da Peder Christensen stod i en Stue, var
kommen derind og havde taget ham om Halsen; men han var
bleven vred og havde slaaet hende i Næse og Mund, saa at det
blødte, og siden havde han bedt hendes Mand holde hende fra,
hvor han var. Kort efter blev Peder Christensen syg, saa at han
tabte baade Syn og Mæle og maatte til Bartskær i Søborg. Men
hvo, der havde voldt ham den Sygdom, fremgik noksom af, at
Kirstine Brænders sad med sin Datter og en anden Kvinde ved 

Vejen udenfor Lundehave (Fig. 34), baade da han kørte til
Søborg, og om Tirsdagen, da han kom tilbage. Bartskæreren i
Søborg afgav da ogsaa den Erklæring, at det var Kirstine, "der havde
gjort ham det, han havde", ligesom Christoffer Slagter kunde
bevidne, at han saa, hun sad derude paa Vejen, da de kom fra
Søborg. Fremdeles oplystes det, at hun en Gang var kommen
ind til en Bartskær, og da hun dér traf Skolemesteren, havde hun
"talet Latine" med ham, man kunde tydeligt høre hende sige
baade "ita" og "non". I berettiget Harme havde da
Bartskæreren vist hende ud, men hun havde lovet ham brune Nødder, og
nogen Tid efter fik han en Hob Knuder paa sit Liv og blev
meget ilde faren.

Havde man yderligere Vidnesbyrd behov! Kom saa hertil
Bekendelser fra et Par om, at de ved hendes Kure var blevne
helbredede, var Sagen klar nok. Ingen uden Djævelen kunde have
forlenet hende med denne Magt, og med fuld Føje blev hun
derfor brændt<footnote>Danske Samlinger 2den Række VI 346-62.</footnote>.

Et ganske eget Middel til at forgøre med -- vanskeligt at opdage,
kraftigt virkende fremfor noget -- var et Voksbarn. Det var en
Dukke af Voks, opkaldt med dens Navn, hvem man ønskede at
tilføje ondt. Det Voksbarn f. Eks., der anvendtes til at forgøre
Fru Anna Bilde paa Nakkebølle, saa at hun aldrig mere blev
karsk og alle hendes femten Børn døde, var lavet af en
Voksstabel, næsten en halv Alen langt, naturligvis opkaldt Anna, og
blev baaret i 40 Uger af Jomfru Christence Kruckov, skjult under
den højre Arm. Hvad det særligt gjaldt om, var at faa Voksbarnet
rettelig døbt, hvortil der naturligvis krævedes, at en Præst maatte
være i Ledtog med. Om et Voksbarn, der Aar 1543 bragtes fra
Sjælland til Skaane, bevidnes det, at saa vidt vedkommende
vidste, havde Præsten, Hr. Joachim i Skaane, kristnet det
<footnote>Danske Magazin 3die Række I 54-57.</footnote>. Om det
Voksbarn, som Jomfru Christence bar under Armen, blev der
afgivet den Bekendelse, at da det var fuldbaarent, førtes det til
Altret i Aastrup Kirke, hvor en Kvinde bar det, Præsten Hr.
Mads døbte det, og hele Følget ofrede, ganske som ved en
almindelig Daab. Senere, paa en Fredag, samledes man atter i Kirken,
Præsten og fem Kvinder i Forening satte Voksbarnet ned i Anna
Bildes Kirkestol som i en Grav med de Ord: "Nu sætte vi al
Fru Annas Lykke og Velfærd ned"<footnote>Nye Danske Magazin I 379-83.</footnote>. 
-- For at ikke Præster 

meget mod deres Vilje skulde blive delagtige i saadan Ugudelighed, blev
det gentagne Gange paa Landemoder paalagt dem ved Barnedaab altid at
blotte Barnet enten helt eller dog til Lænderne, saa at de kunde 
overbevise sig om, hvorvidt det var et rigtigt Barn eller et
Voksbarn<footnote>Ny kirkehistorisk Samlinger II 450.</footnote>.

<img>
Fig. 35. En norsk Signekælling med Voksbarn i Nutiden.
(Tegning af H. Gude.)

Ved alle hidtil anførte Tilfælde kunde der ikke være nogen Tvivl om, at
det slette Formaal fremmedes ved Djævelens personlige Indgriben. Men
hvad skulde man dømme, hvor der ikke laa nogen 
ond Hensigt til Grund, hvor Midlet syntes uskyldigt, og det, der
opnaaedes, kun virkede til Gavn. Et prøvet Middel mod Tandpine
f. Eks. som dette at signe Tanden med følgende Ord:

<tab> Præst læser Læst over Sten,
<tab> Orm æder Tand til Ben.
<tab> Gud og den hellige Læst
<tab> Fri den slemme Gæst
<tab> I Navn Gud Faders og Gud Søns og Gud den Helligaands!
<footnote>P. Edvardsen Friis: Schielschiør Kiøbstæd (Sorø 1759). S. 350. </footnote>

det kunde dog umuligt have med den Onde at gøre. Eller et 
Husraad som dette, at læse:

<tab> Mari gik ad Veje.
<tab> Der kom de tre Maje,
<tab> Og vor Herre Jesus Krist,
<tab> Og Set. Hans Evangelist,
<tab> Melchior, Jesper, Baltzer.
<tab> Jesus, Maria, Anna,
<tab> i Navn Faders, Søns og Helligaands
<footnote>Peder Palladius: En Visitatzbog, udg. af Sv. Grundtvig. S. 94. 
-- En Mængde Signeformularer er samlede i Thile: Danmarks Folkesagn III.</footnote>.

hvorledes skulde det kunne gøre Skade? Hvis sligt medførte
Pagt med Djævelen, saa havde over det halve Land gjort sig
skyldig i denne Synd. Thi Alverden tyede til Saadanne Midler, og
det ikke blot Almuen paa Landet (Fig. 35), der lod læse over sig
mod Gigt og andet og lod sine Kreaturer signe mod Forgørelse,
men selv de højest stillede var med. For blot at nævne et Par
Tilfælde, saa lod f. Eks. Jacob Sparre sig signe af "Hellig Ludse",
hver Gang han skulde til Landsting. Og da han en Gang to Dage
i Rad forgæves havde jaget i sin Raahave, lod han hende gaa
langs Hegnet og slaa hver Stolpe med en Kvist og signe den.
Ganske rigtig skød han to Dyr i Raahaven inden Aften<footnote>Hellig 
Ludses Bekendelse af 13 Oktober 1546. Dokumenter til Klevenfelds
Stamtavler. Jacob Sparre. R. A.</footnote>. 
Sigvard Grubbe fortæller i sin Dagbog fra en Rejse i Sverige:
Overnattede vi i Aaby hos Præsten Hr. Hans, og her fik jeg fat i en
"Hestebottere", som med et Par Ord helbredte min Hest, der
var bleven temmelig halt, da vi drog gennem Hulvejen<footnote>Danske Magazin 4de Række IV 51.</footnote>.

Men alt saadant var alligevel, hvo der saa gjorde sig skyldig
deri, den uforsvarligste Letsindighed. Djævelen var til Stede ved
hvert af disse Foretagender og lod sig hverken skræmme af
et Kors eller af Jesu Navn nævnet i en Remse, som maaske
"Djævelen selv eller en Munk"<footnote>Peder Palladius: 
En Visitatzbog, udg. af Sv. Grundtvig S. 94. </footnote> -- hvad der omtrent kunde
komme ud paa eet -- havde sat i Omløb. Kirken dømte ogsaa
klart nok herom. I Fyn blev saaledes Aar 1568 Mikkel Degn i
Rørup og 1575 Hans Degn bandsatte paa Grund af deres
Signen<footnote>Suhm: Samlinger til den danske Historie II 2, 145-46.</footnote>. Paa Sjælland blev Aar 1573 Præsten Jacob Andersen i
Jørlunde afsat fra sit Embede og sat i Fængsel i Sorø paa Grund
af hans "Signelser og anden Djævelskab"<footnote>Ny kirkehistorisk 
Samlinger III 604-8</footnote>. I Stavanger maatte
Aar 1584 Jacob Jonson staa aabenbar Skrifte for hans Læsning
mod Gigt m. m. og maatte under Livsstraf love aldrig at bruge
saadan Forfængelighed tiere<footnote>Stavanger Kapitelsbog 10 Juni 1584. 
N. R. A.</footnote>. Og i Peder Palladius' fyndige
Sprog lyder Omtalen af Kvinder, der signer og helbreder Folk
og Fæ, saaledes: "En Kostjert med Eddike! Djævelen har hun,
saa faar hun og med sin Signelse. Saa faar ogsaa du, om du lader
dig eller dit Fæ signe af hende. Vel kan din Ko faa det bedre,
som dig tykkes. Men din Sjæl fordømmes ind i Helvedes
Afgrund med din Signelse. Kvinde, vár din Mund, at du ikke faar
en sviende Hale!"<footnote>Peder Palladius: En Visitatzbog, 
udg. af Sv. Grundtvig. S. 94-95.</footnote>

*

I en Tidsalder, hvor man troede at se <sp>Djævelens Indgriben</sp>
i alle Forhold, maatte denne formentlig kunne eftervises ikke
blot i dagligdags Smaating, men i selve de <sp>historiske
Hovedbegivenheder</sp>. Det forholder sig ogsaa saa. Vi skal her
forbigaa, hvad mulig Virkning Erik den Fjortende har frembragt ved
de fire Hekse, som han tog i sin Tjeneste i Krigen mod Danmark
<footnote>Sleidanus: Wahrhafte Beschreibung allerley Handel. Continuatio. 
I 354. -- A G. Ahlqvist: Karin Månsdotter. S. 116. Anm. 70. </footnote>,
eller hvad Nytte han har haft af den lille Djævel, som han sagdes
at have afkøbt en Munk i Frankrig, og som indespærret i en
Flaske vidste at fortælle ham forud alt, hvad der vilde ske
<footnote>Skrivelse dat. Flensborg, 13 Oktober 1564 fra Hans Skougaard til Hr. Mogens Gyldenstjerne. Danske Kongers Historie 52. R. A.</footnote>. Vi
skal alene holde os til, hvad der vidnefast lod sig godtgøre, og
vælger da som et tydeligt og afgørende Eksempel den
dansk-norske Orlogsflaades Forhold i Tidsrummet 1540 til 1590. I
Løbet af disse 50 Aar greb Djævelen ikke mindre end tre Gange
afgørende ind i Flaadens og derved hele Landets Skæbne.

<img>
Fig. 36. Djævel og Havfrue søger at standse Hellig Olaf.
Kalkmaleri i Vallensbæk Kirke.
(Magnus Petersen: Kalkmalerier.)

Første Gang var i Aaret 1543, da Christian den Tredje lod
ruste en Flaade paa ikke mindre end 40 Skibe, der under
Admiral Mogens Gyldenstjerne skulde først forjage en hollandsk
Flaade fra Norges Kyster og derpaa ramme Kejseren føleligt ved 

at gaa til Holland, stikke Hul paa Digerne og sætte Landet
under Vand. Da denne stolte Flaade paa Udvejen ankrede op ved
Helsingør, blev Togets Udfald allerede afgjort. Gyde
Spandemagers og nogle andre Troldkvinder, der var samlede i en Dal
udenfor Byen, forgjorde den ved deres Kunster, saa at Sejlene
hang slappe og Skibene ikke kunde komme af Stedet. Men
Forbandelsen fuldbyrdedes først ret, da Flaaden endelig naaede
Zeeland. Thi idet den søgte at lægge ind her, blev den bestandigt
dreven tilbage og maatte tilsidst formedelst stærk Storm drage
hjem med uforrettet Sag. Straks ved Hjemkomsten blev der
optaget Forhør og Pinebænken ikke sparet for at faa fuld Klarhed
over, hvilke de Personer var, der havde været med i Dalen ved
Helsingør<footnote>Christian den Tredies Historie ved Niels Krag 
og Stephanius. Dansk Oversættelse. I (Kbhvn. 1776). S. 263-65. -- 
Danske Magazin 3die Række I 54-67.</footnote>.

Anden Gang var i Aaret 1566 i Slutningen af Juli Maaned, da
den danske Flaade efter en Kamp med den svenske kastede
Anker ved Visby paa Gotland for at begrave en falden dansk
Kaptajn. Forgæves advarede Kommandanten i Visby dem mod
den farlige Ankerplads. Forgæves havde man "Natten tilforn
klarligen hørt ynkelige Raab og Skraal under Skibene i Vandet".
Admiralen var halsstarrig, og Følgen blev, at i den forfærdelige
Storm, der opkom om Natten, gik en halv Snes af de største
danske Skibe under med Mand og Mus. Denne Ulykke, der
greb saa stærkt ind i Danmarks hele Stilling, skyldtes nogle
Troldkvinder, der for en ussel Vindings Skyld -- for at en
Værtinde i København kunde beholde noget Gods, som en af
Kaptajnerne havde givet hende i Forvaring -- ikke tog i Betænkning
at bringe en saa forfærdelig Ulykke over Landet. Det var kun
en tarvelig Erstatning, at alle de Paagældende siden blev
brændte<footnote>Resen: Kong Frederichs den Andens Krønicke. 
Kbhvn. 1680. S. 160-62.</footnote>.

Tredje Gang endelig var da i Aaret 1589 en dansk Orlogsflaade 
paa fjorten store Skibe foruden en Mængde smaa, alle
under Admiral Peder Munks Befaling, skulde føre Christian den
Fjerdes Søster Anna som Brud til Skotland, hvor Jacob den
Sjette ventede hende. Flaaden sejlede fra Kronborg den 1ste
September. Men næppe var den kommen Kattegattet ud, førend
den fik uafbrudt Modvind og forfulgtes af stadigt Uheld:
Orlogsskibene sprang læk og kunde ikke komme af Stedet, medens
Handelsskibe til Spot og Spe sejlede dem forbi baade paa den 

ene og den anden Led. Tilsidst maatte Flaaden søge norsk Havn.
Vinteren stundede til, man blev da dèr. Kong Jacob den Sjette
maatte selv sejle over for at hente sin Brud, og hun naaede ikke
Skotlands Kyst førend den 20de Maj Aaret efter. At her var noget
galt paa Færde, kunde enhver sige sig selv. Og Sandheden kom
da ogsaa for en Dag. Seks Hekse paa Fejø viste sig at være de skyldige. Ved
Hjælp af nogle Lerpotter paa et Bord i Karen Vævers Hus havde de
opvakt Storm og bragt Flaaden i Forvirring, medens Apostlen "Langvinus",
der sendtes afsted efter den i en tom Øltønde, havde besørget Resten,
virksomt understøttet af de to,Djævle "Smuk" og "Pil-Hestesko", der
havde klamret sig om Skibenes Køl. At her ikke var sket en større Ulykke
og hele Flaaden efter Bestemmelsen gaaet under, skyldtes alene den
Omstændighed, at Karen Vævers havde sin Mand, sin Søn og sin Svoger
ombord. For deres Skyld havde hun tre Gange i Jesu Navn bedet
de andre om at skaane Flaaden, og da de desuagtet sendte hendes
Apostel "Langvinus" afsted, havde hun ved hans Hjemkomst
brugt ham til at forpurre deres Plan ved at berede den ene af
dem en brat Død<footnote>N. Slange: Christian den Fjerdes Historie. 
Pars 1 (Kbhvn. 1749). S. 29 og -- Troels-Lund: Mogens Heinesøn. S. 210-11. 
-- Kolderup Rosenvinge: Gamle danske Domme, 4de Samling. S. 226-29. -- 
Cancelliets Aflevering. Skab 15. Pakke 117. R. A. -- Sjællandske Tegnelser 
22 Juli, 2 Aug. og 29 September 1590. 17 Febr. 1591. R. A. --Chr. IV's 
latinske Stilebog 12 Juni 1590. Store kongelige Bibliothek.</footnote>.

<img>
Fig. 37. Djævelen søger at tilintetgøre et Skib.
Træsnit, trykt i Troyes 1490.
(Paul Lacroix.)

Ved Siden af saa storartede Virkninger var det næsten
forsvindende, hvad der øvedes af lignende Art mod private, om end
mangens Velfærd gik tilgrunde herved. Som da den rige Ole
Bager i Odense lagde sig ud med en Heks ved at nægte hendes 

Datter at ægte en af hans Handelsbetjente. Herover vrededes
Heksen heftigt og lærte sin Datter ved at skvulpe syv
Æggeskaller i en Spand Vand at bringe alle de syv Skibe, som Ole Bager
just havde i Søen, til at gaa under, saa at af alt Mandskabet kun
hendes Elskede alene reddedes<footnote>Vedel Simonsen: Bidrag til 
Odense Byes Historie III  1,   126-27. </footnote>.

<img>
Fig. 38. En Troldmand lader Djævle bringe ham Apostlen Skt. Jakob. 
To Pilegrimme, der kommer fra Skt. Jakobs Grav, ser forfærdede til.
(Efter en Miniature i et Haandskrift fra det 15de Aarh. 
i Bibliothèque de Bourgogne, Bryssel.)

Var Djævelen virkelig baade villig og i Stand til at øve
saadanne Undergerninger i Norden, kan det ikke undre, at man
udenlands fra hørte om tilsvarende Bedrifter. En af de frækkeste 
var dog vistnok den, da han paa en Troldmands Anmodning
vovede sig ind i selve Himmerig og for en kort Stund bortførte
Apostlen Skt.Jakob, Spaniens Skytshelgen, ned til Jorden (Fig. 38).
Men jo voldsommere Djævelens Indgriben var, des klarere
stod ogsaa Øvrighedens Pligt foreskreven: med Ild og Sværd at
bekæmpe Ondet. Djævelen selv kunde man ganske vist ikke
naa, men vel hans menneskelige Haandlangere.
Fremgangsmaaden mod disse var given af Sagens Natur: først maatte de pines
til Bekendelse -- hvor skulde nemlig en, der var i Pagt med
Djævelen, falde paa at tilstaa godvilligt? -- og derpaa burde de
levende brændes, for at hvert Spor af dem kunde udviskes. Ikke
blot almindelig Retfærdighed, men ogsaa Hensynet til de for-

forgjorte krævede dette, thi man havde flere Tilstaaelser for, at
disse ikke vilde kunne komme til deres Velfærd og Lykke igen,
førend alle skyldige havde lidt Døden<footnote>Se f. Eks. Nye 
Danske Magazin I 382.</footnote>. En lille Forandring i
Rettergangen indførtes i Danmark Aar 1576, da det altfor ofte
havde vist sig, at man havde brændt bevisligt uskyldige
<footnote>Kolderup Rosenvinge: Gamle Domme II 189, 282. III 93, 206</footnote>. 
Det bestemtes, at enhver Trolddoms Sag herefter skulde indankes
for Landstinget og ikke som forhen være færdig med
Nævningernes Dom<footnote>Frederik den Andens Kallundsborgske 
Reces af 1576. Cap. 8.</footnote>. Men nu som før vedblev man at anvende Pinebænk
for at fremtvinge Tilstaaelse. Pinslerne bestod i, at den mistænkte
bandtes paa en Stige og "straktes". Om Præsten Hr. Jens
Paaske, der uskyldigt anklagedes for at have været med at forgøre
Flaaden 1543, hedder det, at han hang "udstrakt paa en Stige,
saa hårdt, at hans Lemmer maatte skilles ad", men han vedblev
at raabe: "Nej! Nej! Jeg vil gerne dø, men uskyldig er jeg"
<footnote>Danske Magazin 3die Række I 57</footnote>.
Undertiden synes man at have forøget Pinen ved at vende Stigen
om, saa at den fastbundne vendte nedad, eller ved Paasættelsen
af Tommelskruer, brændende Spænder, Anbringelse af
Bækkener med Gløder under Stigen<footnote>Kolderup Rosenvinge: 
Gamle danske Domme II 122-24. (Jeg læser S. 122, Anm. 1, ikke 
"Mallingh", men "Mollugh" = Fad.) -- Hedt Bækken omtales 
Danske Samlinger 2den Række VI 362. </footnote> o. s. v. "Alt dette bekendte
"Hellig Ludse", da hun var bunden paa Stigen for Ilden", hedder det
om et Forhør<footnote>Hellig Ludses Bekendelse af 13 Oktober 1546. 
Dokumenter til Klevenfeldts Stamtvl. Jacob Sparre. R. A. </footnote>. 
En uhyggelig Betænksomhed var det at afholde
Forhøret over en Kvinde midt under hendes Fødselsveer
<footnote>Samlinger til jysk Historie og Topografi VIII  153.</footnote>.
Dødsdommens Fuldbyrdelse, der maatte anses for en 
kærkommen Befrielse fra alt videre pinligt Forhør, foregik vistnok i
Reglen saaledes, at et Baal optændtes paa Galgebakken, og den
dømte, naar Baalet var godt i Brand, kastedes fastbunden paa
en Stige ind i Flammerne. I Ribe synes det at have været Skik
at fremskynde Døden ved at lade en Pose med Krudt være
bunden til Forbryderens Ryg. Dette kunde for saa vidt kaldes
en mild Fremgangsmaade, som man ved Kætterbaalene
andetsteds plejede at lade den dømte staa bunden paa Baalet og
langsomt naas af Flammerne<footnote>Saml. t. jydsk Hist. o. 
Topogr. VI 193. -- Kinch: Ribe Byes Historie II 671. </footnote> (Fig. 39 og 40).

Spørger vi om det Omfang, hvori denne Øvrighedens
Nidkærhed gjorde sig gældende, saa viser Forfølgelsen sig at have taget
sit Opsving lige efter Reformationens Indførelse, først i Danmark,
lidt senere i Sverige. De tidligste Ofre i Danmark synes at have
været Bodil Lauritzes og Karen Grottes, der begge blev brændte
i Stege enten Aar 1539 eller 1540<footnote>Registre over alle Lande 
29 Juni og 5 Juli 1540. R. A. (Trykt hos Erslev og Mollerup: Danske 
Kancelliregistranter. S. 129 og 130.) </footnote>. I Sverige brændtes den første
Heks 1559<footnote>Ahlqvist:  Karin Månsdotter.  S. 37.</footnote>. 
Men med en rivende Fart tiltog saa Ofrenes Antal. 

I Tiaaret 1560-70 forefaldt der af bekendte Trolddomssager i
Danmark følgende: Paa Lolland brændtes en Kvinde for
Trolddom, men frifandtes atter ved en Landstingsdom efter sin Død<footnote>Kolderup-Rosenvinge: Gamle danske Domme II 282.</footnote>.
Rigsraad Iver Krabbe, der døde 1561, viste sig at være forgjort, i
hvilken Anledning to Kvinder blev brændte og to Karle, der var
flygtede, dømtes til Baalet<footnote>Danske Samlinger. Hekseri no. 221. 
R. A. -- Dokum. til Klevenfeldts Stamtavler. (Krabbe.) R. A. -- 
Becker: Danske Herregaarde VII Bind. Østergaard.</footnote>. 
Aar 1563 fik Otto Claussøn til Nørholm nogle Troldfolk dømte og 
Befaling udvirket til at lade en bortrømt pinligt forhøre, der alle 
havde været med til at forgøre hans Hustru og Børn<footnote>Tegnelser 
over alle Lande 13 Marts 1563. R. A.</footnote>. Aar 1564 blev 
nogle Troldkvinder brændte, der havde forgjort Fru Margrethe Valkendorf
<footnote>Tegnelser over alle Lande 14 September  1564. R.  A. -- 
Kolderup Rosenvinge: Gamle danske  Domme III  38. </footnote>. 
Aar 1566 forgjordes den danske Flaade, saa at den strandede paa Gotland; 
først længe efter opdagedes de skyldige Kvinder og blev brændte
<footnote>Resen: Kong Frederichs  Den  Andens  Krønicke.   Kbhvn. 1680. 
S. 160-62. </footnote>. Aar 1567 faldt Jørgen Fyrbøder ned fra Frue Taarn i København af Trolddom forblindet<footnote>Suhm:   Samlinger   til   den   danske   Historie   II   3,3.</footnote>. Samme Aar ægtede en gammel Kone
en ung Mand i Nikolaj Kirke, men blev en Ugestid efter overbevist om
at være en Heks og tillige med nogle andre Kvinder brændt udenfor
Byen<footnote>Resens   Danske Atlas.   (Hdskrft.  paa  S.   K.   B.)   
I,   264.  -- Jens  Lauritsøn  Wolf:   Encomion  regni  Daniæ. (Kbhvn.   1654.)   S.  382-83.  --  Resen:  Kong  Frederichs  den  Andens  Krønicke  S.   171.</footnote>. 
Aar 1570 brændtes for  Trolddom Jens Degn i Birkerød
<footnote>Nye kirkehistoriske Samlinger IV 361.</footnote>.

<img>
Fig. 39. Heksebaal i Mora(Dalarne).
(Efter et Kobberstik Gravenhag 1670.)

Man vilde uden Tvivl fejle, hvis man med disse enkelte 
bekendte Tilfælde antog de virkelige Sagers Tal for udtømt. Hvor
vi ellers har Datidens Lensregnskaber til vor Raadighed, viser
det sig, at der bagved de mærkeligere Tilfælde, der ad anden
Vej er komne til vor Kundskab, gaar en bred Strøm af
Dødsdomme, der næppe har været synderligt omtalte udenfor den
nærmeste Omegn. Et rystende Indtryk af det samme faar man
ved at høre Peder Palladius' Kampraab, hvori han glødende af
Iver henviser sin Samtid til, hvad der alt er udrettet, og saaledes
kommer til at omtale en Mængde Tilfælde, af hvilke ikke et
eneste ad anden Vej er naaet til vor Kundskab. Hans Ord, der
er skrevne omtrent ved Aarhundredets Midte, lyder saaledes:
"Troldkvinderne faar nu deres rette Løn. De kunne nu ikke
længer bare sig i denne Evangelii lyse Dag. De faar nu en
Verdsens Skam. Af Verden med dem! det er og deres fortjente Løn, 

Man brændte jo lidt tilforn en Hob af dem udi Malmø, udi Kjøge
og andensteds; og høre vi til, at der sidder atter en Hob greben
i Malmø og skulle brændes. Udi Jylland og Smaalandene er man
paa Jagt efter dem som efter Ulve, saa der blev nu nylig og brændt
paa Als og paa de andre smaa omliggende Lande henved 52
Troldkvinder; den ene røber den anden, saa at de følges ad hen
til hin Verden"<footnote>Peder Palladius: En Visitatzbog, udg. 
af Sv. Grundtvig. S. 94. </footnote>.

<img>
Fig. 40.  Baalbrænding.
(Efter Sebastian Munster i Cosmographia universalis, Basel 1554.)

At vi her ikke har at gøre med Enkeltmands opskræmte 
Indbildningskraft, men med Angivelser, der virkelig betegner
Tilstanden, ses bedst, naar vi sammenligner dem med Tal
fra Hekseforfølgelsens Hovedhjem, Tyskland. Her som i Norden var
Bevægelsen i Tiltagende Aarhundredet ud. I Slutningen af det 16de
Aarhundrede blev der i tysk Lothringen i Løbet af 16 Aar dømt
800 Mennesker fra Livet for Trolddom. En Bisp i Bamberg lod
i de to Aar 1622 og 23 ikke mindre end 600 brænde. I
Bispedømmet Würzburg brændtes i Aarene 1623-31 ialt 900
Mennesker. En Heksedommer i det Fuldaske roste sig af at have bragt
over 700 Mennesker paa Baalet<footnote>Werlauff: Hist. Antegnelser 
til Ludvig Holbergs Lystspil. Kjøbenhavn 1858. S. 432. 
Anm. 4. </footnote>. Først i det 17de Aarhundredes
anden Halvdel aftog Forfølgelsen. Sidste Gang at Troldkvinder i
Danmark blev brændte, var, saa vidt vides, Aar 1693, da to
Kvinder fra Falster af Højesteret dømtes til Baalet
<footnote>Kjøbenhavns Maanedlige Relationer 21 Marts 1693</footnote>.

*


Gennemløber man den lange, sørgelige Række af Trolddomssager 
fra det 16de Aarhundrede, er der visse Iagttagelser, der
uvilkaarligt paatrænger sig. Det gør i Længden et komisk
Indtryk at se, hvorledes der stadig til Paagribelsen af en gammel
Kvinde, hvis hele Forsvar er en Kat og en Krykke, maa
udsendes henved en halv Snes haandfaste Mænd. Men det leder til
alvorligere Betragtninger at lægge Mærke til, hvem der er de
mest udsatte. Det er øjensynligt de mest værgeløse. Det er
saaledes Adelen, der gaar angrebsvis til Værks mod de lavere
Stænder og paastaar at være den forurettede Part. Medens der
kan paavises en lang Række af forgjorte adelige: Ivar Krabbe,
Otto Strangesens Hustru og Børn, Margrethe Valkendorf, Axel
Viffert, Anna Bilde, Didrik Blomes Hustru, Anna Ahlefeld, Mette
Hardenberg, Anna Hardenberg o. s. v., vides kun en eneste
adelig i Danmark at være bleven dømt for Trolddom: Jomfru
Christence af den lidet formaaende Slægt Kruckov.

Inden for Borger- og Almuestanden er det atter de gunstigst
stillede og de kraftigste, derjanklager de svagere. Mest
værgeløse af alle er de gamle, fattige Kvinder uden Slægt og Hjem.
Disse udgør derfor det langt overvejende Flertal af dem, der
bestiger Baalene. Sproget holder Trop med og kalder lidt efter
lidt Forbrydelsen ikke mere "Trolddom", men "Hekseri".
Saalænge Saadanne enligt stillede Kvinder har Rester af
Ungdommens Tiltrækningskraft, holder de endnu Stand; men de er
fortabte, naar Alderen har berøvet dem dette sidste Værn. Det gaar
dem da som Ingeborg Harch i Ribe, der slap fri 1577 og ligesaa
1578, men 32 Aar efter blev brændt; eller som Christence
Kruchow, der 1621 blev dømt for samme Sag, for hvilken hun 1597
var bleven frifunden.

En meget hyppig Grund til Anklage er, naar de i et Øjeblik,
hvor fleres Øjne hviler paa dem, vover at anvende deres eneste
Vaaben, at bruge Mund, f. Eks. besvare Mishandlinger med
afmægtige Ønsker. Et afgørende Vidnesbyrd mod en Heks, der
dømtes i Ribe 1572, var det saaledes, at hun, da en Gang for ti
Aar siden en Karl havde slaaet hende med en Kølle, havde lovet
ham en Ufærd<footnote>Grønlund: Historisk Efterretning om de i 
Ribe for Hexeri brændte Mennesker. (Viborg 1780.) S. 1-4. </footnote>. 
Med lidt Øvelse i Læsning af Aktstykkerne,
kan man næsten med Sikkerhed forudsige, naar det farlige Punkt
maa indtræde. Enhver vil f. Eks. forstaa, at en gammel Kvinde, 

der paa en Søndag holder Bryllup i en københavnsk Kirke med
sin syvende Mand, vil være stærkt udsat for Mistanke. Men
hendes Sag er haabløst tabt, naar hun, tirret af Mængden, der
trænger paa, saa at hverken Præst eller Brudepar kan staa i Ro, vover
at love dem "andet at tænke paa". Det er efter Datids Forhold
lige saa given en Sag, at hun vil ende paa Baalet, som at nogle af
hendes Bekendte vil blive brændte som hendes medskyldige
<footnote>Resens Danske Atlas. (Haandskrift paa S. K. B.) 1. 264. 
-- Jens Lauritsøn Wolff: Encomion regni Daniæ. (Kbhvn. 1654.) S. 382-83. </footnote>.

Næst efter Alder og Mangel paa Tække var intet saa farligt for
Kvinder som <sp>Ry for Kundskab</sp>. I enkelte Tilfælde synes blot
det at være gift med en Gejstlig at have været nok til at vække
Mistanke. I Bergen blev saaledes ved Aarhundredets Slutning
Biskop Foss' Hustru anklaget for Trolddom, og Slotspræst
Absalon Beyers Enke brændt for samme Brøde, skøndt hun selv og
de to Præster, der fulgte hende til Retterstedet, erklærede hende
for uskyldig<footnote>Norske Samlinger I 222-33 og 525-48.</footnote>. 
Kyndighed i Anvendelse af lægende Urter har
bragt mangen i Ulykke, og det er fuldt forstaaeligt, at Magdalene
Zeger, Enke efter en medicinsk Professor ved Københavns
Universitet, blev betragtet som en Heks, siden hun havde
Kundskaber nok til at kunne skrive de aarlige Almanakker og forsyne
dem med de almenyndede Vejrforudsigelser. At hun desuagtet
slap fra det med Livet, skyldtes uden Tvivl, at hun, der opholdt
sig i Kolding, havde en mægtig Beskytterinde i Enkedronning
Dorothea paa Koldinghus<footnote>H. Rørdam: Kjøbenhavns Universitets 
Historie I, 538.</footnote>.

Af Mænd i Borgerklassen var <sp>Gejstlige</sp> de mest udsatte. I
Følge Folketroen burde jo enhver dygtig Præst kunne "mere
end sit Fadervor". Men det, at have Ry for at være inde i den
sorte Kunst, var et tveægget Sværd, der ved Lejlighed let kunde
vendes mod den Paagældende selv. Man undres over, hvad der
kunde give Stof til Mistanke, som f. Eks. det uskyldige at eje
Christen Pedersens danske Lægebog, Udgaven af 1553, paa hvis
sidste Blad der er afbildet et Hjul<footnote>Danske Magazin 
3die Række I 54-57.</footnote>. Hvad der i ikke ringe Grad
udsatte Gejstligheden for Fare, var den Ærgerrighed, der
stundom drev anholdte Hekse til at tilstaa, at der var Præster med i
deres Selskab, som havde døbt Voksbørnene o. s. v., Angivelser,
der sjældent forfejlede deres Hensigt: at give samme Kvinder og
deres Færd en forøget Betydning.

Betragter vi nærmere de ved Pinebænken aftvungne Tilstaaelser, 
saa viser et af to sig saa godt som altid at være 

Tilfældet: Enten tror de anklagede sig tilsidst selv skyldige, eller
Lysten vaagner hos dem til i det mindste at drage saa mange
som muligt med i Ulykken. I første Tilfælde synes Fængslets
Mørke og den hele oprørende Behandling lidt efter lidt at have
forvirret deres Tankegang, saa at de ender med at tro paa egen
Brøde og i denne Tilstand tilstaar om sig selv løst og fast. Lyttet
til som den reneste Sandhed og i et Nu spredt paa Rygtets
Vinger, bliver atter Tilstaaelsen lige saa mange Sædekorn til forvildet
Tankegang i andre modtagelige Sind. Deter kun sjældent, at man
her kan komme til at smile, som naar en Heks, der brændtes i
Ystad 1636 og som tidligere havde haft seks uægte Børn med
seks forskellige Mænd, tilstod, at hun ogsaa havde staaet i
Forhold til Elverkongen, "men han var en kold en"
<footnote>Skaaninge Landstingsdom af 16 November 1633. R. A.</footnote>. 
Derimod gør det i al denne Elendighed godt at møde simple, naturlige Udbrud
af menneskelig Tankegang, som naar Dorthe Judekone, der
beskyldtes for at have været med at forgøre Flaaden 1543, første
Gang, hun pines, blot svarer: "Jeg er uskyldig". Da hun anden
Gang skal forhøres, begynder hun med: "Hvorfor piner I mig
saa ynkeligt?" og giver derpaa en simpel og klar Fremstilling
<footnote>Danske Magazin 3die Række I 57-60.</footnote> af,
hvad hun har foretaget sig den omspurgte Dag, i hvilket der ikke
er Spor af Trolddom. Eller den gamle "Maren Prækfader" i
Ribe, der har bekendt en hel Del og sluttelig spørges, om det nu
er Sandhed, hvad hun tilstaar, hvortil hun svarer: "Nej! Her
sidder jeg, en gammel, sansesløs Stakkel, jeg veed slet intet, lad mig
blot være i Ro!"<footnote>David Grønlund: Hist. Efterretn. om 
de i Ribe for Hexeri brændte. S. 10-24. </footnote>

Eller ogsaa vaagner, ægget af Pinen, de slette Lidenskaber;
selv fortabte, fyldes de ulykkelige af Hævnlyst og angiver saa
enhver, til hvem de har et godt Øje, som deres medskyldige. Og
det forfærdelige er, at slige Tilstaaelser virkelig tages for gode
Varer og fører et nyt Sæt paa Pinebænken. Det var jo, som
Datiden udtrykker det, Udsagn af Mennesker, "der have bekendt
deres Misgerninger, omvendt sig fra Djævelen til Gud, annammet 
Sakramentet, se Døden for sig og vide, at det enten vil gælde
det evige Liv eller Fordømmelsen"<footnote>Dokumenter til 
Klevenfeldts Stamtavler. (Krabbe.) R. A.</footnote>, altsaa med andre Ord:
Udsagn, der var dobbelt troværdige, fordi de var afgivne i Livets
højtideligste Stund. Ganske vist hed det saavel i den
københavnske Reces af 1547 som i den koldingske af 1558, at Vidnesbyrd
af "udædiske Troldkarle eller Troldkvinder" skulde ikke staa til 

Troende. Men hvad hjalp dette, naar Rettens Haandhævere selv
troede derpaa og i Henhold hertil underkastede de angivne
pinligt Forhør. Vil man have et levende Indtryk af den hele
Jammer, saa gennemlæse man følgende kun altfor tydelige Ord i en
Dagbog fra 1572: "Den 15de September blev Johanne
Mogensdatter brændt for sine Misgerninger; og da sagde hun først Nej
ved sin Himmerigs Part, at hun vidste ikke nogen Trolddoms
Handel med nogen Kvinde i al Nakskov By. Men der <sp>hun
blev forpint</sp>, da udlagde hun disse efterskrevne Kvinder: Anne
Mus'es, Anne Bruns, Marine Olufs, Karine Bondens, Kirstine
Guldsmeds, Marine Knuds, Mette Reffs, Marine Bertels, Kirstine
Knud's og Kirstine Povl's". Og videre hedder det atter om to af
disse saaledes udlagte: "Anno 1573 den 9de Februari blev Anne
Mus'es og Marine Bertels brændte. Gud veed med hvad Ret!"
<footnote>Nyt Historisk Tidsskrift V 135-36</footnote>
Eller man lægge Mærke til den uhyggelige Blanding af
Moderkærlighed og Hævngerrighed hos de to Kvinder i Kornerup,
der 1549 brændtes som Hekse. Pint paa Stige tigger og beder
enhver af dem for sine egne Døtre, at de ikke maa falde i Rettens
Kløer, samtidigt med at hver især angiver den andens Børn som
delagtige i Trolddom<footnote>Danske Magazin 3die Række I 323-33.</footnote>.

<img>
Fig. 41. Djævle bortfører de fordømte.
Kalkmaleri i Højby Kirke, Odsherred, paa Sjælland.
(Efter Nationalmuseets Fotografi.)

Det er først med alt dette for Øje, at man faar den rette
Maalestok for de enkelte Tilfælde af sandt Heltemod til det yderste,

der ogsaa her gør sig gældende. Hvor beundringsværdig viser
sig saaledes ikke den ovenomtalte, stakkels Kirstine Brænders i
Helsingør, hun der blev slaaet med Piskeskaftet af Bødlen og
endte paa Baalet, fordi han senere brækkede sin Arm. Om
hendes Endeligt]hedder det i Tingbogen: Da hun pintes første Gang
i Raadhusgaarden, "holdt hun sig meget frimodig, sagde, at hun
ikke vilde lyve paa sig eller nogen anden, og bad dem bare pine
væk". Da hun næste Dag straktes paa Ramme og brændtes med
hedt Bækken, svarede hun paa al Marter og alle Formaninger
om at angive medskyldige ved blot at klemme Munden sammen.
Da det saaledes viste sig ganske umuligt ved hendes Hjælp at faa
flere trukket ind med i Ulykken, "befol man Gud Sagen" og lod
hende gaa Satan i Vold paa Baalet<footnote>Danske Samlinger 2den 
Række VI 361-62.</footnote> (Fig. 41 og 42).

<img>
Fig. 42. Ned til Helvede.
Kalkmaleri i Gislinge Kirke paa Sjælland.
(Efter Akvarel af J. Kornerup i Nationalmuseet.)

Det var al denne Overtro, som vi her nærmere har set, og den
dertil svarende Følelse af Uhygge, der dannede den mørke
Underbund i Datidens Bevidsthedsliv. Alt bidrog til at give den Næring:
den slette Belysning, Aftenens nødtvungne Ørkesløshed og den
nys vakte, stærke Tro paa Djævelen.

Under slige Forhold maatte den nødvendige Følge blive, at
Dagene faldt fra hinanden i to skarpt adskilte Klasser:
Hverdagene, hvor alle hine Former for Tryk hørte hjemme, og
Festdagene, hvor festlig Belysning var en Selvfølge, hvor Lediggang
og Kedsomhed veg for selskabelig Glæde, og Vorherre ligesom
selv slog Kors for Mørkets Magter og holdt dem ude. Som
Folket deltes ogsaa Dagene i tvende Kaster, den ufrie Mængde og
en højere, fribaaren Slægt. Vor Tid, der har set Skrankerne
omstyrtes ogsaa paa dette Omraade, set Fællesgoder og Forlystelser
befolke Hverdage saavel som Festdage, har ondt ved at fatte hin
Tids skarpe Sondring mellem Søgnt og Helligt, denne
almindelige Længsel mod Festtiderne, i Forhold til hvilke Hverdagene
kun regnedes som saa og saa mange før eller efter.

*

2

<h1>SØNDAG</HI>

*

DEN hyppigst tilbagevendende Helligdag var <sp>Søndag</sp>. Til
denne glædede man sig Ugen igennem. Fra tidlig
Morgenstund var man paa Benene, et og samme Maal vinkede enhver:
at kunne møde højtidsklædt ved Kirken, lidt førend
Gudstjenesten begyndte. Hvad der drog alle hid, var en broget Blanding af
religiøse og verdslige Bevæggrunde, thi for enhver Art af Trang
ejede denne Sammenkomst en Lindring. Det var netop Reformationens 
Styrke, at den ved at samle Kirkegangen om en
Prædiken til bestemt Klokkesiet, gav det hele Stævne en fastere Form,
Søndagens Midtpunkt en forøget Betydning.

I de større Købstæder havde man Valget mellem tre Tider for
Gudstjeneste: Froprædiken, der varede fra Klokken 5 til 6;
Højmessen, hvortil Klokkeringningen begyndte allerede Kl. 7, og
som med Brudevielser, Barnedaab og Indledning af Kirkegangskoner 
varede til Kl. 10; endelig Aftensang Kl. 2-3<footnote>Terpager: 
Ripæ Cimbricæ. S. 578 -- H. Rørdam: Kjøbenhavns Universitets
Historie I, 683. -- Sjællandske Tegnelser 9 Februar 1580. R. A. 
(Trykt i Ny kirkehistoriske Samlinger IV 397).</footnote>. Foruden
disse Gudstjenester holdtes der endnu saavel i København og
Ribe som maaske andetsteds, en "Tolvprædiken". Hensigten
hermed var højst forskellig. I København paa Christian den Tredjes
Tid, førend en egen Slotskirke blev indrettet, holdtes
Tolvprædiken i Frue Kirke (Fig. 43), for at Kongen og Dronningen kunde
høre en Prædiken paa Tysk af Hofprædikanten. I Reglen kørte
de derned fra Slottet, men naar "Vejret var lystigt", havde
Københavns Indbyggere den Glæde at se baade Hs. Majestæt og
Dronningen med sine Jomfruer ride til Kirken paa Gangere
<footnote>Jens Lauritsøn Wolf: Encomion regni Daniæ. (Kbhvn. 1654.) 
S. 146. </footnote>".

I Ribe holdtes der "Tolvprædiken", for at Tjenestefolk, som mulig ved Madlavning
havde været hindredre i at møde ved Højmesse, nu da Middagsmaaltidet var nydt
ogsaa kunde komme i Kirke<footnote>Terpager: Ripæ Cimbricæ. S. 578-79. -- 
Samlinger til jydsk Historie og Topografi VII 150.</footnote>.

Af disse Gudstjenester var naturligvis Højmessen den egentlige
Hovedgudstjeneste. Det var ogsaa den, der alene holdtes, hvor der paa 
Landet kun var een Præst og een Kirke.

Hvad Tilstrømningen angaar, saa var der ingen Grund til Klage. I Byerne
synede det maaske af mindre, for saa vidt de forskellige Gudstjenester 
lod til enhver Tid en Hob være ledig til at fylde Ølstuerne.
Bytjenerne havde imidlertid Befaling til under Højmessen saavidt 
muligt at genne dem   bort  fra   Bægrene.   Enhver ærlig
Haandværksmand mødte gerne ved Højmessen, og i flere af de københavnske
Lavsskraaervar der endog fastsat en ikke ubetydelig Bøde for at udeblive<footnote>Kjøbenhavns Diplomatarium II 305, 321, 364, 456 o. s. v.</footnote>. 
I Erik den Fjortendes Hofordning var det
bestemt, at enhver,der uden   gyldig   Grund udeblev fra Prædiken,
skulde ikke have Mad den  Dag og  derhos betale Bøde; hvo der
ikke formaaede dette, skulde  et Par Dage sættes til grovt
Arbejde<footnote>Erik XIV's Hofordning af 1560. S. R. A.</footnote>.  
Paa  Landet var vistnok alt, hvad der ikke holdtes tilbage af Alder, 
Skrøbelighed eller nødvendig Husgerning, til Stede ved

<img>
Fig. 43. Frue Kirke i Slutningen af 16de Aarhundrede.
(Efter Johan van Wieks "Delineation" og R. Mejborg.)

Gudstjenesten. Mangen Gaard stod helt tom saalænge eller kun
vogtet af en gammel Morlille, maaske med Husets yngste til
Selskab (Fig.44). Det var sikkert som talt ud af Befolkningens Hjerte,
naar Peder Palladius bad Herremændene om ikke at besvære
Bønderne med Kørsler, Jagt og andet Arbejde om Søndagen samt
opfordrede Købstad-Øvrighederne til at følge Ribes Eksempel
og holde Svingler uden for Byen, der skulde være lukkede under
Prædiken, saa at ingen Vogne kunde komme ind, uden at det var
højst nødvendigt<footnote>Peder Palladius. En Visitatzbog, 
udg. af Sv. Grundtvig. S. 21. 33. </footnote>. 
Af mange Grunde burde alle møde i Kirke.

<img>
Fig. 44.  Fra Leksand i Dalarne.
(Efter Fotografi.)

"Det er en mærkelig god Skik, at tage selv de mindste Børn med
og have dem paa Skødet, at de i Tide kunne vænnes til
Guds-frygtighed. En Dannekvinde kan jo vige lidt ud paa Kirkegulvet
med sit Barn, naar det ikke vil tie, indtil hun har faaet tysset det
i Søvn, som gode Kristne nu gøre alle Steder, hvor Guds sande
Evangelium prædikes". Derimod medførte det store Ulemper,
om nogen blev hjemme. Enhver kunde sige sig selv, hvad der
maatte blive Følgen, orn "det unge Blod laa hjemme til sammen
den Stund, at Fader og Moder eller Husbond og Hustru var i
Kirken". Al det Skørlevnet, Tyveri og anden Udyd, der opstod
heraf, skulde Husbonden betale Bøderne for til Lensmanden
og engang paa Dommens Dag igen staa til Regnskab for. Derfor

alle i Kirke! "Og har du nogle ugudelige Tjenestetyende, der
ikke vil med i Kirken i rette Tid, saa slaa dem med Bagdøren,
naar Skiftedag kommer! Du faar vel gudfrygtige Drenge og Piger
i Steden, at du ikke skal føde ugudelige Kroppe og for deres
Skyld blive fordømt"<footnote>Samme Skrift S. 29-32.<footnote>.

Hvor stærkt denne Følelse af det syndige i ikke at holde
Søndagen hellig var udbredt, kan ses af et lille Træk som dette. Den
15de Juni 1579 mødte Præsten Hr. Rasmus paa Helsingørs
Raadhus for efter Opfordring af Byens Fiskere at give deres Forsæt
tilkende: "at de her efter Dags aldeles ikke vilde bruge noget
Fiskeri om Søndagen eller andre Helligdage". Derpaa traadte
Fiskerne selv frem, og deres Formand, Oluf Hundbo, tog til
Orde og erklærede, at fordi de hidtil ikke havde holdt Søndagen
tilstrækkelig hellig, gaves der dem nu kun lidet af Stranden, og
meget Uvejr og anden Hinder vederfores dem. Paa det at de
paa nogen Maade maatte forskaanes herfor, havde de holdt
indbyrdes Raadslagning og var blevne enige om at overholde den
Skik med Søndagens Helligholdelse, som Præsten nu paa deres
Vegne havde meddelt Øvrigheden. Enhver, der forbrød sig
herimod, skulde betale til Hospitalet en Tønde god saltet Torsk og
desuden al den ferske Fisk, han maatte fange
<footnote>Helsingørs Tingbog 15 Juni 1579. R. A.</footnote>. -- Det var en
Tankegang, der fuldt ud stemmede hermed, naar det fra Kirkens
Øverste lød til Folket: "Dersom du sidder Kirkeklokken
overørig og ikke skøtter om din Sognekeirke, saamænd, saamænd
hvil Gud ikke lade dig straffe ved Øksn og Daler. Han har vel
et Ris at slaa dig med, han har Pokker, Pestilens, Koldesyge,
Hedesyge og anden Plage at slaa dig med. Ja, gør du ham meget
af det, han har vel en levende Djævel at slaa dig med i din Krop.
tør lade dig sætte fra Himmerigs Gods og slaa din Hals sønder
nede i Helvedes Afgrund. Og vil du ikke gerne komme hid ind,
naar du hører Klokken gaa, Gud tør lade dig bære hid til din
Kirkegaard, langt førend du vilde være kommen
<footnote>Helsingørs Tingbog 15 Juni 1579. R. A.</footnote>".

*

Optoget, hvori de mange strømmede til Kirke, var højst
forskelligt, lige fra Herremanden til Hest eller Vogns med Følge af
ridende Svende<footnote>Historisk Tidsskrift 11 (Kbhvn. 1841). S. 154. Anm.</footnote>, og ned til den fattigste Stymper.

<img>
Fig. 45.  Paa Vej over Siljan til Kirke.
(Efter Fotografi af Oscar Halldin.)

Paa Landet i Norge og Sverige var der et Liv og Røre den
Dag som aldrig ellers med Baadfart ad Elve eller over Søer. En
Sø som Siljan fik Hovedstadspræg paa en Søndag (Fig. 45 og 46).
Men fælles for alle i By som paa Land var, at de mødte i deres
Kisteklæder, og saa godt som aldrig kom enkeltvis, men
bestandig en Husstand ad Gangen.

<img>
Fig. 46. Søndag ved Siljan.
(Efter Maleri af Marstrand.)


Det første Holdt gjordes enten ved Kirkegaards-Indgangen,
hvis her var Siddepladser (Fig. 47), eller, hvad der var det
hyppigste: paa <sp>Kirkegaarden.</sp> Man gik nemlig ikke straks ind i
Kirken, men ventede udenfor, til alle rette Vedkommende var
komne: foruden Præsten Dagens Brudepar, Faddere eller
Kirkegangskoner. Alle disse, der skulde møde særlig pyntede, lod ofte
vente utilbørligt længe paa sig. Forgæves blev de gentagne Gange
opfordrede til at tage betids hjemme fra og ikke lade Præst og
Menighed staa og bie, indtil "de fik stadset frem til Kirke
<footnote>Peder Palladius: En Visitatzbog, udg. af Sv. Grundtvig. 
S. 19. -- Sjællandske Tegnelser 9 Februar 1580. R. A. -- Ny 
kirkehistoriske Samlinger VI 649. </footnote>". Da det ikke hjalp, 
tog man senere den hensigtsmæssige Bestemmelse, at Prædiken
i hvert Fald skulde begynde til fastsat Klokkeslet, og hvilket Brudepar, der
ikke var mødt forinden, skulde afvises med Skamme
<footnote>Saml. til jydsk Historie og Topografi VII 149.</footnote>.

<img>
Fig. 47. Kirkegaards-Port ved Mjelldrunge Kirke i Vestergötland.

Ventetiden var et uundværligt Led i den hele Kirketur. Folk, der kom langvejs fra, benyttede den til paa forskellig nødvendig Vis at forberede sig til den lange
Gudstjeneste. Derfor maatte ogsaa Rakkeren een Gang om Aaret rense
Kirkegaarden omkring Frue Kirke i København<footnote>H. Rørdam: 
Kjøbenhavns Universitets Historie IV 120-21.</footnote>. Alle hilste paa
Venner og Bekendte og fik den værste Hunger efter Nyheder og
Samtale stillet. Dette var et nødvendigt Afløb, skulde ikke den
første Del af Gudstjenesten være bleven een Mumlen og Hvisken
over hele Kirken. Peder Palladius klagede over, at Folk "gik der
og holdt Faddersnak og Skvalder med hverandre paa Kirkegaarden 
og gjorde dette Hus til et Møllerhus, et Skvalderhus. Det
kommer Djævelen afsted, og han taler ud af de ugudeliges Hals,
som saa skændelig vanbruge dette Sted. Ville I snakke eller tale
noget, da tager hverandre ved Ærmet og gaar udenfor 

Kirkegaarden, dèr have I en hel Mark at snakke i". I Modsætning til
saadant Misbrug anbefalede han at tænke paa Død og Dom og
opsøge sine Forældres Grave; men ihukommende den katolske
Lære om Skærsild og Forbøn for de døde tilføjer han: ikke for
at bede for dem, det have de ikke Behov, de have deres Dom
længe siden borte, men for at betænke ved deres Grav, at du skal
og engang selv dø<footnote>Peder Palladius: En Visitatzbog, 
udg. af Sv. Grundtvig. S. 7. 18.</footnote>".

Faa var dog uden Tvivl de, der rettede sig efter denne
Opfordring. Og det kunde vel ogsaa have sin Vanskelighed at finde en
bestemt Grav, nu, da alle Kors efter Befaling var borttagne,
Gravene med Flid jævnede ud, saa at ingen Tue viste Vej, og
Kirkegaardens hele Pasning indskrænket til, at Præsten havde
faaet Anvisning paa dens Høslet<footnote>H. Rørdam: Danske Kirkelove 
I, 232-3. 334-5. -- Ny kirkehistoriske Samlinger II 453, 470. 471.</footnote>. 
Enhver, der var noget til Aars, maatte kunne mindes en Tid, 
da her saa anderledes ud, Ingen
kyndig Haand fredede nu længere om denne Plet. Risten ved
Døren, til at holde Kvæget ude, manglede hyppigt, eller Porten
var ikke til at lukke, saa at, som Palladius udtrykker det: "Øg
og Fæ kom at beklikke det Sted, hvor dine Forældre hvile, og
du selv agter at hvile hos". Over den nedfaldne Mur havde ofte
alfar Færdsel skudt Genvej, og Uryd og Affald laa henslængt
paa de ledige Pletter mellem Nælderne<footnote>P.   Palladius:   En  Visitatzbog,   udg.   af Sv.   Grundtvig.   S. 7.  18.   --  H. Rørdam: Danske Kirkelove I, 334-35. -- Kjøbenhavns Diplomatarium I 434-35. </footnote>.

Og lod man Blikket glide op ad Kirkebygningen, mødte der
En et ligesaa bedrøveligt Syn, Muren var hyppigt revnet og
medtagen, Taget itu, Taarnet ludede. Og dette galdt ikke blot
Landsbykirkerne, men Nordens stolteste Bygninger. Domkirkerne i
Strengnäs, Westerås og Linköping maatte nøjes med Straatag
<footnote>Nærværende Skrift II 163. </footnote>,
Domkirken i Trondhjem var ved Aarhundredets Midte saa
forfalden, at naar det sneede og regnede, kunde ingen staa tør i
Kirken, og det var forbundet med Livsfare at opholde sig
derinde<footnote>Danske Magazin V 354. </footnote>. Og endda var det gaaet disse Kirker, der blot havde mistet
deres Midler, naadigt imod de utallige Kirker og Klostre, der
var blevne inddragne eller nedrevne, bortkørte som gamle Sten,
en ringe Del som Almisse til de Kirker, der fik Lov at bestaa,
Broderparten til nye Slotte eller Herregaarde
<footnote>Nærværende Skrift III 104. -- Danske Magazin VI 308. 
4de Række I 193. -- Holger Rørdam: Danske Kirkelove I 141. 151. 
166, 201. 240. 298. 303. 313-14. 331-33. 354. 374. 397-401. 
405. 409. 415. 423-24. 430. 489-90. 530-31. 533. -- 
Yngvar Nielsen: Bergen. S. 282-85 o. m. fl. St. </footnote>.

Men hvad var der da sket, siden al denne Ødelæggelse
uhindret kunde foregaa? Havde Vantroen sejret, var Kristendommen
ved at udryddes? Ingenlunde. Men paa en eller anden Vis maatte
Herren samtidigt med Reformationens Indførelse have givet 

tilkende, at han atter vilde nøjes med en Krybbe, thi skyndsomt
havde Kongemagten tilegnet sig næsten hele Kirkens Formue.
Hvad der blev til Rest var næppe nok til at vedligeholde
Bygningerne, endsige tilfredsstille de mange lærde Mænd, der
nidkære for Lærens Renhed havde ønsket Adelen fjærnet fra de
højeste gejstlige Embeder.

-- Det første Livstegn, der gaves fra Kirken, i det mindste
paa Landet i Danmark, var, naar Byens Ungdom stormede ud
efter endt Undervisning. Forud for den egentlige Gudstjeneste
var nemlig Kirken bleven benyttet som Skolestue, idet Degnen
havde givet Børnene en Time i Katekismus og Salme, en Time
om Ugen, der udgjorde al den Undervisning, Børnene nød. Saa
snart første Klokke havde ringet, havde Degnen klemtet femten
"Klemt til Børnelærdom", og Byens Børn skulde da møde i
Kirken. Det var ikke meget, der kunde bibringes dem i saa kort
en Stund, men det var dog for Kirkebyens Vedkommende fire
Gange saa meget, som der faldt af i Sognets andre Landsbyer.
Her samledes Børnene kun een Gang om Maaneden i en eller
anden Bondestue, hvor saa Degnen mødte og opfriskede, hvad
der var glemt i de forløbne fire Uger<footnote>P. Palladius: 
En Visitatzbog, udg. af Sv. Grundtvig. S. 67.</footnote>.

Endelig aabnedes Kirkedøren, og Menigheden traadte ind i
behørig Rang- og Aldersorden. Det første Indtryk, som man
modtog af Kirkens Indre, var forskelligt fra nutildags.
Paafaldende var det Præg af verdslig Brug, som straks slog En imøde.
Kirken brugtes til Opbevaring, ja til Udsalg af Sager, som en
senere Tid forlængst har bandlyst derfra. Det var saaledes Skik
i Søbyer at have Sejl og Skibsredskaber hængende under Loftet,
Regeringen befalede endog selv undertiden sligt, f. Eks. for at
bevare bjærget Strandingsgods<footnote>Tegnelser over alle Lande 
3 Decbr. 1560. R. A.</footnote>. For dog at sætte en Stopper for
Misbrug blev der i Mariager Aar 1633 fastsat en bestemt Takst,
i Forhold til Sejlenes og Redskabernes Størrelse, for Retten til
at have dem hængende Vinteren over i Kirken. Og man gik saa
vidt at forbyde, hvad der hidtil havde været Brug, at køre
Sagerne med Hest og Vogn ind i Kirken op for Alteret, da Gulvets
Ligstene derved sønderbrødes<footnote>Danske Magazin VI 247.</footnote>! 
I Uggerslev Kirke paa Fyn og
vel mangensteds ellers havde nærmeste Herremand en "Bing"
til Opbevaring af Korn. Den blev imidlertid ifølge Dom fjærnet
fra denne enkelte Kirke, fordi Ejerinden, Fru Anna Oldeland,

engang paa Dril mod Præsten lod midt under en Brudevielse
sine Folk udmaale Mel med saadan Støj, at Præst og Brudepar
for at høre Ørelyd maatte gaa ud paa Kirkegaarden<
footnote>Kongelig Rettertingsdom af 1567 (Datum udeladt) i Dokumenter til 
Klevenfeldts Stamtavler (Oldeland).</footnote>. Naar den
tyske Kirke i Helsingør Aar 1581 angives som det Sted, hvor
Lavetterne til Kanonerne paa Kronborg blev forarbejdede
<footnote>Helsingørs Tingbog 19 Juni 1581. R. A </footnote>, saa
kunde det maaske forklares ved, at Kirken endnu ikke ret var i
Brug. Men selv Landets største Kirker anvendtes iøvrigt paa
verdslig Vis. Saavel i Københavns Frue Kirke som i Ribe
Domkirke og Kirken i Malmø havde "Bogførere" deres Stade og
solgte Bøger og Viser, i Ribe Domkirke havde endog en
Bundtmager, idetmindste under tre Markeder, sit Udsalg
<footnote>Samlinger til jydsk Historie og Topografi III 148-49. 
-- Kinch: Ribe Bys Historie og Beskrivelse II 527. -- H. Rørdam: 
Kjøbenhavns Universitets Historie IV 123, 147. 150-52. Kjøbenhavns 
Diplomatarium IV 750-51. -- Ny kirkehist. Samlinger II 229. Anm. 
og 234 Anm. </footnote>.

At lignende Misbrug ogsaa havde fundet Sted i den katolske
Tid, er troligt nok. Peder Palladius anfører f. Eks., at det nu var
forbudt til Landsting, hvad der i den katolske Tid havde været
Brug: Mandag og Tirsdag under Bryllupsfester at rende og ride
ind paa Kirkegaarden, ja i Kirken selv med Piber og Trommer
i Spidsen, og drikke og svire derinde<footnote>P. Palladius: 
En Visitatzbog udg. af Sv. Grundtvig. S. 8 og 36. </footnote>. 
Men selv om sligt og
andet mere havde fundet Sted dengang, saa var Tilstanden i een
Henseende gaaet tilbage, det var med Hensyn til det <sp>herreløse
Præg,</sp> som nu hvilede overalt. Tidligere havde dertil enhver
Tid været nok af Gejstlige og Munke til Stede i Kirken. Nu var
der ingen til at tage sig af den. Kirkeværgerne sørgede blot for
Regnskaberne, Præst og Degn mødte kun ved Gudstjenesten.
Følgen blev, at Kirkerne udenfor de egentlige Gudstjenestetider
ofte blev i høj Grad vanhelligede. Om Ribe Domkirke, der endnu
paa gammeldags Vis stod aaben hver Dag fra Kl. 5 Morgen til
Kl. 6 Aften, hører vi, at den efterhaanden benyttedes som et
Slags offentlig Forlystelsessted, hvor alskens Folk søgte ind, og
hvor der, især i den mørke Aarstid, blev begaaet de
modbydeligste Udskejelser. For at hindre saadant, stiftede senere
adskillige Folk i Byen Legater til at holde Kirken med Lys om
Vinteren<footnote>Saml. til jydsk Historie og Topografi III 147. </footnote>.

Ogsaa paa et andet Omraade viste Følgerne sig af den
herreløse Tilstand. Det var i den <sp>forpestede Lugt,</sp> der opfyldte
Kirken. Vi har allerede tidligere omtalt Grunden: de talrige
Begravelser under Gulvet. I saa Henseende betegnede
Reformationen en Tilbagegang. I den katolske Tid havde vel den samme
Begravelsesvis fundet Sted, men under langt heldigere Vilkaar.

De mange Gejstlige og Munke, der dengang Dag og Nat færdedes
i Kirken, var alle interesserede i at holde Luften ren og sørge
for en forsvarlig Tilmuring af Graven. I en Tid, hvor hele
Formuer skænkedes som testamentarisk Gave blot for en
Sjælemesse, maatte Kirken være rig nok til at vrage mellem, hvem
den vilde indrømme Plads under sit Tag. Nu derimod var Salg
af "Lejersteder" en af de faa Indtægtskilder, der stod til
Raadighed til Bygningens Vedligeholdelse. Man søgte da at bringe saa
meget som muligt ud heraf og stuvede døde paa døde helt op
under Gulvet. Hertil kom, at de mange Kirker og Klostre, der
nedlagdes, i høj Grad forringede Tallet af Steder i Landet, hvor
Begravelse under Tag var mulig.

Under saadanne Omstændigheder var det maaske ikke det
værste, der kunde hænde, naar der ved Forsømmelse eller Vold
skaffedes frisk Lufttræk foroven. Peder Palladius maler os
Tilstanden, som den vistnok hyppig var paa Landet, idet han
opfordrer Kirkeværgerne til at passe paa, at Ruderne var i Orden.
"Thi Sne kan knyge og fyge der ind, hvor Solen ikke kan skinne,
og det er ikke godt, at gode Folk skulle falde ind i en Stol, der
er fuld af Sne og Regn, og fordærve deres Klæder og derfor
heller blive borte fra Kirke for den Sags Skyld. Og hvilke unge
Drenge, som I kunne fornemme komme hid, denne Kirke til
Onde og ikke til Gode, at kyle og kaste op til dette Tag og disse
Vinduer, da vår deres Forældre ad paa Sognestævne, at de straffe
deres Børn, paa det Bøddelen ikke engang skal straffe dem,
inden de dø af Verden, thi det gør ingen uden Skalke
<footnote>P. Palladius: En Visitatzbog, udg. af Sv. Grundtvig S. 6-7.</footnote>".

At mætte Luften med Røgelseduft, som i den katolske Tid,
eller paa en af de mange Helgenfester pryde et Alter med
Blomster og Smykker, gik ikke længer an. Tilbage stod dog endnu
en venlig gammel Skik, hvis hedenske Oprindelse forlængst var
glemt og som nu kun kunde syne uskyldig, da den ikke stod i
noget Forhold til Dagens Stridsspørgsmaal. Det var den at føre
Vaaren ind i Kirken, smykke Helligdommen med det første
grønne. Den nordiske Gejstlighed greb med Glæde denne lige
saa billige som smukke Skik. Det blev en af de faa, der ikke blot
toges i Arv fra den katolske Tid, men videre uddannedes under
de nye Forhold. Hver Maj Maaned, naar Skoven var udsprungen,
prydedes nu Kirkerne med grønne Grene, og saaledes blev man 
ved at "maje" lige til Midsommer. Til Frue Kirke i København
f. Eks. anskaffedes der aarlig i Tiden fra Kristi Himmelfartsdag
til Sankt Hansdag hver Søndag et Læs Maj<footnote>H. Rørdam: 
Kjøbenhavns Universitets Historie II 723. IV 148. 150. </footnote>. At Grenene hyppigt
vistnok har været temmelig store, saa at en Sværm fra Staden,
der var ude efter "Maj", ikke altid var vel set af Skovens Ejere,
synes at fremgaa af et Slagsmaal, der Aar 1578 fandt Sted mellem
ti Skolepersoner fra Helsingør og Bønder fra "Sletten", hvis Egn
hine havde gæstet for at hente "Maj". Skøndt Bønderne slog med
Spyd, sejrede dog "Skolepersonerne", der vistnok alle var voksne
Karle, og efter at have "skamferet Bønderne ilde", førte de
"Majen" i Triumf til Helsingør<footnote>Danske Samlinger 
2den Række VI 331-36. </footnote>. I sine Visitatsprædikener paa
Landet henvendte Sjællands Bisp følgende Ord til sine Tilhørere:
"Fører om Sommeren "Maj" hid ind, og bekender, at I have
saadanne Guds Gaver i Mark og Skov! Og gode Dannekvinder
og gode Piger skulle vænne sig til at bære deres Forklæder
fulde af Urter og Græs om Sommeren til Kirke, med dem at
strø paa Gulve i deres Husbonds og deres egne Stole, at man
kan have Lyst at søge hid ind tilsammen, naar I holde det dejligt
og smukt<footnote>P. Palladius: En Visitatsbog udg. af Sv. 
Grundtvig. S. 7</footnote>".

I Aaret 1795 var Skikken endnu i fuldt Flor i Jylland, hvor man
f. Eks. i Vium brugte at "udmaje" Kirken med Birkegrene<footnote>Blicher: 
Topographie over Vium Præstekald. (Viborg 1795.) S. 79.</footnote>. I
Skaane i Skytts Herred plejede man i Begyndelsen af det 19de
Aarhundrede at pryde Kirken med Løv hver Søndag fra Pinse til
Midsommer, og Blomsterbuketter henlagdes paa Alter og
Prædikestol<footnote>Nicolovius: Folklifwet i Skytts Härad i Skåne. 
Lund 1847. S. 137.</footnote>. Senere har Skikken, især i Danmark, 
tabt sig noget. Benævnelsen "udmaje" bruges nu i Reglen kun i overført
Betydning.

Et Gode om Vinteren, som enkelte af de største Kirker var i
Besiddelse af, varen <sp>Ildpande,</sp> der ophededes med Kul og
afgav et kærkomment Varmemiddel for den fattigere Befolkning.
Saavel Frue Kirke i København som Ribe Domkirke besad en
saadan, til hvis Vedligeholdelse Midlerne var skænkede i den
katolske Tid. Det synes imidlertid, som om det har holdt haardt
at bevare selv disse Smaagoder mod Magthavernes
Efterstræbelser. Det var saaledes sikkert ikke til Fordel for Ildpanden i
København, naar adskillige lærde Mænd lønnedes med det dertil
bevilgede Gods mod at betale en lille Sum aarlig til Kul<footnote>Kinch: 
Ribe Byes Historie I 385. II 526. -- Kjøbenhavns Diplomatarium I 532. 
II 300. IV 536. 560. 578. </footnote>.

*

Hele dette Kirkens verdslige Præg, dens fattige, lidet hyggelige 
Indre og billige Pynt var lutter Forhold, som en Nutids
Betragter straks vilde haft Øje for. Det maatte være endnu mere
paafaldende for enhver, der havde oplevet den katolske Tid.
Det, man betraadte ved at træde ind i Kirken, var en
hærget Valplads. I Virkeligheden stod <sp>Striden</sp> fremdeles --
baade i Menighedens Sind og i Kirkens Udstyr -- <sp>mellem gammelt
og nyt.</sp>

<img>
Fig. 48. Katolsk Alterbilled, ophængt paa Væggen i Henne
Kirke ved Varde. Underskriften er nyere.
(Efter Fotografi af Kr. Hude.)

Reformationen var bleven indført hovedkulds. Et lille, ivrigt
Parti havde ført Ordet; Konger havde støttet Bevægelsen og
fremmet Kronens Fordel; men Folkets store Flertal var                   
forblevet uberørt. Man havde maaske gottet sig ved, at Turen kom til Bisperne
med at fængsles, raabte højlydt: "Ja"! da deres Synderegister
oplæstes paa Gammeltorv, ikke savnet de bortdragende Munke,
gyst ved at høre, at Paven ikke var andet end Djævelen selv, og 

forgæves ventet paa, at Tienderne skulde blive eftergivne. Men hertil 
indskrænkede sig ogsaa de flestes Deltagelse i Reformationen. 
Om en fælles og samtidig, virkelig Omskiften af religiøs
Opfattelse var der selvfølgelig ikke Tale, thi et   helt   Folk
kan ikke  paa en Rigsdag bytte Religion.

<img>
Fig. 49. Midterparti af Altertavlen i Hospitalskirken i Horsens.
(Efter Fotografi af Kr. Hude.)

Derfor følte de allerfleste sig ilde tilmode, da det virkelig kom
til Stykket, og deres nedarvede religiøse Begreber for første Gang
blev traadte for nær. Ifølge den ny Lære skulde Alternes Antal i hver
enkelt Kirke indskrænkes til eet og alle Helgenbillederne fjærnes.
Allerede Aar 1530 var Pøbelen i København med en varmblodig 
Borgmester i Spidsen brudt ind i Frue Kirke og havde begyndt at 
sønderslaa Altere og Helgenbilleder. Men den Stemning, der her 
gav sig Udtryk, var langt fra den almindelige i Byerne, endsige 
paa Landet. For de flestes Vedkommende var 

tværtimod disse Altere og Billeder inderligt sammenvoksede med
selve deres religiøse Tro. Foran disse venlige, smaa Altere i
Kirkens Omgang, prydede med Blomster og Flitterstads og med
denne vidunderlige Belysning fra Murens broget farvede Rude,
havde de fra Barnsben korset sig og knælet og alt som smaa følt
sig lykkelige, naar de ved en festlig Lejlighed fik Lov til at plante
et Vokslys som Gave med i den brændende Kres. Himmeldronningen 
for oven med det skinnende Klædebon og med
Jesusbarnet paa Armen var ret et Billede efter deres Sind, et Udtryk for
netop deres Begreb om det guddommelige (Fig. 48-53).
Palladius og de øvrige kunde længe nok paastaa, at dette "ikke var
rette Altere, men Kahytter og Kramboder til løgnagtige
Sjælemesser og Helgenes falske Dyrkelse<footnote>P. Palladius: 
En Visitatzbog, udg. af S. Grundtvig. S.  17. </footnote>". Folkets Flertal lod sig
ikke saa let overbevise. For hver Gang et af disse Altere med
Vold blev brudt sønder og slæbt ud af Kirken, tilføjedes der i
Virkeligheden Menighedens Tro et føleligt Saar.

<img>
Fig. 50. Midterparti af Altertavlen (endnu i Brug) i Jernved Kirke ved Ribe.
(Efter Fotografi af Kr. Hude.)

Og saa <sp>Helgenerne</sp>! Hvad havde Sanct Søren, Sct. Anna, 


Set. Just, Sct. Knud, Sct. Lambert og hvad de alle hed, gjort, at
de nu skulde forfølges? Hver enkelt Egn i Landet bar jo Vidne
om, at hvad man skyldte dem, var idel Velgerninger. Med
vidunderlig Sejghed ydedes der da ogsaa Modstand hele Landet
over mod Befalingerne fra oven om at bekæmpe Troen paa dem.
Ikke blot bevarede de fremdeles deres Plads i Folkets Hjerte,
Det er i saa Henseende betegnende, at selv et Ægtepar som Rigsraad 
Esge Bilde og Sophia Krummedige, naar de i deres Breve
ret vil tale Hjertets Sprog med hinanden, efter som før
Reformationen bruger den Velsignelsesformular, som nu engang var
deres: "Den himmelske Gud, Kristus og værdige Moder Sancta
Anna selv tredje unde Dig" o. s. v.<footnote>Dokumenter 
til  Klevenfeldts Stamtavler.   (Bilde.)   R. A.</footnote>. Men ogsaa 
selve Billederne, der dog var langt lettere at ramme, holdt sig mærkværdigt længe
og veg kun Fod for Fod for Forfølgerne fra oven. Endnu i Aaret
1552 maatte Christian Barnekov sendes af Kongen til Holmstrup
Kirke ved Jyderup i Sjælland for med Magt at borttage Billederne,

<img>
Fig. 51. Mariabilled, til at aabne.
(Fra Misterhult Kirke i Sverige, nu i Kalmar Museum).
(H. Hildebrand: Sveriges Medeltid.)

<img>
Fig. 52. Samme Mariabilled, aabnet.
Indvendig ses Kristus siddende voksen.
(Fra Misterhillt Kirke i Sverige, nu i Kalmar Museum).
(H. Hildebrand: Sveriges Medeltid.)

da Almuen fremdeles tilbad dem og ofrede dem Lam, Gæs og
Høns<footnote>Danske Magazin 3die Række III 221. </footnote>. Aar 
1577 bar endnu i Blekinge i ikke faa Sogne alle,
baade Mænd og Kvinder, deres Rosenkranse, tændte Lys og
knælede for Mariabillederne, pyntede, tilbad og krøb paa Knæ
omkring Helgenbillederne<footnote>Nicolaus Palladius: 
Commonefactio de vera invocatione Dei et de vitandis idolis. 
Hafniæ 1557. -- N. M. Petersen: Bidrag til den danske Literaturs 
Historie. II 111-12. </footnote>. Først Aar 1570 fik Bispen i Bergen
tvunget igennem, at Billederne nedtoges fra Højalteret i Domkirken,
fordi nogle Kvinder   tilbad   dem. Men dette gejstlige Overgreb
vakte saa stor Forbitrelse hos Byens   Borgmestre og  Raad,  at   de
nægtede at komme i Kirken, førend    Sagen   var bleven lovligt 
ordnet<footnote>orske Magazin I 391-92. </footnote>. Endnu i Aaret 
1590 fandtes der mange Kirker
i Fyn med flere Altere i hver og tilsvarende   Helgenbilleder,  saaledes 
i   Frørup, Kullerup,   Skjelderup, Djernisse<footnote>Bloch: 
Den fyenske Gejstligheds Historie I 56-58. </footnote>
o.s.v. Lige til Aar 1606 vedblev Bønderne i Horns Herred paa
bestemte Festtider at pynte med Smykker og Højtidsklæder
Billedet af Set. Dionys i Krogstrup Kirke.  Kun ved et kongeligt
Magtsprog blev Billedet bortført og Dyrkelsen forpurret<footnote>Danske 
Magazin I 96. -- L. Daae: Norske Bygdesagn I 8-14. II 85. </footnote>. Endnu
Aar 1622 var i det sydlige Norge Pilgrimsvandringerne i fuld
Gang til de gamle Helligdomme. Forgæves udstedte Kongen 
Forbud herimod med Trusel om Straf. De vedblev enkelte 

Fig. 53. Mariabilled i Svinninge Kirke paa Sjælland.
(Efter Nationalmuseets Fotografi.)
Steder at foretages i Smug lige ned til det 19de Aarhundrede<footnote>
Danske Magazin III 126. </footnote>. Først
Trediveaarskrigens Udplyndringer bragte i Jylland mange
Sølvkrucifikser for en Dag, der var hule indvendig og fyldte med
Helgenben<footnote>Danske Samlinger 2den Række VI 297. </footnote>. 
I Frue Alsted Kirke i Skaane stod endnu Aar 1622
de gamle Altere, og i Kilden ved Barum sammesteds flød Skaale
og Bægere, som de syge drak af, medens de Penge, der
nedkastedes som Tak for Frelse, laa urørte paa Kildens Bund. Og
paa samme Tid tronede uhindret paa Fyn den hellige Regisses
Billede i Kapellet ved hendes Kilde, ja, i Helderup Kirke fandtes
endnu Set. Nicolaus med de tre forgyldte Æbler i Skødet, han,
hvem de ugifte Piger plejede at pynte hver Lørdag Aften for at
vinde Lykke i Kærlighed<footnote>Suhm: Samlinger til den Danske 
Historie I, 1, 75. 76. 109. 119</footnote>. Ikke med Urette dannede det
Folkesagn sig enkelte Steder, at Billederne overhovedet ikke vilde
lade sig bære ud<footnote>Thiele: Danmarks Folkesagn I. 202. </footnote>.

Men selv om de fjærnedes, var de dog ikke dermed helt
fortrængte. Hverken Haan eller Vold syntes i Stand til ganske at
udrydde dem. Forgæves udspredtes det saaledes om det berømte
Mariabillede i Karup ved Viborg, at dets Graad over
Katolicismens Tilbagegang i Danmark lod sig naturligt forklare ved en
Vandbeholdning oven i Hovedet, hvorfra en fin Ridse mundede
ud i Øjet, et Fif, hvorom Landsdommeren og Herredsfogeden i
Rind havde overbevist sig ved at krybe op paa en Stige og se
det fra oven<footnote>Kirkehistoriske Samlinger II 332-33. </footnote>. 
Forgæves befalede man at sønderhugge eller brænde
Billederne<footnote>Ny kirkehistoriske Samlinger II 286-87. </footnote>, 
ophævede Markederne, der samlede Folk til
Helgenfesterne, og lod Kirkerne forfalde eller nedrive for at udslette
hvert Spor af Helgendyrkelse -- Billederne fandt endnu
fremdeles hist og her en trofast Haand, der vilde fjæle dem. Herom
vidner de ikke ganske faa Rester, der er naaede i Behold helt
ned til vor Tid (se Fig. 48-53). Endog fra en saa ilde set
Helligdom som den i Karup er flere Helgenbilleder endnu den Dag i
Dag bevarede. Og selve Kirkens Hovedbillede overlevede
Reformationskampen og kom endelig, i det mindste efter Sagnet,
igen til Ære, idet en Ejer af Avnsbjerg skal have skænket det til
en katolsk Greve, der var hans Gæst<footnote>Ny kirkehistoriske 
Samlinger V 740. </footnote>. Først i Aaret 1835
lykkedes det Gejstligheden at faa sat en Stopper for Valfarterne til
det undergørende Krucifiks i Roldals Kirke i Norge<footnote>L. Daae: 
Norske Bygdesagn I 8-14. </footnote>. Endnu
staar paa Hvælvingen i Viskinde Kirke paa Sjælland et saa fuldt 

ud katolsk Billed som Jomfru Marias Kroning af Gudfader og
Kristus til Himmeldronning (Fig. 54).

Hele denne sejge Modstand var et Udtryk for en Folkestemning, 
der, behørigt ledet, vilde have kunnet berede Reformationens
Gennemførelse betydelige Vanskeligheder.

Det <sp>Gamle</sp> var endnu livskraftigt tilstede.

<img>
Fig. 54. Jomfru Marias Himmelkroning.
Kalkmaleri i Viskinde Kirke paa Sjælland.
(Efter Akvarel af Magnus Petersen i Nationalmuseet.)

Det <sp>Nye</sp> vilde selvfølgelig heller ikke have kunnet sejre, hvis
det havde indskrænket sig til blot at inddrage Kirkegods,
nedrive og ødelægge Kirker eller lade dem forfalde. Livsspiren i det
maatte give sig tilkende; det maatte selv formaa at vække nyt Liv og
skabe nye Former herfor.

Det <sp>Nye</sp> bestod jo -- gudstjenestemæssigt set -- i, at 
"Messen" var afskaffet og Prædikenen og Menighedens Salmesang 
havde faaet en langt større Betydning end hidtil. Herved maatte Kirkeskikkene
nødvendigvis ændres. Tidligere havde enhver kunnet komme i Kirken,
naar han vilde, for at knæle og holde Bøn ved et af de mange
Altere. I de større Kirker læstes der hyppigt Messer, og næsten
ingen Tid paa Dagen var ganske uden Gudstjeneste. Nu derimod
holdtes der Prædiken og Salmesang kun til bestemte Tider paa
en bestemt Dag, Søn- og Helligdag. Og ved denne Gudstjeneste
fordelte man sig ikke længer Kirken over til alle de mange smaa
Altere. Man samledes nu alene i Midterskibet ud for Højalteret
og det Sted, hvorfra Prædikenen holdtes. Denne Gudstjeneste
blev langvarig, kunde trække ud i timevis. Man behøvede
Siddepladser, eller i hvert Fald omgærdede Pladser, for at Børn og
gamle ikke i Trængslen skulde føres bort.

I de første Aartier efter Lutherdommens Indførelse nøjedes 



man i Reglen med at tilintetgøre det Gamle og indrette sig, som
man kunde, mellem det, der blev tilbage. Men efter at et nyt
Slægtled var vokset op, gjorde det Nyes Krav sig bestandigt
stærkere gældende. Man indsaa det usømmelige i en forfalden,
plyndret Kirke. Og man var rede til at udstyre den værdigt i den nye
Tids Aand. To Ting krævedes med Nødvendighed i en luthersk
Kirke: En fast, over Menigheden ophøjet <sp>Prædikestol</sp>, helst
anbragt ved en Sidevæg eller Pille i Midterskibet. Og dernæst
-- for at undgaa Trængsel og lindre Trætheden --: en <sp>Række
faste Pladser</sp> Midterskibet ned, for Mænd paa den ene Side,
for Kvinder paa den anden. 

<img>
Fig. 55. Sangerpulpituret (af 1588) i Køge Kirke.
(Efter Fotografi af Kr. Hude.)

Den nye Aand viste sig i vaagnende Villighed til at smykke
Kirken med dette Tilbehør. Hele Norden over gik Enkeltmænd i
Spidsen og skænkede til deres Kirker smukt udskaarne Prædikestole, 
ofte med Himmel over og med kostelig udstyret Opgang.
Samtidigt rejste sig en Nyvækst af Stolestader paa Kirkens Gulv.
Fra omtrent Midten af det 16de Aarhundrede til henimod Aar 1700
blomstrede Træskæreriet i Danmark som maaske ingensinde
tilforn. Kirkens Udsmykning med Prædikestol, Stolestader, ofte 

ogsaa med ny Altertavle, ja endog stundom med en Døbefont af
Træ, senere med en ny Række lukkede Siddepladser foroven
(Pulpitur) (Fig. 55), gav nok af Opgaver. Man bestræbte sig for
at pryde alt dette Træværk med Farver og Forgyldning. Der kom
hist og her endog nyt Liv i den gamle Udsmykning af Kirkens
Loft og Vægge ved Kalkmalerier. Kort sagt, en ny Tid begyndte,
hvor Kirkeplyndringen afløstes af Offervillighed, og efter en lang
Sløvhedstid Glæden ved et værdigt Gudshus atter syntes at
gennemstrømme Menigheden.

Dette Udslag af det Nye vilde alene dog maaske ikke have
været i Stand til at overvinde og fortrænge det Gamle. Dette var
jo dog mere end kunstigt udført Træværk. De gamle Altere,
Guds-moder, Helgenbillederne havde hver især i trange Tider staaet
deres Prøve og bragt Hjælp. Men det Nye fik en uventet
Forbundsfælle, der sikrede det Sejren. Menighedens
Forfængelighed blev kirkeligt pirret. Der gik Rangsyge i hele Midterskibets
Befolkning.

Ved to afgørende Lejligheder i Danmarks Udvikling er en
almindelig Misstemning bleven bortledet og lammet ved en kraftig
Appel til Folkets Forfængelighed. Anden Gang var da Forbitrelsen
over Enevældens Indførelse (1660) bragtes til Ro ved et saa
simpelt Middel som Indførelsen af "Rangforordningen". Istedetfor
at pønse paa Oprør, begyndte den skuffede Adel og Borgerstand
alle som een at kravle frem imod og opad den opstillede
Rangstige. Noget ganske lignende foregik efter Reformationens
Indførelse. En nyskabt Rangforordning for de kirkebesøgende drog
alles Sind og Tanker til sig og lod selv Spørgsmaalet om
nedlagte Altere og Helgenbilleder for en Del træde i Skygge.

Sagen var simpelthen den: Blandt de nye Stolestader paa
Kirkens Gulv var selvfølgelig de øverste de bedste. De var de
fornemste, nærmest ved Alter og Prædikestol. Men Pladserne i
Stolestaderne blev nu ikke Enkeltmands Eje, men fastsattes som
en Slags offentlige Æressæder, hvis Besættelse tilkom Kirkens
Styrelse, der omhyggelig havde at vaage over Menighedens
Rangfølge i det hele samt føre Forfremmelses-Listerne<footnote>
Samlinger til jydsk Historie og Topografi V 250. </footnote>. Hermed var
hele Spørgsmaalet om Rang og Sæde bragt ind i Menigheden.

*


<sp>Stolestader</sp> i Kirkerne var egentlig ikke noget nyt, som først
indførtes med Reformationen. De havde været kendte ogsaa i 
den katolske Tid. Men dengang havde de fornemste Siddepladser 
naturligvis været Korstolene oppe ved Alteret, der var forbeholdte de
øverste Gejstlige. (Fig.56). Stolestader i Nutids Forstand -- faste 
Siddepladser i Kirkens Skib -- havde dog ogsaa været at træffe
hist og her i større Kirker, vistnok især ned imod Reformationstiden. 
Det var jo dengang blevet mere almindeligt, at der i Kirken holdtes
Prædikener, især mod de nye Kættere. Og hvad enten man overværede 
en saadan Prædiken eller man blot en høj Helligdag lyttede til den 
usædvanlige Musik, kunde det være en Behagelighed at sidde eller staa skærmet
mod Trængslen. En saadan "Stolestand" i Slutningen af den 

Fig. 56.  Korstole i Storehedinge Kirke
(Efter Fotografi af Kr. Hude.)
katolske Tid omtales f. Eks. for Ribe Domkirkes Vedkommende<footnote>
Kinch: Ribe Bys Historie og Beskrivelse II 86. </footnote>.
Og at der har været flere lignende rundt om i Landet, kan ses
af, at Christian den Anden i sin saakaldte "gejstlige Lov"
(Artikel 11) befalede, at alle disse Stole i Domkirker og Sognekirker
skulde fjærnes. Man tør heraf vistnok slutte, at de har været ilde
sete af Gejstligheden som et verdsligt Overgreb og en kirkelig
Usømmelighed.

Fig. 57. Luthersk Gudstjeneste i en Kirke uden Stolestader.
(Efter et Glasmaleri i Dansk Folkemuseum.)

Men efter Lutherdommens Indførelse blev Siddepladser i
Kirken til næsten en Nødvendighed. De voksede atter frem, blandt
andet i Ribe Domkirke<footnote>Sammesteds.</footnote>. Hvor man 
ikke havde andet, synes man at have anbragt Bænke i Midterskibet (Fig. 57). Men det
hele fik dog først ret Art, da Regeringen tog Sagen i sin Haand
og bestemte, at der i hver Kirke skulde anbringes en dobbelt
Række Stolestader med en aaben Midtergang imellem, og
Pladserne i disse Stolestader fordeles blandt Menighedens
Medlemmer efter Øvrighedens nærmere Bestemmelse. 


Datidens Omgangsforhold gjorde det nødvendigt, at hvert Køn
fik anvist Plads for sig, Kvinderne paa den nordre Side,
Mændene paa den søndre (Fig. 58). Men at heri ikke skulde ligge den
ringeste Indrømmelse til Katolicismen om den enlige Stands
Fortrinlighed, fremgik noksom af, at Ægtestanden som den "Gud
velbehagelige Stand" hædredes med øverste Plads. Gifte havde
overalt Sæde foran ugifte, og hvor alt iøvrigt var lige, bestemtes
for Kvinders Vedkommende Pladsen ikke efter Alder, men efter
længst Giftermaal.

<img>
Fig. 58.  Kvindestole til venstre, Mandsstole til højre, Sønderho Kirke paa Fanø.
(Efter Tegning 1886 at Tom Petersen.)

Saaledes droges der en Tværstreg over Menigheden, saa at
ogsaa den levende Kirke blev til en Korskirke. Alt, hvad der sad
øst for Stregen, var gifte; alt, hvad der sad vest for Stregen ned
imod Indgangen, fjærnest fra Alteret, var ugifte. Tværstregen
fortsattes næsten paa Stol nøjagtigt fra Sværdsiden over
Midtergangen til Spindesiden, thi Antallet paa begge Sider var saa godt
som ens. Efter Datids Forhold var jo en Pebersvend blandt
Menighedens Hædersmænd noget overordentlig sjældent, og
Enker som Enkemænd giftede sig i Reglen hurtigt paany. I
Aalborg havde man derfor den hensigtsmæssige Skik, at, naar en
Ægtefælle døde, maatte den ledigblevne Plads ikke besættes med
andre, men skulde vente paa, at den efterlevende giftede sig igen<footnote>
Samlinger til jydsk Historie og Topografi V 251-52. </footnote>.
Flygtigt set kunde denne Ordning synes at falde sammen med,
at de ældste sad øverst og Ungdommen nederst. Dette var dog 

meget langt fra Tilfældet. Allerede paa Kvindesiden viste der sig
blandt de gifte en paafaldende Veksel af gamle og unge Ansigter,
et Udtryk for Tidens Skik, at Mænd hyppigt ægtede først en,
der var for gammel, og derpaa en, der var for ung, saa at en
Mands Alder i Reglen var Mellemtallet mellem den Hustrus, der
laa under Kirkegulvet, og dens, der sad i Stolen lige overfor.
Men Sværdsiden viste tydeligt Inddelings-Principet, idet
Rangfølgen her snorlige var gennemført: I Byerne øverst Lensmanden,
saa Borgmestrene, Raadmændene, Købmændenes forskellige
Klasser fra Vandtsniderne (Grossererne) til Bryggerne og derpaa
alle Haandværks-Lavene i deres bestemte Orden: Paa Landet:
øverst Herremanden, saa Gaardmændene, Husmændene og ned
til de blotte "Inderster". Rækkefølgen bevægede sig fra
Midtergangen ind mod Væggen, saaledes at den yderste Plads var den
ypperste, og den nærmest ved Væggen altid bedre end den
bedste i Stolen bagved.

<img>
Fig. 59. Stolestader fra 1562 og 1572 i Tibirke Kirke (Frederiksborg Amt).
(Efter Nationalmuseets Fotografi.)

Hele denne nye Ordning synes først at være bleven gennemført 
i Landsbykirkerne. Allerede ved Aarhundredets Midte kunde
Sjællands Biskop Peder Palladius i sine Visitatsprædikener 

forudsætte denne nye Ordning som gennemført paa Landet. Dog
kan vi nu kontrollere, at han her -- vel med Flid -- har været
noget forhastet i sine Udtalelser. Af de endnu bevarede
Stolestader fra det 16de Aarhundrede i sjællandske Landsbykirker synes
i hvert Fald de ældste kun at skrive sig fra Tiden 1560-1570.
(Fig. 59 og 60). Det samme synes at være Tilfældet i
Nørrejylland (Fig. 61).

<img>
Fig. 60. Stolestade fra 1562 i Strø Kirke paa Sjælland.
(Efter Tegning (1885) af O. Bergh i Nationalmuseet.)

Langt vanskeligere faldt det i Byerne. At rejse en dobbelt
Række Stolestader, Kirkens Indre nogenlunde værdige, var en
dyr Historie. Og sikkert har de mange, hvis Familjegravsteder 
ved slig en Omordning vilde blive helt tildækkede, ydet en stærk Modstand.
Følgen blev, at den nye Omordning først lidt efter lidt kunde
gennemføres. I Frue Kirke i København varede Opførelsen af Stolestaderne
ved, lige fra Aar 1555 til i det mindste Aar 1570. Først i Aaret 1577
kunde Kongen befale, at den nye Ordning her skulde træde i Kraft,
ligesom kort tilforn var sket i Roskilde Domkirke. I Januar 1578
blev den vanskelige Fordeling af Stolestaderne foretaget<footnote>
H. Rørdam: Kjøbenhavns Universitets Historie II 730. IV 123-55. -- 
Danske Samlinger 2den Række II 202. </footnote>; men ikke
førend i Aaret 1583 synes det at være lykkedes Christoffer
Valkendorfs kraftige Optræden at faa kuet al Modstand, saa at Ordningen
kunde siges virkelig at være gennemført<footnote>Kjøbenhavns Diplomatarium I, 542. -- Jonge: Kjøbenhavns Beskrivelse. S. 152. </footnote>. Aar 1578 gaves der
kongelig Befaling til, at Set. Knuds Kirke i Odense skulde rette
sig efter den nye Skik, og i god Samklang med Byens
Beliggenhed paa Vejen mellem Jylland og Sjælland blev der her oprettet
to Stole uden for Rangforordningen blot for "fremmede Folk<footnote>
Vedel Simonsen: Bidrag til Odense Byes ældre Historie. II 2, 185. </footnote>".
Ikke førend i Aaret 1595 fulgte Lunds Domkirke med, og her
bekvemmede Regeringen sig endda til, for at undgaa en Udgift, at
fravige sin Hovedregel om Stolenes Rangfølge. Kirkens Udseende
skæmmedes nemlig ved, at Stolestaderne ikke var ens, men, snart 

høje og snart lave. Selvfølgelig havde det været let af Kirkens
egne Midler at bestride Udgifterne ved en Omdannelse; men
Regeringen vilde ikke afse noget hertil. Den paalignede da
Borgerne de dermed forbundne Udgifter i Form af en vis aarlig
Afgift, mod at hver enkelt saa fik <sp>arvelig</sp> Besiddelsesret til sin
Stol<footnote>Skaanske Tegnelser 15 September 1595. R. A. </footnote>.
 Saaledes skabtes der alene for Lunds Vedkommende en
Art kirkelig Arveadel. Det er at antage, at Regeringen ikke har
handlet i Blinde. Domkirken var kostbart udstyret, og Anstand
bød ikke at lade ogsaa den forfalde. Ved en saa uforholdsmæssig Betaling: 
en bestandig, aarlig Afgift for noget engang for alle leveret Snedkerarbejde,
aabnedes der en Mulighed for, at Kirken fremtidigt kunde holde sig selv 
vedlige, medens Regeringen -- beholdt alle Tienderne.

I Ribe synes Modstanden mod den nye Ordning at have varet længst. 
Allerede Aar 1570 forlangte Kirkeværgerne udstedt Tingsvidne for, at de havde
ladet oplæse Kongens Brev om, at Stolestaderne skulde fordeles
efter de nye Regler. Men først i Aaret 1603 traadte Ordningen
virkelig i Kraft efter forinden gentagne Gange, som det lader, at
have fremkaldt Sammenstød<footnote>Kinch: Ribe Bys Historie II 520-21. </footnote>. 
Under saadanne Omstændigheder
kan det ikke undre at høre, at i en mindre og afsides By som f.
Eks. Tønsberg i Norge eller endog Mariager i Danmark gennemførtes 
Ordningen først i Aaret 1633<footnote>N. Simonsen Glostrups Visitatsbog. N. K. S. no. 1629. 4to. S. 47. -- Danske Magazin VI 242. </footnote>.

<img>
Fig. 61.  Dørfylding i en  Kirkestol  af
1578 i Ovtrup Kirke ved Varde.
(Efter Fotografi af Kr. Hude.)

De nye Stolestader, som saaledes lidt efter lidt oprettedes i
alle Kirker, synes oprindeligt kun at have været bestemte til at
sikre den enkelte sin Plads og hindre Trængsel, men derimod 

ikke til nødvendigvis at afgive Siddepladser; idetmindste brugtes
som oftest blot Udtrykket: "at staa" i dem<footnote>Udtrykket "at 
staa" i Stolene er ubetinget det hyppigste. "At sidde" forekommer 
dog f. Eks. i P. Palladius: En Visitatzbog, udg. af Sv. Grundtvig, 
Side 68 og 69. Et meget uklart Udtryk bruges Aar 1583 paa Landemødet 
i Fyn: Dannekvinder bør staae for i Stolen, og ærlige Piger sidde 
underst. (Suhm: Saml. t. den Danske Hist. II 2, 147.) I Danske 
Magazin VI 242 bruges Betegnelsen: "Stole og Stader". </footnote>. 
At de kaldtes for
"Stolestand" eller "Stolestade" beviser ikke, at de var bestemte
til at sidde i. Prædikestolen bar jo ogsaa Navn af Stol, skøndt
den kun var til at staa paa. I norske Kirker (Fig. 62), hvor de
oprindelige Stolestader er bevarede til vore Dage, lader sig ogsaa
paavise, at Sædet er en senere Tilføjelse.<footnote>Ifølge velvillig 
Meddelelse af Hr. Arkitekt Jens Z. M. Kielland i Bergen, der har 
underkastet dette Forhold en nærmere Undersøgelse.  </footnote>

<img>
Fig. 62. Opdals Kirke i Numedal i Norge.
(Efter Tegning af Olav Rusti.)

Det var umuligt andet, end at denne kirkelige Rangforordning
maatte medføre megen Splid. Dels blev enkelte tvivlsomme
Spørgsmaal afgjort forskelligt i de forskellige Kirker, dels var
nogle af Bestemmelserne saa stødende, at de nødvendigt maatte
fremkalde Misfornøjelse hos dem, hvem de ramte. Som
Eksempel paa tvivlsomme Spørgsmaal kan anføres de ugifte Døtres
Plads. Lige meget kunde tale for, at de stod i Stol med deres
Mødre, og at de anbragtes særskilt paa de ugifte Kvinders
ringere Plads. Stod de for sig selv, var de ude af Opsigt; stod de
hos Moderen, maatte det dog synes vel haardt for mangen gift
Dannekvinde at skulle staa under dem. Som Eksempel paa
meget strenge Bestemmelser kan nævnes, at Tilbagegang i Velfærd
skulde betegnes ved Fraflytning fra den tidligere Kirkeplads. Om
et ikke usædvanligt Forhold paa Landet hedder det saaledes for
Fyns Vedkommende: "End bliver der nogen gaardsiddende
Mand eller Kvinde til Husfolk, da vige sig af Gaardsens
Stolestand, og tage Sted neden i Kirken som Rum er; er der ikke
Rum, skal der skaffes Rum, om muligt er"<footnote>Manscr Kall, 
no. 492. 4to Afsnit XVIII no. 6. St. kgl. Bibl. </footnote>

Følgen blev, at Kirken blev Vidne til mangen livlig
Meningsudveksling, der ikke sjældent endte med Haandgribeligheder,
og at herhen hørende Sager endog naaede frem til at føres for
Landsting. I Aalborg søgte man at dæmpe Kampiveren ved at
sætte en høj Bøde med hurtig Udpantning for kirkelige
Overfald<footnote>Samlinger til jydsk Historie og Topografi V 253. 
</footnote>. Det maa lades det svagere Køn, at det omfattede den ny
Retsorden med langt varmere Interesse end Mændene. Medens
disse i Reglen slog sig til Taals med Kirkeværgernes Afgørelse,
var Kvindestolene en frodig Jordbund for bestandig nye
Stridsspørgsmaal, det Udgangspunkt, hvortil enhver Strid ogsaa i
Stolene paa Kirkens søndre Side i Reglen lod sig henføre. Det er
talende Vidnesbyrd om Stemningens Varmegrad, naar der f. Eks.
paa Fyns Landemode til Bestemmelsen om, at Dannekvinder
skulle have deres Plads for i Stolen, og ærlige Piger underst,
maa føjes: og ville de ikke, da skulle Kirkeværgerne tage otte
Mand med sig for at klare Sagen<footnote>Suhm Samlinger til 
Dansk Historie II 2, 147. </footnote>. Eller naar Bøde for Hustruers
"Haardrag" i Kirken er en ikke usædvanlig Indtægtspost i
Lensregnskaber; eller naar selv en Adelskvinde overbevises om
under Prædiken at have "ladet sine Jomfruer og Børn gaa ind i
Præstekonens Stol og træde hende blaa og blodig"<footnote>Kgl. Rettertingsdom af 1567. Dokumenter til Klevenfelds Stamtavler (Oldeland.) R. A. </footnote>. Et tydeligt 

Indblik i Stridens Uendelighed faar man gennem en Sag for
Viborg Landsting af Aar 1573, hvor to Bønder fra Binderup
anklager en tredje for "at ville tilholde sin Hustru at staa udenfor
deres Hustruer i en Stolestand i Binderup Kirke, endog deres
Hustruer ere ældre gifte og hidtil have staaet udenfor hende".
Den Anklagede svarer, at Konerne i den Gaard, han nu iboer,
have tilforn i mange Aar staaet yderst i samme Stol. Selve
Dommen giver imidlertid det bedste Begreb om Sagens Bundløshed,
den begynder nemlig saaledes: "Efterdi ogsaa de tvende
Anklageres Hustruer indbyrdes kives om, hvilken der skal stande
yderst" o. s. v.<footnote>Ny kgl. Saml. no. 845. folio. no. 217. 
En anden karakteristisk Landstingsdom om Stolestader findes 
sammesteds no. 103. </footnote>.

Hvad der gav det hele Spørgsmaal sin værste Brodd var, at
ingen overordnet Myndighed kunde eller vilde udtale det
forløsende Ord, at slig Strid var usømmelig i Guds Hus, og at alle
Pladser naar man da iøvrigt kunde høre fra dem, var lige gode
og i hvert Fald i Forhold til Gud lige hæderlige. Ingen
Myndighed vilde udtale dette, og ingen kunde det heller. Thi Striden
drejede sig, nærmere set, ikke om noget ligegyldigt; den
kirkelige Rangforordning var ikke en Tilfældighed, men netop Udtryk
for den nye Kirkeforfatning. Man havde omstyrtet den gamle
kirkelige Ordning, der drog saa skarp en Grænse mellem
Gejstlige og Lægfolk og forbeholdt hine Koret; men man havde ikke
gjort alle lige. Den pavelige Enevælde var brudt, men Kirken
var ikke derfor bleven en Republik; den gejstlige Enevælde var
blot bleven afløst af en verdslig. Hvad Reformatorerne havde
talt og drømt om: et almindeligt Præstedømme, hvor enhver kun
stod Gud til Regnskab for sin Tro, var ikke gaaet i Opfyldelse.
Nu var Kongen den øverste kirkelige Myndighed, og ve den, der
ikke troede, talte og lærte, som han befalede. Men var Kongen
Guds Statholder, saa var den verdslige Rang, Trinrækken fra
Folkets Mængde til det øverste, jo netop det rette Udtryk for
det sande Forhold, en Trinrække fra de umyndige til Guds egen
Stedfortræder, ham, hvem al Myndighed og Visdom var forlenet.
Vel stod Præsten for Alteret, men hans Plads i Rækken var ikke
dér, det kunde tydelig ses af Præstekonens Stolestade bag ved
baade Lensmands og Herremands, Borgmestres og Raadmænds.
Nej, ved Alteret tronede usynlig selve "Kongelig Majestæt". Og
ned ad gik det saa i jævn nedstigende Række gennem alle 

Mellemled fra Lensmand, Adelsmand, Borgmester og Raad til den
simpleste Daglejer.

<img>
Fig. 63. Stolestader i Kronborg Kirke.
(Efter Fotografi af Kr. Hude.)

Men var det saa, vil det forstaas, at ingen kunde falde paa at
rokke ved den nye Stolestadeordning eller blot se den fra et
Synspunkt, hvorfra den tabte sin Betydning. Tværtimod, alle,
høje som lave, stemmede i med og vidnede snart ved deres
indbyrdes Kappestrid, snart ved ligefrem Lovprisning om, hvor stort
et Værd man tillagde det Gode at rykke op til en højere Plads.
Det er meget betegnende, at Peder Palladius paa sine
Visitatsrejser brugte som Hovedopmuntring for Landsbyungdommen,
der stod allerbagest ude i Taarnet, at henvise til, hvorledes den,
saafremt den artede sig vel, ogsaa engang i Tiden skulde rykke
op og indtage de fornemme Stole, medens de Dannemænd og
Dannekvinder, som nu beklædte dem, til den Tid skulde ligge
paa Kirkegaarden<footnote>Peder Palladius: En Visitatzbog, 
udg. af Sv. Grundtvig. S. 68-70. </footnote>. Blader man i Forhandlings-Protokollen 
for Konsistorium ved Københavns Universitet, viser det sig, at en
ikke uvæsentlig Del af Forhandlingerne har drejet sig om
Stolestaderne i Frue Kirke: "Dr. Gellius er begærendes en Stolestand
i Kirken til sin Hustru. Det vedtoges, at hun maatte staar dèr, 

som Else Dr. Niels Krags stod". -- "Blev besluttet, at Dorthe
Doctors skal paamindes, at hun til Højmesse holder sin Pige af
den Stol i Kirken, af hvilken hun fortrænger Professorernes
Hustruer<footnote>N. K. S. no. 755 b. fol. 12 Novbr. 1603. 28 
April 1621. </footnote>" o. s. v.

Regeringen tog Sagen mest fra den praktiske Side, idet den
holdt det hele gaaende og ved Lejlighed gerne slog paa, at de
bedste Pladser tilkom dem, der gav mest til Kirken<footnote>
Se f. Eks. Fyenske Tegnelser 13 Marts 1636. R. A.</footnote>. Men at
ogsaa den, naar den stilledes overfor en jævnbyrdig Modstander,
fuldt ud delte Befolkningens Opfattelse af Kirkestolenes Værd,
kan ses af, hvorledes en dansk Udsending i Udlandet fandt sig
beføjet til at optræde paa sin Regerings Vegne. Da ved en
Begravelse i Stockholm Aar 1636 den danske Ministerresident kom
i Trætte med den franske om, hvem af dem der skulde staa
øverst, "finge de hinanden ved Haaret og gik derpaa løs paa
hinanden med Kaarderne, saa at alt Fruentimret maa vige tilside
og somme af dem besvimede". Hermed var Sagen dog endnu
ikke til Ende. "Da de siden mødtes paa Gaden, tilredte de
hinanden saa ilde, at ingen af dem kunde gaa. Frantzosen er stukken
ved Øjet og i Siden; den Danske har faaet det halve Hoved med
Øre og Kind skamferet og Armen næsten hugget af<footnote>Nordisk 
Universitets Tidsskrift 1862. IV 36. Anm. </footnote>".

Striden om Stolestader vedblev da i det følgende Aarhundrede
at danne et betydningsfuldt Led i det kirkelige Liv. Fra alle
Landets Egne hører man snart om blot Uenighed og Mundhuggeri,
snart om Slagsmaal<footnote>Se f. Eks. : Danske Magazin VI 242 
-- Ny kirkehistoriske Samlinger I 234-36. -- Kall. Manuscript. 
no. 81. fol. Biskop Hans Mikkelsens Dagbog: 8 Juli 1635. -- 
4 Novbr. 1637. -- 20 Septbr. 1639. -- 15 Novbr. 1640. -- 20 
Januar 1641. -- 4 Septbr. 1641. -- Fyenske Tegnelser 13 Marts 
1636. R. A. -- N. K. S. no. 1629. 4to. S. 47 -- o. s. v.,
o. s. v. </footnote>. Da Regeringen Aar 1660 tilegnede sig ogsaa
den verdslige Enevælde og kort efter udstedte en Rangforordning
med meget fin Gradinddeling, føjedes herved en ny Brand til den
gamle. Kampen synes at have naaet sit Højdepunkt i det 18de
Aarhundredes første Aartier. Efter alt, hvad man kan dømme,
lader det til at have været et tro Billed af de virkelige Forhold,
naar en Datids Forfatter skildrer Tonen i Kirken saaledes:

<tab> Se der til Lusse Geeds, hvad Skælden og hvad Banden
<tab> Hun har med Karen Smeds; det synes, de hinanden
<tab> I Haaret snart har fat, saa heftigt gaar det til,
<tab> Den ene ovenfor den anden sidde vil.
<tab> Om jeg en Dommer var, og de mig begge bade
<tab> At dømme mellem dem om øverst Stole-Stade,
<tab> Da den af disse to det skulde være næst,
<tab> Som vilde holdes for den største Skændegæst<footnote>
W. Helts poetiske Skrifter. Kbhvn. 1732. S. 217. </footnote>.

*

Naar Menigheden endelig var kommen til Sæde, begyndte
<sp>Gudstjenesten</sp>. Ordningen af denne afveg i de store Træk
ikke væsentlig fra vore Dages. Men hvad der vilde have
forekommet os sædvanligt og velbekendt, stod for hin Tid netop som
noget nyt og ejendommeligt. Da nemlig den nye Kirkes
Forhold skulde ordnes, havde man ganske vist beholdt saa meget,
man kunde, af den katolske Gudstjeneste, og paa en Maade var
den lutherske Højmesse kun en Fortsættelse af den katolske
Messe, renset for sine papistiske Bestanddele. Den kunde altsaa
fremdeles siges at være en blot Nadvertjeneste, hvor alt samlede sig om
det ene: Brødets og Vinens Indvielse og Uddeling. Men som Bi-Led havde
man hertil føjet Prædiken og Menighedssang, der tidligere havde hørt
hjemme i hine daglige Sammenkomster fra Reformationskampens Dage.
Og lidt efter lidt var saaledes selve Søndagsgudstjenesten gledet over til
hovedsagelig at bestaa af Prædiken og Salmesang med dertil føjet
Altergang<footnote>Rosenberg: Nordboernes Aandsliv. III  136-38. </footnote>. 
Hvad der dog fremfor alt gav det Nye sit betydningsfulde Præg,
var Anvendelsen af Modersmaalet. I denne Forandring laa Reformationens 
Styrke. Anvendelsen af Modersmaalet stemplede den paa engang som en national 
Bevægelse, et Brud med Rom, og paa samme Tid som en folkelig Bevægelse,
der inddrog nye, store Udmarker under Kultur. Religiøst endelig
var Anvendelsen af Modersmaalet baade et Udslag af og Betingelsen 
for den større Inderlighed i Tilegnelsen, uden hvilken 
Bruddet med det Gamle vilde have været uberettiget.

<img>
Fig. 64. En Biskop i England i det
14de Aarhundrede prædiker fra en
flyttelig Prædikestol.
(Efter Thomas Wright.)

Over alt dette havde naturligvis de færreste i Menigheden
fuldt Overblik. Men de ældre i det mindste havde dog sikkert
en Fornemmelse af, at hele Gudstjenesten nu var kommen dem
ligesom nærmere paa Livet end i den katolske Tid. Nu var det
ikke længere nok at lytte til Sangen og Oplæsningen i det
fremmede Sprog, dreje Rosenkransen og knæle, naar der gaves Tegn.

<img>
Fig. 65. Let flyttelig Prædikestol i den katolske Tid.
Initial i et Lovhaandskrift tilhørende Gymnasie-Biblioteket i Kalmar.
(Efter H. Hildebrand.)

Der krævedes Selvvirksomhed nu, og det baade under Salmesangen og Prædiken.
Betegnende nok var Fortidens naturligste Stilling, den knælende, nu netop 
forbuden. Man frygtede for, at naar de saaledes unddrog Præsten deres 
Blik og bøjede sig fremad, skulde det let kunne føre til, at Øjnene finge
en Dvale<footnote>P. Palladius: En Visitatzbog, udg. af Sv. Grundtvig. 
S. 8. 11-12. </footnote>. Senere, Aar 1645, blev der
udstedt kongelig Befaling "anlangende En i Kirkerne skulle omgaa, dem 
som sove at skulle slaa paa Hovedet<footnote>N. M. Petersen: Bidrag 
til den danske Literaturs Historie III 2, 703. -- Ny kirkehistoriske 
Samlinger I 232. </footnote>."

At <sp>Prædikenen</sp> havde skiftet Karakter, var tydeligt 
angivet ved Prædikestolens forandrede Form og Plads. I den katolske 
Tid havde Prædikestolen i de nordiske Kirker vistnok i Reglen kun 
bestaaet i en flyttelig Forhøjning med Læsepult, der, naar det 
ønskedes, kunde anbringes nede i Kirkens Skib (Fig. 64). Stundom talte 
vel ogsaa Prædikanten uden nogen saadan "Stol", idet han blot stillede sig
i Kordøren, nogle Trin hævet over Tilhørerne i Kirkens Skib.
Ingen saadan katolsk Prædikestol er i Norden bevaret til Nutiden. 
Dog haves et Par samtidige Gengivelser deraf, begge fra Sverige. 
Den ældste af disse (Fig. 65) forekommer i et Haandskrift af en svensk
Lovsamling. Den yngste er et Billed, malet i Begyndelsen af det 
16de Aarhundrede paa en Kirkevæg i Uppland. Begge driver de Gæk
med Prædikant og Tilhørere ved at fremstille dem som en Ulv eller Ræv, 
der taler for Gæs (Fig. 66). Hvad enten dette har været et katolsk Angreb
paa de første lutherske Prædikanter eller luthersk Spot over

<img>
Fig. 66. Let flyttelig Prædikestol i den katolske Tid.
Maleri fra Begyndelsen af det 16de Aarhundrede i Tolfta Kirke i Uppland.
(Efter H. Hildebrand.)
de forjagne katolske Præster, viser Datidens ejendommelige Smag
sig i at anbringe just saadant et Billed paa en Kirkevæg.

De nye Forhold under Lutherdommen maatte kræve en faststaaende Prædikestol, 
hævet over Menigheden i Kirkens Midtskib. Som Peder Palladius udtrykte det: 
"Oven over alle andre Stole, Guds Ord til Hæder og Ære; op til et Vindue,
Sognepræsten til Gode om Vinteren, og besynderligt, naar hans Øjne
de falme og dummes". Om Vanskelighederne i den første lutherske Tid
ved at faa Menigheden til at afskaffe den gamle katolske Prædikestol, som
man jo endnu mangensteds havde, bekoste en ny, høj og anselig, og
endelig vænne sig til at tage rettelig Plads i Forhold til denne, kan 
man læse mellem Linierne i Palladius' følgende Ord: "Prædikestolen skal 
ikke være en Bogstol eller "Hiv-gippe" [lav Kagebod?]. Den skal være dejligt
opbygget hos den søndre Side af Kirken. Alle skal vende dennem imod 
Prædikestolen og ikke saa skendeligen sidde og vende deres R.. 
(med Forlov sagt) til deres Sognepræst, som somme grove og ufornumstige 
Bønder pleje at gøre. Kan en Almue hver især forsørge sig og sine med 
Stolestader udi Kirken, da maa de jo alle tænke til at lade Vorherre 
Jesus ogsaa faa sin Stol vel opbygget eller opmuret af de ødelagte 
Altere, som saa mange nu findes allevegne i Kirker, der ikke 
kunne skikkes til anden eller 

<img>
Fig. 67. Prædikestolen fra 1536 i Pjedsted Kirke
(i det sydøstlige Nørrejylland.)
(Nationalmuseet.)

<img>
Fig. 68. Prædikestol af 1577 i Sæby Kirke.
(Efter Fotografi af Kr. Hude.)
bedre Brug<footnote>P. Palladius: En Visitatzbog,  udg. af Sv. Grundtvig. S. 8. </footnote>". -- Denne Anvisning til at lave Prædikestol af
kasserede Alterstumper -- paa en Gang sindbilledlig skarp og dog
saa kummerlig i sin Blottelse af Tidens Uvilje til at ville ofre noget for
Kirken -- blev vistnok fulgt i den første Tid efter Lutherdommens Indførelse.
En af de ældste lutherske Prædikestole er den fra Pjedsted Kirke i det
sydøstlige Nørrejylland (Fig. 67).

Denne er endnu tarvelig, ikke meget forskellig fra et senere Vraaskab i en
Bondestue. Men fra omkring Aar 1580 tog Bevægelsen Fart (Fig. 68). Rundt
omkring i Norden skænkede gavmilde Rigmænd Prædikestol til deres Kirke. I
Danmark gik Frederik den Anden i Spidsen, talrige Adelsmænd fulgte efter og ikke faa
Borgmestre og Raadmænd sluttede til. Bevægelsen fortsattes under
Christian den IV. I Løbet af halvt hundrede Aar rejstes saaledes
i Danmark en Mængde meget smukke. Man tog sig Opgaven
langt fyldigere end oprindelig. Der krævedes nu, da Stolestaderne
stod der, en Indgangsdør, en Opgang, en Prædikestol og en
Himmel over, alt kunstigt udskaaret, ofte udført med megen
Dygtighed og Smag (Fig. 69).

<img>
Fig. 69. Den af Frederik den Anden skænkede Prædikestol
til Olai Kirke i Helsingør.
(Efter Fotografi af Kr. Hude.)

Ved Opførelsen af Stolestader og Prædikestol var Kirkernes
gamle Præg blevet ændret. Midtskibet, Menighedens Opholdssted, 
var nu blevet befolket. Lysten til at pryde med udskaaret
Træværk var imidlertid, engang vakt, ikke længer til at standse.
Man udstyrede da mangen Kirke tillige med ny, udskaaren Altertavle, 
hvad der kunde falde ganske naturligt, da de ældre jo hyppigt kun var
Forherligelse af Himmeldronningen og Helgener. Man udskar stundom ny
storartet Døbefont eller forsynede Kirkens Midtskib med lukkede Kahytter 
for oven, de saakaldte Pulpiturer (Figur 70). Men, luthersk set, kom
man paa Vildspor, da man af Lyst til Snitværk, Piller og Gitter paa ny 
sondrede Kor fra Kirken (Fig. 71-73), ja spærrede endog af for Menighedens
Fælleseje, Døbefonten, ved et højt Gitterværk, det saakaldte "Fontelukke" (Fig. 74).

<img>
Fig. 70. Ligsten, Stolestader og Pulpitur i Køge Kirke.                                 
(Efter Nationalmuseets Fotografi.) 

Den Opgave, der var stillet de første lutherske Præster, var i
visse Maader den samme som en Missionærs, der skal forkynde 
Kristendommen blandt Hedninger. Vel kaldtes Befolkningen
kristen, men den bestandige Brug af det latinske Sprog havde medført
en betydelig Uvidenhed om selve Religionens Grundlærdomme. 

H vor de færreste forstod at læse eller skrive, og hvor den hele
Børneundervisning for Mængdens Vedkommende indskrænkede sig
til en Time om Ugen, ja ofte kun om Maaneden, turde man ikke løbe an
paa, at selv de simpleste var bekendt. Det er sikkert uden Overdrivelse, 
naar Tilstanden skildredes saaledes: "Mange, der have mere end Halvdelen
udlevet sin Alder, vide endnu saa godt som plat intet enten af deres
Fadervor eller Troen eller de ti Guds Budord, ....... og end mange Steder
ere deres Sognepræster selv saa vanvittige derudi, at man maa blues ved at
se det<footnote>Knud Gyldenstiernes Katechismus. Fortale. -- Nordisk 
Tidsskrift for christelig Theologi III 211 flg. </footnote>". Det Maal, 
hvortil der maatte stiles, var da gennem Prædiken først og fremmest at undervise
Tilhørerne i <sp>Børnelærdom</sp>. Derfor fastsattes det, at paa Landet skulde
Prædiken, der kun maatte vare en Time, falde i to lige store Parter,
af hvilke den sidste skulde være ligefrem Katekismus-Forklaring.
I Købstæderne henlagdes denne Undervisning til Aftensangen<footnote>
H. Rørdam: Danske Kirkelove I, 61-62. </footnote>.

<img>
Fig. 71. Korgitter i Køge Kirke.
(Efter Fotografi.)

For at fremme Iveren for Børnelærdommen, var det bestemt, at
den Voksne, der ikke kunde de ti Bud, skulde være æreløs, saa at
han ikke maatte bruges som Vidne eller aflægge Ed, ligesom han
heller ikke maatte nyde Nadveren. Peder Palladius føjer hertil: "Er 

der nogen saa haardhjertet, at han ikke kan lære dem paa sine ti
Fingre (som eders Sognepræst skal jo regne dem op hver en Søndag 
af Prædikestolen), da er det højt paa Tiden, at han med det 
allerførste gaar til sin Sognepræst og giver det tilkende; saa
kan han gøre Bøn for ham af Prædikestolen. Han tør dog ikke derfor nævne
hans Navn, men saa sige: I gode Kristne! her er en af mine Sognefolk, 
som ikke kan lære sine Budord; vi ville bede vor himmelske Fader for
ham, at den Djævel, som siider udi hans Hjerte,
maatte vige fra ham, at han maatte end lære dem engang, inden
han døde, og komme til sine Synders Bekendelse og faa sin
Syndsforladelse og blive salig og ikke fordømt<footnote>P. Palladius: 
En Visitatzbog,  udg.  af Sv.  Grundtvig.  S.  46. </footnote>".

<img>
Fig. 72. Kordør og Gitter i Urnæs (udtales Oddnæs) Kirke ved
det indre af Sognefjord i Norge.
(Efter Jens Z. M. Kielland.)

En mere udvidet Bibelkundskab var det at vide Besked med
de forskellige Søndags-Evangelier. Peder Palladius siger herom:
"I skulle lægge eder Guds Ord paa Hjerte og eders Børn med,
saa I at tygge det altid om Ugen igen med dem, ... at I kunne
end komme til den Forstand og Vidskab om Guds Ord, som jeg
kender gode Bønder udi Sjællands Land (Gud være lovet, at der 

<img>
Fig. 73. Horsens Klosterkirke.
(Efter Tegning af Carl H. F. Schmidt.)

er end Saadanne til!), som kunne sidde hjemme hos deres Bord
og regne op for deres Børn paa deres Fingre hver Søndags
Evangelium, som falder om det hele Aar, fra den ene Aars Dag
til den anden. Det er nu snart lært, Gud været lovet! Der er jo
syv Dage om Ugen, I kunne jo hver Dag tage eder saa lang Tid
for, enten Morgen eller Aften, til Bords eller fra, at I kunne
tygge igen med eders kære Hustru og Børn noget af den 

Søndags Evangelium, saa længe til I kunne dem alle sammen. Udi
Købstæder vænne vi vore Børn til at læse den fremgangendes
Søndags Evangelium op, straks efter de have læst til og fra Bords,
saa nødes de til at lære det paa deres Fingre, inden den anden
Søndag kommer<footnote>Samme Skrift. S. 42. </footnote>".

<img>
Fig. 74. "Fontelukke" i Olai Kirke i Helsingør.
(Efter Fotografi af Kr. Hude )

For at bidrage sit til Udbredelsen af denne Kundskab, 

forfattede Peder Palladius selv en saakaldet "Rimstok" eller
Fortegnelse over Søndags-Evangelierne, og tilegnede den til alle
Sognedegne i Sjællands Stift. Han meddeler dem i Fortalen, at
han "har ladet denne Rimstok udgaa til deres Brug og dem til
Nytaarsgave, for at Børn efter den kunne lære at sige deres
Forældre tilforn i Ugen, hvad Søndags Evangelium er paa den
næste Søndag, hvilket dem burde heller at sige deres Børn. Men
Gud allermægtigste skikker det nu saa, at Ægget skal springe op
og lære Hønen, et fire Aar gammelt Barn skal lære en udlevet
Mand det, som hører til hans Salighed". Som Eksempler paa
denne Rimstoks Indhold kan følgende Vers tjene. Evangeliet
paa Advent Søndag er gengivet saaledes:

<tab> Kristus ind til Jerusalem red
<tab> Os alle til Trøst og Salighed.

Tredje Søndag i Advent:

<tab> I Fængslet spurgte Sct. Hans Baptist,
<tab> Om Kristus var den Messias vist.

Atter andre:

<tab> Der Jesus gik paa tolvte Aar,
<tab> Af sine Forældre forglemt han vaar.

<tab> Kristus rensede Spidalske ti,
<tab> Men utaknemmelige vaare de ni.

<tab> Kristus oprejste for Nain Stad
<tab> Den Enkes Søn, og hun blev glad<footnote>
P. Palladius: En ny evangeliske Rimstaack for vngt Folk. Kbhvn. 1554. </footnote>.

Det var et Udslag af samme Lyst til at udbrede Bibelkundskab
-- parret med Frygt for de gamle udskaarne Helgenbilleder -- 
naar det en Tid under Frederik den Anden blev Mode at lade
de nye Prædikestole og Altertavler ikke være prydede med
udskaarne Figurer, men helt overmalede med Skriftsteder. Denne
Skik tabte sig dog hurtigt igen.

Den egentlige <sp>Prædiken</sp> maatte først og fremmest gaa ud
paa i simpel og let fattelig.Form at genfortælle det oplæste
Evangelium, helst i Udtryk og Billeder, hentede fra Tilhørernes
daglige Dont og Tankekres. Til at løse denne Opgave udkrævedes
der imidlertid dog nogen Overlegenhed, og saadan kunde langt
fra altid forudsættes hos Datidens Prædikanter. Var mange af 

dem, som ovenfor omtalt, endnu "vanvittige i deres Børnelærdom", 
og udkrævedes der for at blive Præst ikke videre end 
engang at have siddet paa en Skolebænk -- thi Betingelsen: at 
have studeret ved Universitetet, kunde langt fra gennemføres
-- saa borgede Navnet "Gejstlig" kun for et Lavmaal af
Kundskaber. Det var maaske endda ikke de uheldigste, naar vi f. Eks.
hører om, at den anden lutherske Præst i Jandrup i Ribe Amt
var Sognets Smed<footnote>Danske Samlinger II 29. </footnote>, 
eller at en Karl hos Bispen i Bergen Aar
1569 blev ordineret til Præst<footnote>Norske Magazin I 361. </footnote>, 
eller at i Aaret 1552 en Discipel
i Odense Skole hermed forenede Stillingen som Præst ved
Hospitalet. Om samme Præst lyder siden Bispens Dom, at han
havde "et lydeligt Maal, men var en ulærd Mand", et
Vidnesbyrd, som ikke gendrives ved, at han engang i en Prædiken
erklærede Saul for en Søn af David<footnote>Bloch: Den fyenske 
Gejstligheds Historie I 861. </footnote>. Men værst var uden Tvivl
den Mængde Løsgængere, der drog Landet rundt, spejdende
efter, hvor et Kald var ledigt eller Plads for en Kapellan, i Haab
om, at naar først Menigheden var vunden og Bispens Medlidenhed 
vakt, skulde det at holde en Prædiken ikke volde nogen Vanskelighed<footnote>
Magnus Matthiæ: Tesseradecas orationum Synodalium. 1604. Bl. 19-20. </footnote>.

Under Saadanne Omstændigheder var det vistnok heldigt, naar
mange Præster slet ikke indlod sig paa selv at forfatte en
Prædiken, men indskrænkede sig til at lære et Stykke udenad eller
endog blot læse det op af en "Postille". Hvor almindelig denne
Skik har været, kan ses af det Udtryk, som bruges i selve
Kirkeordinansen: "at prædike en Bog". "Ej skulde derandre Bøger
prædikes, end de som ere lette og nyttelige"<footnote>H. Rørdam: 
Danske Kirkelove I 62. </footnote>. Aar 1546
udstedtes der almindeligt Forbud mod den blotte Oplæsning; man
skulde gøre sig den Ulejlighed at lære Stykket udenad<footnote>
Samme Skrift I 252.</footnote>. Men at
dette Forbud ikke er efterkommet, kan ses af, at det alene for
Sjællands Vedkommende maatte gentages med Trusler om
Afsked baade Aar 1563, 1566 og 1567<footnote>Ny  kirkehistoriske 
Samlinger II 478, 487, 500.</footnote>. Saavel Hans Tausen som
Niels Hemmingsen og flere andre har udgivet Saadanne Postiller
med det udtrykkelige Maal for Øje herved at række Prædikanter 
en hjælpsom Haand. Brugen af Postiller som Andagtsbøger
for Hjemmet blev derimod først en senere mere udvidet
Anvendelse. Ved at benytte Postillen opnaaede Prædikanten paa en
nem Maade at holde sig Kirkeordinansen efterrettelig: "Ikke
skal han, som prædiker, staa og sige, hvad hannem lyster selv, 

men hvad der hører til Sagen skal han paaminde med klare og
velforstandige Ord"<footnote>H. Rørdam: Danske Kirkelove I. 60. </footnote>.

Andre vovede sig dog videre ud og forfattede selv sine
Prædikener. Om Gennemsnittet af disse tør man ikke danne sig et
Begreb ved at slutte fra enkelte, løsrevne Led af Datidens
fortrinligste Taler. At en Anders Sørensen Vedel f. Eks. kunde, om
end ikke en hel Tale igennem, saa dog i enkelte Partier deraf,
hæve sig til en Højde, der til enhver Tid vilde gøre Indtryk,
ramme en Sprogtone, der den Dag i Dag river med ved sin
Friskhed, Jævnhed og Kraft, det beviser ikke, at hele hans
Samtid var Vældet nærmere, men kun at han var en ypperligt begavet
Taler. Hvor stor end Fristelsen kan være til at tænke sig det
varme og virkelighedssikre, der f. Eks. udmærker Peder
Palladius' "Visitatsbog", som et Fællesmærke for Datidens
Prædikener i Almindelighed, saa gaar dette selvfølgelig ikke an. En
Bog som denne er til enhver Tid en kostelig Sjældenhed, der,
langtfra at betegne Hvermands-Værk, netop forudsætter en
Forening af de mest forskelligartede Egenskaber for at blive
frembragt.

Vil man danne sig et Begreb om Datidens Prædikener i
Almindelighed, maa man ganske anderledes nedstemme sine
Forventninger. Man maa da først agte paa, hvor faa Hjælpekilder
en Præst den Gang havde til sin Raadighed. Nutids-Forestillinger
om Bogsamling og Studereværelse begynder allerede at forvirres
lidt, naar man hører Peder Palladius' Ord til Menighederne:
"Kirkeværgerne skulle købe til Sognepræstens og Sognedegnens
Behov Bøger, og de skulle hedde Kirkebøger, som Kirken ejer,
og indskrives i Stolen og bæres frem altid paa Regnskab. Det er
ikke mange, og ere fordi snart købte, og naar I blot have dem
een Gang, saa behøve I aldrig at købe flere. Provsten kan give
Eder tilkende af kgl. Majestæts Ordinansbog, hvilke de ere:
Bibel, Postil o. s. v. og ere gerne tilfals i Roskilde om Paaske
Marked. Des bedre Bøger I holde til Kirken, des rigeligere faa
I Guds Ord at høre, og hvad I saa faa for Kirketjenere, blive
dog Bøgerne altid til Kirken som andet Kirkens Inventarium"<footnote>
P. Palladius: En Visitatzbog, udg. af Sv. Grundtvig. S. 122.</footnote>.
Skøndt Ordene er tydelige nok, vægrer man sig ved at tro, at
dette Indkøb paa Roskilde Marked skulde udgøre Præstens hele
Bogforraad. Kirkens maaske, men ikke Præstens. Og dog for

forholdt det sig i Virkeligheden saa. I de allerfleste Tilfælde paa
Landet ejede Præsten ikke selv Bøger, men holdt sig til Kirkens
indskrænkede Bogsamling, der i bedste Fald bestod af en Bibel,
Salmebog, Postille, Ordinans, Ritualbog og Katekismus. Ønsker
man yderligere Bevis end Palladius' Ord, se man blot hen til
de hyppige og altsaa forgæves Opfordringer til Provsterne om
at sørge for, at disse højst nødvendige Bøger dog een Gang blev
anskaffede enten af Kirke eller Præst<footnote>Ny   kirkehistoriske   
Samlinger   II   450.   451.   453.   505.   IV   360.   365.   367. </footnote>. Om Benyttelsen gives 
der den Oplysning, at Bøgerne i Følge en kongelig Befaling var
ved en Jærnlænke smeddede fast til Alteret eller til Degnestolen,
for at ikke Præsterne skulde tage dem hjem med og derved
forkomme dem<footnote>Alteret: Suhm:  Samlinger til  den danske Historie II 2,   144. --  Degnestolen: Kirkehistoriske Saml. I  140-42. --  </footnote>. Til Ære for Præsterne maa det siges, at Bøgerne
ikke faa Steder var laante hjem, saa at Regeringen Aar 1569
blev nødsaget til af Kirkernes Indtægter at afse lidet til
Anskaffelse af nye Bibler og først og fremmest til Forfærdigelse af --
nye, mere forsvarlige Jærnlænker<footnote>Kirkehistoriske Saml.  I,   140-42. </footnote>. Under slige Forhold at tænke
paa nogen grundig Udarbejdelse af Prædiken forbyder sig selv.
Om en Præst kom til paa egen Haand at holde en ordentlig Tale,
beroede i de fleste Tilfælde paa hans naturlige Anlæg, men ikke
paa Forberedelse.

Heri laa der imidlertid en væsentlig Fare for, at Prædikanten
skulde blot lade Munden løbe, hvad der med nogen Øvelse dog
maaske maatte anses for lettere end at lære en Tale udenad efter
en Postil. For at sikre sig herimod forbød Ordinansen, som
ovenfor omtalt, Prædikanten "at staa og sige, hvad hannem lyster
selv", et Forbud, der senere ofte blev gentaget paa Landemoder<footnote>Ny kirkehistoriske  Samlinger II 453. 488. </footnote>.
Og til yderligere Sikkerhed vedtoges det, i det mindste paa Fyn,
at Præsterne Aar ud og Aar ind skulde gentage de samme
Prædikener, paa det at Tilhørerne saaledes efterhaanden bedre kunde
fatte dem<footnote>Bloch: Den fyenske Gejstligheds Historie I 41-42. 45.</footnote>. 
Hermed var den sidste Udsigt til levende
Forkyndelse fjærnet og den Fremgangsmaade paabudt, der siden blev
noksom bekendt under det betegnende Navn: "At vende Bøtten".

Det kunde flygtigt set synes utroligt, at Prædikenerne
gennemsnitligt ikke var bedre, end de var, da jo dog Aarhundredets andet
og tredje Aarti, Reformationens Gennembrudstid, netop havde
udmærket sig ved sin kraftige og folkelige Forkyndelse. I saa
Henseende skuffes man dog let ved et Øjenbedrag. Det syner af
mange flere, men i Virkeligheden havde det kun været et 

forholdsvis ringe Antal Mænd, der havde vakt det hele Røre og i
de større Byer vundet Stemningen for den nye Lære. Den
Opgave, der nu stilledes, var ganske anderledes vanskelig; at
forsyne ikke blot et Dusin større Kirker i Købstæderne, men
Hundreder og atter Hundreder af Sognekald Landet over med
dygtige Prædikanter. Og Vilkaarene var nu langt ugunstigere. Hine
havde for en Del slaaet igennem ved den uvante Brug af
Modersmaalet og haft alle Fordelene af at være den angribende Part;
Sidehug til verdslige Bisper, lade Munke, Nonner i velsignede
Omstændigheder o. s. v., ramte sikkert og holdt Tilhørerne i
Aande. Nu var dansk, norsk, svensk Prædiken en gammel
Historie. Alle hine Misbrug var fjærnede; de nye, der havde afløst
dem, turde kun med største Varsomhed berøres. Vel maatte
man fremdeles angribe Papisterne, men dog blot naar man
"dertil trængtes af Paamindelse og Eksempel"<footnote>H. Rørdam: 
Danske Kirkelove I, 60. </footnote>, og de gammeldags,
stærke Udtryk, saasom: I skulle faa Fanden! Djævelen tage ved
Eder! forbandede være I!<footnote>Ny kirkehistoriske Samlinger II 452. </footnote> o. s. v., skulde man lade fare.

At Prædikenerne under disse Vilkaar, holdte af Prædikanter
med saa ringe Forudsætninger, maatte i Gennemsnit blive
tarvelige, fulgte afsig selv. Den tusindsternmede Udlægning, der hver
Helligdag paa samme Klokkeslet lød fra Nordkap til Slien, fulgtes
derfor vistnok i Reglen kun med Opmærksomhed, og fortjente
det ogsaa kun, saa længe den simpelt og jævnt genfortalte og
omskrev i Datids Udtryk Dagens Evangelium. Sligt kunde
imidlertid gøres hurtigt. Et sidste Middel til at fængsle Tilhørernes
Opmærksomhed stod vel til Raadighed, det var "skarpt og
flittigt at prædike mod Troldkarle og Troldkvinder, som med deres
onde Kunster og Trylleri prædike lige saa meget tilbage, som vi
prædike frem"<footnote>Ny kirkehistoriske Samlinger II 451. </footnote>. Saa snart Talen drejedes ind paa dette Omraade,
og især naar den belagdes med behørige Eksempler, var alle med.
Men hvor hyppigt Emnet end behandledes, kunde det dog ikke
fylde hver Søndag. Der stod da kun tilbage, saafremt der
overhovedet var noget ved Prædikanten, i den øvrige Tale at søge at
meddele Tilhørerne sin Forstaaelse, hæve dem saa vidt muligt
op til sit Dannelsestrin.

Dette var imidlertid en af Datidens mest haabløse Opgaver.
Hvad var det nemlig for en Dannelse, som Prædikanternes
Flertal havde forud for Tilhørerne? I Reglen en blot formel, for saa 

<img>
Fig. 75. Paany fremdragne gamle Kalkmalerier i Vigersted Kirke ved Ringsted.
(Efter Fotografi af Kr. Hude.)

vidt de havde anvendt en Del Aar paa at lære Latin og efter
Logikens Regler at opløse og leddele Begreber. At bibringe
Menigheden de latinske Kundskaber lod sig ikke gøre. Der laa da
kun een Opgave for: fra Prædikestolen logisk ligesom at sprætte
Teksten op, sortere den i saa og saa mange Aarsager og 
Virkninger, Hovedbegreber og Underafdelinger. I denne underlige
golde Behandlingsmaade, hvor den logiske Iver saa let tog
Vejret fra det opbyggelige, havnede Mængden af Tidens Prædikanter.
Ingen af de endnu bevarede Prædikener fra Aarhundredets
sidste Halvdel, selv ikke de ypperste, er ganske fri for dette fælles

<img>
Fig. 76. Kettinge Kirke paa Lolland.
(Efter Fotografi af Kr. Hude.)

<img>
Fig. 77. Loftsmalerier i Kettinge Kirke paa Lolland.
(Efter Fotografi af Kr. Hude.)
Slægtmærke. Anvendt af en Undermaaler maatte den hele
Behandling blive i høj Grad trættende.

<img>
Fig. 78. Hvilehøj med Hellig Anders' Kors, ved Slagelse.
(Efter Tegning af Carl Møller.)

Det er derfor troligt nok, at ogsaa Menighedens Blik stundom
søgte til Timeglasset, der i Følge Bestemmelsen<footnote>Kallske 
Manuscriptsamling no. 492. 4to. Odense. Landemode 1579: Sint
conciones breves, unius saltem horæ, juxta clepsydram suggestui affixam. <footnote> 
skulde være anbragt paa Prædikestolen som Paaminder om, naar Talen skulde
have Ende. Endnu i Mandsminde stod et saadant Timeglas --
der dog ikke vendtes -- paa Prædikestolen i Kirken i
Nordhordeland i Norge<footnote>Ifølge velvillig Meddelelse af Dr. Henrik Krohn. (Arne, Haus-Herred.) </footnote>. Og endnu mindre kunde det undre, om de
Øjne, der ikke under Prædikenen havde fanget en Dvale,
forlængst var havnet andetsteds og havde draget Sind og Tanke
med sig. Thi rundt om, paa Vægge og Hvælving, laa jo Kirkens
den gamle, morsomme Billedbog opslaaet (Fig. 75-77). Her
fortaltes der, folkeligt og almenfatteligt for enhver, om alt det samme,
som Præsten talte om -- Jesus og Apostlene, Jomfru Maria,
Fortids Helte, Trolde og fremfor alt om Djævlene. Det heroppe var
fuldt til at lide paa, det stod jo afmalet. Og her var ikke disse
kedelige, langstrakte Udlægninger med første Part og anden Part
og tredje Part, hver delt igen i Stykker. Nej, man saa det hele
straks og fyldtes med det samme. Disse kirkelige Kalkmalerier
var Menighedens Trøst, gammel Tro's levende Forkynder, de nye 

Prædikeners farligste Medbejler. Da dette langt om længe,
vistnok tidligst i det 17de Aarhundrede, begyndte at gaa op for de
tilsynshavende, blev de gamle Malerier overhvidtede og Kirkens
Billedbog lukket.

Hermed var de gamle Helgeners gode Tid omme. Fordrevne
fra Kirkerne, fandt de nu kun spredt og sjældent Ly ved et Kors
paa en Kæmpehøj (Fig. 78) eller ved Vejskel. Beretningerne om
dem gulnedes som Eventyr og hvirvlede bort som visne Blade.

*

Saa vel før som efter Prædikenen blev der afsunget <sp>Salmer</sp>.
Denne Sang udgjorde et af den nye Gudstjenestes betydningsfuldeste 
Led. I ren musikalsk Henseende betegnede den vel en
Tilbagegang fra tidligere, Orgler fandtes jo kun i de største
Kirker, virkelig uddannede Sangere til i Kor at lede Salmesangen
havdes kun ved Hoffet. Klodset og uharmonisk tog da Sangen sig
uden Tvivl ud, sammenlignet med, hvad der forhen havde lydt
under de samme Hvælvinger. Men paa Punkter mere afgørende
end det blot musikalske, betegnede den et Fremskridt. Den
udtalte tydeligere end noget andet det ny og store, der laa i
Reformationen. Thi naar Korsangen nu, i Strid med alle
gammeldags Begreber, ikke længer lød blot fra Kirkens Kor oppe ved
Alteret, men fra den samlede Menighed, saa betød dette, at
Fordommens Forhæng var sprængt, Forskellen mellem Læg og Klerk
hævet. Naar det var Modersmaalets Toner, der klang, og ikke
mere det Uforstaaelige Latin, saa betød dette, at Romeraaget var
brudt. Og naar endelig enhver med egen Røst udsang sin Tro,
een blandt de mange og dog fuldt ud sig selv i denne
Henvendelse, saa betød det -- ogsaa de lutherske Præster og Fyrster
kunde have godt af at mærke sig det -- at den lige Vej til Gud
var funden, og ingen ydre Tvang, Læretryk saa lidt som
Fyrstevold, i Stand til i Længden at spærre den.

I langt højere Grad end Prædikenen havde Salmesangen vundet
Sindene for den ny Lære. Dette laa ikke blot i dens folkelige
Karakter, dens Evne til straks at fly enhver, lav som høj, noget
at tage vare. Det, der gav Salmesangen sin væsentligste
Overvægt, var, at den stod i inderlig Samklang med Folkets Tankesæt 

og hele aandelige Eje. Alt, hvad der nemlig rummedes af Indtryk 
ud over det daglige Livs Dont, det var for de allerflestes 
Vedkommende modtaget, ikke som nutildags gennem Læsning, 
men gennem Folkesangen. Kun for een Art afstemninger havde 
disse Sange hidtil ikke ret ejet Udtryk, det var de religiøse. Med
dem var man tyet til Kirken, for at høre dem udsungne paa det
fornemme, fremmede Sprog, i bløde, mægtige Toner, men fjærnt
og kun højtidsfuldt bevægende. Nu aabnedes med eet ogsaa hele
dette Omraade. I den nye Salmesang føjedes det manglende Led
til, pg øjeblikkelig indtog denne den Plads, der saa længe havde
staaet og ventet paa den.

Det undrer, at Romerkirken med sit skarpe Blik ikke selv
havde opdaget den Kraft, der laa i Salmesang paa Modersmaalet.
Medens selv dens ædleste Forsvarere, en Poul Helgesen, f. Eks.,
kun havde Syn for Menighedssangens Mangler, og Øre for dens
Mislyd -- "ved denne nye Kvædskab er kun Raab og Skraal
blevet forøget, men Gudelighed ikke formeret"; det er
vederstyggeligt, "at hellige Salmer skulle synges som en Springevise"<footnote>Poul Eliesens Formaning til Rigsraadet 1532. Uddrag i Rosenberg:
Nordboernes Aandsliv III 72. Anm. 1. </footnote>
-- saa sneg disse samme Sange sig, for en stor Del ved
Melodiens Hjælp, ind i Folks Hjerter og udsaaede derinde alt det
kætterske Frø, de bar i sig. Det lød lige betagende, hvad enten
man saa hørte gamle, kendte Melodier som: "Jeg tjente mig udi
Grevens Gaard", "Der staar et Slot i Østerrig", "Jeg stod mig
op en Morgenstund", ja "Springeviser", Visen til "at synge Brude
til Sengs med", hvilken f. Eks. Biskop Palladius benyttede, blot
belagt med nye Ord -- eller man pludselig blev slaaet af en ny,
iørefaldende Melodi, bragt herhid maaske langvejs fra,
oprindelig forfattet af Luther eller vel endog af en Kalvinist fjærnt i
Frankrig<footnote>Angaaende Enkeltheder henvises til Behandlingen af dette Emne i: Rosenberg: Nordboernes Aandsliv III 140-71. </footnote>.

Det er mærkeligt at se, hvor hurtigt Melodier og Ord
forplantedes. Ikke blot gamle tyske, men ogsaa franske Folkemelodier,
for ikke at tale om, hvad Luther selv havde sat Tone til, naaede
hurtigt op til Norden og lød snart som gamle bekendte. Mellem
Sverige og Danmark-Norge fandt der en livlig Udveksling Sted,
der ofte gør det næsten umuligt nu at afgøre, i hvilket Land hver
enkelt Salme først er opstaaet. Hvad endelig Udbredelsen
angaar, saa foregik denne kun i ringe Grad ved Hjælp af trykte
Salmebøger -- Folkets Flertal forstod jo ikke at læse -- men 

Salmerne gik ligesom Folkeviserne fra Mund til Mund. En
Forsanger, i Kirken Degnen, sang dem for, og Mængden sang
Omkvædet saa længe, indtil hver enkelt havde lært Ordene.

En Mængde Salmer, i Begyndelsen de allerfleste, var
naturligvis blot Oversættelser fra Tysk. Men fra det Øjeblik, nordisk
Salmedigtning begyndte at vokse egen Vækst, og det indtraadte
tidligt, møder vi et Tegn paa Frugtbarhed og Modtagelighed, der
er saa vel bekendt fra Folkevisernes Omraade: en Sang indsugés
i den Grad i Folkebevidstheden, at Forfatterens Navn helt gaar
i Glemme, trods det, at Sangen selv synges Norden over. Vidste
man ikke, at sligt var umuligt, skulde man tro, at Saadanne Sange
ikke var digtede af en enkelt, men af et helt Folk. Men hvor
Forfatternes Navne er bevarede, træffer vi et andet Forhold, der
er lige saa oplysende. Skøndt den gejstlige Stand og Virksomhed
hurtig sank i den offentlige Anseelse, saa at efter Reformationen
saa godt som ikke en eneste Adelsmand mere gik denne Vej,
der een Gang havde været saa søgt, viser derimod
Salmedigtningen sig fremdeles i Stand til at samle alle, høje og lave. Blandt
Navne paa Forfattere træffer vi nogle af dem, der havde ypperst
Klang i Norden, i Danmark en Herluf Trolle, Erik Krabbe,
Kristen Sehested, Sten Bille, Eisabe Krabbe, Mette Rosenkrans
o. s.v., og i Sverige Admiral Erik Flemming og Karl Gyllenhjälm.

Salmesang blev hurtigt det naturlige Udtryk for Sindet i stille
som i afgørende Øjeblikke. Vi skal til Bevis herfor ikke dvæle
ved den daglige Husandagt, heller ikke ved Salmers Anvendelse
i mangen bekendt Mands sidste Timer, eller den voksende Brug
af Salmesang i Lejren og som Forberedelse til Kamp. Vi skal
blot anføre et enkelt lille Træk, tilfældigt bevaret, der tydeligt
viser, hvor dybt allerede før Aarhundredets Midte Salmesang
havde slaaet Rod i Almuens Sind. Det var en Vinterdag 1540
eller 1541, da henved 80 Fiskere, mest fra København og
Omegn, stod og stangede Aal i Sundet paa Isen henad Saltholm til.
Med eet brast Isen, og Stykkerne kom i Drift, saa at Fiskerne, i
Vand til Bæltestedet, førtes af Strømmen afsted i forskellige
Retninger. Nogle var saa heldige at strande paa Amager, andre
naaede tilsidst i en yderst forkommen Tilstand til Malmø, efter
først en Gang .at have drevet der forbi helt ned ad Falsterbo til;
29 druknede. Under disse fortvivlede Omstændigheder, da Isen 

skiltes, og de sank i, men førend endnu Strømmen havde ført
dem fra hverandre, raabte en af dem, Fisker Hans Bentsøn fra
Odense, der siden var blandt de druknede, til sine Kammerater:
"Lad os ikke tabe Modet, fordi vi skal dø i dette Vand. Lad os
nu se, om vi nogen Tid har hørt Guds Ord i vor Livstid. Nu
gælder det. Vi se den visse Død for vore Øjne. Her maa vi blive.
Det kan ikke andet være". Derpaa sang han for, og Resten stemte
i med, den Salme, som plejede at synges om Søndagen før
Prædikenen: "Nu bede vi den Helligaand". Da denne var ude og
Isen endnu bar, sang de den sædvanlige Begravelses-Salme:
"Med Glæde og Fred farer jeg nu hen". Peder Palladius, der
omtaler denne Begivenhed, gør i Forbigaaende opmærksom paa
Misforholdet mellem de fortvivlede Omstændigheder og Sangens
Ordlyd: Med Glæde og Fred farer jeg nu hen. Om Salmesangen
selv bruger han de simple Ord: "Det vaar af Hjertit, de sjunge"<footnote>P. Palladius: En Visitatzbog, udg. af Sv. Grundtvig. S. 23-25 og Forordet S. XVII. </footnote>.

Det ligger nær at spørge om disse Salmers digteriske Værd,
om nogen af dem har formaaet at holde sig ned til vore Dage
som fyldigt Udtryk for den religiøse Stemning. Hurtigt set synes
dette sidste endog i paafaldende Grad at være Tilfældet. Salmer
som: "Vi tro, vi alle tro paa Gud", "Lovet være du Jesu Krist",
"Vor Gud han er saa fast en Borg", "Af Højheden oprunden",
"Et Barn er født i Bethlehem", "Med Sorgen og Klagen hold
Maade", "Krist stod op af Døde", "Den lyse Dag forgangen er"
o. s. v. hører den Dag i Dag til de velkendte. Nærmere set
tilhørte dog ingen af disse fuldt ud Norden i det 16 Aarhundrede,
men de var, hvad Indhold angaar, for en stor Del Laan fra andre
Tider og andre Folk, ligesom ogsaa den Form, hvori vi nu
kender dem, er meget omarbejdet siden da. Snarest maa vistnok
Dommen lyde saaledes, at næppe vilde nogen dansk Salme,
digtet i det 16de Aarhundrede, helt igennem kunne tilfredsstille
Nutidens Smag. Dertil var Sproget endnu for ustemt, Sondringen
mellem ophøjet og plat endnu ikke foregaaet og Tilbøjeligheden
til Bredde for stærk.

Det vil af det foregaaende være klart, at Salmesang paa
Modersmaalet var og maatte være et af de kraftigste Hjælpemidler
til Reformationens virkelige Gennemførelse. Intet Under derfor,
at den ældre Slægt drev paa, alt hvad den formaaede. Som
Eksempel kan anføres følgende voldsomme Udtalelse af Peder 
Palladius: "Kan Du synge i dit Gildehus, Gæstebud og Barsel, og
Du formaar at synge i din Sognekirke, var det da ikke værd at
ønske af Gud, at din Mund kom ved dit Øre at sidde, at man
kunde se, at Gud havde vel hævnet sig over Dig? Det var jo
tusindfold bedre, at din Tunge var raadnet op i din Hals og Du
laa nu længe siden her nede i denne Kirkegaard, end Du skulde
længer staa herinde og bespotte Gud som Svin og Køer, der
ikke kunne synge. De gaa med deres Næse og Tryne ned til
Jorden. Du og jeg, vi gaa med vort Ansigt op til Himlen, at vi
skulle altid love og takke Gud". Eller en mildere Opfordring
som denne: "I skulle ikke alene synge i Kirken, men ogsaa
hjemme, i Skov og Mark, paa Ager og Eng, hvor Lejlighed kan
give sig, en Dannekvinde ved hendes Væv, en god Pige ved
hendes Rok: hun faar en Ten Garn langt før end hun veed selv
af, naar hun sidder og synger en hellig Vise derhos"<footnote>Samme Skrift. S. 52-53. </footnote>.

Sammenholder vi hermed, hvad vi veed fra den følgende
Historie, at siden da har til ethvert Omslag og Opsving i den
religiøse Stemning i Norden svaret en nyvakt Salmesang -- for
Danmarks Vedkommende minder vi blot om Navne som Kingo,
Brorson og Grundtvig -- saa undrer det højlig at se omtrent
ved det 16de Aarhundredes Midte latinsk Sang atter trænge sig
frem. Hvis Grunden hertil blot havde været den tilvante
Ærbødighed for det Uforstaaelige Sprogs højtidelige Klang, en halv
overtroisk Tillid, saaledes som den ytrede sig i Bøndernes
Vedhængen ved den latinske Messe og de saa yndede latinske
Trylleformler, saa vilde Bevægelsen være let forklarlig, men
betydningsløs, og uddød med den Slægt, der selv havde oplevet latinsk
Gudstjeneste. Men Ondet var af dybere Natur. Det var i
Virkeligheden et Udtryk for, at Modersmaalets almindelige Brug,
denne Trang til at faa hele Folket i Tale, disse friske Skud paa
alle Aandens Omraader, havde alt kun været flygtige Vaarglimt,
hvorover Romersprogets Sne et Aarhundrede endnu paany skulde
hylle sit Dække. Den nye Gejstlighed, som var fremgaaet af
Reformationen, savnede Overblik og Myndighed til her at holde igen.
For at hævde sin egen Stilling maatte den følge med Strømmen.

Oprindelig havde man i den lutherske Kirke kun af Hensyn
til Latinens højtidelige Klang indrømmet den Plads i Messen paa
de tre store Højtider Jul, Paaske og Pinse. Men snart sank 
Gudstjenesten ned til at være en Hjælper for Skolen, et Værn for den
gejstlige Stand mod Menighedens Krav paa Ligestilling. Om det
saa var Degne, skulde de kunne Latin<footnote>H. Rørdam: 
Danske Kirkelove I 153. 249. 395. </footnote>. Peder Palladius
forklarer Hensigten hermed i følgende Ord: "Eders Sognedegn
maa intet Latin synge her paa Landsbyen, uden paa Paaske,
Pinse og Juledag, at han da bekender sin Skolegang og kan lokke
Børn til Skole, og I derfor give ham Bogpenge eller hvad I ellers
pleje af Arilds Tid at give ham om Saadanne Dage"<footnote>P. 
Palladius: En Visitatzbog, udg. af Sv. Grundtvig. S. 51. </footnote>. Aar 1562
bestemmes det i Fyn, at Landsbydegnene endog hver Søndag
skal synge "Officium og Alleluja" paa Latin, og den Grund, der
uforbeholdent angives, er, "at ikke siden Lægfolk skulle tilegne
sig deres Embeder". Aar 1577 maatte det paa Roskilde
Landemode paamindes Præsterne, selv om Messen paa de høje
Festdage iøvrigt holdtes paa Latin, dog i det mindste at sige
Nadverordene paa Dansk, saa at de blev forstaaelige for Menigmand<footnote>
Suhm: Samlinger til den Danske Hist. II 2, 144. Smlgn.: Ny 
kirkehistoriske Samlinger II 504. -- Ny kirkehistoriske Samlinger IV 371. </footnote>.
Naar endelig hertil kommer, at man i Skolerne holdt en daglig
Bedetjeneste, hvor der kun blev sunget og prædiket Latin, saa
vil det forstaas, at dette Sprog endte med at blive Hjertesproget
for dem, der i Følge Rang og Stilling netop var kaldede til at
værne om Modersmaalet. Et tydeligt Billed heraf faar man i det
saa ofte genkommende Træk, at Adelsmænd paa deres Dødsleje,
efterat have taget Afsked paa Dansk med deres Slægt og Tjenere,
endte med paa Latin at udveksle Skriftsteder med deres
Sjælesørger. Modersmaalet var et Middel, som Lutherdommen ved sin
Fremkomst med Rette greb til for at faa Folket i Tale. Den vigende
Anvendelse deraf blev selv Maalestokken for, at Lutherdommen
tabte sin Kraft og stivnede i Lærdom og spidsfindig Troslære.

*

Gudstjenesten afsluttedes med <sp>Altergang</sp>. Som bekendt havde
Spørgsmaalet om Lægmænds Nydelse af Nadveren under begge
Former været et af de vigtigste Stridspunkter mellem Katoliker
og Lutheraner. Alle Slags Beviser var blevne ført i Marken fra
begge Sider. Den ivrige Povl Helgesen havde end ikke forsmaaet
et Bevis som dette, at mange Lægmænd jo nu gik med saa store
Knebelsbarter, at de ikke paa høvisk Vis kunde drikke Øl af et
Svendebæger, endsige da Jesu Blod af en Kalk<footnote>Poul Eliesens 
Danske Skrifter ved C. E. Secher. I (København 1855). S. 379. </footnote>. Den lutherske 

Opfattelse var bleven den sejrende. Men den forudgaaende Strid
havde afsat flere Spor, der gav Datidens Altergang et Præg
forskelligt fra Nutidens.

<img>
Fig. 79. Sølvforgyldt Kalk skænket af Dronning Margrethe til Krønge Kirke paa Lolland.
(Nationalmuseet. Tegning af Rondahl.)

Dette viste sig baade i Altergæsternes Antal og Alder og den
Hyppighed, hvormed Nydelsen gentoges. "Tilforn", siger Peder
Palladius, "var vi af Paven og Munkene forbundne til een Tid
om Aaret, som var til Paasketid. Og da havdede skammeligt og skændigt 
røvet og stjaalet fra os den ene Part af det højærværdige
Sakrament, som var Jesu Kristi velsignede Blod, og gave os
klart Vand at drikke for Blod. Nu ere de Tyve uddrevne af Landet, 
og en Part ophængte, og I have faaet det hele og holdne Sakraments 
begge Parter igen. Det har kostet ham saa dyre paa Korsets Galge, der han
gav sit Rosens Blod ud for alle vore Synder. Saa mænd, han vil ikke
have det foragtet .... Derfor maa det være dig en stor Skam for Gud 
og hans Engle, om der gaar nogen Søndag eller Helligdag over dit Hoved, 
at der skal ej nogen findes af dine at gaa til Sakramentet: nu Du selv, nu din
Hustru, din Svend, din Mø, din Dreng, din Pige, dit Barn, saa 
tidligt som en er sex eller syv Aar gammel og kan sin Børnelærdom"<footnote>
P. Palladius: En Visitatzbog, udg. af Sv. Grundtvig. S. 43-44. -- Om
Altergangs Hyppighed se Ny kirkehistoriske Samlinger II 466. </footnote>.

Denne sidste Betingelse, at kunne de ti Bud, Fadervor og
Trosartiklerne, var altsaa den eneste, der stilledes for at stedes
til Alters. Men det kunde hænde saavel Voksne som Børn ikke
at have dette Kundskabs-Forraad inde. Derfor skulde Præsten
forud for hver Gudstjeneste samle alle Altergæsterne oppe i
Kirkens Kor, og medens Degnen paa samme Tid læste
Katekismus med Ungdommen nede ved Døbefonten, prøve de Voksne.

I Følge Kirkeordinansen skulde denne Overhøring dog ligesom
Skriftemaalet foregaa lønligt, hvad der sikkert for en stor Del
har svækket dens Betydning. Hvis nogen ikke bestod Prøven,
maatte Præsten heller ikke aabenlyst vise ham bort fra Alteret,
men skulde straks under det lønlige Skriftemaal meddele ham,
at han endnu ikke kunde komme til Alters<footnote>H. Rørdam: 
Danske Kirkelove I 70. 468. </footnote>. Idet han da fjærnede
sig, kunde det af omstaaende endnu vel forklares, som om han
blot havde villet være til Skriftemaal, men ikke til Alters, hvilke
to Handlinger ikke nødvendigt var forbundne. Ja, selv om det
skulde gaa saa vidt, at Præsten tilsidst nødsagedes til fra
Prædikestolen at bede den ovenomtalte Bøn om, at Djævelen, der
hindrede vedkommende i at lære sin Børnelærdom, maatte
forlade ham, saa fulgte dog ikke aldeles nødvendigt heraf, at
Menigheden kunde opdage, hvo det var, da det var forbudt at nævne
Navn. Dog er det rimeligt, at man i saa Fald nok har kunnet
gætte sig til den Paagældende, da den lange Udeblivelse fra
Nadveren maatte gøre ham kendelig.

Thi hermed holdt man baade fra Præsts og Menigheds Side
et vaagent Øje. Det, at lade for lang Tid gaa hen i saa Henseende,
uden at have nogen lovlig Undskyldning, var en meget farlig
Sag. Om Studenterne ved Københavns Universitet hedder det
saaledes: "Hvis nogen ikke gaar til Alters i et halvt Aar, skal
han straffes efter Rektors Skøn; og dersom nogen holder sig
borte i et helt Aar, skal Rektor lade ham afstraffe efter
Fortjeneste". Meningen med disse lidt uklare Udtryk bliver forstaaeligere,
naar man hører, at dét, blot at udeblive fra den almindelige
Gudstjeneste, straffedes første Gang med en Bøde af en Mark og anden
Gang med "hemmelig Afstraffelse", hvilket vistnok var enstydigt
med Stokkeprygl<footnote>H. Rørdam: Kjøbenhavns Universitets Historie I 366. </footnote>. Paa Landet straffedes længere Udeblivelse
fra Nadveren med Bandlysning, som, hvis vedkommende var
en Fæstebonde, kunde føre til, at han blev sat fra sin Gaard.
Aar 1574 blev f. Eks. en af Universitetets Bønder i Haraldsted
jaget fra Gaarden, fordi han i seks Aar ikke havde været til
Alters<footnote>Samme Skrift IV 257. </footnote>. Bandlysning 
og Anklage i lignende Anledning omtales oftere<footnote>Samme 
Skrift III 188. -- Ny kirkehistoriske Samlinger IV 368. -- 
Edvardsøn Friis: Schielschiør Kjøbstad. S. 347. </footnote>.

Paa samme Tid, som Øvrigheden saaledes ved verdslige
Straffemidler nødte Folk til Alters, tvang den Niels Hemmingsen og den
danske Gejstlighed til at lære, at hvo der nød Nadveren 

uværdelig, modtog Herrens Legeme og Blod til Fordømmelse.
Mærkelig var den Maade, hvorpaa Regeringen varetog sine egne
Pligter lige overfor Altergangen. Skøndt alle var enige i at prise
Lægmands Nydelse af Kalken som et af Reformationens vigtigste
Fremskridt, og skøndt Regeringen havde overtaget Kirkegodset
og dermed Forpligtelsen til at sørge for Kirken, havde den dog
ikke Raad til at skaffe det lidet, der udkrævedes til Altergangen.
Poul Helgesen havde i Kampens Dage som Angreb paa den nye
Lære givet følgende Historie til bedste: En luthersk Præst i
Præstø indviede og uddelte en Gang ved en Altergang
Pæremost i Stedet for Vin; og da han blev tiltalt herfor, forsvarede
han sig saalunde: "Hvor Fanden skulde jeg faa saa megen Vin
fra, som her skulde til til saa mange"<footnote>Poul Eliesens 
Forsoningsforslag 1534. Uddrag i Rosenberg: Nordboernes
Aandsliv III 72 Anm. **). </footnote>. Det synes, som om
Regeringen havde taget denne Præst til Mønster. Kirketienderne
inddroges saa grundigt i den kongelige Kasse, at Regeringen Aar
1566 selv maatte tilstaa: "Vi forfare, at mange Kirker ikke er saa
formuende, at de have at købe Vin og Brød for til at berette
Sognefolket med"<footnote>Tegnelser over alle Lande 28 
December 1566. R. A. </footnote>. Det laa under slige Forhold nær for
Præsterne at hjælpe sig, som hver kunde bedst. Præsten Mogens
Strøby i Næstved uddelte saaledes i Foraaret 1567 flere Gange
Pæremost i Stedet for Vin, og da Provsten paatalte dette,
undskyldte han sig med, at den var lige saa klar som Vin, og at andre
forstandige Mænd havde gjort ligesaa<footnote>Ny  kirkehistoriske 
Samlinger  II  501-2.  </footnote>. Endnu i Aaret 1599
maatte der paa Roskilde Landemode gives Præsterne Paamindelse 
om, at Nadverelementerne burde være saaledes, at ikke
Altergæsterne væmmedes ved dem, og at der i Stedet for Vin
ikke maatte uddeles Most eller andre forbudne Drikke<footnote>Ny 
kirkehistoriske  Samlinger  V 46-47. </footnote>.
Omvendt tog man stundom særlig Hensyn til, naar Standspersoner
var blandt de nydende. I et Regnskab for Frue Kirke i Aalborg
hedder det saaledes: "En Planke (*c: en halv Pot) rinsk Vin, da
Lensmanden og hans Frue var til Alters". En Uvane, der
maaske mindre stødte Datiden, var det, naar enkelte Præster efter
Altergangen selv fortærede det tiloversblevne, sluttelig slikkede
Disk og Kalk og viste dem frem for Menigheden som Bevis for,
at de nu var tomme<footnote>Kirkehistoriske Samlinger VI,  396-98. </footnote>.

Hvilken Rolle Lægmands Nydelse af Vinen spillede for den
almindelige Bevidsthed, kan ses af de nye, besynderlige Skikke,
som dens Indførelse gav Anledning til. Paa Sjælland uddannede 

der sig saaledes den Uskik, som offentlig maatte paatales: efter
Altergangen at give de paa samme Dag døbte Børn den
tiloversblevne Vin at drikke<footnote>Ny kirkehistoriske Samlinger 
II 475. </footnote>. Paa Fyn maatte det gentagne Gange
forbydes Præsterne at uddele Altervin som Middel mod Øjensyge
eller Susen for Ørene<footnote>Suhm: Samlinger t. d. Danske 
Historie II 2, 145. -- Bloch: Den fyenske Gejstligheds Historie. 
S. 38. -- Smlgn.: Thiele: Danmarks Folkesagn III. S. 126. </footnote>. 
En ikke ringe Tilbøjelighed var der til
at benytte Altergangen som en Slags Edsbekræftelse eller
Gudsdom til Bevis for Uskyldighed. Vedkommende skulde da, førend
han drak, sige: "Gid jeg, hvis jeg har gjort det og det, maa
drikke Djævelen!"<footnote>Kirkehistoriske Samlinger V l, 399. </footnote> 
Det er troligt nok, at Forpligtelsen til at
være forsynet med Vin for Kirken har bidraget i det mindste sit
til den gængse Opfattelse, at en Præst burde være vel forsynet
med Drikkevarer i det hele. I Danmark maatte det uafbrudt
forbydes Landsbypræsterne at holde Udsalg af Drikkevarer. Og
i Sverige, hvor Præstegaardene ofte erstattede Kroer, var de
efter fremmede Rejsendes Dom, selv dybt inde i Landet, hyppigt
mærkværdigt vel forsynede med Vine.

Naar Nadveruddelingen skulde til at begynde, kom der en
stærk Uro over Menigheden: medens nogle gik op til Alteret,
sneg andre sig skyndsomst bort, og fra Stolene fulgte alles Øjne
enhver af Parterne med største Opmærksomhed. Sagen var, at i
denne Stund skiltes Bukkene fra Faarene (Fig. 80). De, der gik
bort, gik ikke frivilligt, men nødtvungent; det var dem, om hvem
det hed i Peder Palladius' Visitatsprædikener: "Naar Fadervor
er sunget for Alteret, og de høre Klokken ringe, da skulle de
pakke dem ad Døren"<footnote>P. Palladius: En Visitatzbog, 
udg. af Sv. Grundtvig. S. 125. </footnote>. 
At dette var Alvor, kan bedst ses af, at
der paa Bispemødet i København 1555 blev vedtaget, at hvis de
ikke vilde gaa med det gode, skulde Menigheden under
Præstens Anførsel drive dem ud<footnote>H. Rørdam: 
Danske Kirkelove I 464. </footnote>.

*

For ret at forstaa, hvad der foregik i dette besynderlige
Efterspil, maa det erindres, at den lutherske Gejstlighed paa et enkelt
Punkt havde bevaret en vidtstrakt Myndighed fra den katolske
Tid: Magten til at løse og binde. Da denne Sag i sin Tid var for,
havde Regeringen ikke næret nogen videre Betænkelighed<footnote>Om 
Ændringerne   i   Kirkeordinansens   oprindelige   Udkast   om   Kirketugten   se   Ny   kirkehistoriske Samlinger II 75-76. </footnote> ved at overlade 
de lutherske Præster Udøvelsen af denne Magt. Maaske kunde sligt 
Middel virke ti) Gavn, og misbrugtes det, var 
Regeringen vel i Stand til at kalde Præsterne til Orden. Gejstligheden
selv havde gerne overtaget en Myndighed, der dels endnu i det
offentlige Omdømme med Rette tilkom den, dels indeholdt dog
en liden Afglans af fordums Magt og Herlighed. Saaledes
fremkom de mærkelige Ord i Kirkeordinansen om Bandlysningen
og dens Virkninger: "Hvad som helst Prædikenerne i de Maader
efter Guds Ords Lydelse beslutte, det vil Gud holde ved fuld
Magt"<footnote>H. Rørdam: Danske Kirkelove I 81. </footnote>.

<img>
Fig. 80.  Dommedag.  Kalkmaleri i Aasum Kirke.
(Magnus Petersen: Kalkmalerier.)

To Dage om Aaret, nemlig Søndagen næst før Jul og næst før
Paaske, var de egentlige til at lyse "Ulydige i Band, det er:
under Djævelens Vold til deres Legemes Fordærvelse"; men
iøvrigt kunde "saadan Del ogsaa foretages paa andre Søndage,
saa tit som Behov gøres" <footnote>Samme Skrift I 70. 81. 349. -- 
P. Palladius: En Visitatzbog, udg. af Sv. Grundtvig. S. 122-26. </footnote>. Fremgangsmaaden var den, at de
ulydige først blev hemmeligt advarede af Præsten; hjalp dette
ikke, blev deres Navn opslaaet paa Prædikestolen, eller Præsten
advarede dem offentlig fra Prædikestolen; bedredes de ikke
endda, blev de i den treenige Guds Navn lyste i Band. De var
da udelukkede af Menigheden, saa at de vel endnu kunde møde
til den almindelige Gudstjeneste, men maatte ikke deltage i
Altergangen eller optræde som Faddere eller Vidner ved Vielse. Hvis
de herefter forbedrede sig, kunde Præsten atter løse dem af
Bandet, hvilket foregik paa den Maade, at den Bodfærdige i
Menighedens Paahør tilstod sin Synd, stod "aabenbar Skrifte",
som det kaldtes, og derpaa afløstes, idet Præsten lagde Haanden 

paa hans Hoved og tilsagde ham Syndsforladelse. Vedblev nogen,
skøndt bandsat, at fremture i sin Synd, skulde Præst og
Kirkeværger give den verdslige Øvrighed det tilkende, og paa Landet
skulde da Herredsfogden forbyde vedkommende Ophold i
Herredet, indtil Dom var gaaet i Sagen<footnote>Foruden foranførte Steder: Ny kirkehistoriske Samlinger II 462 og IV 372. </footnote>.

Det er klart, at der herved var lagt en overordentlig Magt i
Præsternes Haand. Stundom tyede Regeringen ligefrem til deres
Hjælp, som da der i Aaret 1580 udgik Befaling til alle Landets
Præster om at lyse Band over enhver, der levede i ulovlig
Forbindelse, og de Præster, der undlod dette, truedes med
Embedsfortabelse<footnote>Sjællandske Tegnelser   11   Juni   
1580.   R.   A.   (Trykt  i   Danske  Magazin  VI  221-22). </footnote>.

Denne Magtfuldkommenhed havde imidlertid sine meget
mislige Sider. Først og fremmest savnede Præsterne selv den
moralske Myndighed, der udkrævedes, for at kunne optræde med
tilstrækkelig Vægt. Naturligvis gaves der ikke faa hæderlige
Undtagelser, men om Standen i det hele gjaldt det, at den i en
overordentlig Grad var hengiven til Tidens to Hovedlaster:
Drukkenskab og Løsagtighed. Naar det da om saa mangen var vitterligt,
at han ikke havde noget at lade andre høre, og naar Kirken selv
ikke en Gang dømte Præster til bestandig Embedsfortabelse, hvis
de, skøndt een Gang advarede, "forsaa sig med Jomfrukrænkelse
eller andet Skørlevnet", men blot "kaldte dem et andet Sted til
Guds Embede, enten langt borte dér i Stiftet, hvor man ikke veed
af deres Gerning, eller udi et andet Stift"<footnote>H. Rørdam: Danske Kirkelove I 469. </footnote>, saa kan det ikke undre, om Advarsler og 
Bandlysning i Saadanne Folks Mund tabte en Del af deres Vægt.

Hertil kom, at den hele Fremgangsmaade bidrog til at sætte
de slette Lidenskaber i Bevægelse. Præsten selv kunde
naturligvis i Reglen kun paa anden Haand vide Besked om, hvad
utilbørligt der var foregaaet i hans Menighed. For at sætte ham i
Stand til at være med maatte der da drives det modbydeligste
Angiveri. Selv den brave Peder Palladius opfordrer i blind Iver
Naboer og Genboer til at melde til deres Sognepræst, hvad
utilbørligt de kunde opdage hos andre; "hvis de tie, ville de selv
blive fordømte med dem".

Hvad der imidlertid gav Bandlysningen sit egentlige
Grundskud var, at man tog Munden meget for fuld med, hvad Laster
man vilde ramme. Man kunde længe nok belægge med 

Skriftsteder, at sSaadanne og saadanne skulde ikke arve Guds Rige.
Men gik man for vidt over Stregen og krævede Bandlysning for
Ubetydeligheder, saa overlodes det i Virkeligheden til Præstens
Vilkaarlighed, hvem han vilde ramme. Og ganske som det var
gaaet med Pavens Sandstraale, da den sank ned til at misbruges
politisk, tabte ogsaa her Lynet sin Kraft og fristede til Modstand.

Efter Aarhundredets Midte var man allerede naaet saa vidt,
at i Virkeligheden gaves der ikke eet Menneske, uden at han jo
i det mindste efter den sjællandske Formular af Aar 1569 kunde
paastaas at have fortjent at lyses i Band. Vel var ganske vist kun
de færreste: Gendøbere, Troldkarle, Menedere, "Præstehadere",
Manddrabere, vitterlige Tyve og Røvere. Men allerede ved
Skørlevnere og Aagerkarle begyndte Vægtskaalen lidt at lette, thi
Usædelighed gik overordentlig stærkt i Svang, og ved Aagerkarl
forstod Kirken enhver, der tog over 5 Procent. Dette gjorde
imidlertid Alverden, da Renten af Laan i Reglen var 6 Procent
og derover. Og hvo kunde endelig bestaa, naar enhver, der levede
i Avind med en anden, enhver, der daglig drak over Tørsten,
enhver, der kunde siges at have bagvasket, "brugt sin Styrke til
at fortrykke andre", ja, blot misbrugt Guds Navn med "en
blodig" Ed, fortjente at bandlyses. Enten talte Præsterne Usandhed
alle de øvrige Søndage om Aaret, naar de forkyndte om Guds
Barmhjertighed og Kristi Forsoningsdød, eller ogsaa havde de
Uret i at paastaa, at Præste-Bandlysning for Synder som disse
virkelig skulde kunne formaa at "udelukke fra Guds Naade"<footnote>Ny 
Kirkehistoriske Samlinger II 509-11. </footnote>.
Det er et naturligt Udbrud af sund Fornuft, naar en bandsat
Bonde under en Retssag Aar 1590 forsvares med, at den ham
overgangne Bandlysning selv er "ukristelig for de utallige mange
Formaledidelsers Skyld" <footnote>Kjøbenhavns Universitets 
Consistoriums Dom af 3 April 1590. R. A.<footnote>

Dreven til saadan Yderlighed maatte Anvendelsen af
Bandlysning og Udelukkelse fra Nadveren nødvendig glide ud af
Hovedledelsens Haand, og Brugen af den kirkelige Politistav blive
overladt til de spredte Tjeneres eget Forgodtbefindende. Vi
træffer derfor ogsaa de mest forskelligartede Opfattelser af, hvor og
naar Kirketugten burde anvendes. Snart hører vi om Præster,
der -- plagede med Overløb af Folk, som ønskede den og den
af deres Bekendtskab lyst i Band -- haardnakket vægrede sig
og af Bispen tilsidst fik det Raad at dække sig ved at forlange 

skriftlig Befaling fra Øvrigheden, førend de bandlyste nogen, og
ellers kun nøjes med skrappe Advarsler fra Prædikestolen<footnote>Ny 
kirkehistoriske Samlinger II 451-52. </footnote>.
Andre vovede sig saa vidt, at de overtroisk var med til at jage
Bandstraalen efter en ukendt Tyv, for paa denne Vis at faa
Sagen oplyst<footnote>Ny kirkehistoriske Samlinger II 463. 
IV 373. </footnote>. Endelig træffer vi Eksempler paa, at Præster brugte
Kirketugten ganske ugenert blot som Vaaben mod deres
Uvenner, udelukkede fra Nadveren paa Grund af Agterstand med
Afgifter og aarevis nægtede at afløse, hvem der ikke havde Raad
til at betale for en saadan kirkelig Handling<footnote>Ny 
kirkehistoriske Samlinger III 32. 41. </footnote>. En staaende Klage
synes det at have været, at paa Landet slap Børn af Præster,
Fogeder og rige Gaardmænd lettere end andre, og at man atter
i København i det hele var lemfældigere end paa Landet<footnote>Ny 
kirkehistoriske Samlinger II 489. III 32. 35. IV 362. </footnote>.

Ser vi bort fra den egentlige Grund, hvorfor man var
kommen sammen i Kirken, kan det ikke nægtes, at særlig
Gudstjenestens sidste Del, saaledes som Forholdene var, frembød
meget af almindelig Interesse. Hvad ,man for en Timestid siden
ude paa Kirkegaarden kun havde hvisket om og antydet, blev
nu slaaet fast af Kirkens Talsmand, enten i Form af Advarsel og
Bortvisning eller ved aabenbar Skrifte, hvilken sidste kun i
Købstæderne synes at være henlagt til Hverdagen. Alle Menighedens
Hemmeligheder kom for Lyset og i Kirkens betryggende
Gengivelse, der fra nu af tillod enhver at drøfte dem som al anden
Kristenlærdom. At de tillige fremkom i tilstrækkelig tydelig Form,
derfor borgede Tidens Sans for djærve Udtryk. Eksempelvis skal
vi anføre, hvad man saaledes fik at vide i Bergens Domkirke ved
et Par forskellige Gudstjenester. Den 19de December 1563 blev
det forkyndt fra Prædikestolen baade i Domkirken og i
Korskirken, "at Danquard Makfarson nu var forligt med sin Hustru,
til hvilken han havde en stor Mistanke baade for hendes løse
Fagter, saa og for nogle Vidnesbyrd, der gik om hende af hendes
Tjenestefolk". Derpaa blev der holdt en Paamindelsestale baade
til dem og andre om "at fly Aarsag til Mistanke og Misgerninger
og bede med Jesu Syrach, at Gud vilde vende vore Hjerter fra
al ond Begæring". Den 12te Januar 1565 blev Jacob Matzen
aabenbarlig afløst i Domkirken, "fordi han havde som en ulydig,
utaknemmelig og Satans Søn nogle Gange slaaet sin Moder,
draget hende ved Haaret og gjort hende stor Fortræd". Han
lovede aabenbarlig at ville forbedre sig. (Om samme Jacob 

Matzens senere Skæbne tilføjer iøvrigt den gamle Beretning: "Det
hjalp lidet. Nogen Stund derefter kom han i Handel med en
Hofkarl, der hug hans Albue i Stykker, saa han er lemlæstet.
Han drak Satans Skaal og gav sig Fanden i Vold"<footnote>Norske 
Magasin I 238 og 277. </footnote>.) -- Den
11te Marts 1571 lod Niels Björnson gøre en Forbøn for sig af
Prædikestolen i alle Kirkerne, "at Gud vilde aabenbare det onde
Menneske, som havde beløjet ham, hans Hustru og Kort Elsing,
som siges at have beligget hende, paa det at saadant Menneske
kunde straffes derfor"<footnote>Norske Magasin I 401. </footnote>.

Man vilde kun daarligt kende Datidens varme Blod og Trang
til Voldsomhed, hvis man troede, at alt sligt kunde gaa fredeligt
af, behandles halvt forretningsmæssigt som en Lysning til
Ægteskab i Nutiden. Saavel Præsten som Menigheden var lige
tilbøjelige til straks at give Stemningen Luft. Heraf fremkom tidt
de mærkeligste Optrin i Kirken. Man faar et tydeligt Indtryk
heraf ved f. Eks. at høre om Pastor Augustinus i Glostrup, der
fra Prædikestolen brugte Ukvemsord mod sin Menighed<footnote>
Sjællandske Tegnelser 28 Maj 1581. R. A. </footnote>, om
Pastor Niels Kempe i Høje og Starby, der fra Prædikestolen
kylede en Bog i Hovedet paa en Bonde<footnote>
Skaanske Tegnelser 6 August 1596. R. A. </footnote>, eller Præsten Hans
Thomsen, der ved Synet af en Kvinde, der traadte ind i Kirken,
afbrød sin Prædiken og raabte: "Pak Dig ud, din Djævel! jeg
gider ikke set Dig!"<footnote>Danske Magazin 3die Række III 193-99. 
</footnote> Det maa indrømmes at være Svar i lignende
Tonart, naar f. Eks. Slotsfogden i Bergen, da Præsten paa
Palmesøndag opregnede Navnene paa en hel Del Kvinder i Byen og
kaldte dem Skøger, undsagde Præsten, da han troede at have
hørt sin Elskedes Navn deriblandt<footnote>Norske Magasin I 201. 
</footnote>. Eller naar en fynsk
Adelsmand lukkede Kirkedøren i for en Præst og jog ham bort fra
Kirken, da han kom for at holde Gudstjeneste<footnote>Tegnelser 
over alle Lande 3 April 1561. R. A. </footnote>. Eller naar samme
Adelsmands Hustru, der synes at have været en meget livlig
Natur, en Gang i Skt. Knuds Kirke rejste sig op i Stolen, afbrød
Bispen i hans Prædiken og udskældte ham, da hun troede, at
han ved nogle Ord havde sigtet til hende eller hendes Mand<footnote>
Pontoppidan: Kirchen-Historie des Reichs Dänemarck III 397-99. </footnote>.
Senere sendte hun i Uggerslev Kirke paa anden og tredje
Juledag sine Folk op til Alteret og lod dem tre Gange hver Dag slukke
Lysene<footnote>Tegnelser over alle Lande 11 Januar 1566. R. A. -- 
Kgl. Rettertingsdom af 1567  Dokumenter til Klevenfeldts Stamtavler 
(Oldeland). R. A. </footnote>.

Regeringen tog alle herhen hørende Sager med en underlig
Blanding af Mildhed og Strenghed. Enkelte af dem vides end
ikke at være blevne paatalte. Omvendt blev, da Borgerne i 

Præstø var komne i Strid med deres Præst og en Gang havde
spærret Kirkedøren for ham, ikke mindre end syv af dem dømte
fra Livet og Resten til at "straffes efter Byens Privilegier". Da
imidlertid de dødsdømtes Hustruer gik i Forbøn for dem hos
Kongen, synes de at være slupne med den meget milde Bøde af
ialt 600 Daler<footnote>Sjællandske Tegnelser 2 og 12 April 
og 28 November 1582. R. A. </footnote>. En paafaldende Strenghed til det 
sidste vistes mod Præsten Jacob Nielsen, der havde beskyldt Biskop Niels
Hvid i Skaane for at have stjaalet en Ligsten, hvilket dog viste
sig at bero paa en Misforstaaelse. Præsten dømtes fra Livet og
blev virkelig halshugget paa Slotspladsen i København. At han
til det sidste bevarede Humøret, viste han ved endnu paa
Retterstedet at synge:

<tab> Skal nu Mester Jacob miste sit Liv,
<tab> Før Hanen gal',
<tab> Saa er dog Bispen en Tyv,
<tab> For Stenen han stjal<footnote>
Danske Magazin 3die Række III 140-75. -- Resen: Kong Frederichs 
den Andens Krønicke. S. 437-38. </footnote>.

-- Gudstjenesten med alle de Afbrydelser, som den selv gav
Anledning til angaaende Stolestader, Altergang og andet, havde
allerede i og for sig et broget Præg. Dette forøgedes yderligere
ved Forstyrrelser af mere sædvanlig Art, som naar enkelte af
Menigheden viste sig at være berusede af den tidlige 

<img>
Fig. 81. Efter endt Gudstjeneste i Dalarne.
(Fotografi.)

Brændevinsdrikken og kom i højrøstet Kiv<footnote>
Nærværende Skrift V 137. </footnote>, eller naar i Byerne
herreløse Hunde trængte ind og sloges i Kirkens Baggrund<footnote>
Helsingørs Tingbog 8 Februar 1580. R. A. -- Kinch: 
Ribe Ryes Historie II 527.</footnote>. Man
bedømme imidlertid, som man vil, den hele fra vor saa
forskellige Gudstjeneste, een Ting staar fast, at den i en ganske anden
Forstand end Nutidens var egnet til at danne det afgørende
Lyspunkt i Ugens Ensformighed. Thi man havde set, hørt og oplevet
meget i disse Par Timer. Man var bleven ladet med Stof til Tanker 
og Samtaler for lange Tider. Det var da med en egen tilfreds
Spændstighed, at Folk strømmede ud, naar Gudstjenesten var
omme. Hvad enten man steg til Vogns eller Hest, gik ned ad
Gadens ujævne Stenbro, spredtes ad Veje og Kirkestier eller
maaske samlede i Flok skød Baaden i Vandet (Fig. 81) -- i een
Ting mødtes alle, der forlod Kirken, høje og lave: usynligt bar
de en kostelig Bylt med sig, Summen af alle de mærkelige
Indtryk, de havde modtaget. Det var Ugens aandelige Kost, for
mange langvejs boende maaske en hel Maaneds Kost, som de
her hjembragte (Fig. 82).

*

<img>
Fig. 82. Tilbage fra Kirke i Dalarne.
(Efter Fotografi.)

3

<h1>ALMINDELIGE FORLYSTELSER</h1>

DE store Højtider udmærkede sig fremfor Hverdagene dels
ved visse almindelige Forlystelser, der var fælles for de
fleste selskabelige Sammenkomster, dels ved ejendommelige
Former baade for Spøg og Alvor, der gav hver enkelt Fest sit
særlige Præg. Til de mest almindelige Fællesforlystelser hørte
foruden Bordets Glæder: <sp>Musik, Dans og Spil.</sp>

Om alle disse tre lod paa en Maade Udtrykket "<sp>Leg</sp>" sig
anvende. Datidens Dans mindede meget om, hvad man nu til Dags
vilde kalde Selskabs- eller Børnelege; i de saakaldte Julelege, der
omfattede alle Arter, var det ofte umuligt at bestemme, hvad der
var Dans, hvad Leg. Om Musik saa vel som Dobbel havde man
endnu ikke godkendt Enebetegnelsen: at spille (Tysk: spielen),
men kaldte det i Reglen paa gammeldags Vis: at lege paa Fløjte,
Skalmeje, Orgel o. s. v., samt at lege med Kort og Tærninger.

I Datidens <sp>Musik</sp> anvendtes af Instrumenter <sp>Trommer</sp> og
<sp>Piber</sp> langt hyppigere end nu til Dags. De brugtes ikke blot til
Militærmusik, men ved alle større Bryllupsoptog og selskabelige
Sammenkomster. En dygtig "Leger" maatte samtidigt kunne
blæse paa Pibe og slaa paa Smaatromme (Fig. 83,84,90). Navnet
"Piber" faldt derfor i Datidens Mund naturligt som Betegnelse
for Musikant i Almindelighed:

<tab> "Nød lærer nøgen Kone at spinde,
<tab> Og Piberen leger, for han vil vinde" <footnote>Danske Samlinger I 218. </footnote>.

Den største Art Trommer, "Kedeltrommer" (Fig. 84) brugtes i
Reglen vistnok kun ved kongelige Fester. De var ofte kosteligt

<img>
Fig. 83. Trommer og Fløjte.
Kalkmaleri i Tirsted Kirke paa Lolland.
(Efter Akvarel af J. Kornerup i Nationalmuseet.)

udstyrede med guldbroderet Fløjls Omhæng o. s. v. En af Frederik den Andens
sidste Regeringshandlinger var at lade bestille to nye Kedeltrommer hos en
Guldsmed i Kolding; de skulde tilsammen koste over 4000 Kroner. Fire
Kedeltrommer af Sølv omtales ved Christian den Fjerdes Kroning<footnote>
Sjællandske Tegnelser 22 Marts 1587. R. A. -- Fr. II til Caspar 
Markdaner 17 Marts 1588. Orig. i Danske Adelsbreve Pakke 46. 
Markdaner. R. A. -- Wolf: Encomion regni Daniæ (Kbhvn. 1654) 
176. 178.  </footnote>. Et Par rigt udstyrede Kedeltrommer med 
fortrinlig Klang tillige med nogle simplere af Jærn, der anvendtes 
i Slaget ved Stångebro, opbevares i Nationalmuseet i Stockholm. 
Af Piber omtales baade almindelige Piber, "Feltpiber", "Kobberpiber",
"Blokfløjter"<footnote>Saml. til jydsk Hist. og Topogr. VI 157. -- 
Nye  Danske Magazin I, 48. </footnote> (Fig. 85) o. s. v. Endog
paa <sp>Sækkepibe</sp> (Fig. 86) blev der spillet ved det danske Hof,
Frederik den Anden havde saaledes en Sækkepiber i sin Tjeneste
ved Navn Andres Duday; Navnet tyder paa udenlandsk Herkomst<footnote>
"Andres Duday, vor  Sækkepiber", 23 Juni 1570. Danske Samlinger. 
Hofholdning, no. 241. R. A. </footnote>. "<sp>Skalmeje</sp>" var 
et indenlandsk og meget yndet Instrument. Paa det
blæstes der baade til daglig og til Fest, f. Eks. ved Frederik den Andens
Kroning<footnote>Rasmus Hanssøn Rerauius: Frederichs den Andens Kronings- og Brøllups Historie. Kbhvn. 1574. Bl. H. 4. </footnote>. Endnu i Aaret 1702, da Enkedronningen
drog gennem Aalborg, søgte Borgerne at forlyste hende ved at lade
Stadsmusikanten blæse paa Skalmeje<footnote>Molbechs Uddrag af Bircherods Dagbøger. S. 406. </footnote>.

Ved større Fester anvendtes tillige Basuner, som f. Eks. ved
Magdalene Krognos' Bryllup i Aarhundredets Begyndelse, saavel som i
Aalborg 1596 og senere hver 

<img>
Fig. 84.  Kedeltromme og lille Tromme.
(Efter Jost Amman 1568.)
Gang "Guds Legems Lav" holdt Lavdrik<footnote>Danske Magazin 
IV 318. -- N. K. S. no. 413 b. S. 107. </footnote>. Den hyppige Brug af
Spillemænd medførte naturligt, at det kunde betale sig for
saadanne at bosætte sig rundt om i Købstæderne. For mange Byers
Vedkommende hører vi derfor Tale om Spillemænd, der nød
visse Rettigheder, mod at de for en bestemt Takst musicerede
ved Byens Bryllupper og Fester, og ikke uden Borgemestrenes
Tilladelse lod sig forhyre udenbys. Allerede Aar 1500 omtales en
Stads-Spillemand i Aarhus<footnote>Hübertz: Aktstykker til 
Aarhus' Historie I 240. </footnote>. Siden forekommer
de hyppigt. Under den nordiske Syvaarskrig kunde Regeringen befale
alle Købstæderne i Landet at stille Pibere og Trommeslagere til
Flaaden og Hæren<footnote>Tegnelser over alle Lande 13 Marts 
og 26 Juni 1563. R. A. -- Vedel Simonsen: Odense Byes Historie 
II 2, 134. -- Hübertz: Aktstykker til Aarhus' Historie I, 183 
o. s. v. </footnote>. I Ribe og flere andre Steder
holdt ved Aar 1600 Byens Spillemand et ikke ubetydeligt Antal 
Svende<footnote>Saml. til jydsk Historie og Topografi VI 157. </footnote>.

I Krigstilfælde nød iblandt Landsknægtene Pibere og Trommeslagere 
dobbelt Sold<footnote>Danske Magazin 4de Række I 20. </footnote>. 
Holdt Borgervæbningen
Øvelser, optraadte ogsaa Stadsmusikanterne militærisk og "opvartede med
Feltpiber og Trommer". Ved Bryllupper og Fester havde de 
foruden deres faste Takst en Ekstraindtægt, idet det var dem tilladt
at lade et Fad gaa rundt blandt Gæsterne for at indsamle Gaver, 
en Skik, der endnu har holdt sig mangt et Sted hos Landbefolkningen 
i Danmark. Ved Juletid endelig var det dem tilladt at gaa
omkring i Husene og paa Gaden "og lege for Godtfolk"<footnote>
Saml. til jydsk Hist. og Topogr. VI 157. </footnote>. En
Form for Fortjeneste, der ikke omtales i nogen Bestalling, men 
som vistnok kunde være ret indbringende, bestod i om Aftenen
at følge Lysthavende hjem med fuld Musik fra Stadens Raadhuskælder<footnote>
Saml. til jydsk Hist. og Topogr. I 284-85. -- Kinch: Ribe Byes Historie II 650. </footnote>. Vanskeligt faldt det dem at forhindre andre Spillemænd 

<img>
Fig. 85.  Blokfløjte, Langhorn og Pibe.
(Efter Jost Amman 1568.)

i at lade sig høre offentligt, især i Byer som f. Eks. Helsingør
med stærk Tilstrømning af fremmede og et Utal af Logihuse. Ved
Markedstid var Ævret opgivet og denne som andre Næringer fri for alle.

<img>
Fig. 86.  En Sækkepiber.
Kalkmaleri i Høve Kirke paa Sjælland.
(Efter Magnus Petersen: Kalkmalerier.)

Farlige Medbejlere for Stadsmusikanterne synes de saakaldte
"<sp>Taarnmænd</sp>" paa de kongelige Slotte at have været. Ogsaa de
var jo Spillemænd, stundom som paa Kronborg og Københavns Slot 
fem i Antal, og deres Virksomhed ikke større, end at den
tillod Bifortjeneste. I København lykkedes det under Christian den 
Fjerde Andreas Plattenslager at blive Taarnmand og samtidig helt 
fortrænge Stadsmusikanten. Samme Andreas Plattenslager synes ogsaa i
Stand til at overkomme meget. Han paatog sig "selv femte at blæse 
i Instrumenter paa Slotstaarnet hver Morgen Kl. 5; dernæst Kl. 10 
at blæse i Trompeter og siden straks efter lege paa Instrumenterne; 
i lige Maade til Aftensmaaltid, naar Klokken er 5, at blæse og lege 
paa Instrumenterne, desligeste om Aftenen, naar Klokken er syv, til
Godnat". Desforuden skulde han lade sig bruge til Bryllupper, 
Barsler og andre Gæstebud i København og Køge og andre Steder i 
Lenet saavel med at følge til og fra Kirke som i selve Gæstehuset. 
Kunde han ikke selv møde, forpligtede han sig til at
skaffe Stedfortrædere. Med samme Ansættelse blev iøvrigt
Kampen mod Løsgængere klogeligen Opgiven, idet fra nu af "andre
ekstraordinære Spillemænd" fik Lov til "at lade sig bruge i
Kældere og Kroer"<footnote>Nærværende Skrift III 124-25. -- 
Kbhvns. Diplomatarium III 135-36. </footnote>.

Foruden disse faste "Taarnmænd" holdt Kongerne desuden en
Mængde Musikanter (Fig. 87), der benævnedes forskelligt:
Spillemænd, Trompetere og Instrumentister<footnote>Se f. Eks. 
Sjællandske Tegneiser 10 Oktober 1579. R. A. </footnote>. Ved Spillemænd i
snævrere Forstand forstodes vistnok kun Pibere og Trommeslagere. To
af disse var tilforordnede Drabanterne<footnote>Sjællandske 
Tegnelser 15 December 1592. R. A. </footnote>. At Trompeternes Antal
ikke nar været ringe, kan ses af, at der Aar 1591 ved det danske

<img>
Fig. 87. Trompeter, Pibe og Tromme.
(Efter Olaus Magnus 1555.)

Hof blev hamret Buler ud paa ikke mindre end tolv Sølvtrompeter, 
der var altfor forslaaede<footnote>Rigens Regnskab 1591. R. A. </footnote>. 
Da Christian den Fjerde Aar
1599 var Gæst paa Bryggen i Bergen, gik han i Land, fulgt af
atten Trompeter og fire Kedeltrommer. Ved hans Kroning
blæstes paa 24 Sølvtrompeter<footnote>Wolff: Encomion regni Daniæ. S. 176. 178. 
Norske Magasin II 175. </footnote>. Instrumentisterne behandlede baade
Blæse- og Strengeinstrumenter. Formanden for Instrumentisterne
synes at have været den øverste af Musikanterne og Kongens
Koncertmester. Alle bar de en Slags Hofklædning, der i Aaret
1579 var Trøje og Hoser af rødt Damask, foret med gult
"Skellert", der var synligt mellem Udskæringerne, og over det hele en
kort Kappe af sort Klæde bræmmet med Fløjl<footnote>Sjællandske 
Tegnelser 10 Okober 1579, R. A. </footnote>.

<img>
Fig. 88.  Fløjte, Fedel, Lut og Harpe.
(Efter Olaus Magnus 1555.)


Mange af disse Musikanter var Udlændinge. Aar 1577 blev
saaledes en Italiener, "hvem Hs. Maj. stakket siden havde
antaget og formærket, at han var hans Kunst perfekt", forfremmet
til Mester for de andre. Den tidligere Formand, Mester Jacob,
maatte finde sig i at tjene under ham<footnote>Sjællandske Tegnelser 
7 September 1577. R. A. </footnote>. De fleste Udlændinge var
Tyskere og Engelskmænd. De synes at have strejfet om i Smaaflokke, 
vandret fra Land til Land og tilbudt Fyrster og Adelsmænd
deres Tjeneste. Helsingør var et Sted, hvor de ofte 
var at faa. Herfra meldte f. Eks. Aar 1585 Gert Ranzau til Kongen, at
der var mødt fem, som han havde anholdt og tinget med om Løn,
hvis Kongen vilde have dem<footnote>Sjællandske Tegnelser 
31 August 1585. R. A. </footnote>. Aaret efter skrev
Kurfyrst Christian af Sachsen til Frederik den Anden om at skaffe
ham fem engelske Instrumentister<footnote>To Skrivelser 12 September 
og 19 Oktober 1586. Sachsen no. 46. (Registrant 25.) R. A. </footnote>. Aar 1602
rømte to Saadanne bort fra Christian den Fjerde, men denne opdagede, 
at de havde efterladt nogle Sager hos Herman Bosse i 
Helsingør og spillede dem uden Tvivl et slemt Puds ved at
beslaglægge deres "Instrument og en Fiol de Gamma"<footnote>Sjællandske 
Tegnelser 24 September 1602. R. A. </footnote>.

Af Strengeinstrumenter var de almindeligste: Harpe, Fedel,
Gige, Hakkebrædt og Lut (Fig. 88). <sp>Harpespil</sp> var mere yndet
end i en senere Tid; vistnok var det Erindringer fra Oldtiden og
Middelalderen, der i saa Henseende holdt sig. Ikke blot spilledes
der ved Frederik den Andens Kroning paa Harpe saa vel som
paa mange andre Instrumenter, men i et halvt opbyggeligt Skrift,
"Unge Karles og Drenges Spejl", anbefaledes det at lade
Ungdommen undervise i Harpespil, da sligt forædler Sindet<footnote>
Vnge Karlis og Drengis Speiel, udsæt paa Danske af Rasmus Hansson Rerauius. 
Kbhvn. 1571. Blad P. </footnote>. At 

Fig. 89. Tre Gigere.
(Efter Jost Amman  1568.)

dette dog ikke var et ufejlbarligt Middel, kan ses af Helsingørs
Tingbog, i Følge hvilken Kirsten Harpeslaaer noget senere
overbevistes om at have dræbt en Trompeter<footnote>
Helsingørs Tingbog 30 August 1590 og 4 Oktober 1616. R. A. </footnote>. Omtrent ved
Aarhundredets Midte kostede i Stockholm Harpestrenge 2 Kroner
Dusinet<footnote>H. Forssell: Sveriges inre historia II 22. </footnote>. 
Om en Barnedaab, som Slotspræsten i Bergen
forrettede Aar 1564, skriver han i sin Dagbog: "Blev
Niels Organists Søn døbt paa denne Dag, som var Skærtorsdag, og
blev kaldet David. Kanske at han kunde blive en Harpere"<footnote>
Norske Magasin I 253. </footnote>.

<img>
Fig. 90. Legere (Fedel, Fløjte og Smaatromme, Lut).
Efter Maleri fra omkring 1500 i Herkeberga Kirke i Upland.
(H. Hildebrand: Sveriges Medeltid.)

Fra   det   16de Aarhundrede indtil vore Dage har Brugen af
Harpe mere og mere tabt sig. Nu forekommer den knap engang i et
fuldt forsynet Orkester. Men samtidig har den fundet 
ny Anvendelse som "tænkt Tilbehør" for enhver Digter. Denne Mode opstod
omkring Aar 1800, vistnok efter klassisk og fransk Mønster. Den
tidligere, ligeledes blot "tænkte" Hyrdefløjte slog ikke mere til.
Digterne burde have "Lyre". Baggesen kaldte undertiden sin
gemytligt for "Lire". For Oehlenschläger og Grundtvig voksede
den til Harpe. De fleste af det 19de Aarhundredes nordiske
Digtere, store og smaa, har besiddet enten Harpe eller Lyre, hyppigt
begge Instrumenter. Vi kan efter Beskrivelserne, der ofte er
meget omstændelige, bestemme, hvorledes disse i det enkelte har
set ud. Paa Oehlenschlägers Harpe var Strengene af Bjørnesener,

Grundtvig anvendte gerne, i det mindste til Salmedigtning, Strenge
af Guld. J. L. Heiberg ønskede at kunne gøre "dobbelte Greb".
Hertz berørte ikke, naar han spillede paa sin Lyre, Strengene
direkte med Fingrene, men anvendte et Metalplekter til at slaa
dem med o. s. v., o. s. v. Alle disse Harper og Lyrer forsvandt
imidlertid sporløst ved Ejerens Død. De forekom derfor aldrig
hverken paa Auktioner, i Arvingers, private eller 
offentlige Samlingers Eje. En fremtidig
Kulturhistoriker vil, naar længere Tid er gaaet, have ondt
ved at finde Rede i slige Forhold. Senest vil han
vel falde paa, at det hele varen bevidst Usandhed,
hvorpaa Digterne og deres Samtid lige villigt gik
ind. Det vil da komme til at staa og sikkert blive
anført som et mærkeligt Eksempel paa folkeligt
Selvbedrag og Selvhypnotisering, en Slags
"Atavisme" i det daglige Liv, hvor Forhold, afbrugte
alt for Aarhundreder tilbage, atter slog ud som naturlige 
Kendetegn og Mærker.

Fedel og <sp>Gige</sp><footnote>Hortense Panum i Aarsberetning fra 
Foreningen til norske Mindesmærkers Bevaring 1905. S. 121-42. </footnote> 
eller Gigle svarede omtrent til, hvad nu kaldes 
Violin. Begge spilledes med Bue, ikke længere med Greb af
Fingre som i fordums Dage, da det endnu med Rette hed "at slaa
Fidel". Buen var i det 16de Aarhundrede og endnu længe efter
altid krum (Fig. 88-90), hvoraf jo ogsaa selve Benævnelsen
"Bue" kom. Nutidens lige "Bue" er i sig selv en meningsløs
Benævnelse. Den Gang lød endnu Talemaaden: "krum som en
Fejlebue".

Den, der spillede paa Fedel og Gigel, kaldtes for "Fedler",
"Fiedler" eller "Fejler" og "Gigler", hvilken sidste Benævnelse

<img>
Fig. 91. En Lutenmager.
(Efter Jost Amman 1568.)

<img>
Fig. 92. Engel spiller paa Lut.
Kalkmaleri i Elmelunde Kirke.
(Magnus Petersen: Kalkmalerier.)

i en langt senere Tid, udtalt som "Gøgler", har faaet en slet
Betydning.   Tværtimod  betegnedes  den Gang en Mand som Gøgler, uden at
der heri var Skygge af fornærmeligt: "Da Jacob Seefeld en Tid lang har
ladet sig bruge i Vor Tjeneste for en Gyglere, eftersom Vi ham derfor
have ladet indskrive hid udi Riget, og han nu for hans Alderdoms Skyld,
at han ikke dagligen kan efterfølge Vort Hof som tilforn, er forløvet af
Tjenesten, saa have Vi bevilget ham følgende aarlige Genant" o. s.v.<footnote>
Nye Danske Magazin VI 47-48. Jacob Seefelds tidligere "newe 
Bestallung als Geiger" af 1574 findes: Danske Samlinger, Hofholdning 
no. 241. Stykke 113. R. A.  </footnote>. 
En Thomas Seefeld, rimeligvis en Slægtning af denne, bosiddende i
København, omtales senere ligeledes officielt som "Gigler"<footnote>
Rigens Regnskab 1590. R. A. </footnote>.

Ogsaa Benævnelsen "<sp>Hakkebrædt</sp>" har i en senere Tids
Mund faaet en spottende Bibetydning. Den Gang var det et
temmelig almindeligt Instrument, nærmest vel svarende til et
ufuldkomment Klaver. Det beskrives saaledes: En 3-4 Fod lang og
noget over 1 Fod bred Firkant, der er forsynet med
en 2-3 Tommer høj Kant, hvorpaa en Resonansbund
er anbragt, og hvorover en stor Del Strenge (fra 38 og
derover) er spændte. Den spillende slaar derpaa med
to Træhamre<footnote>Rigens Regnskab 1590. R. A. </footnote>. 
Maaske var det mindre brugt i
Nordtyskland; i det mindste omtaler Borgemester
Gentzkow i Stralsund det lidt fremmed, naar han den
10de Januar 1561 skriver i sin Dagbog: "Skolemesteren bragte et 

<img>
Fig. 93. Djævel spiller paa Lyre.
Kalkmaleri i Fakse Kirke paa Sjælland.
(Efter Akvarel af J. Kornerup i Nationalmuseet.)

Instrument, som man kalder Hakkebrædt, som han vilde skænke mig".<footnote>Baltische Studien XIX. </footnote>
Men i Danmark var det i hvert Fald vel bekendt. Det hedder
saaledes i en Bog om Børneopdragelse:

Børn skulle ikke alle Tider forbydes at lege,
Men maa stundom sig forlyste og vederkvæge,
-- -- -- -- -- -- -- -- -- -- -- -- -- -- -- 
Synge, kvæde, danse og springe
Med Hakkebrædt, Trommer og Giger at klinge<footnote>
Niels Bredal: Børne Speigel. Kbhvn. 1568. S. 14. <footnote>.

<sp>Citer</sp> og <sp>Lut</sp> endeligvar ligeledes vel kendte. "Luttenslagere"
omtales oftere. Aar 1605 fik saaledes Luttenslager Peter Kummerling(?) 
Borgerskab i Helsingør<footnote>Helsingørs Tingbog 14 Oktober 1605. R. A.</footnote>. 
Det ligger nær at slutte, at
Christian den Fjerde som Barn har faaet Undervisning i at spille
dette Instrument, naar det Aar 1590 om den ovennævnte Thomas
Seefeld gentagne Gange hedder, at han i København har købt
Citerstrenge og Luttenstrenge til Christian den Fjerdes eget Behov<footnote>
Rigens Regnskab 1590. R. A. </footnote>. 
Om Erik den Fjortende, der var meget musikalsk, vides med 
Sikkerhed, at han blandt andet spillede paa Lut, og
man har endnu Noder, skrevne med hans egen
Haand<footnote>Handlingar rörande Skandinaviens historia XXII 387. -- 
Ahlqvist: Karin Månsdotter. S. 21, 113. Anm. 36 og 144. </footnote>. 
En lille Scene, der i mere end een Henseende
maler Tiden, er tilfældig gengivet i Sagen mod
Præsten Jacob Nielsen, som blev halshugget for at have kaldt
sin Bisp en Tyv. Vedkommende angives at sidde og
drikke Øl, "og havde han to Degne (ældre Skoledrenge)
for sig med en Gigle og en Citer, og lod kvæde for sig en Vise<footnote>
Danske Magazin 3die Række III 146.</footnote>. Efter kirkelige
Kalkmalerier at dømme antog man, at saavel Engle som Djævle ligeledes
spillede Lut. I Elmelunde Kirke paa Møen f. Eks. saaes en Engel
paa Dommedag spillende paa Lut for de salige (Fig. 92). Ligesaa

<img>
Fig. 94. En Bondepige fra Leksand i Dalarne,
spillende paa Lut.
(Efter Fotografi.)

greben af Tonernes Magt syntes en Djævel i Fakse Kirke, endog
hans Lut nærmest lignede en Lyre, og den "Mælkedeje", han
knælende besang, selv gik paa Djævlekløer (Fig. 93). Underligt
nok er dette en Gang saa yndede Instrument siden da næsten
helt gaaet i Glemme hos Nordens Landbefolkning. Saa vidt vides,
er Lut i vore Dage kun i Dalarne endnu folkelig kendt og anvendt
(Fig. 94 og 95).

<img>
Fig. 95. En Bondepige fra Mora i Dalarne spiller paa Lut.
(Fotografi.)

Til de sjældnere forekommende Instrumenter hørte derimod
<sp>Clavicordium</sp> og <sp>Symphonium</sp>, der uden Tvivl har været
temmelig kostbare. At de dog langtfra var ukendte i Norden kan
ses af, at de f. Eks. begge omtales i "Unge Karles og Drenges
Spejl"<footnote>Vnge Karlis oc Drengis Speiel, udsæt paa Danske 
af Rasmus Hansson Rerauius. Kbhvn. 1571. Bl. P. </footnote>. 
Om Knud Brahe, der døde i Begyndelsen af det følgende
Aarhundrede, hedder det, at han særlig elskede de to Salmer:
"Vor Gud han er saa fast en Borg" og "Som Hjorten skriger
efter fersk Vand", hvorfor han i sin Velmagt idelig lod lege dem
paa "Simphoni" og synge for sig. Paa sit Dødsleje ønskede han
at høre dem endnu en Gang, "lod saa hente sin Simphonist og
befalede ham at lege de tvende Salmer"<footnote>J. J. Hemmert: 
Ligprædiken over Knud Brahe. Kbhvn. 1613. Bl. D. 6 og E. 4. </footnote>. 
Aar 1620 bestemtes det, at der ved det paatænkte adelige Akademi i Sorø skulde
ansættes for at oplære de unge i Musik: en god Symphonislager, en
Lutenist og en Violinist de Gamma<footnote>Historisk Tidsskrift VI 303. </footnote>.

Et Instrument, der ligesom Orgel synes saa godt som alene at
være blevet anvendt til kirkeligt Brug, var det saakaldte 

"Positiv", der vel nærmest svarede til Nutidens "Lirekasse". Det
omtales af og til. Christian den Tredje befalede Aar 1545 at lade
afhente et, der stod i Københavns Slotskapel<footnote>
Danske Magazin 4de Række I 92. </footnote>. Ved Frederik den Andens 
Kroning spilledes paa Positiv<footnote>Rasmus Hanssøn Rerauius: 
Her Frederichs den Andens Kronings- oc Brøllups Historie. 
Kbhvn. 1574. Bl. H. 4. </footnote>. Christian den Fjerde
skænkede Københavns Universitet et Positiv, der, en Gang
optrukket, spillede afsig selv<footnote>Jens Lauritsøn Wolff: 
Encomion regni Daniæ. 1654. S. 355.</footnote>.

*

Ingen af Datidens selskabelige Sammenkomster gik af uden
<sp>Sang</sp>. Den meste Musik, der foredroges, var egentlig kun
Ledsagelse for Sang, og hvor Instrumenter manglede, holdt man sig
til Sangen alene. Unge og gamle stemmede i med. At sligt ikke
frembragte et uharmonisk Resultat, laa dels i, at alle jo var
indøvede fra Barnsben, men dels og fornemmelig i, at saa godt som
al Datidens Sang var Vekselsang, hvor kun Omkvædet blev
sunget af hele Forsamlingen, medens Versene selv foredroges af en
eller flere virkelige Sangere.

Hvor højt skattet Sang har været, kan ses af, at den var i
Stand til at skaffe Brødet til en talrig Klasse: de fattige
Skolebørn. Med Skolemesteren i Spidsen sang de ved festlige
Lejligheder for Hvermands Dør og delte siden Udbyttet, der langtfra
var ringe. Og enkeltvis eller et Par i Følge trak de til daglig om,
smaa omvandrende "Instrumentister", som holdt sig til, hvor der
var Haab om at faa et Maaltid Mad. Ligesom Luther i Sachsen
som lille, saaledes tjente mangt et Barn i Norden sit Brød ved
sin Stemme. Det er ret betegnende, at Skoledrenge i daglig Tale
ofte kaldtes for "Diskanter". Der krævedes langt fra altid for at
blive vinket ind, at de skulde kunne ledsage Sangen med Spil
paa Citer og Gigle. Men for at være Sanger for en Kres, hvor
Kanden gik rundt, var det en ufravigelig Betingelse at kunne en
Mængde Viser, helst ikke af de tammeste. Det var denne
underlige Art Uddannelse, der for mangen "Diskants" Vedkommende
blev den grundigste, han nød, hans egentlige Brødstudium. Tynd
nok maaske i Latinen, men med et kraftigt Skæg og en Tunge,
færdig i alle Tonearter, var han da sluttelig i øverste Klasse som
"Davids Degn" moden til at gaa ud som Lærer for den næste 

Slægt. Ønsker man et Eksempel blandt de mange paa, hvorledes
Skoledrenge toges med ved Gæstebud og bespistes til Tak for
Sangen, læse man følgende Beskrivelse af en lille vellykket
Fest, som en Præst i Bergen gav for to Embedsbrødre og en
tredje Bekendt med deres Hustruer, ialt seks Personer: "Den
6te Januar gjorde Hr. Mads Skytte, som siden drog til Lærdal
og havde været Medtjener til Domkirken i to Aar, for mig
Absalon, Hr. Jørgen og hans Hustru, Jørgen Skrædder og hans
Hustru et rundt Gæstebud. Dér havde han Diskanterne og
Davidsdegnene og gav nok Vin og Øl; og han havde Spillemanden Karl
Harpere, hvilken og legte paa sin Skalmeje. Der kom ogsaa
Julevagten ind; de fik nok<footnote>Norske Magasin I. 209. </footnote>".

At Skoledrengenes Sang ved Gilder og festlige Lejligheder var
noget fuldstændig lovligt, kan bedst ses af, at ikke blot Byens
Beboere, men ogsaa gennemrejsende Adelsmænd, ja Kongen
selv benyttede dem hertil, naar han paa Rejser i Landet ønskede
en Adspredelse. I Aarene 1559 og 60 lod saaledes Frederik den
Anden Peblinge og Degne "synge Diskant" for sig paa Salen
paa Nyborg Slot, paa Aarhusgaard, i Kolding, Odense og
Roskilde<footnote>Ny kirkehistoriske Samlinger V 414-18. </footnote>.

I København derimod holdt Kongen et eget, fast Sangerkor,
der ogsaa fulgte ham, naar han for længere Tid tog Ophold
andetsteds. Dette synes at have været almindelig Skik ved større
Hoffer. I Danmark hører vi Tale om et saadant Sangerkor
allerede i Christian den Andens Dage<footnote>Allen: De tre nordiske 
Rigers Historie II 227. </footnote>; og Antallet holdt sig
nogenlunde uforandret Aarhundredet igennem, ialt 18 Personer. Af
disse fik kun Sangmesteren og de tolv, der sang Bas, Alt og
Tenor, bestemt Løn, medens Diskanterne, der i Reglen var Børn,
nøjedes med frit Underhold. Flere Breve fra Frederik den
Andens Tid er bevarede, hvori Kongen klager over Vanskeligheden
ved at faa "Sinker til Kantoriet med god Røst", uagtet han havde
henvendt sig baade i Roskilde og Lunds Skole. Fra Kongens
Side blev der iøvrigt sørget vel for disse Diskanter, idet han
holdt en egen Skolemester til at undervise dem i de almindelige
Fag udenfor Sangøvelserne. Sangerne synes at have været et
vanskeligt Folkefærd. Aar 1560 klagede de til Frederik den
Anden over, at Diskanternes og Altisternes Stemmer tabte sig ved
"grov Spise og ondt Øl", og udvirkede ad denne Vej en Befaling 

til Lensmanden paa Københavns Slot om at give alle Sangerne
Frokost om Morgenen og i det hele bedre Øl og Mad end andre,
der nød Underholdning paa Slottet. Senere viste Kongen sig
imidlertid lige saa snild som de, idet han, for at Forholdet
mellem Føde og Stemme maatte blive rettelig afvejet, satte dem alle
i Kost hos Kapelmesteren. Hermed var Sagen dog ingenlunde
endt. Aar 1574 klagede Kapelmesteren over, at Kantoriet spiste
ham ud af Huset. Der blev da bevilget ham 50 Øre til om Ugen
for hver Person. Aar 1585 fik de tre Stemmer deres Løn omtrent
fordoblet<footnote>Rigens Regnskaber for forskellige Aar. R. A. 
-- Danske Samlinger, Hofholdning no. 241. R. A. -- Tegnelser over 
alle Lande 17 Februar 1559 og 26 Oktober 1560. -- Sjællandske 
Registre 25 Oktober 1574. R. A. o. s. v. </footnote>.

De kongelige Sangere tfrugtes ved alle Lejligheder, baade i
Kirken, under Maaltidet og til Dans. Fra den katolske Tid havde
de bevaret et vist gejstligt Præg, der blandt andet ytrede sig i
deres Dragt. Denne var helt præstelig: sort, lang Klædes-Kjortel,
foret med sort Damask, og sort Fløjls-Hat<footnote>
Sjællandske Tegnelser 10 Oktober 1579. R. A. </footnote>. Ogsaa i Navnet
bevarede de Mindet om deres kirkelige Virksomhed, idet deres
Formand kaldtes "Kapelmester"<footnote>"Denne Brevviser, 
vor Kapelmester, med vore Sangere": Tegnelser over alle Lande 
17 Februar 1559. R. A. -- Arnoldus de Fine "vor Kapelmester". 
Sjællandske Registre 25 Oktober 1574. R. A.  </footnote>. 
Betydningen heraf blev senere
noget udvisket, da Titlen gik i Arv til Teatrets Orkesterdirigent,
og Orkestret selv antog Navn af "Kapellet". Stillingen som
kongelig Sanger gav i det 16de Aarhundrede endnu fremdeles
Adkomst til Præstekald. I Aarene 1591-93 blev ikke mindre
end tre Personer ansatte som Præster, alle udtrykkelig af den
Grund, at de havde tjent som kongelige Sangere. For en af
disses Vedkommende synes der endog at være bleven set igennem
Fingre med, at han havde en Legems-Lyde, idet han var halt,
hvad ellers vilde have kunnet hindre ham i at faa gejstlig
Ansættelse. Om ham skreves der til Biskoppen i Skaane, at han
havde tjent syv Aar i Kantoriet og nu gerne vilde være Præst;
Biskoppen skulde derfor forhjælpe ham til et Kald, uden
Hensyn til, at han havde en daarlig Fod<footnote>Skaanske 
Tegnelser 17 Februar 1591. R. A. -- Sjællandske Tegnelser 
31 Marts 1592 og 15 September 1593. R. A. </footnote>.

*

Dans var en Forlystelse, der dyrkedes med stor Iver. Den
almindelige Maade at danse paa var endnu den gammeldags, hvor
hele Selskabet ledsagede Dansen med Sang (Fig. 96). Ved større
Fester og hos de mest velstillede udelukkede dette ikke Brugen 

af Musik tillige. Trommer og Piber synes især at have været
yndede. Men hos den store Mængde af Befolkningen udgjorde
Sangen den eneste Musik. De Sange, der benyttedes, var de
gamle Folkeviser, der jo endnu var paa alles Læber. Med Rette
kunde en dansk Brevskriver Aar 1609 forklare en Udlænding
Forholdet saaledes: "Vort Folk bruger at forhøje den festlige
Glæde ved alle Gilder og Sammenkomster med ældgamle Vers
og Viser. Disse er i almindelig Brug og i megen Anseelse"<footnote>
H. Rørdam: Klaus Christoffersen Lyskanders Levned S. 46. </footnote>.
Endnu til ned omkring Aar 1700 holdt disse Forhold sig
nogenlunde uforandrede i Jylland. Om denne Tid skriver en Mand i
sine Erindringer: "I min Ungdom vare alle Folk meget genejet
til at synge Viser og Lystighed, i Særdeleshed de saakaldte 200
Kæmpeviser og ellers mange andre baade nye og gamle, hvoraf
jeg har sanket en 500 eller flere, hvoraf jeg kunde en Del
udenad, og særdeles kan jeg de gamle Toner eller Melodier til
bemeldte 200 Viser .... Men denne Sang og Lystighed er nu
saa godt som forsvunden hos alle, og er det allerede nu kommet
saa vidt, at faa eller ingen kan mere Melodierne til fornævnte
Viser"<footnote>Samlinger til jydsk Historie og Topografi II 76. </footnote>.

<img>
Fig. 96.  Dans.  Kalkmaleri i Ørslev Kirke paa Sjælland.
(Magnus Petersen: Kalkmalerier.)

Man tager næppe fejl, naar man til disse Sange ved Festerne
henfører nogle af Datidens dybeste Indtryk. Alt, hvad nu til Dags
kun afsætter sig spredt, fordi det modtages ad forskellige Veje:
gennem Læsning, gennem Sang, Musik og Skuespil, brød ved
slige Fester samlet ind paa det modtagelige Sind. Anders
Sørensen Vedel søger at udtrykke Visernes betagende Magt, idet han
siger, at "den subtillige og søde Melodi, som de synges med af 

dem, der vide Tonen til dem, i sig selv fryder et Menneskes
Hjerte, naar de ellers kvædes med en ren Kvindestemme eller
en stærk Karls-Røst. Saa at dersom nogen er glad, da forøge de
hans Glædskab udi ærlig Gæstebud og Samkvem"<footnote>
Nyerup og Rahbek: Udvalgte Danske Viser. V. 40. </footnote>.

Vi skal senere under Beskrivelsen af Bryllupper kommer
nærmere ind paa Datidens forskellige Arter af Danse. Her maa vi
nøjes med at anføre, at de langtfra alle var blot adstadige og
afmaalte. Selv om dette gjaldt de fleste gammeldags, var der i
Tidernes Løb kommet en Del Ture og Lege til, der var livlige nok (Fig.
96). Endelig naaede i det 16de Aarhundrede en hel ny Slags Dans
til Norden, den blotte Runddans Par og Par. Fra sit Hjemland,
Polen, medbragte denne nye Dans mange uvante Ejendommeligheder, 
baade i Retning af det ildfulde og det blot uvorne. Da
den hurtigt slog an i Norden, var mod Aarhundredets Slutning
Dans og Dans her to højst forskellige Slags. Den kunde være
værdig og højtidelig, og den kunde være yderst dristig og
voldsom. Dette fremgaar allerede af den Mængde Regler og Trusler
om Bøde, som baade i Norden og i Tyskland maatte gives mod
de altfor voldsomme Svingninger, der saa lidet passede til
Datidens Beklædning. I "alle christelige og dyderige Jomfruers
Æreskrands" opfordres derfor Jomfruerne til kun at "gøre en
kort, ærlig og tugtig Dans, udi hvilken de gaae sindig frem efter
hinanden, uden utilbørlig Omsvingen og anden Uhøviskhed"<footnote>
Alle christelige oc dyderige Jomfruers Æreskrantz. Sorø (uden Aar) F. 7. </footnote>
Men Dansens Voldsomhed oplyses bedst ved, hvad der gentagne
Gange berettes: at Kvinder blev dansede ihjel. Aar 1587 den
20de November segnede saaledes under Dansen paa Koldinghus
en af Dronning Sophias Jomfruer, Ellen von Mehlen fra
Broholm, død om. Det samme hændtes tre Aar efter med Jomfru
Gertrud Kaas<footnote>Fyhn:  Efterretninger om Kolding. S 33. -- 
Becker: Danske Herregaarde VIII Broholm. </footnote>. 
Ved Iver Juels Bryllup den 18de September
1597 sank efter en Dans med Albert Friis Fru Mette Morten
Krabbes om og døde med det samme<footnote>Samlinger til 
Fyens Historie og Topographie VI 424. </footnote>.

Paa Dansens det begrænsede Omraade gav Renæssancen i
Norden sig et af sine, om ikke tydeligste, saa dog heftigste
Udtryk.

*

Medens Kvinderne var de ivrigste til Dans -- Aar 1586 maatte,
som tidligere omtalt, den danske Regering udstede Forbud imod,
at Dansen begyndte, førend Maaltidet var hævet, fordi
"Kvindfolk, som sad bag Bordet, i saa Fald sprang over samme mellem
Retterne for at være de første paa Gulvet"<footnote>
Becker: Danske Herregaarde VIII Broholm. </footnote> -- saa deltes
Mændenes Sind ved den stærke Tiltrækning, som ogsaa <sp>Kort</sp> og
Tærninger udøvede.

<img>
Fig. 97. Kortspil i Begyndelsen af det 16de Aarhundrede
i et tysk Værtshus.
(Efter et Billede i Kunstmuseet i Nürnberg.)

Kortspil var overordentlig udbredt. Det er ikke blot i Kong
Hans' og Dronning Christines Regnskabsbog for Aaret 1487, at
vi læser saadanne Poster som: "Sendte jeg min Herre 3 # at korte med;
item 3 # min Herre at korte med"; "item 10 # min Herre at korte med
i Skibet Tirsdag dernæst"; "item 16 # min Herre at korte med i
Skibet Onsdagen dernæst"; "item 40 # sendte jeg min Herre at doble med
Valkendorf" o. s, v., o. s. v.<footnote>Danske Magazin 4de Række 
I 83 og 174. </footnote> Eller i en anden Regnskabsbog:
"Laant Hertug Frederik 12 $, dér han kortede med Kongen"<footnote>Helm 
Alverdings Regnskab. Tyge Beckers Samlinger. Store Kongelige Bibliothek. </footnote>.
Spillelysten var trængt langt dybere ned. Aar 1571 hedder det 
saaledes i en moralsk Fortælling om en Slagterdreng ved Navn
Lottarius, der har forført en Ridders Søn: "De bruge dem og
stundom med Tærninger og Kortenspil, fordi denne Lottarius
findes aldrig nogen Tid paa Gaden, at han jo i det mindste haver
et Par Tærninger eller et Kortspil i Haanden"<footnote>Vnge Karlis 
oc Drengis Speiel, vdset paa Danske af Rasmus Hansen Rerauius. Kbhvn. 
1571. C. 3. </footnote>. Om dem, der
sjældent søger Kirke, siges der i et andet Skrift: "Paa deres Bord
skal man snarere finde et Vartavl og Kortenspil end en Bibel"<footnote>
Hans Christensøn Sthen: En lille Haandbog. Kbhvn. 1578. Fortalen B. </footnote>.
Og en slet Tjener beskrives saaledes:

<tab> Den, som suppe og sætte kan,
<tab> Og Femkort spille som en Mand<footnote>Jacob Albretsøn 
Horsens: En kort Underuisning om Tienere. Kbhvn. 1610. Fiiij. </footnote>.

Ja, helt ned til Børnene var Tilbøjeligheden trængt, I
"Børne-spejl" (Aar 1568) finder f. Eks. Forfatteren sig foranlediget til at
foreholde Forældrene, at

Kortenspil og Tærning at kaste
-- -- -- -- -- -- -- 
Det lærer Børn at slemme og demme,
Det lærer Børn deres Kald at forsømme<footnote>
Niels Bredal: Børne Speigel. Kbhvn. 1568. S. 14-15. </footnote>.

I Lovene for Herlufsholms Skole maatte det forbydes Børnene
at holde Drikkelag og spille Kort i Smug<footnote>"Compotationes 
et cartularum lusus in cubiculis non exercento". Leges scholast. 
Herlov. 1605. N. K. S. 4to. no. 1252 b. </footnote>.

<img>
Fig. 98.   Spar-Konge.  
Fransk Kort fra Begyndelsen af det 16de Aarhundrede.
(Nationalbiblioteket i Paris.)

<img>
Fig. 99. Hjerter-Dame. 
Fransk Kort fra Begyndelsen af det 16de Aarhundrede.
(Nationalbiblioteket i Paris.)

I Sverige og det øvrige Norden var Forholdene ganske de
samme. Til Stockholm indførtes Spillekort fra Udlandet i store
Maader. Man kunde faa dem af meget forskellig Godhed,
"flamske Kort", "brogede Kort" o. s. v. lige fra l Krone 20 Øre
Spillet og ned til l Krone for et helt Dusin Spil<footnote>
Hans Forssell: Sveriges inre historia II 22 og Anm. 2. </footnote>. At Spillekort
forekom til daglig i Finland<footnote>Svenska Småsaker. Sthlm. 1870. I, 249. 
</footnote>, kan ikke undre, naar man hører, at 
der endog afsendtes Kortspil i dusinvis til de fjærne Vestmanøer
under Island<footnote>Vestmannøs Regnskab Juni 1586-Maj 1587. R. A. </footnote>.

Et Bevis for, hvor hjemlig Brugen af Kortspil tidlig er bleven 

i Norden, kunde maaske hentes fra, at man her i højere Grad
end i flere andre Lande har oversat de fremmede Benævnelser
paa Modersmaalet. Medens man i Tyskland for en Del bibeholdt
de franske Betegnelser og f. Eks. blot forandrede "tréfle" til
"Treff", oversatte man det paa Dansk til: "Kløver" og søgte at
gøre dette yderligere forstaaeligt ved at forvanske det til "Kløer",
en endnu folkeligere Udlægning af Figuren paa Kortet. Hvad
Kortspillenes Ydre angaar, saa var de stundom temmelig
afvigende baade fra Nutidens og fra hverandre indbyrdes. Dette maatte
blive en naturlig Følge, saa længe ikke en enkelt endnu havde Eneret til
Tilvirkningen, men Kortene indførtes fra forskellige Byer og
Lande. En interessant Oplysning om Kortspil i Danmark fra Tiden
omkring 1560-1570 forekommer mærkeligt nok i Vinderslev Kirke
i Nørrejylland. I Korhvælvingen her er afmalet to Kvinder,
hvoraf den ene, som hosstaaende Billed (Fig. 100) viser, er omgiven
af Druer, selv klædt i Datidens moderneste Dragt og har
Spillekort paa Bordet foran sig. Betydningen af at anbringe en saadan
Figur paa dette Sted er uklar. Muligt har en Kirkens Velgørerinde 
fundet det passende at lade sig afmale saaledes. Muligt skal
Billedet netop advare imod at forfalde til Drik, Svir og Kvinder.
Folkesagnet klarer Sagen ved at berette, at de to Kvinder en
Gang i Forening har arvet Kirken og derpaa spillet Kort
indbyrdes om, hvem der skulde eje den. Hun med Kortene
vandt den.

<img>
Fig. 100. Kalkmaleri i Vinderslev Kirke i Nørrejylland.
(Magnus Petersen : Kalkmalerier.)

Langt ældre end Kortspil og lige saa tiltrækkende som dette 
var Brugen af <sp>Tærninger</sp>. Det kan ofte være vanskeligt nok
at afgøre, hvilken Art Spil, der menes, om med Kort eller Tærninger, 
naar der i det 16de Aarhundrede tales om "<sp>Dobbel</sp>".
Betegnelsen anvendtes paa begge Arter1. Udtrykket at "spille"
forekom, som ovenfor omtalt, langt sjældnere end at "lege",
"doble", "korte", "tavle", o. s. v. Til et simpelt Tærningspil hørte
egentlig    ikke andet  end   to Tærninger, som let kunde
skaffes, da mangen til Stadighed bar saadanne hos sig.
Hvor der spilledes noget finere, brugte man at ryste
Tærningerne,  ikke i Haanden, men i et Bæger, hvorfra de
udkastedes. Paa denne Maade mente man sig mere 
sikret mod uærligt, Spil. Det var maaske Grunden til, at det gik
den fortabte Søn saa rent galt i Spil, at han ikke engang anvendte
denne Forsigtighed (Fig. 101). Ligeledes anvendtes hyppigt i
Forbindelse med Tærninger et eget Tavlebord, Spillebræt, eller som
det i Reglen kaldtes "Vartav<footnote>O. Kalkar: Ordbog til det 
ældre danske Sprog. I 366. </footnote>". Alt efter Spillets Regler
bestemtes enten de enkelte Tærningekasts Værd efter Stedet paa
Brættet, hvor Tærningerne standsede, eller man spillede med
Brikker tillige, og Trækkenes Rækkefølge, Antal eller lignende
afgjordes ved Kastet. "Saa ere og menneskelige Vilkaar ikke
længe ved een Manér, men falde paa adskillige Øjne,
undertiden paa faa, undertiden paa mange, som Tærninger i 

Fig. 101. Den fortabte Søn spiller Tærninger.
(Tysk Glasmaleri fra 1532.)

Vartavlspil", hedder det i en Fortale til et af Datidens Skrifter<footnote>
Anders Kjeldssøn Tybo: Absalon, Historia sacra comoedieviisz sammenskreffuen. 
Kbhvn. 1618. Fortalen. C. 6. </footnote>. Slige 
Vartavl (Fig. 102) var naturligvis meget forskelligt udstyrede. De
tarveligere lavedes hjemme. I Stockholm forekom i Handelen
Vartavl indførte fra Udlandet til en Pris af omtrent 50 Øre
Stykket<footnote>Hans Forssell: Sveriges inre historia II 22. </footnote>. 
Paa Kragerup paa Sjælland findes i Lysthuset et stort,
ottekantet Stenbord, 2 1/2 Alen i Tværmaal, hvorpaa er indhugget
Aarstallet 1577, Eggert Ulfelds og Lisbeth Galdes Navne og
Vaaben samt to Arter Tavlespil, det ene endda i to Gengivelser<footnote>
Tegning og Beskrivelse i N. Jacobsens Samlinger, Store Kongelige 
Bibliothek, efter Prof. Burman Becker, der selv har aftegnet 
og beskrevet Originalen. </footnote>.
Intet af disse svarer ganske til noget af de nu brugelige Brætspil.
I Følget Sagnet skal dette Stenbord være anbragt til Minde om,
at hine to Ejere af Kragerup havde tabt i Spil og maatte afstaa
et større Stykke Skov fra Gaarden<footnote>Pontoppidan: Den Danske 
Atlas II 421. </footnote>. Hvis Sagnet har Ret, kunde
Forfatteren til den ovennævnte Fortale, hvormed han tilegner
sin Bog til Kansler Christian Friis, maaske have fundet en lidt
heldigere Sammenligning end just denne om Tærninger og
Vartavl. Det var nemlig Christian Friis' Fader, der havde ægtet
samme Lisbeth Galde, og Christian Friis var nu selv Ejer af den
ved Spil forringede Gaard.

<img>
Fig. 102. Vartavl.
(Efter Olaus Magnus 1555.)

Det synes at have været en staaende Regel at spille om Penge
eller Penges Værd. Regnskabet førtes enten ved Hjælp af
Regnepenge -- udenlandske Regnepenge solgtes ved Midten af
Aarhundredet i Stockholm til omtrent fire Kroner for Pundet<footnote>
Hans Forssell: Sveriges inre historia II 22. </footnote>;
Peder Oxe efterlod sig Regnepenge af Sølv<footnote>Danske 
Samlinger 2den Række VI 174. </footnote> -- eller ogsaa
opskreves Regnskabet med Kridt paa Bordet, synligt for begge 

Parter<footnote>Kolderup Rosenvinge: Udvalg af gl. danske Domme 
III 323-4. </footnote>. Om den Iver, hvormed der spilledes, kan man danne sig et
tydeligt Begreb. Ofte bortspilledes store Summer. Karin Månsdatter 
fik saaledes f. Eks. en Gang af Erik den Fjortende udbetalt
2300 Kr. i Spillepenge<footnote>Dalin: Svea Rikes Historia III l, 673. </footnote>. Christian den Fjerde tabte en Gang over
5000 Kr.<footnote>Nyt historisk Tidsskrift IV 303. </footnote>. 
"Doblet og forspilt 600 Daler med kongelig
Majestæt", skriver Esge Brock i sin Dagbog<footnote>Vedel Simonsen: 
Eske Brok I, 67. </footnote>. Sligt førte jævnligt til
Strid. "27de Juni 1567 blev en Baadsmand i Taleiks Bod
ihjelslagen af en af sine Staldbrødre for Dobbel", hedder det i en
Dagbog fra Bergen<footnote>Norske Magasin I, 330. </footnote>. 
Om Forholdene i Danmark hører vi, at det
i Frederik den Andens Gaardsret maatte forbydes enhver, der
var i Kongens Tjeneste, at doble Hest, Vaaben og Værge bort<footnote>
Kolderup Rosenvinge: Gamle Danske Love V 41. </footnote>.
Kæmpevisernes Beskrivelse af Ungersvenden, der leger
Tavlebord og efterhaanden taber alting, Hest, Sværd, Hat, Kjortel,
indtil han tilsidst er heldig og vinder Kongedatterens Ære og
Tro, lyder mindre usandsynlig, naar man hører, at der for Alvor
maatte gives Børn Tilhold om ikke at

<tab> Doble bort Klæderne og Penning af Pose,
<tab> Bæltet af Livet og Remmene af Hose<footnote>Niels Bredal: 
Børne-Speigel. Kbhvn. 1568. S. 14-15. </footnote>.

Allerede fra gammel Tid havde man søgt at hemme Spillesygen 
og dens Følger ved adskillige strenge Bestemmelser. Det
hed f. Eks. i Christoffer af Baierns Stadsret for København, at
hvis nogen tabte i Dobbel mere end en Skilling, maatte den
vindende dog ikke beholde mere deraf end en Øre. Kom de
spillende op at slaas, skulde den, der gav den anden Hug, betale
Bøder, men til Kongen og Staden, ikke til den, der fik Hugget. Og
blev nogen ihjelslagen under Spil, skulde den dræbte jordes
under Galgen og Drabsmanden bøde Liv for Liv. Omtrent lignende
Bestemmelser var paany blevet vedtagne under de efterfølgende
Konger<footnote>Kjøbenhavns Diplomatarium I 38. 172 og 177. -- 
Kolderup Rosenvinge: Gamle Danske Love V 133. 135. 509. 566. -- 
Krag: Christian den Tredies Historie. II 409.  </footnote>. 
Endnu i Aaret 1579 blev det fastslaaet ved en Viborg
Landstingsdom, at man ikke var pligtig at betale sin Spillegæld<footnote>Kolderup Rosenvinge: Udvalg af garnle danske Domme III 323-24. </footnote>.
Og hvor strengt slige Sager stundom blev tagne, kan ses af en
Forpligtelse, som Byens Trommeslager Aar 1596 maatte indgaa
i Ribe: "Dersom han nogen Tid herefterdags drager enten
Anders Sørensen eller andre Godtfolks Børn til sig med Dobbel
eller anden Løsagtighed, forpligter han sig til at have forbrudt sin
Hals"<footnote>Samlinger til jydsk Historie og Topografi I 258. </footnote>. 
-- Selv saa skarpe Forholdsregler var dog, som vi har
set, ikke i Stand til at udrydde Ondet.

Det var klart, at en Befolkning, der var saa tilbøjelig til Spil,
ogsaa maatte sætte Pris paa "Lotteri". Under sin senere mere
udviklede Form kendtes dette vel ikke endnu, og naar man
kaldte en Spiller "Lottarius" og talte om hans "Lotterværk", lød
Navnet vistnok endnu halvt fremmed<footnote>Vnge Karlis oc Drengis 
Speiel, vdset paa Danske af Rasmus Hansson Rerauius. Kbhvn. 1571. 
Side B. 6 siges der til Lottarius: "Du giør vel Fyldest og Skjel 
for Dit Navn og udretter det ganske vel som det betyder, fordi 
Du lægger Vind paa at drage min Broder til Dit Lotterværk." </footnote>. 
Derimod kendte man de saakaldte "Lykkepotter", der synes især paa Markederne at
have gjort gode Forretninger. Det var ikke ubetydelige Afgifter,
som f. Eks. de Kræmmere betalte, der Aar 1580 ved
Mikkelsdag havde Stade i Helsingør med deres Lykkepotter og
"Fixér-Kram"<footnote>Danske Magazin 3die Række II 198 Anm. </footnote>. 
Under Christian den Fjerde tog det hele et højere Sving.
Da hans Søn Aar 1634 skulde have Bryllup og mange derfor ventedes
til København, fik saaledes baade Hr. Giselberck fra Glückstadt og de
Husarmes Forstander i København Bevilling paa hver at maatte holde en
Lykkepotte. Nøjagtige Bestemmelser blev givne om, hvor mange "blinde
Sedler" der maatte være, Borgemestre og Raad fik 
Nøglen til Kisten med Lodder, for at Indholdet ikke skulde blive
opspædt med nye "blinde Sedler", og Øvrigheden skulde ligeledes 
paase, at de i Udsigt stillede Gevinster virkelig var til Stede<footnote>
Kjøbenhavns Diplomatarium III 133-35.</footnote>

<img>
Fig.  103. Tærningspil mellem Kvinder.
(Efter Whitney 1586.)

Langt simplere var det dog at springe Lykkepotten helt over,
stille selve Værdigenstanden frem og lade enhver betale noget
vist for Retten til at slaa et Slag Tærninger om den. Denne Art
Sammenskudsspil, en Blanding af Lotteri og Dobbel, synes at
have været meget yndet. Et af de mest paafaldende Eksempler er,
hvad der foregik i Bergen i Oktober 1620. Her satte Præsten ved
Korskirken, Hr. Jonas, samt Henrik Schrøder i Kappen en stor
Okse paa Spil hos Røpkens Else. Om Aftenen, da Spillet skulde
foregaa, var der solgt for 103 Daler Lodder, og Oksen selv var
kun 60 Daler værd. Ærligt skulde det gaa til; man fordelte da de
43 Daler paa ti Tillægsgevinster. Der kastedes med tre 


Tærninger; Doktor Peder og unge Jan Beck Slagter fik højest Øjne,
hver sytten; de vandt altsaa Oksen og bedste Tillægsgevinst.
Hermed skulde man tro Sagen omme. Men Spillet havde været
altfor interessant, og næste Søndag satte de vindende, rimeligvis
paa Opfordring, Oksen atter paa Spil. Den vandtes af et
Kompagni paa fire. Kompagniet holdt Oksen fjorten Dage paa Stald,
saa bestemte ogsaa de sig til at spille den bort paany, og ledsaget
af fire Trompetere og en Trommeslager blev Dyret trukket Byen
rundt for at friste til Opkøb af Lodder. Der indkom 43 Daler.
Ved Spillet var en af Kompagniet saa heldig at slaa højest Øjne,
og Oksen blev altsaa vunden tilbage igen af dem, der havde sat
den paa Spil. Da disse saaledes havde tjent dobbelt paa den, solgte
de den til Gert Holdthus til hans Søns Bryllupskost, og Spillet
havde dermed en Ende<footnote>Norske Magasin II 184-85. </footnote>.

<img>
Fig. 104. Rejsende dobler og købslaar.
Efter et Træsnit i en "Virgil", udgivet i Lyon 1517.
(Paul Lacroix.)

Ved Spil af denne Art gik det dog ærligt til. Dette kunde
derimod ikke siges om en anden Slags, som derfor ogsaa kun i 

uegentlig Forstand kunde kaldes Spil. Det mest bekendte af disse
var det saakaldte "<sp>Frimarked</sp>" eller "<sp>Fejlemarked</sp>".
Forlystelsen var gammel. Allerede i en Gaardsret, der henføres til
Erik af Pommern, findes der Forbud mod at ride "Frimarked",
og samme Forbud gentages i Frederik den Andens Gaardsret<footnote>
Kolderup Rosenvinge: Gamle Danske Love V 29 og 42.</footnote>,
Ikke desto mindre dreves dette Uvæsen af Hofsinderne i 
Borgestuen. I Midten af det følgende Aarhundrede fortæller en
Adelsmand, hvad han har hørt af sin Fader, der selv har taget Del
heri i Kongens Gaard, vel altsaa under Frederik den Anden eller
i Begyndelsen af Christian den Fjerdes Regering. Legen
anvendtes især, naar der var en ung og uerfaren Sjæl for første Gang
til Stede i Borgestuen. Den begyndte med, at den fornemste i
Laget spurgte Forsamlingen, om alle tilstedeværende vilde "ride
Fejlemarked". Paa Svaret ja, jog han en Dolk i Loftsbjælken
over Bordet. Saa længe Dolken blev siddende, var alle
forpligtede til at bortbytte, hvad de havde paa sig, hvor ringe saa end
det, der bødes i Bytte, monne være. Legen endte gerne med, at
de øvede Bondefangere blev vel forsynede, medens den uerfarne
Yngling, efter at have bortbyttet Støvler, Sporer Handsker,
Krave, Hat og alle sine Klædningsstykker, maatte gaa nøgen eller
klædt i Laser derfra, undertiden med Hug til, hvis han gjorde
Indvendinger<footnote>Chr. Osterson Vejle: Glossarium jurid. 
danic. norveg. Udgave 1665. p. 267. </footnote>.

Et ældgammelt Spil, der stadig holdt sig i Anseelse, var
<sp>Skak</sp> (Fig. 105). Det spilledes i Reglen om Penge. Naar f. Eks.
Eleonora Christina Ulfeldt og Lægen Otto Sperling spillede
sammen, holdtes der gerne en Rosenobel, det vil sige omtrent 20
Kroner i vore Penge, paa Partiet. Endnu fremdeles kunde man
træffe Spor af den gamle Skik, at Bejleren, før der gaves ham
Ja, først skulde være den vindende i et Parti Skak med Bruden.
Hos højere stillede begyndte Børnene tidligt at øve sig i dette
Spil. Christian den Fjerde og hans yngre Broder Ulrik spillede
det allerede, da den ene var syv, den anden endnu ikke seks
Aar gammel. At den lille dog undertiden har været en noget
uopmærksom Spiller, kan ses af følgende Brev, som hans ældre
Broder en Dag tilskrev ham: "Kære Hr. Broder! Jeg agtede
noget i Dag, der I legede med mig Skak spille, det mente jeg
være fornødent at paaminde Eder om, som er: Naar I leger med
nogen det Spil eller noget andet, skulle I altid flittigt give Agt paa 

Legen og intet andet". Femten Aar efter hører vi igen Tale om
et Spil Skak mellem Brødrene. Det var i Bergen efter deres
forvovne Tur omkring Nordkap. En Dags Virksomhed skildres
saaledes: "Gik Kongen med sine Mænd til Badstuen og skød til
Skive; derpaa gik han ind i Badstuen og spillede i Skaktavlen".
Saavel Skakbrædt som Brikker var hyppigt meget kostbart
udstyrede. En Franskmand, der en Gang spillede med Eleonora
Christina Ulfeldt, fortæller, at Brættet var af hvidt og gult Rav og Brikkerne
af Guld med indlagt Emalje, hver Brik et lille Kunstværk<footnote>
S. Birket Smith: Leonora Christina Grevinde Ulfeldts Historie I, 114. 
-- Rosennobels Værdi: W. Scharling: Pengenes synkende Værdi. S. 78. -- 
Christian den Fjerdes Dansk-latinske Stilebog. Brev 32 og 74. 
Store kongelige Bibliothek. -- Norske Magasin II 176. </footnote>.

<img>
Fig. 105. Skakspil. Døden
spiller om Menneskets Liv.
(Malet  omkring  Aar  1500  paa   det
hvælvede Loft i Tåby Kirke i Sverige.)

Hvad Brikkernes Form angik, saa synes man i Norden at have holdt saa
nogenlunde Trit med Udviklingen i det øvrige Evropa. Tidligere havde man
overalt, ikke mindst i Norden, anvendt Brikker med meget svær Fod. De var
vist i Reglen skaarne af Træ eller Ben, gik ikke let itu, og egnede sig til af en
vred Spiller at kyles efter en Modstander (Fig. 106). Men henimod Aar 1500
vekslede Smagen. I sydligere Lande begyndte man at bruge drejede
Brikker, slanke og alle paa rund Fod, omtrent som de nu til Dags sædvanlige.
Paa omstaaende Billed (Fig. 107) ses Saadanne anvendte i Frankrig af
Ludvig den Ellevte (d. 1483). I Løbet af det 16de Aarhundrede synes lignende
at være trængte igennem ogsaa i Norden. Men skøndt Brikkernes
Form saaledes nogenlunde fulgtes ad Evropa over, blev man nu
saa lidt som før enig om deres Benævnelse. Det var maaske
tilfældigt, at man i Italien og Frankrig kaldte den mest formaaende
Brik for "Damen", medens baade Spaniere, Tyskere,
Englændere og Nordboere benævnede den mere respektfuldt for
"Dronningen". Det var ogsaa mindre betydende, at Spaniere, Italienere,
stundom Franskmændene med, kaldte "Taarnet" for "Klippen"
("roque", "rocco", "roc"). Dette Navn syntes at passe ret godt,

skøndt det kun var Fordrejelse af det gamle arabiske Navn ("roj"),
"en Stridsvogn", der unægtelig havde passet bedre til Brikkens
Bevægelser end "Taarn" og "Klippe". Betegnende nok var man
i Norden enig om at kalde de mange Brikker, der af næsten alle
andre benævnedes for "Fodsoldater" (Spansk: "peon", Italiensk:
"pedina", Fransk: "pion", Engelsk: "pawn"), efter nordiske
Forhold for "Bønder". Men haabløs Forvirring herskede derom
den Briks Værdighed, som i Tyskland og Norden kaldes
"Løberen". Spanierne kaldte den med det Navn, som de havde lært af
Araberne: "alfil", hvilket Araberne atter havde laant fra Perserne,
og som udlægges: "den af Elfenben" ("fil"). Paa nordisk vilde
det let have kunnet lade sig gengive ved "Filsben". I Italien
ændrede man det Uforstaaelige Navn "alfil" til "alfiere", der dog gav
Mening ved at være en om end fremmed, saa dog kendt
Benævnelse paa en "Fændrik"<footnote>Jeg skylder Hr. Dr. phil. 
Emil Gigas Tak for kyndig Vejledning i Brikkernes spanske, 
italienske og arabiske Benævnelser.</footnote>. Men nordefter, hvor 
heller ikke dette Navn var kendt, blev han i Frankrig til en "Nar" ("fou"), i
England til "Biskop" og i Norden til "Løber". Svarende hertil synes
Hovedbeklædningen at have vekslet mellem en Narrehue,
Bispehue og Heroldhue.

<img>
Fig. 106. Skakbrikker, fundne i Vestergotland.
(Statens historiske Museum i Stockholm.)

Af andre Spil kan endnu nævnes "Rulletavl", "Pilkentavl",
Kegler og Boldspil, der alle spilledes i det Frie eller i dertil 

<img>
Fig. 107. Kong Ludvig XI af Frankrig (tilhøjre) spiller Skak paa
Slottet Plessis-les-Tours.
(Paul Lacroix.)

særligt indrettede Huse. "Rulletavl" var et langt Bræt paa høje
Fødder; Kunsten bestod uden Tvivl i at slaa Kuglen, saa at den
rullede henad hele Brættet uden at trille ud til Siden. Et saadant
Spil fandtes blandt andet i Haven ved Uranienborg<footnote>Braun: 
Theatrum urbium. IV. Hveen. </footnote>.
Vanskeligere er det at danne sig et Begreb om "<sp>Pilkentavl</sp>". Det
spilledes med Brikker. Frederik den Anden lod f. Eks. kort ført sin
Død lave otte Messingbrikker til et Pilkentavl; de vejede
tilsammen syv Pund. Aar 1596 fik Christian den Fjerde "fem
Pilkentavl, som er savede af en stor Mast". Maaske har den anden
Benævnelse, hvorunder det forekom: "<sp>Pirkentavl</sp>", været den
rigtigere, og Spillet svaret til et endnu især paa Gotland brugeligt
Spil: Pærk. I saa Fald har det bestaaet i med en Bold eller Kugle
at omstøde nogle Brikker eller Kegler, opstillede indenfor en
Firkant af Træ (Pærk)<footnote>Historisk Tidsskrift IV 199. </footnote>. 
Var Bolden eller Kuglen, hvad vistnok
hyppigst var Tilfældet, ophængt i en Snor ovenover Brikkerne,
krævedes der fint Haandelag og god Beregning for at faa den
til -- ikke voldsomt, forfra, men i sikre Svingninger, lempeligt,
bagfra -- at "pirke" en for en alle Keglerne omkuld. Vist er det,
at Spillet var temmelig almindeligt baade hos private Folk og paa
offentlige Forlystelsessteder. Det fandtes saaledes i Haven paa
Uranienborg, ved Lundehave (Marienlyst), ved Ibstrup
(Jægersborg), i en Have ved Ribe o. s. v. Endnu i Aaret 1663 omtales det
som et almindeligt Forlystelsesmiddel, idet Frederik den Tredje
i dette Aar tillod sin Kammertjener at oprette et Værtshus i
Jægersborg Dyrehave og at gøre det tiltrækkende ved i Haven at
indrette flere Spil, blandt andre "Pilkentavl"<footnote>Friis: 
Samlinger til Dansk Bygnings- og Kunsthistorie. S. 143, 347 og 350. 
-- Braun: Theatrum urbium. IV. Hveen. -- Kinch: Ribe Byes 
Historie II 297. </footnote>.

Keglespil synes som oftest at være blevet drevet omtrent
som i vore Dage. Kun kaldtes Kuglen i Reglen af finere for
"Klode", af Folk som de var flest for "Bossel". Børn maa gerne
lege "med Klode og Kegle", hedder det pænt i Bredals
"Børnespejl"<footnote>Niels Bredal: Børne-Speigel. 
Kbhvn. 1568. S. 14.</footnote>. Bossel forkortedes ofte til det nemmere "Bos". Naar
man endnu i vore Dage i afsides Egne kan høre det at sende den
brugte Kugle tilbage til Spillerne benævnet: "at hive Bossen i
Land", er dette vistnok en sidste Genklang af middelalderlig
Talebrug.

En egen Slags Keglespil bestod i at omstøde Keglerne ikke
ved Hjælp af en trillende Kugle, men med en lille Stav, som man
holdt midt paa, ikke for Enden, og kastede efter dem. Dette Spil

havde den Fordel at kunne spilles overalt, da det ikke krævede
nogen anlagt Bane. Det var gammel kendt i England (Fig. 108),
Her kaldtes saadant Keglespil for Club-kayles (Stav-Kegler). 
Det er ikke utroligt, at denne første Del af Benævnelsen 
-- Club -- der baade betød Stav, Prygl og 
"Klør" i Kortspil, efterhaanden blev et afkortet Fællesnavn for
Sammenkomster, hvor der vankede Kegler, Kort og Prygl, og
herfra er gaaet over til senere at afgive det tilsyneladende
meningsløse Navn for "Klubber" i Nutids Forstand.

<img>
Fig. 108. "Club-kayles" (Keglespil med Pind, ikke
med Kugle) i England.
(Efter Th. Wright.}

<sp>Boldspil</sp> dreves med større Iver end nu til Dags. Erik den
Fjortende, der holdt meget af dette Spil, lod indrette et nyt
Boldhus eller, som det ogsaa kaldtes, en Raketbane ved Stockholms
Slot. Det anlagdes i den tørre Grav, den ene Væg dannedes af
Slotsmuren, de øvrige tre Vægge var af Træ, for en Del taget
fra en ældre Raketbane. Tæt ved byggedes et
Omklædningsværelse for Kongen<footnote>Carl Silfverstolpe: 
Historisk Bibliothek. I 193. II 211. Anm. </footnote>. 
Christian den Fjerde lod selv ved saa lille
et Slot som Ibstrup bygge et Boldhus. Det lavedes af Træ, der
blev tilhugget i Norge, og var 27 Bindinger langt, 14 Alen bredt
og 10 Alen højt. Lignende fandtes ved de øvrige Slotte<footnote>Friis: 
Samlinger til Dansk Bygnings- og Kunsthistorie. S. 143. -- 
Nyt historisk Tidsskrift IV 301-5. </footnote>. Om
Boldhuset ved Københavns Slot minder endnu Gaden af samme
Navn. At Forholdene iøvrigt var de samme i Udlandet, faar man et
Indtryk af ved en Optegnelse som denne, i Christian den Fjerdes
Kalender fra hans Rejse i England 1614: "29de Juli legede jeg udi Boldhus, og om
Aftenen drak jeg temmelig stærkt med Kongen af England<footnote>Suhm: 
Nye Samlinger til den Danske Historie II 2, 99.</footnote>".

<img>
Fig. 109. Boldspil omkring Aar 1400.
(Fra et Billedskærer-Arbejde paa en Korstol i Gloucester Domkirke.)

Bold (Fig. 109) spilledes vistnok sjældent af Kvinder -- dog 

yndede f. Eks. Eleonora Christina Ulfeldt dette Spil<footnote>
Danske Samlinger 2den Række I. 157. </footnote> -- men
derimod dreves Boldspil med lige Iver baade af Drenge og Mænd,
ringe og fornemme. I Christian den Fjerdes Stilebog findes endnu
et Brev, skrevet af ham knap syv Aar gammel, til Tak for nogle
Bolde, som Absalon Juel havde foræret ham. Brevet, der er
mærkværdigt godt sat sammen af et Barn i den Alder, lyder
saaledes: "Kære Absalon Juel! Gode Ven! Jeg lider vel, Gud ske
Lov evindelig! Jeg hører saare gerne om eders Sundhed altid.
Jeg betakker eder naadigst for al Velvilje imod mig, synderlig for
de Kastebolde, I sendte mig. Kan jeg noget gøre eder kært, skulle
I finde mig naadigst redebon. Gud befaler jeg eder med alle
velbyrdige Mænd, som er hos eder. Om I vide, naar den fromme
Mand Kansleren kommer hid, da skriver mig til<footnote>Christian 
den Fjerdes Dansk-latinske Stilebog. Brev 41. Store Kongelige 
Bibliothek. </footnote>". Af Almuen i
Norden synes Boldspil intetsteds at være drevet med en saadan
Iver, som paa Gotland, hvor det den Dag i Dag hører til
Befolkningens mest yndede Fornøjelser<footnote>
Historisk Tidsskrift IV 199-206. </footnote>.

Som alle Tidens øvrige Spil drejede ogsaa Boldspil sig om
Penge. Christian den Fjerdes Skrivekalendere fra en senere Tid
giver nøjagtige Oplysninger om, hvad han har vundet og tabt i
Boldspil. Som Eksempel kan anføres: "19de April 1607. Tabte
jeg paa Boldleg med Ditlev Ranzau 4 Rosenobler. -- 20de April.
Tabte jeg 2 Rosenobler udi Boldhuset med Ditlev Ranzau. -
1ste Maj. Legte jeg med Phalzgrev Augustus udi Boldhuset og
tabte l Rosenobel. -- 11 Maj. Vandt jeg 30 Daler af Phalzgreven
udi Boldhuset<footnote>Nyt historisk Tidsskrift IV 301-2. <footnote>" o. s. v.

*

Et fælles Særkende for Datidens øvrige Forlystelser var, at de
gerne var meget støjende, særlig yndede i samme Grad, som de
var forbundne med Fare. <sp>Lysten til Støj</sp> lader sig forfølge lige
fra den stadige Dundren paa Skodder om Natten og Ituslagning
af Potter paa Dørene til de hyppige Glædesskud med Geværer
og Kanoner. Ved hver større festlig Lejlighed skulde alle
Kanoner affyres, og ret betegnende er det, at man af Hensyn til det
stærkere Knald foretrak at skyde skarpt. Da saaledes f. Eks.
franske Gæster Aar 1634 var ombord paa Flaaden ved København,
blev Kanoner affyrede, da man drak Kongerne af Danmarks og 

Frankrigs Skaal. Om samme Skydning skriver en af
Franskmændene: "Jeg saa gentagne Gange med Forbavselse Kuglerne
springe hen over Havfladen, det var, som om Neptun selv tog
Del i vor Glæde". Mindre hyggelig til Mode lader han dog til at
være bleven, da de gik fra Borde og Soldaterne affyrede en Salve,
medens Kanonerne dundrede løs, alt over Hovedet paa dem, en
Scene, der gentog sig for hvert Skib, de kom forbi. "Vi undrede
os stadigt over at se Kuglerne vande, idet de fo'r ind mod Land,
og jeg gyser ved at tænke derpaa. Mange af dem slog ned tæt ved
Kuskene med deres Karosser og Heste<footnote>Schlegel: Samlung 
zur Dänischen Geschichte. II. l, 142-43. </footnote>". Naar man veed, at det
var Skik at skyde skarp Salut, forstaar man bedre følgende
Forklaring paa den nordiske Syvaarskrigs Begyndelse (1563):
"Som den danske Admiral med sine tre Skibe kom moksen
sammen med den svenske Flaade, skød de danske Danmarks Løsen,
tre Skud. Men idet Bøsseskytten fyrede det tredje Stykke, og det
slog fejl, befol Admiralen at anstikke et andet Stykke. Og, som
det løsnede, afgik det andet, som tilforn var antændt, og idet
Skibet vred sig, fløj Kuglen uforvarendes paa et af de svenske
Skibe og sønderrev der en ringe Ting udi deres Sejl. Derpaa
anfaldt de svenske med al deres Magt<footnote>Resen: Kong 
Frederichs Den Andens Krønicke. S. 84. </footnote>". Forskellen mellem Krig
og Fred bestod jo her bogstaveligt kun i, om der var faldet fire
eller blot tre Skud.

Den samme Tid maatte selvfølgelig sværme for <sp>Fyrværkeri</sp>.
Man synes at have drevet det vidt heri, og ofte skildres
Fyrværkeri-Kunster som særligt vellykkede. Med stor Begejstring
omtales saaledes de ildsprudende Drager, der baade ved Frederik
den Andens og ved Erik den Fjortendes Kroning længe svævede
i Luften<footnote>Resen: Kong Frederichs Den Andens Krønicke. 
S. 30. -- Stockholms Magazin III (Sthlm. 1781). S. 106. </footnote>. 
Ved to Lejligheder ydede man noget ganske
overordentligt, det var da ved Erik den Fjortendes Kroning og senere
ved Kronborgs Indvielse en hel Kamp blev fremstillet. I
Stockholm 1561 blev dog kun det halve Program udført. En
ildsprudende Drage fo'r ud fra et af Kirketaarnene og antændte et
udenfor Byen opført Træslot. Som til Forsvar affyredes herfra en
Masse Skud, men Dragen fik Overhaand, og under almindelig
Jubel gik tilsidst Slot som Drage op i Flammer. Derimod undlod
man "af Mangel paa Tid" at lade Landsknægtene, delte i to Hobe,
bombardere og forsvare et paa samme Mark opført befæstet
Slot<footnote>Stockholms Magazin III (Sthlm. 1781). S. 106. </footnote>.


Mere fuldstændigt gik det til, da Kronborg en Snes Aar efter
blev indviet. Faa Grønnehave var der opført to store Fæstninger
med Postejer (Bastioner) og Mure paa over 50 Fods Højde.
Den ene Fæstning, der var svagt besat af Tyrker, gav kun Ild fra
sig og tjente altsaa blot til et Slags Forstykke for
Fyrværkeri-Kunsterne. Men en af de følgende Aftener, da den var nedreven

<img>
Fig. 110.  Ildkunster.  Et Søslag.
(Efter en fransk Fyrværkeribog.  Hanzelet le Lorrain :  Pyrotechnie 1630.)

og Marken ryddeliggjort, gav Frederik den Anden Befaling til at
beskyde den tiloversblevne "persianske Fæstning Tauris".
Hundrede Kanoner anbragtes udenfor og betjentes af hundrede
Tyrker og lige saa mange Bøsseskytter. Men Perserne indenfor
besvarede Ilden med 56 Fyrmørsere. Raketter, Sværmere og
Fyrbolte fo'r da i forvirret Blanding mellem Belejrerne og de belejrede.
Det tog sig prægtigt ud; i alt blev der fyret 86,000 Skud, hvoraf
nogle paa indtil fire Pund Krudt<footnote>Den anseelige Stad 
Helsingørs Beskrivelse. (Aalborg 1757.) S. 245-46. </footnote>.

Hvor storartet dette end monne være, saa maatte dog enhver
af de ældre Tilskuere indrømme, at det stod tilbage for, hvad de
havde set i Sachsen, dengang de fulgte den danske Prinsesse
Anna som Brud dertil. Da var der ved Torgau bygget et stort
Tyrkeslot ude i Elben, besat af 40 Mand. Ved Nattens Frembrud
tændtes tre Brændestabler i Land, Masser af Tjæretønder lyste
fra Bredden eller drev brændende ned ad Floden, og i denne
vilde Belysning lagde bemandede Skibe ud for at angribe Slottet.
Længe vaklede Kampen, og alt imens der fyredes fra begge Sider
steg Ildkugler, Raketter og Sværmere til Vejrs, og Ildhjul
hvirvlede hen over Vandet. Tilsidst syntes Sejren at hælde til Tyrkerne.
Angriberne begyndte at vige. Et Skib, besat med 54 Mand, gik til
Bunds, og fire Mand, der blev fiskede op af Tyrkerne, ophængtes
paa Muren. Men i dette fortvivlede Øjeblik lykkedes det en
behjertet Bøsseskytte at kaste en Ildkugle og tyve Troldkærlinger
ind i Slottet. Det fængede, hele Slottets Midterparti sprang i
Luften -- Besætningen maatte styrte sig i Vandet, og Slottet brændte
ned lige til Vandskorpen<footnote>Voigt: Fürstensitten, 
i Raumers Historisches Taschenbuch VI 231-35. </footnote>.

*

<sp>Legemsøvelser</sp> dreves med stor Iver, baade de, som enhver
kunde være med til, og de som krævede særligt Udstyr.

Af de første medførte hver Aarstid sine. Fælles for alle de tre
nordiske Lande var i den milde Tid Svømning. Heri synes man
at have drevet det vidt. Det er ret interessant at se, hvorledes
man dengang løste de Opgaver, som man nu til Dags søger at
klare ved Hjælp af Svømmebælter og Redningsbælter af Kork.
Dengang kendte man ikke Kork, der jo indvindes af Korkegens
Bark. Dette Træ vokser især paa den pyrenæiske Halvø og i 

Nordafrika og var dengang temmelig ubenyttet. Det blev først
ret efterstræbt, da man et Par Hundrede Aar efter fandt paa at
lukke Glasflasker ikke med. de gammeldags haarde "Tolde" af
Træ, men med Propper af Kork. Til at bære oppe i Vand brugte
man da i det 16de Aarhundrede til Fiskenæt let Træ og for
svømmende dels Risfletninger, dels og vistnok mest luftfyldte Blærer
(Fig. 111). Hvor vidt man i saa Henseende drev det, kan ses af,
at man naaede til oppustelige Redningsbælter, der kunde holde
en fuldt jærnklædt Mand oven Vande (Fig. 112).

<img>
Fig. 111. Svømmere bæres oppe af Risfletning og af Blærer.
(Efter Olaus Magnus 1555.)

I Sverige og Norge var i den lyse Tid Fjeldbestigning og
Vadning gennem Elve yndet Idræt. Hele Norden over -- paa
Fjeldgrund, paa Overdrev og ved flad Strand -- var det ældgammel
Moro at lege med Sten, løfte dem, trille dem, kaste dem. Overalt
endelig hvor der voksede Træ, var det fristende fra Barnsben at
øve Brug af Stok og Gren. Ærkebisp Olaus Magnus giver paa
hosstaaende Billed en naiv Fremstilling af disse tre nordiske
Almenfornøjelser (Fig. 113).

Om Vinteren var naturligvis Sneen en stadig Kilde til Morskab
og Idræt. Folk, der havde Raad og Lejlighed, kørte i Slæde.
Smaa-folk nøjedes med Snebolde og Glidebaner. En overordentlig
yndet Fornøjelse var det at lave Snemænd og bygge Snehuse.
Vor Tid, der kun kender dette som Børneleg, har svært ved at
fatte sligt som staaende Morskab for alle Aldere. Det laa dog
Datiden nær. Ingen kunde vide, naar han som vejfarende skulde 

selv komme til for Alvor at bygge sig Snehus for at bjærge
Livet. Og paa hver størreGaard gik der en Hoben ledige
Svende, der ved Vintertid havde endnu mindre at gøre end om
Sommeren og derfor med Glæde greb et højt Snefald som
Anledning til Virksomhed. Mangen Smaadreng og Svend,
der her var med - under udelt Opmærksomhed fra alle
Tilskuerne i Hovedbygningens gitrede Vinduer -- til at opføre
en Sneborg, fik ad denne Vej maaske sine første stærke
Indtryk af rette Anlæg og Forsvar af en Skanse. Det var da en
Idræt, som selv en gammel Høvedsmand kunde blive varm
ved at se paa. Og man forstaar alt, hvad der skjult er tilstede
i et Billed som hosstaaende (Fig. 114), der er hentet fra Olaus
Magnus' Beskrivelse af Norden, udgiven af ham i Rom 1555.
Det er fyldt paa engang af Virkeligheds Troskab, muntre
Barndomsminder, glad Stolthed ved at vise Sydboere, hvor det kunde

<img>
Fig. 112. Redningsbælte.
(Efter Olaus Magnus 1555.)

<img>
Fig. 113. Idrætter. Bjærgbestigning, Stenkastning, Stokkeøvelser,
(Efter Olaus Magnus 1555.)

sne i hans Hjemstavn, dette Sverige, som han fordreven fra
længtes efter, saa at han selv paa dets Kulde kunde se sig varm.

Blandt Legemsøvelser, som krævede særligt Udstyr, var der
ingen, der dreves med saa stor en Iver, som Vaabenbrug. Og
ganske naturligt. I en Tid, hvor enhver gik enten med Kaarde
eller Spyd, var det en Selvfølge, at man lagde Vind paa
Færdighed i at bruge dem. Alle Stænder og hver Alder øvede sig heri.
Den offentlige Forlystelse, som derfor uden Tvivl fulgtes med
størst Interesse af alle, var, naar Kongen og hans Mænd aflagde
Prøve paa deres Dygtighed i ypperste Vaabenbrug: til Hest at
kunne haandtere Lanse og Sværd.

<img>
Fig. 114. Storm og Forsvar af en Sneborg.
(Efter Olaus Magnus 1555.)

Denne Art Forestilling hvilede paa to Forudsætninger, som
begge holdt sig nogenlunde usvækkede Aarhundredet ud. Den
første var, at den gammeldags Kampmaade, til Hest i Panser og
Plade, endnu var den ypperste og afgørende. Vel voksede
Ildvaabnenes Betydning mere og mere, men hverken i Danmark,
Norge eller i Sverige kom man i det 16de Aarhundrede synderlig
ud over Riddertidens Begreber. Artilleriet var endnu tungt og
usikkert i sin Betjening, det samme gjaldt tildels om Skytterne.
Hærens Kærne var og blev de jærnklædte Ryttere. Det kan da
ikke undre at se Adelsmænd ruste sig f. Eks. til Ditmarskertoget
Aar 1559 med fuldstændig Jærnrustning<footnote>Skrivelse fra 
Laurits Grubbe til Fru Grethe sal. Peder Ruds. Onsdag før Pintse 
1659. Dokumenter til Klevenfelds Stamtavler (Grubbe). R. A. </footnote> 
eller Frederik den Anden anskaffe sig Panserskjorte, Ringharnisk, 
Panserbukser og Ringkrave<footnote>1560, 15 Juni betalt Willum 
von Deuenther for følgende Stykker, der blev leveret paa 
Hs. Naades Kammer: Panserskjorte 32 Dlr., to hele Panserbuxer 
24 Daler og en Ringkrave 16 Daler. G. F. Lassens Samlinger. 
Armatur. N. K. S. 4to. no. 868 k. -- Tegnelser over alle Lande 
7 Decbr. 1559. R A. </footnote>. Selv Skytterne væbnedes jo paa gammeldags Vis
med Harnisk og Stormhue.

Den anden Forudsætning, hvorpaa hine <sp>Ridderspil</sp> hvilede,
var, at Kongen i Følge sin Stilling burde være og virkelig ogsaa
hyppigt var Rigets stærkeste og tapreste Mand. Der stilledes
unægtelig herved betydelige Fordringer til Kongens Person. Men
det gælder om alle Datidens nordiske Konger ligefra Christian
den Anden til Gustav Adolf og Christian den Fjerde, at ingen af
dem skaanede sig selv, men hver især efter Evne og med Held
stræbte at gøre Fyldest. Det kan umuligt have været lutter
Høflighed, naar de bestandig var blandt de sejrende, naar det, for
blot at nævne eet Tilfælde, f. Eks. hedder: "Peder Skram var
berømt for en af de bedste Rendere [*c: Dystridere], man vidste
af at sige. Han blev aldrig rendt ledig [*c: kastet af Sadlen] af
nogen, uden engang af salig Kong Christian den Tredje<footnote>Danske 
Magazin 3die Række III 97. </footnote>". Hvor
vi endnu kan bedømme det, viser de sig ogsaa at have gjort alt
for at udmærke sig, som f. Eks. Prins Frederik, den senere
Frederik den Tredje, der Aar 1634 tilkendtes Tapperhedsprisen
for Kamp til Fods, fordi han, da han var i Ilden, holdt sin Post
til det sidste, skøndt hans Haar blev afsvedet og hans Støvler
brændte<footnote>Schlegel: Samlung zur Dänischen Geschichte 
II 2, 53-54. </footnote>. At der krævedes uafbrudt Øvelse for at bevare
Færdigheden, fulgte afsig selv. Om Christian den Fjerde, da han var
57 Aar gammel, hører vi, "at efter Middagsbordet plejer han og
hans Sønner at gaa enten pansrede løs paa hinanden med Lanser
eller hærde sig ved andre Krigsøvelser<footnote>Samme 
Skrift III, 132. </footnote>".

Disse Forhold holdt sig nogenlunde uforandrede indtil Ludvig
den Fjortendes Tidsalder. Saavel Vaabnenes som Kongemagtens
Udvikling ophævede da naturlig de gammeldags Ridderspil. Disse
gik lidt efter lidt over til at blive blotte Optog til Forherligelse af
Kongens Person, og denne holdtes for god til selv at aflægge
nogen offentlig Færdighedsprøve for Folket. Endog Gangeren
afløstes tilsidst af Kareten. Naar Rustningen endnu længe efter af
og til forekom -- paa Nationalmuseet i Stockholm findes
endogsaa Gustav den Tredjes fulde Rustning -- saa var sligt en blot
Efterligning af svundne Tider, en Slags Teaterstads, der ikke
havde noget med Virkeligheden at gøre.

Spor af begyndende Tilbagegang lader sig paavise ved
Ridderspillene allerede paa Christian den Fjerdes Tid. De blotte Optog
og sindbilledlige Forestillinger tog til, om end Kongen fremdeles
følte sig forpligtet til at underholde sit Folk og selv udføre en af 

Hovedrollerne, hyppigt endog en blot komisk. Christian den
Fjerde, der i saa Henseende gik temmelig vidt, viste sig til Hest
ved Kroningsfestlighederne en Dag igennem udklædt som Pave
og den næste Dag i Kvindedragt. Blandt de ridderlige Øvelser
tiltog den at <sp>stikke til Ringen</sp> i en betydelig Grad, og andre
nye kom til, der, selv om de dreves med gammeldags Iver, dog
varslede om en anden Tid. En fremmed, som Aar 1634 besøgte
Danmark, fortæller følgende om sit Besøg paa Ridebanen ved
Københavns Slot: "Da vi kom ind, var flere Ryttere i Færd med
at "rende efter Hoveder". Det er en meget net og ret
iøjnefaldende Øvelse. Tre Hoveder af Pap eller Halm bliver anbragte,
det første med en hel menneskelig Figur paa en Pæl for Enden
af Banen, det andet ved Banens Begyndelse, og det tredje ligger
paa Jorden. Rytteren skal nu i fuldt Firspring og uden at gøre
nogen som helst Standsning jage løs imod dem. Mod det første,
det paa Pælen, render han med Lanse. Naar han har naaet
Banens Ende, kaster han Hesten om, river Pistolen af Hylsteret
og skyder i fuld Fart efter Hovedet, der staar ved Banens anden
Ende. Tredje Gang endelig gør han omkring og støder med blottet
Kaarde efter Hovedet, der ligger paa Jorden. Da Turen kom til
Steen Bilde, traf han alle Hovederne i rette Følgeorden, de to
tog han med paa Lansen og Kaarden, det tredje, det, der blev
ramt af Pistolkuglen, faldt til Jorden<footnote>Samme Skrift  
II   1,   139-40. </footnote>".

Enhver vil forstaa, at der i denne Øvelse er kommet noget
nyt til, der paa en Maade ophæver det gamle. Ridefærdigheden
er den samme, men Sværdet og Lansen har tabt deres fordums
Betydning, naar Pistolen fra Banens ene til dens anden Ende
kan gøre det af med en Modstander.

Ved det 16de Aarhundredes Ridderspil anvendtes kun Sværd
og Lanse. Som Dækvaaben brugtes paa Hovedet Hjælm med
lukket Hjælmgitter, ofte spidst fremadløbende, saa at Lansespidsen
afsig selv maatte glide af. Lyshullerne (Fig. 115) var meget smaa,
hvad der maa have gjort det svært at se sig om. Henrik den
Anden af Frankrig, der Aar 1559 dræbtes under Dystridtet i
Cateau Cambresis af et Lansestød i Øjet, var et afskrækkende
Eksempel paa Faren ved at have Synssprækkerne for store. Ved
en Jærnkrave dækkedes Halsen. Harnisket omsluttede Bryst
og Ryg. Et meget vanskeligt Parti at udstyre var Armene, der

1baade skulde være frie i deres Bevægelser og dog solidt sikrede,
særligt udsatte som de jo var. De nødvendige fire Stykker bestod
i: Over- og Underarms-Skinne, Albue-Bukkel og Staalhandske.
Men desforuden burde baade Skulderen og Armhulen dækkes.
Begge Opgaver løstes paa højst forskellig Maade.

Den gammeldags Maade at dække Skulderen paa var at lægge
en ydre Skulderhætte oven over Harnisket, saa at Jærnklædningen 
her blev dobbelt. Med en saadan løs Skulderhætte er f. Eks. Sankt
Jørgen, der kæmper med Dragen, fremstillet i et stort træskaaret
Arbejde, der nu gemmes paa Nationalmuseet Nationalmuseet i 
København (Fig. 116). Fordelen 
herved var, at under dette Skuldertag kunde Armen bevæge sig
nogenlunde frit. Ved Midten af det 16de Aarhundrede havde man
dog i Danmark forladt denne Fremgangsmaade og lod det
nødvendige Skulderdække ikke udgøre et selvstændigt lille Slag, men
være en blot Fortsættelse af Overarmens leddelte Skinne.
Kræmmerhusformigt stod denne op, men kunde, naar det behøvedes,
som en Kyse lukkes hen over Skulderen. Med to saadanne aabne
Jærnkræmmerhuse er f. Eks. Herluf Trolle afbildet (Fig. 117).
Endnu mere bekvem og hensigtsmæssig synes Christian den
Tredjes Rustning af samme Slags. Her bestod Jærnkysen ganske

<img>
Fig.  115.  Gustav Vasas Hjelm.
Livrustkamret i Stockholm.)
vist kun af et stift Skulderlaag, men det kunde aabnes friere og
hænge ned til hver Side som to løse Halvlaag (Fig. 118).

<img>
Fig. 116. Skt. Jørgen i Kamp med Dragen.
(Nationalmuseet i København.)

Armhulerne søgte nogle at dække ved at indskrue paa hver
Side af Harnisket to runde Plader af Størrelse som smaa 
Tallerkener. Hvis vi tør slutte fra Antallet af de nu bevarede
Rustninger, synes denne Skik at have været temmelig almindelig i
Sverige<footnote>Se  Rustningerne  i  Nationalmuseet i  Stockholm. </footnote>. 
Paa Gustav Vasas Rustning (Fig. 119) var højre
Armhule dækket saaledes, medens venstre Armhule skærmedes af
et gammeldags løst Jærnskulderslag. Paa Christian den Tredjes
Rustning derimod var Dækning opnaaet ved to 

mede Ærmestykker fastgjorte paa Overarmens aabnelige Laag
(se Fig. 118).

Andre foretrak at have Harnisket glat, men bar paa venstre
Arm et større, rundt Skjold. Saavel Erik den Fjortendes som
Carl den Niendes Skjold haves endnu<footenote>Ligeledes. </footenote>. 
Det var imidlertid ikke
let at holde Tøjlen i venstre Haand og samtidig bruge Armen til
Dækning med Skjoldet; begge Bevægelser maatte lamme
hinanden. Derfor opgav mange selv at føre Skjoldet og foretrak at
have et lille fastskruet Skjold paa venstre Side til Dække
baade for Skulder- og Armhule (Fig. 120). Samtidigt styrkede
man saa ofte højre Arm ved en Bøjle eller ligefrem Stang
af Jærn ud fra højre Side af Brystharnisket. Hvilende i
denne maatte Lansen faa et langt roligere Sigte. Før skulde
den splintres, end den reves ud af Armen, og Modstødet,
naar den traf, fordeltes paa hele Personer. Saadanne
Bøjler og Stænger ud fra Brystet var meget almindelige, saa godt
som alle de Dystridt-Harnisker, der endnu bevares paa
Københavns Tøjhus, er forsynede dermed. -- Ved disse Stivere blev imidlertid kun
Lansestødet sikret, men ikke højre Arm dækket. Endnu fremdeles var
denne et udsat Punkt, og et velrettet Stød ind mellem højre Albu
og Side maatte let kunne vride enten Arm eller Rytter af.
Nogle gik da videre og anbragte om Lansen en stor, løs
Parér-plade, der som et vingeformet Skjold dækkede hele højre Arm
og Skulder og en Del af Brystet med. Da det buede bagud, maatte
Modstanderens Lanse let glide af det. Og gjorde man det saa
stort, at det kunde skrues fast til Skulder og Hjælm, lignede det
med fældet Lanse en vældig Jærntragt, der kom farende frem,

<img>
Fig. 117.   Hr. Herluf Trolle til
Herlufsholm,  Danmarks Riges Raad  1516-65.
(Nationalmuseet i København.)

bagved hvilken man kunde sidde ganske dækket, med bare
Hænder, om man saa lystede. Hvis vi tør tro en gammel Afbildning,
blev saadanne store Dækplader anvendte ved et Dystløb i
Stockholm kort før Blodbadet Aar 1520<footnote>Afbildningen 
i nærværende Skrift IV 24 Fig. 22. Se ogsaa et Par Eksempler 
paa denne Art Skjolde i Heffner: Trachten d. christlich. 
Mittelalt. III fig. 74 og 75. </footnote> (Fig. 121). I Gustav Vasas
Rustning findes paa højre Bryst to Huller, vistnok til Indskruning
af et Lansedække, dog rimeligvis af mindre Art.

Underlivet dækkedes allerede for en Del af Saddelbommen,
der gik meget højt op baade for og bag. Sadlen holdt saaledes paa
Rytteren, men blev Lansestødet for stærkt, saa at han kastedes af,
gav ogsaa den bageste Bom ham et Afskedspuf, der vel var til at
føle. Forøvrigt dækkedes Underlivet paa dobbelt Vis, yderst af de
saakaldte "Flanker", tojærnstykker, derværnede om Hoftepartiet,
og indenfor disse af Skørtet", i Reglen flettet af Jærnringe. I
Harniskkamret paa Sorø Kloster hang i Aaret 1556 ikke blot 16 blanke
"Drabtøj" (Rustninger) med Flanker, Skørter og alt Tilbehør, men
desforuden ni simplere, sorte Jærnklædninger til Fodfolk, og
hertil 5 Par Flanker og Skørter<footnote>5 Juni 1556. 
Topografisk Samling. Sorø no. 6. R. A.</footnote>.

<img>
Fig. 118. Christian den Tredje.
(Efter Hans Kniepers Tapet i
Nationalmuseet i København.)

Benene dækkedes af Jærnskinner, der tillod Knæets Bøjning,
og endte i en Jærnsko, som i det 16de Aarhundrede altid var
meget brednæset.

Hermed var Manden dækket, Hesten maatte imidlertid ogsaa
sikres. Den iførtes derfor en Jærnrustning, der omtrent svarede
til Rytterens og bestod, naar den var fuldstændig, af fire Stykker:
en Hjælm, et Halsdække og et Bringestykke -- der tilsammen,
saa vidt vides, kaldtes en "Barse" -- og et Hintertøj, alt af Jærn.
Over det hele lagdes gerne et Dækken, der til Dystridt skulde
gaa ned over Hestens Knæ og være prydet med Ejerens
Vaabenmærke (Fig. 122). Med disse "Rendedækkener" udfoldedes der
ofte en storartet Overdaadighed. Ikke at møde med nye ved en

Fest, men at laane sig frem, eller, fordi man var kongelig
Hofsinde, benytte et af Kongens, ansaas for upassende. Der ligger
en kun halvt skjult Foragt i Peder Oxes Ord, naar han i en
Indberetning til Christian den Tredje om et Dystridt ved et Barsel i
Mecklenborg skriver saaledes: "Som Eders kgl. Maj. befol mig
at optegne, hvad Renden der er sket, da haver først om
Mandagen og Tirsdagen rendt to Par Rendere og have dog intet
synderligt udrettet paa nogen af Siderne, thi de haver haft onde
Heste. Deres Rendedækkener var ogsaa fra Rustkamret, saa der
var ingen nye Dækkener paa Banen uden to<footnote>Ryge: 
Peder Oxes  Liv og Levnets  Beskrivelse. S.   106-7. </footnote>".

<img>
Fig. 119. Gustav Vasas Rustning.
(Livrustkamret i Stockholm.)

<img>
Fig. 120. Turner-Rustning med indætsede
forgyldte Figurer.
(Københavns Tøjhus.)

Hvor rigt udstyrede Saadanne Rendedækkener kunde være,
faar man et Indtryk af ved at høre, hvad Maurits Ribbing udtog

til sin Konge af Klædekamret paa Stockholm Slot i Sommeren
1587. Der var Rendedækkener til Brug ved Sorg af sort Fløjl
med ophøjet guldindvirket Indskrift: <i>Num nostro similis dolor</i>
(Kan nogen Smerte lignes med vor?) Der var Rendedækkener
af hvidt Silkeatlask og Gyldenstykke, af violbrunt og hvidt
Atlask i Skaktavl, af livfarvet Fløjl, af Sølverdug, af gyldent Fløjl,
af karmesinrødt Silkeatlask med guldindvirkede Vindruer og
Blade og Indskriften: <i>A fructibas eorum cognoscetis eos</i> (Af
deres Frugter skulle I kende dem) o. s. v., o. s. v. Og hvad der
ikke lidet forøgede Kostbarheden: til mange af disse 

<img>
Fig. 121. Christian den Andens Festligheder og 
Raadslagning før Blodbadet i Stockholm.
(Efter den Tegning, som Gustav Vasa 1524 lod udføre i Antwerpewn.)

Rendedækkener hørte en tilsvarende Mandsklædning, bestemt enten
for Rytteren til at drage over Harnisket eller til den Svend, der
trak Hesten frem og holdt den, indtil Herren besteg den<footnote>
Fortegnelse af 19 Juni 1587, i Samlingen: Kongl. Hofvet no. 2. S.  R. A. </footnote>.

I Frankrig synes Saadanne Rendedækkener med tilsvarende
Dragt over Rustningen at have været anvendt ikke blot ved
Turnering, men som Hærklædning til Krigsbrug (Fig. 123).

<img>
Fig. 122. Jærnklædt Rytter og Hest. Nationalmuseet i København.
(Efter Fotografi af Kr.  Hude.)

Til at bære alt dette: en jærnklædt Rytter, en Hesterustning
og Rendedækken derover, hørte et særligt kraftigt Dyr. Det var
ikke nok, at det var en Hingst -- man brugte overhovedet mest
Hingste til Ridning dengang -- men den maatte være usædvanlig
kraftig og fyrig. Efter Datids Begreber var det et af de stolteste
Syn at se en veludrustet Dystløber komme ind paa Banen.
Allerede fra de daglige Øvelser var Hestene vistnok vante til at gøre
Kaprioler ved denne Lejlighed (Fig. 124). Ved Dystridt var Hest 

<img>
Fig. 123.  Ludvig XII af Frankrig drager i April 1507 ud for at tugte Genua.
(Paul Lacroix.)
som Rytter lige straalende. Kun de tarveligste mødte i blank,
graaligjærnrustning. De rigere havde den indlagt med Sølv- eller
Guldforsiringer. Erik den Fjortendes Skjold og Carl den Niendes
fulde Rustning tager sig endnu den Dag i Dag prægtig ud med
deres Guldindlægninger; Hertug Adolf af Holstens ligesaa<footnote>
Københavns Tøjhus.  </footnote> (Fig.
125). Den Rustning, hvori Frederik den Anden plejede at ride
Dystløb, var helt forgyldt<footnote>
Tegnelser over alle Lande 1 November 1564.  R.  A.</footnote>. 
Det samme er den, der har staaet
paa Carl den Niendes Grav i Strengnäs Domkirke. Hvad der gav
det hele et ganske ejendommeligt Udseende, var de store, vajende
Fjerbuske (Fig. 126), der ikke blot anbragtes paa Hjælmen, men
ofte paa Hestens Hoved og stundom paa dens Bagdel tillige. I
Tyskland gik man hermed til store Overdrivelser. At man ogsaa
i Norden har haft usædvanlig store Fjerbuske, kan ses af Carl
den Niendes Hjælm, hvor ikke mindre end tre Rør hertil er
anbragte<footnote>Nationalmuseet i Stockholm. </footnote>. 
Ved Dystridtet paa Københavns Gammeltorv, Aar 1559,
havde flere af Hestene Pandebuske (se Fig. 129).

<img>
Fig. 124.  Vælige Heste.
(Efter Olaus Magnus 1555.)

Det var intet Under, at der altid var en uhyre Tilstrømning for
at se et sligt Ridderspil. Om det Dystridt, der Aar 1559 holdtes
paa Københavns Amagertorv, Dagen før det større blev holdt paa
Gammeltorv, hedder det ret malende i en gammel Beskrivelse:

<tab> De vilde da alle den store Lyst se.
<tab> Paa Loft og Vinduer stode og de,
<tab> Paa Bislag og Døre, paa Gaderne med.
<tab> En Part brød Tag af Husene ned,
<tab> At de kunde se det Ridderspil.


Og de Optrædende lod Tilskuerne nyde Skuespillet i alle dets Enkeltheder, 
idet de først viste sig i Festklædning, bagefter i Rustning.

<tab> Der komme paa Banen
<tab> De Riddersrnændsmænd paa statelige Heste.
<tab> Deres  Dækner var gjorte  af Silke det bedste;
<tab> Med Guld og Sølv var de saa malet,
<tab> At de saa herligt skinned og praled.

<img>
Fig. 125. Hertug AdolfsTurner-Rustning.
(Københavns Tøjhus.)

Det er maaske saadan Festdragt, hvortil der sigtes, naar
det i Fortegnelsen over Peder Oxes efterladte Klæder
hedder: "Item nogle adskillige Klæder af Silkeatlask, Skellert
og andet Silketøj med Besætning, som salig Hofmester
brugte udenlandsi Turnering<footnote>Danske Samlinger 2den Række VI 175. </footnote>". Dog er det rimeligere herved
at forstaa forskelligt Overtøj, især en Slags Vest med vide
Ærmer og et langt Skørt, som 
man i Tyskland brugte at bære ovenpaa Rustningen ogsaa ved
selve Dystridtet (Fig. 127), en Skik som, saa vidt vides, ikke
trængte ret igennem i Norden. Heroppe synes man, efterat have
vist sig i Festklædning, at have iført sig Rustning og ladet denne
ved Dystridtet udgøre yderste Lag, hvortil den jo fornuftigvis
ogsaa var bestemt:

<tab> Deres Harnisk og Rendetøj lagde de paa,
<tab> Komme ind paa Banen at holde ret saa<footnote>
Rasmus Hanssøn Rerauius: Frederichs den Andens Kronings- oc 
Brøllups Historie. København 1574. Bl. Hv. </footnote>.

Til et fuldstændigt Ridderspil hørte tre Øvelser. De deltagende
skulde, som det i Kunstsproget hed: "<sp>stikke</sp>", "<sp>rende</sp>" og
"<sp>drabe</sp>". "Ret dig efter at rende eller stikke til samme Højtid

til Turgo (*c: i Torgau) vor kære Dotter til Ære"! hedder det
f. Eks. i Brevene til de danske Adelsmænd, der skulde følge
Prinsesse Anna som Brud til Sachsen<footnote>Danske Magazin V 9. 
<footnote>. "Hs. Naades Rendetøj
og Stikketøj er sendt fra København til Ebbelholt. Det er smukt
rent og færdigt, og har Harniskknægtene ophængt det i et smukt
Skorstens-Kammer". Rustmesteren her i Kolding har Rendetøj
og  Stikketøj  til   Stede<footnote>Danske Samlinger III 78. -- 
Danske Magazin V 9. </footnote>" o. s. v.

At "<sp>stikke</sp>" bestod i Reglen i med Lansen i fuld Fart
at ramme en ophængt Ring, saa at den toges med paa
Lansespidsen. Det er det samme Kunststykke, der
endnu under Navn af at "stikke til Ringen" bruges
ved vor Tids Karruseller, en Folkeforlystelse, der,
som ogsaa Navnet selv antyder -- <i>carrousel</i>:
Dystridt -- er en sidste Erindring om Fortidens
Ridderspil. En egen Form for "Stikken" var det
saakaldte "Gesélstik", der 
udførtes af to paa samme Tid, uvist dog hvorledes. Det blev
blandt andet øvet ved Dystridtet paa Amagertorv 1559.

FIg. 126.  En Ridder i Turneringsdragt
(Efter Tegning af Albrecht Durer.)

<tab> En Part monne og Gesellestik stinge,
<tab> De stødte tilsammen, at det monne klinge<footnote>
Rasmus Hanssøn Rerauius: Frederichs den Andens Kronings- oc 
Brøllups Historie. Kbhvn. 1574. Bl. H6. </footnote>.

Det var almindelig Skik, at man ved denne "Stikken"
væddede om Penge. Saafremt en af de fornemste Deltagere følte
sig dygtig hertil, red han gerne frem og udfordrede alle, der
vilde kappes med ham. Derpaa blev han ved at stikke til
Ringen med hver enkelt, saa længe nogen vilde melde sig.
Christian Barnekov, der Aar 1595 fulgte Christian den Fjerde til 

Berlin, hvor denne ønskede at se sin tilkommende Brud,
fortæller i et Brev til Hjemmet om det Dystridt, der her holdtes
til den unge Konges Ære. Christian den Fjerde og Fyrsten af
Anhalt optraadte som "Mantenidori", som det i Kunstsproget
kaldtes, det vil sige udfordrede alle og enhver, som vilde
kappes med dem i "Stikken". Det var vedtaget her, at der ikke maatte
væddes om Indskud ringere end 40 eller højere end 400 Kr.<footnote>
Skrivelse af 30 November 1595 fra Christian Barnekov til Holger Rosenkrands. 
Langebeks Diplomatarium. R. A. </footnote>.
Aaret efter ved sin Kroning stak Christian den Fjerde til
Ringen med ikke mindre end 34 Udlændinge og 52 Danske.

<img>
Fig. 127. Riddere i Tyskland under Kejser Maximilian I
med Dragt over Rustningen.
(Tegning af Albrecht Dürer.)

Ringridtet holdtes paa Amagertorv i København 
to Dage i Rad, og Kongen gjorde ialt 340 Løb, i hvilke
han 206 Gange førte Ringen bort paa Lansen. Alle
Deltagerne optraadte forklædte, Christian den Fjerde, som ovenfor
omtalt, første Dag som Pave, anden Dag i Kvindedragt. 


Indskudene maatte ikke være under 80 og ikke over 400 Kr. Det er
rimeligvis for de herved vundne Penge, at det mærkelige,
sølvforgyldte Drikkekar paa Rosenborg er forfærdiget. Det forestiller
Christian den Fjerde til Hest i Færd med at stikke til Ringen.
Under Hesten ligger hans Nar. Ringen selv er ophængt paa en
Snor mellem to Søjler, paa hvilke Navnene paa alle Deltagerne
i Ringridtet er indgraverede<footnote>Drikkekarret er afbildet 
og beskrevet i P. Brock: Rosenborgs Slot. (Kbhvn. 1884.) S. 45-48. 
-- Wolf: Encomion regni Daniæ. (Kbhvn. 1654.) S. 216 ff. <footnote> (Fig. 128).

<img>
Fig. 128. Christian IV stikker til Ringen (3dje September 1596).
En Hofnar vender Mølle under Hesten. Sølvforgyldt Drikkekar.
(Rosenborg.)

De to Øvelser, at "<sp>rende</sp>" og "<sp>drabe</sp>", var de egentlige
Kampøvelser og som Saadanne Hovedsagen i ethvert virkeligt 

Dystridt, eller som det nu ogsaa i Norden hyppigt kaldtes:
Turnering. At "rende" bestod i, at to Modstandere red med fældet
Lanse i fuldt Firspring ind paa hinanden. Hvis de holdt Sigtet,
og Lanserne ramte, maatte enten disse brydes ved Stødet eller
en af Rytterne, stundom begge, kastes af Sadlen. Dette var en
meget voldsom Idræt, og man søgte derfor at sikre sig imod, at
den udartede. Først og fremmest maatte man forebygge, at
Hestene tørnede mod hinanden, saa at de med deres Jærnvægt
knuste en eller begge Parter. I den Hensigt var Modstandernes
Baner ofte adskilte ved en lang Skranke i Mands Højde, og oven
over denne skulde Lanserne mødes. Det var denne adskillende
Bjælke, hvortil der hentydedes, naar Øvelsen kaldtes "at rende
over Balgen". "I skulle staffere eder til at rende over Balgen",
hedder det i Skrivelsen, hvorved Adelen indkaldtes til Christian
den Fjerdes Kroning<footnote>Sjællandske Tegnelser 27 Februar 
1596. R. A. </footnote>. Medgiv Budet tilbage "vort forgyldte
Rendetøj med sin Tilbehøring, som vi plejer at rende over
Balgen", skriver Frederik den Anden<footnote>Tegnelser over alle 
Lande. 1 November  1564.  R. A. </footnote>. Rustning til Dystridt 
kaldtes derfor ogsaa undertiden: "Balgharnisk<footnote>"Balgharnisk" 
kommer næppe af: balge  =  at kæmpe,  men snarere  af  Balg  =   Bjælke.  
I  begge  Tilfælde betyder det en  sværere  Rustning.   
Se  f.   Eks. Krag:   Christian  den  Tredies   Historie   II  547.   </footnote>". 
For at ikke Hestene skulde vige for langt fra Midterskranken, saa at Lanserne ikke
kunde mødes, var der paa hver sin Side af denne anbragt en
lavere Skranke, der begrænsede Ridesporet udad til.

Det er fuldstændigt svarende til disse Forhold, naar det om
Banen paa Gammeltorv Aar 1559 (Fig. 129) hedder:

<tab> I Banen var gjort et stort Plankeværk
<tab> Af Tømmer og Fjæle, vel fast og stærk.
<tab> Der skulde de Herrer tilsammen da ride,
<tab> At hver skulde rende alt paa sin Side.
<tab> Over det Plankeværk skulde de da støde
<tab> Med Stager, naar de hinanden mon møde.
<tab> De lode da  Hestene løbe behænde
<tab> Alt det., de for to Sporer kunde rende<footnote>Rasmus   
Hanssøn   Rerauius:   Her  Frederichs den Andens  Kronings- oc  
Brøllups Historie.  Kbhvn.   1574.   Bl.  H  7. </footnote>.

Midterskranken indtog det meste af Banens Længde. Ved et
Dystløb paa Københavns Gammeltorv Aar 1634 angives den at
have været 250 Fod lang<footnote>Schlegel: Samlung zur Dänischen II l, 54. Anm. 85. </footnote>.

Lanserne eller Stagerne var af Fyrretræ og temmelig lange.
Medens det i virkelig Kamp selvfølgelig gjaldt om, at de ikke
hug-gedes over eller knækkede ved Stød -- hvorfor de ogsaa altid til
Krigsbrug var jærnbeslagne -- kom det her an paa at have dem 

<img>
Fig. 129.  Dystridt paa Gammel Torv i København 1559.
(Efter Stik af Kaspar Ens.)
af Mellemstyrke, saa at de vel ikke brast, fordi man svang dem,
men heller ikke holdt, naar de ramte En, der sad fast i sin
Saddel. For at opnaa dette lavede man dem gerne af rigtig tørt Træ
og gjorde dem ikke stort tykkere end en Tomme ved Spidsen.
Og, for at ikke Vilkaarene skulde være forskellige, holdt man paa,
at alle Lanserne skulde være lavede af en og samme Art Træ og
leveres af den, der afholdt Festen. "Send alle de Turnerstager
hid, som ere paa Københavns Slot, og hvad Træer, som der endnu
ere tilstede til Turnerstager og ikke allerede ere forarbejdede",
skriver Frederik den Anden Aar 1560 fra Kolding<footnote>Tegnelser 
over alle Lande 31 Januar 1560. R. A.  </footnote>. Paa Billedet
af Dystridtet paa Gammeltorv 1559 ses dette Forhold ogsaa
betegnet, idet en Mængde Lanser staar opstillede ved den kongelige
Tribune, hvorfra de udbringes til de kæmpende.

Som bekendt var det en Ære, at Lanserne brødes, medens man
selv sad urokket. Man kunde derfor fristes til at mistænke
Datiden for undertiden at have gjort dem utilbørligt skøre. Det lyder
ikke ubetinget lovende, naar det hedder:

Turnerstager vare der gjorte saa mange
Af Fyrretræ, som var svage og lange,
At naar de ramte hverandre derpaa,
Mon Stagerne alt i Stykker straks gaa.

Men man har ifølge alt, hvad vi iøvrigt veed, ikke mindste Grund
til at betvivle Sandheden, naar det videre hedder om
Hæftig-heden af de Stød, der bragte Lanserne til at springe:

De brøde de Stager, at Stykkerne fløj
I Vejret vel mange Favne op høj.
Naar de gik sønder, da spraged det saa,
At det var stor Lyst at høre derpaa<footnote>
Rasmus Hanssøn Rerauius: Frederichs den Andens Kronings- 
oc Brøllups Historie. Kbhvn. 1574. Bl. H 7.  </footnote>.

Lanserne havde ved Turnering selvfølgelig ikke skarp Spids,
men endte stumpt (Fig. 130). For at kunne afgøre, hvorvidt
Lansen havde ramt, anbragte man undertiden en lille, takket
Jærnring, af Form som en udhugget Krone, paa Lansens Spids. Den
trykkedes flad, naar Lansen havde ramt, som den burde, med
selve Spidsen. Det er herom det hedder i Reglerne; "Rammer
nogen med sin Lanse, saa man vel kan kende paa Krøniken [den
lille Krone], at han haver rammet, om han end ikke bryder, skal
det hannem dog regnes<footnote>Wolf: Encomion regni Daniæ S. 291. 
-- Schlegel: Samlung zur Dänischen Geschichte II   l, 58. Anm. 85. 
</footnote>".


<img>
Fig. 130. Stumpe Lansespidser til Dystridt.
(Efter Viollet-le-Duc.)

En egen Maade at "rende" paa, som dog ikke synes at have
været almindelig, omtales af Peder Oxe i hans Indberetning til
Christian den Tredje om Turneringen i Mecklenborg: "Om
Onsdagen, som Fyrsterne rendte, førend Fruentimret drog fra Banen,
er der kommet to Rendere, som det var mørkt, og have brudt
dem imod hverandre. Og have deres Rendestager været anrettet
med Fyrværk, saa der var vel hundrede Skud i hver Stang, og gik det
ene Skud efter det andet af. Desligeste  var   der   og
gjort Fyrværk bag paa Ryggene paa Hestene, som var
og et halvt hundrede Skud i, saa det var behændigt nok anrettet<footnote>
Ryge: Peder Oxes Liv og Levnets Beskrivelse. S. 107. </footnote>".
Erfaringen lærte, at meget hyppigt blev en af de kæmpende
kastet af Sadlen:

<tab> "En Part laa ned i Skarnet da dere,
<tab> Og somme de finge stor Pris og Ære."

Man maatte da søge at gøre dem Faldet saa lidet farligt som
muligt. Dette skete i Reglen ved at lægge et Lag Halm over hele
Banen. Den samme Forsigtighed anvendtes paa Øvelsespladsen.
Da saaledes Prinsesse Annas Brudetog til Sachsen skulde gaa
for sig, og Christian den Tredje gerne vilde, at hans Adel skulde
gøre ham Ære som flinke Dystridere, indbød han alle
Ledsagerne til at møde forud i Kolding og øve sig. "Vi have vort
Rustkammer til Kolding med Rendetøj og Stikketøj, og der lade
strø Banen, at du kan beride dig dér tilforn<footnote>Danske 
Magazin 4de Række II 95-96. </footnote>". Amagertorv 1559
var ligeledes strøet med Halm<footnote>Rasmus Hanssøn Rerauius: 
Her Frederichs den Andens Kronings- oc Brøllups Historie. 
København 1574. Bl. H 5. </footnote>. Paa Gammeltorv havde man
samme Aar optaget hele Brolægningen, bortkørt 930 Læs
Brosten, som tilligemed 767 Læs Brosand atter maatte paakøres
efter endt Turnering<footnote>Tegnelser over alle Lande 21 Oktober 
1559. R. A. Delvis trykt i Nye Danske Magazin I 285. </footnote>.

For mange Enkeltheders Vedkommende vekslede Reglerne
ved de forskellige Turneringer. Ved nogle var det f. Eks.
vedtaget, at hver Part kun maatte "rende" een Gang; ved andre fik 

den enkelte Lov til at optage Kampen med indtil seks
Modstandere efter hinanden, saa længe han selv forblev uovervunden,
o. s. v. I Reglerne for Dystridtet paa Gammeltorv 1596 hed det:
Ingen maa rende mere end tre Løb. Sænker nogen sin Lanse af
Vanvare, saa at den kommer under Skranken, skal han regnes
at have tabt, selv om han faar den op igen og bryder derpaa sin
Modstander. Rammer nogen sin Modstanders Hest eller ham
selv under Bæltet, han skal ingen Pris bekomme. Hvo der med
sin Lanse render den anden et Baand eller en Fjer af Hjælmen,
skal regnes at have brudt sin Lanse paa ham. Render nogen sin
Modstander Bidslet løs, "med frit Stød, ikke under Armen",
tilregnes ham to Lanser, og Modstanderen fraregnes een. Taber
nogen Stigbøjlen, skal han have tabt i det Løb, selv om han
bryder sin Lanse. Hvo der bliver rendt af Hesten, skal gaa paa sine
Ben i sin ganske Rustning hjem til sit Herberg, med mindre
Jomfruerne, til hvem Dommerne skal henvise ham, giver ham
Forlov igen at sidde op<footnote>Wolf: Encomion regni Daniæ. S.  289 ffg.
</footnote>, o. s. v.

Ofte afsluttedes hele Dystridtet med et sidste, storartet
Sammenstød, idet alle Deltagerne ordnedes i to Partier, det ene gerne
under Kongens eller Landsherrens Anførsel, og derpaa i to
langstrakte Linjer gjorde et samlet Angreb paa hinanden. Disse to
Rytterlinjer maatte for Pladsens Skyld i Reglen opstilles paa
tværs af Banen, og man kunde da enten lade. Midterskranken
blive staaende, saa at Hestene standsede herved, og kun
Lanserne mødtes over den. Eller man kunde lade Skranken
borttage, saa at Rytterne virkelig tørnede sammen, en yderst farlig
Art Øvelse, der nærmede sig stærkt til virkelig Kamp. Med
saadan almindelig Fægtning endte baade det store Dystridt paa
Gammeltorv 1559 og det tilsvarende i Stockholm 1561, ved begge
de to unge Kongers Kroninger. Med Hensyn til det svenske er
Forholdet ikke ganske klart; paa Gammeltorv synes ved
Slutningssammenstødet Midterskranken at have været fjærnet.

Den tredje og sidste Art Øvelse var at "<sp>drabe</sp>". Da dette
egentlig betød at kæmpe, lod Udtrykket sig ogsaa anvende om
Lansekampen. Men hvor det toges i indskrænket Betydning,
forstod man herved blot Kamp ved Sværd. Alt efter den enkelte
Turnerings Regler foregik denne Kamp enten mellem de enkelte 

<img>
Fig. 131. Stridshammer og Sværd.
(Efter Olaus Magnus 1555 )

Par, hver Gang Lanserne var brudte, uden at nogen var kastet
af Sadlen -- saaledes f. Eks. i Stockholm Aar 1561<footnote>
Stockholms Magazin III (Sthlm. 1781). S. 104. </footnote>; -- eller
den fandt samlet Sted i det sidste, store Sammenstød, saaledes
paa Gammeltorv 1559. De Sværd, der brugtes ved en saadan
Lejlighed, var af en egen Art og kaldtes "Turnersværd". "Send
alle vore Turnersværd hid til Kolding", skriver Frederik den
Anden engang til København<footnote>Tegnelser over alle Lande 
31 Januar 1560. R. A. </footnote>. De var meget store og tunge,
men med stump Æg, saa at Slaget alene kom til at virke ved sin
Vægt. "Skal ingen bruge andet Sværd end det, som ham af
Dommerne er antvordet, og skal hver uddrage sit Sværd
foruden Medhjælp", hedder det i Reglerne for København 1596<footnote>
Wolf: Encomion regni Daniæ. S. 293. </footnote>.
Hvor Kampen foregik mellem to, efter at Lanserne var brudte,
huggede de løs paa hinanden over Skranken, og Enden blev
gerne, at den ene blev hugget eller stødt af Sadlen. Hvor
Sværdkampe foregik i Linje, efterat Skranken var nedbrudt, var der
den Fare, at Hestene kunde naa hinanden, og selv om
Mellemrummene i hver Linje var saa store, at man i Virkeligheden kun
kæmpede Par og Par, blev Enden hyppigt, at Hingstene blev
vilde, naar de fik deres Part af Huggene, og derfor paa egen
Haand tog Del med i Kampen. Paa Gammeltorv 1559 f. Eks.
slog og bed Hingstene, alt imedens deres Herrer hamrede løs
paa hinanden. Denne Slutningsscene, der aabenbart var
Forestillingens Glanspunkt, skildres saaledes: 

<tab> Der det monne nu mod Aften lide,
<tab> Vilde de tilsammen ej længer saa ride.
<tab> Saa begyndte de da at ordne sig
<tab> Udi to Hobe saa skikkelig,
<tab> At i hver Orden lige mange da vaar.
<tab> Saa rendte de sammen paa Pladsen her for,
<tab> En mod den anden deres Sværd uddroge
<tab> De paa hverandre da hugge og sloge,
<tab> At det højt op i Skyen mon klinge.
<tab> Det nappede, dér de tilsammen saa ginge.
<tab> Trompeterne blæste da alle: Her! her!
<tab> Allarm! Allarm! kom her! kom her!
<tab> De hugge paa Harniskene samme Tid,
<tab> At Ild fløj af baade klar og hvid,
<tab> Som man havde paa en Flintesten slaget.
<tab> De Sværd, som de havde der uddraget,
<tab> Vare synderlig gjorte til saadant Spil,
<tab> Ej saared deres Skarpe, jeg sige det vil.
<tab> De Heste de bede og sloge om sig,
<tab> Som de havde været i nogen stor Krig.
<tab> Det var stor Lyst at see derpaa,
Rasmus Hanssøn Rerauius: Her Frederichs den Andens Kronings- 
oc Brøllups Historie. Kbhvn. 1574. Bl. H 8. </footnote>.

Skøndt man med denne Slutningsøvelse var naaet saa vidt i
etning af Fare, som det overhovedet var muligt, hvis ikke det
hele skulde ende med en virkelig Kamp paa Liv og Død, saa
synes Datiden dog endnu ikke at have været tilfreds. Ved
Turneringen paa Gammeltorv 1596 var det bestemt, at de to Hobe
skulde foruden at kæmpe med Turnersværd tillige skyde paa
hinanden med Pistoler ("stakkede Handrør"). Til Held for begge
Parters Liv og Lemmer sejrede dog Besindigheden i sidste
Øjeblik, og skøndt, som det hedder, "alting som der tilbehørte laa
færdigt og paa Torvet tilstede", saa blev dog "paa det sidste for
synderlige Aarsager besluttet, at det paa denne Gang maatte forholdes
og efterblive"<footnote>Wolf: Encomion regni Daniæ. S. 293 og 300. </footnote>. 
Da man var færdig med at "rende over Balgen",
brød man altsaa denne Gang op, sikkert til Skuffelse for mange.

Efter endt Turnering, som gerne kunde vare næsten en hel
Dag igennem, red enhver hjem til sit Herberg for at klæde sig
om, hvorpaa de alle igen samledes paa Slottet. Her fandt
Prisuddelingen Sted, der foregik med stor Højtidelighed. Naar
alle var opstillede i den store Sal, kom først de fire saakaldte
"Banemestre" ind, der havde haft Opsyn med hele
Ridderspillet. Efter dem fulgte Rigsmarsken og Kansleren med Æresprisen,
hver med en Fakkel i den ene Haand. Efter at have vandret Salen

et Par Gange rundt, standsede de foran den fornemste og skønneste Dame --
i Stockholm 1561 Erik den Fjortendes Søster Cecilia, i København 1634
Christian den Fjerdes Datter Eleonora Christina -- og bad hende uddele
Prisen. Derpaa ledte de Sejrherren frem, i de nævnte to Tilfælde Erik den
Fjortende og Christian den Fjerde, hvilken sidste dog gav Afkald 
paa Prisen til Fordel for sin Søn Kronprinsen. Prisen bestod i en med
Guldtraad om vunden Perlekrans, i hvilken der atter undertiden,
men dog sjældnere, hang et Par Handsker af Guld, saaledes f. Eks. Aar
1561 til Erik den Fjortende. Prisen overraktes og modtoges med en Tale
af hver af de paagældende, hvorefter Modtageren dansede Salen rundt med 

<img>
Fig. 132. En Turnering. Foroven lutter kvindelige Tilskuere, 
Udskæring i den danske Dronning Dorotheas Elfenbens-Jagthorn.                                                   
(Museet i Gotha.)                                 

Damen, der havde overrakt ham den, medens Fakkelbærerne
stadig bevægede sig foran Parret.

At det var en Dame -- den fornemste og skønneste -- der
uddelte Prisen, var mere end et blot ridderligt Galanteri mod
Kvinden. Uddelerinden synes at have været den øverste Dommer.
Dette forudsatte, hvad selvfølgelig ogsaa var Tilfældet, at hun
havde overværet Ridderspillet fra Ende til anden. De kvindelige
Tilskuere var altid overordentlig talrige. Dette er allerede
fremstillet paa det Elfenbens-Jagthorn, som i sin Tid tilhørte Christian
den Førstes Dronning Dorothea, og som hosstaaende er gengivet 
(Fig. 132). Hun synes at have tabt det paa sin Valfart til Rom
1488; det blev atter fundet ved Nola i Campania og er nu
havnet i Museet i Gotha. Foroven paa Fremstillingen ses lutter
kvindelige Tilskuere. Disse er ogsaa meget talrigt tilstede i
Gengivelsen hos Olaus Magnus af et nordisk Dystridt (Fig. 133).

<img>
Fig. 133. Nordiske Dystridt.
(Efter Olaus Magnus 1555.)

I Reglen var der flere Priser eller "Danker", som de kaldtes:
"Tapperheds-Danken", "Anstands-Danken", "de fleste Træfferes-Dank", 
"Jomfruernes-Dank" o. s. v. De uddeltes paa samme
Vis. Dog synes det ikke at have været Skik, at Fyrstinder
overrakte Prisen til Adelsmænd. Da saaledes i København Aar 1596
Frederik Rosenkrans var bleven tilkendt "de fleste
Træfferes-Dank" og Jacob Lykke "Jomfruernes-Dank", overraktes disse
dem ikke af "kongelige og fyrstelige Fruentømmer", saaledes som
sket var med de øvrige Priser vundne af Fyrster, men de maatte
nøjes med at modtage dem af to af Dronningens Jomfruer<footnote>
Om Prisuddeling se Stockholms Magazin III (Sthlm. 1781). S. 104-5. --
Wolf: Encomion regni Daniæ. S. 284. 295. 300. -- Schlegel: 
Samlung zur Dänischen Geschichte II 2, 52.</footnote>.

Om <sp>Turneringers Hyppighed</sp> i Norden danner man sig
lettest et Begreb ved at efterse, hvor mange der vides at være
blevne holdte f. Eks. i Løbet af 50 Aar. Aar 1545 lod Christian
den Tredje i Kolding holde en Turnering i Anledning af sin
Søns Barnedaab<footnote>Danske Magazin 4de Række I 97. </footnote>. 
Faa Rendebanen sammesteds indøvede Aar
1548 alle de danske Adelsmænd sig, der skulde ledsage Prinsesse
Anna til Sachsen. Aar 1559 holdtes der i Anledning af Frederik
den Andens Kroning Ringrenden paa Københavns Amagertorv
og Dagen efter Dystridt paa Gammeltorv. Aar 1561 holdtes
Turnering i Stockholm i Anledning af Erik den Fjortendes Kroning.
Saa gik der en lang Tid hen, førend den næste blev holdt. Man
havde nok at gøre med at kæmpe for Alvor i Syvaarskrigen
1563-70. Det lader ikke til, at nogen Turnering har været
paatænkt hverken ved Frederik den Andens Formæling eller ved
Christian den Fjerdes Daab. Først i Aaret 1585 blev en større
Turnering holdt i Vesterås i Anledning af Johan den Tredjes
Bryllup<footnote>Handlingar rörande Skandinaviens historia 
XXXIIII, 92-94 </footnote>. Aar 1586 var en lignende paatænkt 
i Danmark, men opgaves atter<footnote>Vedel-Simonsen: 
Familie-Efterretninger om de danske Ruder II 267-68. </footnote>. 
Først ved Christian den Fjerdes Kroning 1596
blev den gammeldags Fest i al sin Pragt fejret i Danmark, idet
der ganske som ved Frederik den Andens Kroning blev holdt
Ringrenden paa Amagertorv og Dystridt paa Gammeltorv.

Saaledes set synes Turneringernes Antal ikke saa synderlig
stort. Dette staar dog maaske i Forbindelse med, at man ved
"Turnering" efterhaanden blot forstod Ridderspil, der
overværedes af fremmede Fyrster. At det ikke skortede paa Lysten
til at foranstalte Saadanne, kan ses af Frederik den Andens
Indbydelse til den paatænkte Turnering Aar 1586. Den begyndte
saaledes: "Vid, at Vi udi tilstundende Sommer formode hid ind
udi Riget til Os nogle fremmede Herrer og Fyrster. Og efterdi
nogle vore kære Undersaatter har angivet, fordret og begæret
hos os, at Vi til den Lejlighed ville anrette nogle Ridderspil med
Turnering, Spærbrækken, Ringrenden og andet saadant Ridderspil,
eftersom det her udi Riget tilforn og endnu uden Riget fast allevegne
er almindelig Brug og Sædvane til Saadanne Herrers og Fyrsters
Sammenkomst, da have vi Os det ladet vel befalde" o. s. v.<footnote>
Sammesteds. </footnote>.

Foruden disse større Hovedturneringer maa man imidlertid
tænke sig en Mængde Dystridt afholdte, der dannede en Slags
Mellemting mellem Øvelser og Festspil. Dette var ikke blot i og 

for sig nødvendigt, for at de Paagældende kunde bevare
Færdigheden, men det fremgaar tydeligt nok af flere derom udstedte
Kongebreve. Der gaar sjældent længere Tid hen, uden at de
kongelige Turnersager sendes fra København saa til Nyborg, saa til
Koldinghus o. s. v. Især synes Rendebanen ved Koldinghus at
have været flittigt benyttet<footnote>Ikke blot et halvt Aar efter 
Kroningen (Tegnelser over alle Lande 31 Januar 1560. R. A.), 
men endogsaa midt under den nordiske Syvaarskrig (Tegnelser over alle
Lande 1 November 1564. R. A.). </footnote>. Ogsaa fra Sverige hører vi Tale om
lignende Forsendelse af Turnertøjet ved Lejligheder, hvor der
ikke har været nogen større Turnering<footnote>Se f. Eks. den 
19 Juli 1587 (Kongl. Hofvet. no. 2. S. R. A.). Sigismunds Kroning 
i Polen fandt først Sted den 27 December 1587. </footnote>.

Spørger vi om <sp>Deltagerne</sp> i Turneringen, saa ligger det i
Sagens Natur, at det maatte være Mænd. Kun en eneste Undtagelse
herfra omtales, og det er endda et Spørgsmaal, om vi i dette
Tilfælde er berettigede til at se andet end et sagnagtigt Udtryk for
Nationalhadet mellem Svenskere og Polakker. Da den svenske
Prins Sigismund Aar 1587 kronedes i Krakov som Konge i
Polen, fortælles der, at en polsk Adelsmand ved den i den
Anledning afholdte Turnering viste sin Foragt for den ny Konges
Fædreland ved at love at ville besejre hver en Svensker, der vovede
sig frem. Lidt efter mødte en svensk Ridder med lukket
Hjælmgitter og modtog Udfordringen. Polakken kastedes af Sadlen, og
da Sejrherren aftog sin Hjælm, viste han sig at være en Kvinde<footnote>
Svenska Småsaker I (Sthlm. 1870) 236-37. </footnote>.

Paalideligere er hvad vi veed om Mændenes Deltagelse. Heraf
fremgaar det da først, at de indenlandske Deltagere vel af Navn
indbødes, men i Virkeligheden fik Befaling til at give Møde. Kun
meget sjældent hører vi Tale om, at enkelte fritoges, som f. Eks.
Niels Krabbe og Ove Juel, der begge var tilsagte til Turneringen
i København 1596, men atter blev fritagne, dog med Befaling til
at møde med deres Folk<footnote>Jydske Tegnelser 1 Maj 1596. R. A. </footnote>. 
Ellers hjalp hverken Alder eller andre
Forretninger, de ældste Mænd maatte møde fuldt saa vel som
Kongens unge Hofsinder.

Fælles for alle var at tilsiges med saa og saa mange Ryttere,
to til ti eller tolv, alt efter Omstændighederne. Ved første Øjekast
skulde man tro heri at finde Forklaringen til de gamles Deltagelse
i Turneringen: de mødte vel, men lod i Virkeligheden deres
Svende kæmpe i Stedet for sig. Dette var dog langtfra Tilfældet.
Den første Hovedregel var netop, at kun Adelsmænd maatte
kæmpe, i hvilken Anledning de straks, naar de kom ind paa
Banen, skulde nævne deres Navn og lade deres Vaabenskjold
ophænge<footnote>Wolf: Encomion regni Daniæ. S. 289. </footnote>. 
Deres Svende havde under selve Turneringen ikke 

andet at gøre, end at en eller to af dem maatte optræde som
Tjenere (" Patriner") paa Banen. Ellers brugtes de kun i de mange
Optog med samlede Rytterskarer, der altid fandt Sted ved slige Fester.
De gamle Rigsraader var da med ikke blot af Navn, men ogsaa af
Gavn. I Virkeligheden laa der bagved den hele Ordning ganske den
samme Tankegang som vi før omtalte med Hensyn til Kongens
Person: En Mands Værdighed til at beklæde de højeste Stillinger
i Landet stod i bestemt Forhold til hans Færdighed i at føre Sværd
og Lanse. I Katolicismens sidste Tid var ikke faa af de øverste
Embedsmænd, Kansleren f. Eks., paa Grund af deres gejstlige
Stand fritagne; nu skares alle over een Kam. Intet viser maaske
Forskellen mellem Datids og Nutids Tankegang i et tydeligere
Lys end netop dette Forhold. Man omsætte blot Betegnelserne
Rigsraad, Lensmand og Hofsinde i Nutids Udtryk, og det vil
falde os vanskeligt at bevare Alvoren, naar vi skal tænke os ikke
blot alle Kammerjunkere, unge og gamle, men Landets Amtmænd
og det samlede Ministerium til Hest paa Gammeltorv under
Folkets Bifaldsraab, forsøgende paa at støde hinanden af Sadlen.
Tanken om, at sligt skulde være Maalestok foren Mands
Dygtighed til at beklæde sit Embede, var selvfølgelig for Datiden, men
forekommer ikke os i samme Grad indlysende.

<img>
Fig. 134. Dystridt.  Maleri i Råda Kirke i Vermland.
(H. Hildebrand: Sveriges Medeltid.)

Faa Forhold blev dengang taget saa højtideligt op for ramme
Alvor som Dystridt og Turneringer. Kun eet Sted undgik heller
ikke de, saa lidt som alt andet mellem Himmel og Helvede, at
blive opfattet komisk. Det var i Datidens store Billedbog, de
kirkelige Malerier. Ovenstaaende Billed (Fig. 134) fra en Kirke i
Vermland, malet vistnok omkring Aar 1500, viser en ikke uvittig
Driven Løjer med det hele. 

*

En Vaabenøvelse af lavere Art end Turneringerne var de
saakaldte "<sp>Fægteskoler</sp>". Herved forstod man en Forestilling i
Vaabenbrug, ved hvilken lejede Fægtemestre optraadte, men
hvor Hovedinteressen dog i Reglen vistnok knyttede sig til, at
Tilskuerne, bragte i Aande ved Synet af Kampen, lod sig rive
med og selv udfordrede Fægtemestrene. Betingelsen for den hele
Art Forestilling var i rigeligt Maal tilstede, idet udenlandske
Fægtemestre, snart enkeltvis, snart i hele Bander, synes at have
strejfet Landene rundt, og ligesom Beriderselskaber i vore Dage
holdt sig til, hvor der kunde ventes en større Tilstrømning af
Mennesker. Som alle Datidens Lege eller Skuespil af lignende
Natur drejede ogsaa disse sig om Penge, idet dels selve de
optrædende kæmpede for og om Penge, dels Tilskuerne indbyrdes
væddede om, hvilken af Parterne, der vilde vinde.

Saavel ved Frederik den Andens Kroning som ved hans
Bryllup og senere ved Christian den Fjerdes Kroning holdtes der
Saadanne "Fægteskoler"<footnote>Rasmus Hanssøn Rerauius: 
Her Frederichs den Andens Kronings- oc Brøllups Historie. 
Kbhvn. 1574. Bl. H 8 og N. 5. -- Wolf: Encomion regni 
Daniæ. S. 215.</footnote>. De beskrives saa temmelig ens. Om
den Aar 1559 hedder det f. Eks.:

<tab> Om Fredagen der opslagen da blev
<tab> For Kongen og andre Fyrster saa gæv'
<tab> En "Fægteskole", i hvilken der komme
<tab> Mange ædle Mænd og Krigsmænd fromme.
<tab> I ridderlig Kunst de øvede sig,
<tab> De sloges tilsammen saa mandelig
<tab> Med lange Spids [Spyd], Stænger, Thesaker [Dolke] og Sværd.
<tab> Der brugtes mange Værger udi den Færd,
<tab> Der gaves ud mangen god Puf saa grand,
<tab> At Blodet en Part om Øjnene rand.
<tab> Der ringe da somme stor Pris og Ære,
<tab> En Part fik store Hug hjem at bære.
<tab> En Part gik af med Daler og Guld.
<tab> Og somme blev slagne slet Huden al fuld.
<tab> Man siger, at hvilken Mand som lege vil,
<tab> Han maa og tænke, han skal sætte til.
<tab> Da denne her Fægten nu havde en Ende.
<tab> Tog Fægtemesteren sit Sværd udi Hænde
<tab> Gjorde der Parade skøn og statelig,
<tab> Han vidste dermed at vende da sig.
<tab> Dermed blev det besluttet da saa,
<tab> Og hver monne i sit Herberge gaa.

Under Christian den Fjerdes Mindreaarighed opmuntrede
Regeringsraaderne meget hyppigt den unge Konge ved at lade holde 

"Fægteskole" for ham. I Aaret 1591 f. Eks. fik Baltzer von Stettin
den 2den Juli Lov til at "anslaa en Fægteskole paa Københavns
Slot" for Prinsen, og denne fik 80 Kroner til at uddele til
Fægterne og 40 Kroner til at skænke Baltzer ekstra "for hans ringe
Vilkaars Skyld og hans lange Rejse og Tæring fra Tydskland
herind i Riget". Forestillingen har øjensynligt moret Christian
den Fjerde, thi allerede Dagen efter maatte den gentages, og han
uddelte atter 80 Kroner blandt Fægterne. Den 27de i samme
Maaned opholdt Christian den Fjerde sig paa Kronborg og
modtog her et holstensk Gesandtskab. Et som det lader endnu
fuldtalligere Fægteselskab havde meldt sig, og for at gøre Ære af
Gesandterne lod man holde "Fægteskole" for dem. Fem Dage
efter stod paa Kronborg det store Dobbeltbryllup, som Prinsen
fik Tilladelse til at lade bekoste for de to Nabo-Lensmænd,
Morten Venstremand paa Frederiksborg og Ditlev Holck paa
Københavns Slot. Ogsaa ved denne Lejlighed optraadte samme
Selskab og forlystede Gæsterne med en "Fægteskole". For begge
disse Forestillinger lod Christian den Fjerde ved sin Hofmarsk
Præben Bille uddele 240 Kroner blandt Fægterne. Endnu medens
Christian den Fjerde i September opholdt sig paa Kronborg, meldte
sig et nyt Selskab og holdt Fægteskole for ham, og da i
Begyndelsen af December et mecklenborgsk Gesandtskab modtoges
paa Københavns Slot, optraadte et lignende Selskab hos den unge
Konge i Gesandternes Nærværelse. Ganske tilsvarende Forhold
vedvarede de følgende Aar igennem<footnote>Rentemester Regnskaberne 
1591 og 1592. R. A. </footnote>. At Forlystelserne var ens
Evropa over, kan ses af Christian den Fjerdes Dagbog fra en
senere Tid under hans Ophold hos hans Svoger Kong Jacob af
England. Ved den 30te Juli 1614 hedder det: "Blev der holdt
Fægteskole, og om Aftenen agerede paa Pladsen i
Sommersethouse<footnote>Suhm: Nye Samlinger til den Danske 
Historie II 2, 99. </footnote>".

Under Christian den Fjerdes Regering kom maaske som Følge
af disse hans Ungdoms-Indtryk Vaabenøvelser til Fods mere til
Ære og Værdighed. Tidligere havde kun lejede Fægtere, og hvo
der lod sig friste til Dyst med disse, optraadt i Fodkamp, men
Fyrsterne selv var kun Tilskuere. Ved Christian den Fjerdes
Kroning f. Eks. turnerede Fyrster og Adelsmænd, og det var kun
Drabanter, der sloges til Fods<footnote>Wolf: Encomion regni Daniæ. 
S. 215. </footnote>. Men ved Festlighederne i Aaret
1634 deltog to af Christian den Fjerdes Sønner, den senere 

Frederik den Tredje og hans Halvbroder Christian Ulrik, begge i
Fodkamp. Kampmaaden mindede en Del om Turnering, idet man i
Slotsgaarden først kæmpede to og to med Lanse og Sværd over
en Skranke, der adskilte de stridende, og bag efter begge Partier
i samlet Flok gik løs paa hinanden. Ved dette sidste Sammenstød
var Skranken fyldt med Skud og Troldkærlinger, der gik af i
Ansigtet paa de kæmpende. Frederik den Tredje fik som tidligere
omtalt Tapperhedsprisen, fordi han med brændende Støvler og svedent 
Haar holdt sig længst paa sin Post<footnote>Schlegel: Samlung zur Dänischen Geschichte II 2, 53. </footnote>.

<img>
Fig.   135.   Leg  medKnive.   
Kalkmaleri i Vigersted Kirke.
(Magnus Petersen: Kalkmalerier.)

Medens det ved alle disse Øvelser mer eller mindre var Kongen og 
Adelen, der gav Forestilling for Folket, saa gav ved andre
Lejligheder <sp>Menigmand Styrkeprøver</sp> til bedste,
og Kongen og Adel udgjorde de fornøjede Tilskuere. 
Det var overhovedet et Særkende for Tiden, at de Optøjer og 
Udskejelser, som man nu til Dags ved Hjælp af Politi søger at holde
borte fra offentlige Forlystelser, den Gang just ansaas for 
Morskabens naturlige Udslag, det fælles folkelige, hvori alle 
Stænder forstaaende mødtes. <sp>Slagsmaal<sp> hørte derfor til overalt,
hvor Landsfaderen paa mere højtidelig Vis
samledes med sit Folk. Der blev enten ligefrem
givet Anvisning herpaa af Kongen selv, eller
hans Opbrud var Tegn til, at det brød ud som
en Afskedsfanfare. Et Par Eksempler vil gøre
os denne saa fremmede Tankegang mere tydelig. 
Naar Kongen efter Kroning eller lignende store
Højtideligheder red fra Kirke, fulgte gerne tæt efter ham, eller red
umiddelbart foran ham, Herolder, som kastede nyslagne Penge i Grams.
Umiddelbart omkring Kongen fremkaldtes der saaledes
Slagsmaal overalt, hvor han kom frem. Ved den store
Forleningshøjtidelighed paa Torvet i Odense 1580 gav Kongen selv
Signalet til Kampens Udbrud, idet han efter med egen Haand at
have holdt paa "Blodfanen", medens han lydeligt udtalte
Forleningsordene, lod Herolden kaste Fanen i Grams ud iblandt
Tilskuerne og gjorde ligervis baade ved den slesvigske og den

femernske Fane. I et Nu var alt omkring Tribunen en eneste
bølgende, larmende Mængde, alle sloges om blot at faa en Stump.
Som den gamle Beretning siger: "Fanerne bleve med stort
Anskrig og Jubel af Folket angrebne og efter gammel Vis og
Sædvane udi Stykker revne, og hvo noget deraf bekom, holdt det
for en synderlig Raritet og Amindelse"<footnote>P. H. Resen: 
Kong Frederichs den Andens Krønicke. København 1680. 
S. 323. </footnote>. Kongens Opbrud ved
denne som ved alle lignende Lejligheder foregik ikke som i
Nutiden med militær Orden, men idet Hs. Majestæt opstod og gik
ned af Tribunen for at bestige "sin graa tyrkiske Klepper",
væltede en forvirret Hob sig ind mod Tribunen for at rive den og
Klædet, hvormed den var betrukket, i Stykker. Ikke blot Folk i
Almindelighed, men Soldaterne, ja Kongens egne Drabanter tog
Del i denne Storm. Den officielle Skildring af Kongens Borttog
lyder derfor saaledes: "Opstod hans kongelige Majestæt o. s. v.
Midlertid have Drabanterne, Soldaterne og den gemene Mand
afrevet det røde, omhængendes Klæde, og det med Hug, Slag og
blodige Fingre delt og parteret sig imellem"<footnote>Sammesteds. </footnote>.

Selv en saa fjærn Anledning som de fattiges Bespisning ved
store Fester benyttedes til at faa denne Form for Underholdning
frem. De fattiges Bespisning ved Christian den Fjerdes Kroning
skildres f. Eks. saaledes: "Paa Amagertorv var en herlig Post
gjort, gennem hvilken rød og saa blank Vin nogle hele Tønder
udløb, som alle og hver, der vilde, af tog. Faa et andet Sted, ikke
vidt derfra, blev en hel stor Okse stegt paa et Spid, som med
adskillige Slags Vildt og Fugle spækket og fyldt var. Af denne
vilde den gemene Mand have et Stykke, og derfor om samme
Steg <sp>udi kongelig Majestæts og andre medfølgendes
kongelige og fyrstelige Personers Aasyn</sp> tappert reves
og sloges om. Dog blev der ingen ihjelslagne eller haardeligen
lemlæstet, som vel ellers udi saadan Forsamling plejer at ske,
uden at nogle Fingre bleve udi Løbet, og Andre passelige
Amindelses-Tegn deraf bekomme<footnote>Wolf: Encomion regni 
Daniæ. S. 200-201. </footnote>".

Den samme Tid maatte selvfølgelig sætte Pris paa alle
halsbrækkende Kunster og Færdigheder. Iblandt disse synes
Linedans at have været særlig yndet. Især naar Herredag holdtes,
var der gunstig Lejlighed for denne Art Forestillinger, idet mange
velstaaende da var samlede i Reglen ved Sommertid og i en større
By. Øvrigheden hjalp efter Evne ved at overlade Kunstnerne 

offentlige Bygninger til at spænde Tovet imellem. En af de mest
bekendte Forestillinger var den, der gaves paa Herredagen i
København 1586, hvor Linedanseren gik paa et Tov fra Frue
Kirketaarn til Raadhustaget. Tilskuere af forskellig Alder, blandt andet
den niaarige Christian den Fjerde, har efterladt Optegnelser om
Begivenheden<footnote>Christian den Fjerdes dansk-latinske Stilebog. 
Brev 134. Det Store kongelige Bibliothek. -- Kirkehistoriske Samlinger 
3die Række II 480. (C. F. Wegener: Hist. Efterr. om Anders Sørensen 
Vedel. Fol. S. 147. Anm. 7.) </footnote>. En Linedanser i København i Sommeren 1594
synes nær at være kommen for silde, idet Herredagen endte den
7de Juni, og han først optraadte den 8de. Maaske har han opgivet
at trække Tilskuere den 7de Juni, da man paa denne Dag gratis
kunde faa Sørøveren Jacob Rostrups Halshugning at se. Dagen
efter gik Linedanseren paa et Tov fra "Blaataarn"  paa 
Københavns Slot ned til den kongelige Have<footnote>Kirkehistoriske 
Samlinger 3die Række II 518. </footnote>.

Mere overraskende end at gaa paa Line var dog det Kunststykke 
uskadt at springe ned fra et Taarn. Ogsaa denne Idræt
ses at være bleven øvet, men desværre er Biomstændighederne
ikke tydeligt angivne. Vi kan da ikke med Bestemthed afgøre,
om man maaske allerede da har kendt Brugen af Faldskærm,
eller hvori Hemmeligheden egentlig har bestaaet. Det var Erik
den Fjortende, der ved sin Kroningsfest beredte sine Gæster et
saa sjældent Skuespil. Den i sin Korthed højst uklare
Beskrivelse lyder saaledes: "Noget før Aftensmaaltid saa man for
Tidsfordriv Flyvekunst, idet En fløj ud af Lydhullet paa Kirketaarnet
og ned paa Slotsbakken. Efter dette Spektakel gik alle til
Aftensmaaltid<footnote>Stockholms Magazin III (Sthlm. 1781). S. 109. </footnote>".

*

En Afveksling mellem de forskellige Arter Menneske-Slagsmaal 
var det at lade Dyr være Hovedpersonerne. <sp>Dyrekampe</sp>
omtales hyppigt. Ved Erik den Fjortendes Kroning f. Eks. blev
der givet to Forestillinger af denne Art. Første Dag slæbtes to
Bjørne ind paa Banen og otte Hunde hidsedes paa dem. Bjørnene
forsvarede sig kraftigt, og Hundene blev tilsidst saa ilde tilredte,
at de ikke mere var til at faa frem. I Løbet af Natten døde dog
ogsaa den ene Bjørn af sine Saar. Næste Dag førte man en Bjørn
og en Tyr ind, og imod dem hidsedes der saa en Mængde Hunde,
Bjørnen og Tyren var dem overlegne og drev dem tilbage. Stor
Jubel vakte det hos Hoffets Herrer og Damer at se, hvorledes 

under denne Kamp Forbundsfællerne undertiden forglemte sig,
og Tyren fo'r mod Bjørnen, stødte den med Hornene og jagede
den<footnote>Samme Bog Side 105. </footnote>. I et Brev af 
1593 skriver Christian den Fjerde fra
København: "Igaar kunde du her have set et mærkeligt Syn: tre
Jagthunde hidsede paa en Ulv. Ulven drev dem med stor Tapperhed
tilbage. Hvis du kommer igen om et Par Dage, skal jeg fornøje
dig med samme Skuespil<footnote>Christian den Fjerdes latinske 
Stilebog. 16 Marts 1593. G. K. S. 4to. no. 2591. </footnote>".

Norden var iøvrigt ikke ene om denne Art Forlystelse, ogsaa
i Tyskland og især i England dreves den med Iver. Om England
fortæller en Rejsende i Slutningen af det 16de Aarhundrede, at
det var almindelig Skik her at holde Dyrekampe<footnote>
P. Hentzner: Itinerarium (Nürnberg 1612). S. 132. </footnote>, og under
Christian den Fjerdes Besøg i London Aar 1614 søgte man da
ogsaa at adsprede ham ved at lade Bjørne og Tyre slaas<footnote>
Suhm: Nye Samlinger til den danske Historie II 2, 99. </footnote>. I
Danmark blev man ved med denne Art Kampe indtil ind i det 18de
Aarhundrede. I en Dagbog hedder det saaledes ved den 26de
Oktober 1707: "Blev paa Ridebanen ved Københavns Slot en
artig Dyrekamp anstillet imellem en grum Tyr og nogle bidske
Hunde, item imellem en Bjørn og en Hest. Denne Lystighed
anstilledes Prins Carl til Ære paa hans Fødselsdag<footnote>
Bircherods Dagbøger, i Uddrag ved Molbech. S. 525. </footnote>".

Under Saadanne Omstændigheder var det ret forklarligt, om
man kunde komme til at tage fejl og forveksle Efterligning med
Virkelighed. Ved et Skuespil paa Slottet i Stockholm mødte
engang en af Slægten Thott temmelig beruset, og da Scenen just
forestillede en Bjørnejagt, blev han ivrig og hidsede sin store
Hund derop, hvor den ogsaa troligt faldt an, saa at, som den
gamle Beretning udtrykker det, "Komedien paa et hængende
Haar var endt som Tragedie<footnote>Nordisk Universitets 
Tidsskrift 1862. IV 36. Anm.</footnote>".

I Norge dreves Dyrekampene under en Form, der ikke synes
at have været brugt i Danmark og Sverige, men derimod vel paa
Island. Den bestod i at lade Hingste slaas indbyrdes. Allerede i
Sagaerne omtales denne Skik. Kampene kaldtes for "Heste-Ting"
og holdtes gerne paa en Slette med Højder i Nærheden, paa
hvilke Tilskuerne, især Kvinderne, tog Plads. Store Skarer mødte
for at overvære Skuespillet, og længe i Forvejen havde ofte Ejere
af kraftige Hingste med "Kamptænder", det vil sige særligt store
og skarpe Fortænder, sat hinanden Stævne. Hingstene førtes
parvis frem, og for at hidse dem mod hinanden plejede man at
trække en Hoppe forbi til Stridsemne. Naar de da var komne 

saa vidt, at de rejste sig paa Bagbenene og begyndte at bides og
sparkes, skulde den Mand, der ledte Hingsten frem, støtte den
bagfra, hidse den og drive den fremad med sin Stav, saafremt
den trættedes. Saa han sit Snit, gav han ogsaa gerne Modpartens
Hingst et ordentligt Slag med Staven, naar sligt kunde se ud som
en Fejltagelse eller et nødvendigt Selvforsvar. Det var hyppigt
Ejerne, der selv førte Hingstene frem, og meget ofte hændte det,
at de to Mænd hver bag sin Hingst selv ophidsedes og kom i
Kamp med deres Stave, naar den ene mente, at den anden
unødvendigt mishandlede hans Hingst. Beskikkede Dommere skulde
afgøre, hvilken Hingst der havde sejret, hvis dette ikke var
synligt for alle, ved at den ene laa død paa Kamppladsen.

Disse gammeldags Kampe holdt sig endnu i det 16de Aarhundrede 
i flere Fjeldbygder. De kaldtes for "Skej", og de sidste
Uger i August Maaned ansaas for den rette Tid hertil. Om
Fyrisdal i Øvre Thelemarken, hvor "Skejstenene" den Dag i Dag
paavises, fortæller Biskoppen i Oslo fra sin Visitatsrejse Aar
1618, at paa Bartholomæus' Dag samles en hel Hob Bønder her
med deres Heste og lade dem bides Par og Par. Almuen antager,
at det Aar, hvori Hestene bides vel, skal blive et godt Aar og
omvendt. Lige ned til Aar 1820 holdt Hestekampene sig i Valle
i Sætersdalen. Her benyttede man to frie Pladser ved Præstegaarden 
dertil. Paa den ene, "Skejvolden", hidsede man
Hingstene Par og Par og lod dem kæmpe, til de ikke kunde mere.
Derpaa gik man over paa den anden Side Præstegaarden til "
Leikvolden", hvor man holdt Væddeløb med de tiloversblevne Heste.
Der brugtes ingen Saddel, Hestene piskedes frem i Firspring,
og mangen Gang kom baade Mennesker og Dyr til Skade.
Forgæves søgte Præsterne at faa Almuen til at høre op hermed, især
de gamle Bønder var ikke at formaa til at opgive deres
Hestekamp og Kapridning. Først omkring Aar 1820 lykkedes det
Præsten Musæus at faa Skikken afskaffet<footnote>L. Daae: 
Norske Bygdesagn I 50-52. -- N. Nicolaysen: Norske Fornlevninger. 
S. 235. -- Norsk historisk Tidsskrift 2den Række III 171. </footnote>.

Til disse Dyrekampe i Norden svarede Forhold til daglig, der
tog sig langt glubskere ud, end vi nu er vante til. I Københavns
Slotsgaard stod saaledes en Ulv i Lænke<footnote>Suhm: Nye 
Samlinger til den danske Historie III 98. </footnote>, paa Frederiksborg en
Bjørn, endda kun bunden i Reb<footnote>Rentemester Regnskab 1582. R. A. </footnote>. Frederik den Anden anskaffede
sig Aar 1562 en Løve, og befalede "den en god Karl tiiskikket,

der kunde tage Undervisning, hvorledes man med hende skal
haandtere<footnote>Tegnelser over alle Lande 30 Oktober 1562. R. A. 
</footnote>"; et Par Aar forud havde han forskrevet to levende
Losser fra Norge<footnote>Tegnelser over alle Lande 21 April 
1560. R. A. </footnote>. Aar 1586 fik Johan den Tredje sig ligeledes
en Løve, der blev ham foræret af en engelsk Herremand og stod
foreløbig forvaret i Kæder, indtil den kunde faa sig et ordentligt
Hus<footnote>Gjörwell: Svenska Magasinet (Sthlm. 1766). S. 706. 
</footnote>. Om Korfitz Ulfeldt berettes det, at han lod nogle Isbjørne
hente ned fra Spitsbergen til København og morede stundom sig
og sine Venner ved at lade samme Isbjørne svømme i Øresund.
Man sejlede da ud med dem, bundne i lange Kæder, indtil man
fandt et passende Sted, dybt og dog med Sandbund. Her fik
Isbjørnene Lov at springe ud, og det var da ret en Fornøjelse at se
dem tumle sig, dykke til Bunds og undertiden blive under Vandet
et Par Timer ad Gangen<footnote>S. Birket Smith: Leonora Christina 
Grevinde Ulfeldts Historie I 115. </footnote>.

<img>
Fig. 136. Dresserede Bjørne indsamler Penge.
(Efter Olaus Magnus 1555.)

Ved Siden af saa storladne Fornøjelser traadte det at glæde
sig over uskadelige Dyr næsten i Skygge som noget blot
hverdags. Sammenlignet med Nutiden er det imidlertid et stærkt
fremtrædende fælles Træk hos hin Tid, at man elskede Dyr og satte
Pris paa at have dem om sig. Selv Dyrekampene er paa en Maade
Udtryk for samme Kærlighed, Raaheden i Behandlingen var jo i
Virkeligheden ikke større her end overfor Mennesker.

Enhver, der kunde, holdt "<sp>Dyrehave</sp>", hvorved hyppigt
forstodes ikke blot det, vi nu kalder saaledes, men en Blanding
af en zoologisk Have og en Art Akklimatations Have, hvis
Hensigt var at tilvinde Norden nye Dyrearter. Det nærmeste Maal 

<img>
Fig. 137. Dansende Bjørn.
(Efter Haandskrift i British Museum).

var ganske vist Jagten eller Køkkenet. Ad denne Vej vandt i det
16de Aarhundrede Vildsvinet, Fasanen og Kalkunen Borgerret i
Norden. Men ofte lader der sig ikke paavise noget bestemt
Formaal. Glæden over Formernes Forskellighed, Trangen til
Omplantning og Nyskabning synes her ganske i Almindelighed at
have gjort sig gældende. Blandt de mest bekendte Dyrehaver
maa i første Række nævnes Frederik den Andens ved
Frederiksborg og Erik den Fjortendes ved Stockholm<footnote>
Die Reisen des Samuel Kiechel. Stuttgart 1866. Side 67. -- 
Ahlqvist: Karin Månsdotter. S. 21 med Anm. </footnote>. Af
disse var Frederik den Andens den mest storartede. Her
fandtes Losser og hvide Ræve, Kameler, Urokser, Bøfler,
Elsdyr, Mulæsler, Skovæsler, alle Slags udenlandske Hjorte
og Faar, Aber, Kaniner, hvide Paafugle, Papegøjer, Kolibrier
o. s. v. Saavidt man kan skønne, var flere af Staldene, Burene og
Fuglehusene pragtfuldt udstyrede, og især omtales et Øparti som
det smukkeste af det hele<footnote>N. K. S. 4to. no. 649. p. 172. 
--  Frankfurtisches Archiv für ältere deutsche Litteratur und 
Geschichte (Frankfurt 1812) II 177. -- Tyge Becker: Herluf Trolle. 
S. 19. -- Danske Samlinger. Fiskeri no. 175. Brev af 26 Februar 
1573. R. A. -- Rentemester Regnskaber og Øresunds Toldregnskaber 
for forskellige Aar R. A. -- Sjællandske Tegnelser 27 Oktober 1577. 
R. A. -- Helsingørs Tingbog 5 September 1580. R. A. -- Sjællandske 
Tegnelser 26 August 1595. R. A. -- Langebeks Diplomatarium, Skrivelse 
af 9 Juli 1595. R. A. o. s v. </footnote>.

Iblandt Dyrene baade her og rundt om paa Slotte og Borge
var der to Arter, der omfattedes med ganske særlig Interesse,
det var de to, der hilstes som Bud fra de ny opdagede Verdensdele:
<sp>Papegøjer</sp> og <sp>Aber</sp>. Man kunde ikke blive træt af at beundre
de førstes Fjerpragt og Taleevne og de sidstes kostelige Fagter.

<img>
Fig 138 Dyrekunster.
(Efter Haandskrift i British Museum.)

Tolderen i Helsingør var den, der forsynede Norden og modtog
Bestillinger. De betaltes tidt med betydelige Priser fra 30, 40 til
200 Kroner Stykket. Disse Indkøb var ingenlunde den letteste
Side af Tolderens Virksomhed, hvad enten saa Kongen selv var
tilstede -- "købt en graa Papegøje, Hs, Majestæt selv besaa, for
64 Kroner", -- "end efter Sammes Befaling købt en grøn
Papegøje for 56 Kroner" - eller der blot kom skriftlig Befaling til at
skaffe en Brasiliekat, nogle Aber, "en Marekat, den smukkeste,
Du   kan bekomme for et skjelligt Værd "o. s. v.<footnote>De anførte 
Eksempler er hentede fra Tegneiser over alle Lande 25 Maj 1560 og 
Øresunds Toldregnsk. 1574. R. A. Mange lignende findes. </footnote>.

<img>
Fig. 139. Hestestald paa Gaarden Hrifla paa Island.
(Efter Daniel Bruun.)

Det synes at have hørt til standsmæssigt Udstyr at kunne møde med en 
Papegøje paa hver Side, af forskellig Farve. Prinsesse Anna fik Aar 1548
en grøn og en graa med sig, naturligvis fra Helsingør<footnote>Danske Magazin 
V. 10. -- Dito 4de Række II 79. </footnote>. Dronning
Sophia fik sig Aar 1574 to af lignende Farver<footnote>Øresunds 
Toldregnskaber 1574. R. A. </footnote>. Aber var
derimod Herre-Adspredelse. Peder Oxes Marekat var bunden med
Sølvlænke<footnote>Danske Samlinger 2den Række VI 173. </footnote>. 
Da den lille Prins Ulrik Aar 1592 drog til
Mecklenborg, hvor han skulde opholde sig i længere Tid, befalede
Enkedronning Sophia Tolderen i Helsingør at se at skaffe "en smuk
Brasiliekat, som er under Ansigtet hvid" og sende efter ham til
Underholdning<footnote>Skrivelse fra Enkedronning Sophia til 
Tolderen i Helsingør, dat. Haderslevhus 17 Maj 1592. Danske 
Kongers Historie 73 dd. R. A. </footnote>. Aar 1607 anskaffede Christian 
den Fjerde sig til sit eget Behov to Brasiliekatte, der betaltes med 400 Kroner<footnote>Schlegel: Samlung zur Dänischen Geschichte II 3, 50.</footnote>.
Ved Siden af alle disse vilde og udenlandske Dyr faldt
naturligvis de tamme og hjemlige igennem. Og dog var der nogle ogsaa

<img>
Fig. 140. Et Jagtparti. Kalkmaleri i Stege Kirke.
(Efter Fotografi i Nationalmuseet.)

af dem, der omfattedes med en ganske særlig Interesse og indtog
en halv familiær Stilling. Det var Heste og især Hunde. Hvad
der holdt Hestene noget paa Afstand, var, at de paa de fleste
Gaarde levede ofte hele Aaret rundt i det Fri. Selv hvor de kom
i Stald, bandtes de ikke i Baas herinde, men gik -- som endnu

<img>
Fig. 141. Jagt ved Sø.
(Neuw Jag unnd Weydwerck Buch 1582.)

brugeligt paa Island (Fig. 139) -- frit omkring. Dette gjorde dem,
hvor meget man saa end kælede for dem, mindre let
omgængelige end nutildags. Hundene derimod var med til alt. Ubetalelige
paa en Jagt (Fig. 140 og 141) eller til blot at opstøve en Flygtning.
Vagtsomme i Gaard som i Stue det hele Døgn igennem. Børnenes
Legekammerat, Malkepigens fortrolige, Svendens Adspredelse.
Saadan en Knægt sad med samme kaade Værdighed paa Bagbenene 
for et Kødben i Herrens Kammer og saae sørgmodigt
deltagende sin Husmoder ind i Øjet, stjal sig en Plads med ved
Kaminen, laa, om det saa kun var en Puddel, trolig paa langs af
sin Herre for at dele hans Gigt, og vidste at humme sig, naar
det begyndte at gaa for livligt til med Ølkanderne. Der var da
ikke et Hus saa rigt eller ringe, at Hund jo var Husven og Part
af Familjen. Paa større Gaarde holdt man mange Arter og
vaagede over Opdrættet (Fig. 142). Hos Smaafolk nøjedes man med
en enkelt, hverken ren i Race eller Skind, og delte sin Fattigdom
med den.

<img>
Fig. 142. Forskellige Hundearter.
(Efter Olaus Magnus 1555.)

Hvor godt Hunde og Mennesker kunde sammen i hin Tid
lader sig prøve paa mange Maader. Sjældent gik man vel i Norden
til saadan Yderlighed som i sydlige Lande og forvandlede Hjemmet
til en blot Plejeanstalt for Hunde (Fig. 143). Men omvendt fandt
man sig i Byerne med mærkelig Taalmodighed i, at Hundeholdets
Overskud ogsaa havde et vist Krav paa at respekteres. Gadens 

<img>
Fig. 143. Hundepleje i det 15de Aarhundrede.
(Efter Paul Lacroix )

frie Hunde dannede en Slags femte, sjette Stand, der tillod sig
mange Bøllestreger, fik Svar paa Tiltale, men førte i det hele et
ubundet og lystigt Liv.

*

Aber havde Nyhedens Interesse og var en Modesag, men
kunde dog i Pudsighed ikke sammenlignes med en
<sp>menneskelig Nar</sp>.

Til at være en god Nar hørte først og fremmest at have en
Naturfejl, der paa Forhaand kunde friste til Latter, usædvanlig
Lidenhed f. Eks. parret med fordrejede Træk, stærk Skævhed i 

Bygningen eller lignende. Dernæst krævedes som afgørende
Betingelse et skarpt og hurtigt Hoved. Hvor begge disse
Forudsætninger var til Stede, kunde Opdragelse gøre Resten.

Denne bestod i god Pleje og en Form for Behandling, der
skiftevis lod vedkommende være sin Herres fortrolige, næsten
Ven, og i næste Øjeblik prisgav ham til et helt Selskabs
haandgribelige Spot. Saaledes udvikledes den underlige Blanding af
Snuhed, Fortrykthed, Næsvished og virkelig overlegent Blik,
der i Reglen udmærkede Narren og gav ham en ganske egen
Stilling i Huset, den eneste, hvem man bød alt, og af hvem man
taalte alt.

Den Skik at holde en Dværg eller Nar var meget udbredt.
Erik den Fjortende havde en Hofnar, der hed Herkules, og som
blandt andet spillede godt paa Violin<footnote>A. G. Ahlqvist: 
Karin Månsdotter. S. 17-18 med Anm. 28. </footnote>. Christian den Tredje og
hans Dronning Dorothea synes ligefrem at have samlet herpaa.
Kongen havde de tre Dværge Markus, Noah og Peter, og
samtidigt havde Dronningen een Dværg og tre Dværginder<footnote>
Mejborg: Christian den Femtes Hof S 149-50. </footnote>. Dværgen
Peter blev vistnok meget gammel, overlevede Frederik den Anden
og gik ved hans Død i Arv til Enkedronning Sophia<footnote>
Rentem. Regnskab af 1588 og 1591. R. A. </footnote>. Denne
fik af Frederik den Anden i Foræring en Dværginde, en
Præstedatter fra Fyn. I sit Brev desangaaende skrev Kongen, at
Dronning Sophia "var til saadan en belystiget", og "at Han naadigst
forsaa sig, at Pigens Fader ej skulde vægre eller benægte Os i
samme Vores naadigste Villie og Begæring, synderlig efterdi Vi
naadigst ere tilsinds hende, som det kunde være hendes
Lejlighed, sømmeligt at underholde<footnote>Historisk Tidsskrift 
III 41. </footnote>". Den svenske Dronning
Catharina Jagellonica havde ligeledes en Dværginde, der var hendes
fortrolige<footnote>A. G. Ahlqvist: Karin Månsdotter S. 3. </footnote>. 
Tyge Brahes Nar hed Jeppe<footnote>F. R. Friis: Tyge Brahe. S. 177. 
</footnote>. Om sit Besøg paa
Nykøping Slot hos den svenske Enkedronning Aar 1618 skriver
Sigvard Grubbe saaledes: "Ved Middagsbordet var
Enkedronningen, hendes Søster, Marskalken Mathis Soop, Aake Axelsen
og Narren Michette, som de kaldte "Grotfyrsten". Han var
bleven fangen i Krigen mod Russerne og bildte sig ind, at han var
Arving til det moskovitiske Rige; forresten var han en meget
vittig Person og hans Klædning kongelig<footnote>Danske Magazin 4de 
Række IV 53.</footnote>".

Hvad Maaden at skaffe sig Narre paa angaar, saa har vi
allerede omtalt Frederik den Andens Brev om Præstedatteren i Fyn.
Et andet ligesaa oplysende Eksempel afgiver Consistoriums 

Forhandlingsprotokol for Aaret 1614. "Heri hedder det: Jens Bilde
begærede en af Universitetets Tjenere, som er noget vanvittig,
til en Nar, og vilde give en anden Bondesøn istedet, hvilket blev
ham bevilget<footnote>H. Rørdam: Kjøbenhavns Universitets Historie III 328. 
</footnote>. Fra Tyskland veed vi, at der var stærk
Efterspørgsel efter Dværge. Hertug Albrecht af Preussen blev ofte anmodet
om at skaffe Saadanne, f. Eks. af Landgrevinden af Leuchtenberg,
der lovede "at ville holde vedkommende, som om det var hendes
eget Barn". Da Hertug Albrechts Land selv var afsøgt, henvendte
han sig ved sin Hofmarsk til Masovien, blandt andet fordi han
gerne ønskede at sende en i Foræring til Kongen af Danmark<footnote>
Raumer: Hist. Taschenbuch VI 329-30. </footnote>.
Det staar maaske i Forbindelse med denne Dyrtid paa Dværge,
at man i Danmark synes at have forsøgt en hjemlig Tillægsmaade.
I hvert Fald lod Christian den Tredje sin Dværg Markus ægte
en Dværginde, rimeligvis en af Dronningens tre. Vi veed kun, at
Brylluppet stod Aar 1551 og at Bruden var iført rød Kjole -- "4
Alen rødt Engelsk til den Dværginde, som var lille Markus' Brud",
hedder det blandt Udgifter i Statsregnskabet<footnote>Mejborg: 
Christian den Femtes Hof. S. 149-50. </footnote> -- men vi kender
ikke noget til Parrets senere Skæbne.

Om disse Væseners Stilling til daglig afgiver Narren Jeppe
hos Tyge Brahe et ret oplysende Eksempel. Han var Dværg og
synes tildels at have været sindsforvirret, i det mindste kunde
han i lange Tider sidde og snakke uafbrudt aldeles
usammenhængende. Foruden at tjene til Løjer nød han imidlertid baade
god Behandling og en ikke ringe Anseelse. Naar Tyge Brahe
spiste, sad han ved hans Fødder og modtog sin Føde af sin Herres
egen Haand. Saavel Tyge Brahe som hans Disciple antog ham
for at være fremsynet og rettede sig gerne efter hans Raad. Naar
nogen blev syg paa Hveen, tyede man til ham for at faa at vide,
om den syge vilde komme sig eller ej, og, efter hvad der
paastodes, slog hans Udsagn altid til. I Behandlingen af Bønderne
paa Hveen fulgte Tyge Brahe ofte Jeppes Raad og stod sig
derved. Engang da to af Tyge Brahes Sendebud havde været i
København, raabte Jeppe under Maaltidet til sin Herre: "Se, hvor
de vadske sig derude!" og da Tyge Brahe sendte Folk op i
Taarnet paa Udkig, viste det sig ganske rigtig, at Baaden drev med
Bunden i Vejret. Selv naar Tyge Brahe var borte fra Hveen, og
Disciplene slog Gækken løs, tabte Jeppe ikke helt sin Anseelse.
Gentagne Gange havde han nemlig advaret dem i rette Øjeblik

ved at raabe: "Junker paa Landet", og det havde da vist sig, at
Tyge Brahe virkelig mod Forventning var paa Vejen hjem, saa
at det var paa høje Tid at bringe alt i Orden igen<footnote>
F. R. Friis: Tyge Brahe. S. 177-78. </footnote>.

Frederik den Anden holdt foruden en Dværg ogsaa en Kæmpe.
Det var en Skaaning ved Navn Erland, der baade i Størrelse og
Anseelse langt overgik alle andre. At Kongen kunde have god
Brug for en saadan var indlysende nok, og han beholdt ham
derfor ogsaa, som det hedder: "i langsommelig Tid som et stort
Under og Spektakel blandt sine Jagttjenere<footnote>Resen: 
Frederich den Andens Krønicke. S. 347. <footnote>."

Om den Sans for Løjer og hele den fornøjelige Tone, der har
hersket ved Frederik den Andens Hof, kan vi endnu delvis danne
os et Begreb. Kongen synes kongeligt at have belønnet enhver,
der bidrog til den fælles Morskab. Saaledes besidder vi et Par
Breve, hvori Frederik den Anden udnævner en Hofsinde til
"kortvillig Raad", som i Nutids Sprog vel maatte oversættes ved
"Kommersraad", og virkelig forlener vedkommende med
Jordegods i den Anledning. Det ene Brev lyder saaledes: "Vi
Frederik den Anden gjøre alle vitterligt, at Vi nu have bestilt Os
elskelige Lauge Lykke af Klindstrup for Vor kortvillige Raad og
Tjener, saa at han skal være forpligtet, enten naar vi kommer udi
den Egn, som han er bosiddende, eller hans Ærinde og Vej
fremfalder udi den Egn, som Vi have Vor Hoflejr, eller og naar
Vi ham synderlig lade til Os beskede og forskrive, da Os at
besøge og af sin begavede Forstand og Beskedenhed, som han
naturligen og vel med begavet er, opvarte Os til Tjeneste, 
Tidsfordriv og Velbehag, og derudinden sig villig, kortvillig og
ufortrøden lade befinde. For samme hans underdanigste Pligt og
Tjeneste have Vi nu undt og forlenet ham 5 Vore og Kronens
Gaarde i Odderup ved Vor Kjøbstad Næstved beliggende, frit
og kvit, til saalænge Vi anderledes derom tilsigende vorde".
Datum Kronborg den 26de August 1586<footnote>Sjællandske 
Tegnelser 26 August 1586. R. A. -- Nyt historisk Tidsskrift IV 257.
 </footnote>. Jacob Krabbe til
Rydsholm, ligeledes Hofsinde, havde allerede i Aaret 1578 faaet en
Gaard i Skaane i Foræring af Kongen til Løn for sin
"Kortvillighed". I Gavebrevet paalagdes det ham "fremdeles sig ufortrøden
anstille at gøre Os Lyst", og "hvis Gud forseer ham med
Arvinger, en af hans Sønner da at opdrage udi lige Maade til at
bruges baade i Alvor og Skæmt". Aar 1581 synes han at være
forfremmet til "Arvegæk" og fik i denne Anledning 46 

Bøndergaarde i Skaane i Forlening paa gunstige Vilkaar. Selve
For-leningsbrevet, der jo var bestemt til at oplæses for Befolkningen
og indføres i de offentlige Protokoller, var holdt i den
sædvanlige Forretningstone. Men desforuden udstedtes der et privat
Forleningsbrev af samme Dato, hvori det hed, at han fik denne
Gunstbevisning "for den kortvillige Lyst og Tidsfordriv, han har
gjort og bevist Kongen, og hvortil han fremdeles skal lade sig
bruge, baade naar Maanen aftager, og naar den tiltager, som en
retsindig Arvegæk bør at gøre"<footnote>Allen: De tre nordiske 
Rigers Historie II 542. - Skaanske Registre 6 Maj 1578,
24 Oktbr. 1579 og 18 Decbr. 1581. R. A. </footnote>


*


VI Bog

Henvisninger og Anmærkninger

*

Forkortelser. 
R. A. = Rigsarkivet i København. -- 
G. K. S. = Gammel Kongelig Samling, Store Kongelige Bibliotek i København. -- 
N. K. S. = Ny Kongelig Samling, sammesteds. -- 
S. R. A. = Svenske Rigsarkiv i Stockholm. -- 
S. K. A. = Svenske Kammerarkiv i Stockholm. -- 
N. R. A. = Norske Rigsarkiv i Kristiania.

S. 7.
<sup>1</sup> Hofman: Fundationer VII 577. -- Samlinger til jydsk Hist. og Topografi II  157. 
-- <sup>2</sup> Nordisk Universitets Tidsskrift 1862. IV 36. 
-- <sup>3</sup> R.  Nyerup: Hist.-statist. Skildring af Tilstanden i Danmark og Norge. III 1, 38. 
-- <sup>4</sup> Saml. t. jydsk Hist. og Topografi II  156. 
-- <sup>5</sup> H. Rørdam: Kjøbenhavns Universitets Historie III 498.

S. 8.
<sup>1</sup> Fyenske Tegnelser 21 April 1589. R. A. 
-- <sup>2</sup> Kjøbenhavns Diplomatarium I,  178. --  Christian den Fjerdes danske Stilebog. Stil no.  109. Store Kongelige Bibliothek.

S. 9. 
<sup>1</sup> Danske Magazin V 4, 338-39. -- 
<sup>2</sup> H. Rørdam: Kjøbenhavns Universitets Historie III 694. Note 1. -- 
<sup>3</sup> Blicher: Topographie over Vium Præstekald. (Viborg 1795.) S 47. -- Carl Linné: Wastgote Resa. (Stockholm 1747.) S. 38. -- Samlinger til jydsk Historie og Topografi IV 14 og VI 115. -- Jap. Steenstrup: Undersøgelse af Skovmoserne Vidnesdam- og Lillemose. Kbhvn. 1841. S. 74. -- Olaus Magnus: Historia de rebus septentrionalibus. -- Hans Hildebrand: Sveriges Medeltid. I 153.

S. 10. 
<sup>1</sup> Blicher: Topographie over Vium Præstekald. (Viborg 1795.) S. 61. -- Carl Linné: Wästgöta Resa. (Stockholm 1747.) S. 184. -- Yngvar Nielsen: Træk af den norske
Bondestands Kulturudvikling. (Kristiania 1881.) S. 121. -- 
<sup>2</sup> Skiftet efter Peder Oxe. R. A. --  
<sup>3</sup> Malmøhus Lansregnskab  1541.  R.  A. -- 
<sup>4</sup> Breve af 20 September og  l Oktober  1588. Danske  Kongers  Historie no.  73 ddd.  -- 
<sup>5</sup> Hans  Gunmundsons  Register   1588-89.   Räkenskaper öfver de  Furstliga  Hofhållningarne 1565-96. S. R. A.

S. 11. 
<sup>1</sup> Olaus Theophilus: Paræneses seu præceptiones (Hafniæ 1573) Nij. -- <sup>2</sup> Nic. Helvaderus: Morsus Diaboli. Kbhvn. 1629. II Part. S. 64.

S. 12. 
<sup>1</sup> Raumer: Briefe aus Paris zur Erläuterung der Geschichte des sechzehnten und siebzehnten Jahrhunderts. I 77. -- 
<sup>2</sup> Danske Samlinger 2den Række VI 172 og 174. -- 
<sup>3</sup> Rigens Regnskab 1589. (Rentemester Enevold Kruse.) R. A.

S. 13. 
<sup>1</sup> Rigens Regnskab 1590. R. A. -- 
<sup>2</sup> A. Kall Rasmussen: Hist.-top. Efterretninger om Musse Herred (Kjøbenhavn 1866). S. 30. -- 
<sup>3</sup> Danske Magazin 4de Række I, 272. -- Tegnelser over alle Lande 7 Februar 1560. R. A. (Trykt i Kjøbenhavns Diplomatarium IV 568).

S. 16. 
<sup>1</sup> Kjøbenhavns Diplomatarium II 201-2. -- 
<sup>2</sup> Danske Magazin 4de Række II 12. -- <sup>3</sup> Vedel Simonsen: Familie-Efterretninger om de danske Ruders Adelsslægt I. (Odense 1845.) 99. -- 
<sup>4</sup> Tegnelser over alle Lande 3 Juli 1560. R. A. -- 
<sup>5</sup> Danske Samlinger 2den Række VI 184. -- 
<sup>6</sup> Dokumenter til Klevenfeldts Stamtavler. Inventarium efter Albert Oxe. R. A. -- <sup>7</sup> Danske Samlinger V 165, 178, 188. -- 
<sup>8</sup> Schlegel: Samlung zur Dänischen Geschichte II 3, 69. -- 
<sup>9</sup> 2 Sk.-Pd. Voks: Sjællandske Tegnelser. 19 Marts 1585. R. A. -- 2 1/2 Sk.-Pd. Nye Danske Magazin I 82. -- 3 Sk.-Pd.: Sjællandske Tegnelser 16 Juli 1596. R. A.



S. 17. 
<sup>1</sup> H. Ranzau: De valetudine conservanda. Lipziæ. 1573 p. 52. -- 
<sup>2</sup> Se ovenfor Side 12. -- 
<sup>3</sup> Danske Samlinger 2den Række V 372-80. -- 
<sup>4</sup> Malmøhus Lensregnskab 1572. R. A.

S. 20. 
<sup>1</sup> "Den leppede og forkludede Hose dieffuel" oversat af Peder Palladius. Kbhvn. 1556. Bl. E iiij. -- Hans Lauritzøn: Sielebog. Kbhvn. 1601. Bl. 134.

S. 21.    
<sup>1</sup> Danske Samlinger 2den Række III 224.

S. 24. 
<sup>1</sup> Peder Palladius: Om den store Gudsbespaattelse med Suæren oc Banden.
København 1557. Bl: B iij. -- 
<sup>2</sup> Tegnelser over alle Lande 21 Februar 1561 og 20 Juli 1563. Artikel 19. -- Sjællandske Registre 26 August 1589 og 14 Maj 1595. R. A. -- Danske Magazin I 213. -- <sup>3</sup> Danske Magazin V 18. -- Sjællandske Registre 9 August 1596. R. A. 

S. 25. 
<sup>1</sup> Erik XIV's Hofordning 1560. Kgl. Hofvet no. 1. S. R. A. -- 
<sup>2</sup> "Om den store Giuds Bespaattelse med Suæren oc Banden" og: Compendiolum, in quo pessima et horrendissima jurandi et maledicandi consuetudo vtcunque deprædicari possit. Hafn. 1556.

S. 27. 
<sup>1</sup> Peder Palladius: En Visitatz Bog (udg. af Sv. Grundtvig Kbhvn. 1872). S. 119. -- Danske Magazin III 91. -- P. Palladius: Om den store Guds Bespaattelse med Suæren oc Banden. Kbhvn. 1557. Bl. A iiij.

S. 29.    
<sup>1</sup> Nye Danske Magazin II 320.

S. 30.    
<sup>1</sup> Danske Magazin III 89-96.

S. 31. 
<sup>1</sup> Ugeblad for den danske Folkekirke I Kbhvn. 1865). S. 30. 39-91, 238-39. -- Thiele: Danmarks Folkesagn III S. 31. -- 
<sup>2</sup> Danske Samlinger 2den Række III 235. -- 
<sup>3</sup> Samlinger til Jydsk Historie og Topografi III 198 og 201. -- P. Friis Edvardsen: Schielschiør Kiøbstæd. (Sorø 1759.) S. 70. -- Hübertz: Aktstykker vedk. Aarhus. III 31.

S. 32. 
<sup>1</sup> Suhm: Samlinger til den Danske Historie II 3, 4. -- H. Rørdam: Kjøbenhavns Universitets Historie II 674. -- 
<sup>2</sup> Samlinger til jydsk Historie og Topografi VIII 153. -- 
<sup>3</sup> Nye Danske Magazin I 378-91. -- Danske Magazin 3die Række I 54-57, 323-33. -- David Grønlund: Historisk Efterretning om de i Ribe By for Hexeri forfulgte og brændte Mennesker. (Viborg 1780.) -- Cancelliets Aflevering. Skab 15. Pakke 117. R. A.

S. 33.    
<sup>1</sup> Peder Palladius:  En Visitatz Bog,  udg. af Sv.  Grundtvig S.  95.

S. 34.    
<sup>1</sup> Danske Samlinger 2den  Række  VI  306-24.

S. 35. 
<sup>1</sup> Nye Danske Magazin I, 383-84. -- 
<sup>2</sup> Samlinger til jydsk Historie og Topografi III 197. VI 177 og 179. VIII 154.

S. 36. 
<sup>1</sup> Danske Samlinger 2den Række VI 306-24. -- Kinch: Ribe Byes Historie II
892. -- 
<sup>2</sup> En usædvanlig fuldstændig Angivelse af Troldkvinde-Tilbehør findes i Skaaninge Landstingsdom af 16 November 1636. R. A. -- 
<sup>3</sup> Norske Magasin I 315.

S. 37. 
<sup>1</sup> Danske Magazin 3die Række I 323-33. -- 
<sup>2</sup> David Grønlund: Hist. Efterretn. om de i Ribe By for Hexeri forfulgte og brændte Mennesker. (Viborg 1780.) S. 6-10. -- 
<sup>3</sup> Nye Danske Magazin I 386.

S. 38.    
<sup>1</sup> Danske Samlinger 2den Række VI 313-14.

S. 40. 
<sup>1</sup> Danske Samlinger 2den Række VI 346-62. -- 
<sup>2</sup> Danske Magazin 3die Række I 54-57. 
<sup>3</sup> Nye Danske Magazin I 379-83.

S. 41. 
<sup>1</sup> Ny kirkehistorisk Samlinger II 450. -- 
<sup>2</sup> P. Edvardsen Friis: Schielschiør Kiøbstæd (Sorø 1759). S. 350. -- 
<sup>3</sup> Peder Palladius: En Visitatzbog, udg. af Sv. Grundtvig. S. 94. -- En Mængde Signeformularer er samlede i Thile: Danmarks Folkesagn III.

S. 42. 
<sup>1</sup> Hellig Ludses Bekendelse af 13 Oktober 1546. Dokumenter til Klevenfelds
Stamtavler. Jacob Sparre. R. A. -- 
<sup>2</sup> Danske Magazin 4de Række IV 51. -- 
<sup>3</sup> Peder Palladius: En Visitatzbog, udg. af Sv. Grundtvig S. 94. -- 
<sup>4</sup> Suhm: Samlinger til den danske Historie II 2, 145-46. -- 
<sup>5</sup> Ny kirkehistorisk Samlinger III 604-8. -- 
<sup>6</sup> Stavanger Kapitelsbog 10 Juni 1584. N. R. A. -- 
<sup>7</sup> Peder Palladius: En Visitatzbog, udg. af Sv. Grundtvig. S. 94-95.

S. 43. 
<sup>1</sup> Sleidanus: Wahrhafte Beschreibung allerley Handel. Continuatio. I 354. -- A G. Ahlqvist: Karin Månsdotter. S. 116. Anm. 70. -- 
<sup>2</sup> Skrivelse dat. Flensborg, 13 Oktober 1564 fra Hans Skougaard til Hr. Mogens Gyldenstjerne. Danske Kongers Historie 52. R. A.

S. 44. 
<sup>1</sup> Christian den Tredies Historie ved Niels Krag og Stephanius. Dansk
Oversættelse. I (Kbhvn. 1776). S. 263-65. -- Danske Magazin 3die Række I 54-67. -- <sup>2</sup> Resen: Kong Frederichs den Andens Krønicke. Kbhvn. 1680. S. 160-62.

S. 45.    
<sup>1</sup> N.   Slange:   Christian  den  Fjerdes  Historie.   Pars 1 (Kbhvn.   1749).   S.  29  og 
36. -- Troels-Lund: Mogens Heinesøn. S. 210-11. -- Kolderup Rosenvinge: Gamle danske
Domme, 4de Samling. S. 226-29. -- Cancelliets Aflevering. Skab 15. Pakke 117. R. A. -- 
Sjællandske Tegnelser 22 Juli, 2 Aug. og 29 September 1590. 17 Febr. 1591. R. A. --
Chr. IV's latinske Stilebog 12 Juni 1590. Store kongelige Bibliothek.

S. 46.    
<sup>1</sup> Vedel Simonsen: Bidrag til Odense Byes Historie III  1,   126-27.

S. 47. 
<sup>1</sup> Se f. Eks. Nye Danske Magazin I 382. -- 
<sup>2</sup> Kolderup Rosenvinge: Gamle Domme II 189, 282. III 93, 206. -- 
<sup>3</sup> Frederik den Andens Kallundsborgske Reces af 1576. Cap. 8. -- 
<sup>4</sup> Danske Magazin 3die Række I 57. -- 
<sup>5</sup> Kolderup Rosenvinge: Gamle danske Domme II 122-24. (Jeg læser S. 122, Anm. 1, ikke Mallingh", men "Mollugh" = Fad.) -- Hedt Bækken omtales Danske Samlinger 2den Række VI 362. -- 
<sup>6</sup> Hellig Ludses Bekendelse af 13 Oktober 1546. Dokumenter til Klevenfeldts Stamtvl. Jacob Sparre. R. A. -- 
<sup>7</sup>  Samlinger til jysk Historie og Topografi VIII  153. -- 
<sup>8</sup> Saml. t. jydsk Hist. o. Topogr. VI 193. -- Kinch: Ribe Byes Historie II 671. -- 
<sup>9</sup> Registre over alle Lande 29 Juni og 5 Juli 1540. R. A.   (Trykt hos Erslev og Mollerup: Danske Kancelliregistranter. S. 129 og 130.) -- 
<sup>10</sup>  Ahlqvist:  Karin Månsdotter.  S. 37.

S. 48. 
<sup>1</sup> Kolderup-Rosenvinge: Gamle danske Domme II 282. -- 
<sup>2</sup> Danske Samlinger. Hekseri no. 221. R. A. -- Dokum. til Klevenfeldts Stamtavler. (Krabbe.) R. A. -- Becker: Danske Herregaarde VII Bind. Østergaard. -- <sup>3</sup> Tegnelser over alle Lande 13 Marts 1563. R. A. --  
<sup>4</sup> Tegnelser over alle Lande 14 September  1564. R.  A. -- Kolderup Rosenvinge: Gamle danske  Domme III  38.  -- 
<sup>5</sup> Resen: Kong Frederichs  Den  Andens  Krønicke.   Kbhvn. 1680. S. 160-62.   --   
<sup>6</sup> Suhm:   Samlinger   til   den   danske   Historie   II   3,3.   --   <sup>7</sup> Resens   Danske Atlas.   (Hdskrft.  paa  S.   K.   B.)   I,   264.  -- Jens  Lauritsøn  Wolf:   Encomion  regni  Daniæ. (Kbhvn.   1654.)   S.  382-83.  --  Resen:  Kong  Frederichs  den  Andens  Krønicke  S.   171.   -- 
<sup>8</sup>  Nye kirkehistoriske Samlinger IV 361.

S. 49. 
<sup>1</sup> Peder Palladius: En Visitatzbog, udg. af Sv. Grundtvig. S. 94. -- 
<sup>2</sup> Werlauff: Hist. Antegnelser til Ludvig Holbergs Lystspil. Kjøbenhavn 1858. S. 432. Anm. 4. -- 
<sup>3</sup> Kjøbenhavns Maanedlige Relationer 21 Marts 1693.

S. 50. 
<sup>1</sup> Grønlund: Historisk Efterretning om de i Ribe for Hexeri brændte Mennesker. (Viborg 1780.) S. 1-4.

S. 51. 
<sup>1</sup> Resens Danske Atlas. (Haandskrift paa S. K. B.) 1. 264. -- Jens Lauritsøn Wolff: Encomion regni Daniæ. (Kbhvn. 1654.) S. 382-83. -- 
<sup>2</sup> Norske Samlinger I 222-33 og 525-48. -- 
<sup>3</sup> H. Rørdam: Kjøbenhavns Universitets Historie I, 538. -- 
<sup>4</sup> Danske Magazin 3die Række I 54-57. 

S. 52. 
<sup>1</sup> Skaaninge Landstingsdom af 16 November 1633. R. A. -- 
<sup>2</sup> Danske Magazin 3die Række I 57-60. -- 
<sup>3</sup> David Grønlund: Hist. Efterretn. om de i Ribe for Hexeri brændte. S. 10-24. -- <sup>4</sup> Dokumenter til Klevenfeldts Stamtavler. (Krabbe.) R. A.

S. 53.    
<sup>1</sup> Nyt Historisk Tidsskrift V 135-36. -- 
<sup>2</sup> Danske Magazin 3die Række I 323-33. 

S. 54.    
<sup>1</sup> Danske Samlinger 2den Række VI 361-62.

S. 56. 
<sup>1</sup> Terpager: Ripæ Cimbricæ. S. 578 -- H. Rørdam: Kjøbenhavns Universitets
Historie I, 683. -- Sjællandske Tegnelser 9 Februar 1580. R. A. (Trykt i Ny kirkehistoriske
Samlinger IV 397). -- 
<sup>2</sup> Jens Lauritsøn Wolf: Encomion regni Daniæ. (Kbhvn. 1654.) S. 146.

S. 57. 
<sup>1</sup> Terpager: Ripæ Cimbricæ. S. 578-79. -- Samlinger til jydsk Historie og
Topografi VII 150. -- 
<sup>2</sup> Kjøbenhavns Diplomatarium II 305, 321, 364, 456 o. s. v. -- 
<sup>3</sup> Erik XIV's Hofordning af 1560. S. R. A.

S. 58.    
<sup>1</sup> Peder Palladius. En Visitatzbog, udg. af Sv. Grundtvig. S. 21. 33.

S. 59. 
<sup>1</sup> Samme Skrift S. 29-32. -- 
<sup>2</sup> Helsingørs Tingbog 15 Juni 1579. R. A. -- 
<sup>3</sup> Peder Palladius: En Visitatzbog, udg. af Sv. Grundtvig. S. 20. -- 
<sup>4</sup> Historisk Tidsskrift 11   (Kbhvn. 1841). S.  154. Anm.

S. 61. 
<sup>1</sup> Peder Palladius: En Visitatzbog, udg. af Sv. Grundtvig. S. 19. -- Sjællandske Tegnelser 9 Februar 1580. R. A. -- Ny kirkehistoriske Samlinger VI 649. -- 
<sup>2</sup> Saml. til jydsk Historie og Topografi VII 149. -- 
<sup>3</sup> H. Rørdam: Kjøbenhavns Universitets Historie IV 120-21.

S. 62. 
<sup>1</sup> Peder Palladius: En Visitatzbog, udg. af Sv. Grundtvig. S. 7. 18. -- <sup>2</sup> H. Rørdam: Danske Kirkelove I, 232-3. 334-5. -- Ny kirkehistoriske Samlinger II 453, 470. 471. --  
<sup>3</sup> P.   Palladius:   En  Visitatzbog,   udg.   af Sv.   Grundtvig.   S. 7.  18.   --  H. Rørdam: Danske Kirkelove I, 334-35. -- Kjøbenhavns Diplomatarium I 434-35. -- <sup>4</sup> Nærværende Skrift II 163. -- 
<sup>5</sup> Danske Magazin V 354. -- 
<sup>6</sup> Nærværende Skrift III 104. -- Danske Magazin VI 308.

4de Række I 193. -- Holger Rørdam: Danske Kirkelove I 141. 151. 166, 201. 240. 298. 303.
313-14. 331-33. 354. 374. 397-401. 405. 409. 415. 423-24. 430. 489-90. 530-31. 533. -- Yngvar Nielsen: Bergen. S. 282-85 o. m. fl. St.

S. 63. 
<sup>1</sup> P. Palladius: En Visitatzbog, udg. af Sv. Grundtvig. S. 67. -- 
<sup>2</sup> Tegnelser over alle Lande 3 Decbr. 1560. R. A. -- 
<sup>3</sup> Danske Magazin VI 247.

S. 64. 
<sup>1</sup> Kongelig Rettertingsdom af 1567 (Datum udeladt) i Dokumenter til 
Klevenfeldts Stamtavler (Oldeland). -- 
<sup>2</sup> Helsingørs Tingbog 19 Juni 1581. R. A. -- 
<sup>3</sup> Samlinger til jydsk Historie og Topografi III 148-49. -- Kinch: Ribe Bys Historie og Beskrivelse II 527. -- H. Rørdam: Kjøbenhavns Universitets Historie IV 123, 147. 150-52. Kjøbenhavns Diplomatarium IV 750-51. -- Ny kirkehist. Samlinger II 229. Anm. og 234 Anm. 
<sup>4</sup> P. Palladius: En Visitatzbog udg. af Sv. Grundtvig. S. 8 og 36. -- <sup>5</sup> Saml. til jydsk Historie og Topografi III 147.

S. 65.    
<sup>1</sup> P.  Palladius: En Visitatzbog,  udg. af Sv.  Grundtvig S.  6-7.

S. 66. 
<sup>1</sup> H. Rørdam: Kjøbenhavns Universitets Historie II 723. IV 148. 150. -- <sup>2</sup> Danske Samlinger 2den Række VI 331-36. -- 
<sup>3</sup> P. Palladius: En Visitatsbog udg. af Sv. Grundtvig. S. 7. -- 
<sup>4</sup> Blicher: Topographie over Vium Præstekald. (Viborg 1795.) S. 79. -- <sup>5</sup> Nicolovius: Folklifwet i Skytts Härad i Skåne. Lund 1847. S. 137. -- <sup>6</sup> Kinch: Ribe Byes Historie I 385. II 526. -- Kjøbenhavns Diplomatarium I 532. II 300. IV 536. 560. 578.

S. 69.    
<sup>1</sup> P.  Palladius: En Visitatzbog, udg. af S. Grundtvig. S.  17.

S. 70.    
<sup>1</sup> Dokumenter til  Klevenfeldts Stamtavler.   (Bilde.)   R. A.

S. 71. 
<sup>1</sup> Danske Magazin 3die Række III 221. -- 
<sup>2</sup> Nicolaus Palladius: Commonefactio de vera invocatione Dei et de vitandis idolis. Hafniæ 1557. -- N. M. Petersen: Bidrag til den danske Literaturs Historie. II 111-12. -- 
<sup>3</sup> Norske Magazin I 391-92. -- 
<sup>4</sup> Bloch: Den fyenske Gejstligheds Historie I 56-58. -- 
<sup>5</sup> Danske Magazin I 96. -- L. Daae: Norske Bygdesagn I 8-14. II 85.

S. 72. 
<sup>1</sup> Danske Magazin III 126. -- 
<sup>2</sup> Danske Samlinger 2den Række VI 297. -- 
<sup>3</sup> Suhm: Samlinger til den Danske Historie I, 1, 75. 76. 109. 119. -- <sup>4</sup> Thiele: Danmarks Folkesagn I. 202. -- 
<sup>5</sup> Kirkehistoriske Samlinger II 332-33. -- 
<sup>6</sup> Ny kirkehistoriske Samlinger II 286-87. -- 
<sup>7</sup> Ny kirkehistoriske Samlinger V 740. -- 
<sup>8</sup> L. Daae: Norske Bygdesagn I 8-14

S. 75.    
<sup>1</sup> Samlinger til jydsk Historie og Topografi V 250.

S. 77.    
<sup>1</sup> Kinch: Ribe Bys Historie og Beskrivelse II 86. -- 
<sup>2</sup> Sammesteds.

S. 78.    
<sup>1</sup> Samlinger til jydsk Historie og Topografi V 251-52.

S. 80. 
<sup>1</sup> H. Rørdam: Kjøbenhavns Universitets Historie II 730. IV 123-55. -- 
Danske Samlinger 2den Række II 202. -- 
<sup>2</sup> Kjøbenhavns Diplomatarium I, 542. -- Jonge: Kjøbenhavns Beskrivelse. S. 152. -- 
<sup>3</sup> Vedel Simonsen: Bidrag til Odense Byes ældre Historie. II 2, 185.

S. 81. 
<sup>1</sup> Skaanske Tegnelser 15 September 1595. R. A. -- 
<sup>2</sup> Kinch: Ribe Bys Historie II 520-21. -- 
<sup>3</sup> N. Simonsen Glostrups Visitatsbog. N. K. S. no. 1629. 4to. S. 47. -- Danske Magazin VI 242.

S. 82. 
<sup>1</sup> Udtrykket "at staa" i Stolene er ubetinget det hyppigste. "At sidde" forekommer dog f. Eks. i P. Palladius: En Visitatzbog, udg. af Sv. Grundtvig, Side 68 og 69. Et meget uklart Udtryk bruges Aar 1583 paa Landemødet i Fyn: Dannekvinder bør staae for i Stolen, og ærlige Piger sidde underst. (Suhm: Saml. t. den Danske Hist. II 2, 147.) I
Danske Magazin VI 242 bruges Betegnelsen: "Stole og Stader". -- 
<sup>2</sup> Ifølge velvillig Meddelelse af Hr. Arkitekt Jens Z. M. Kielland i Bergen, der har underkastet dette Forhold en nærmere Undersøgelse 

S. 83. 
<sup>1</sup> Manscr Kall, no. 492. 4to Afsnit XVIII no. 6. St. kgl. Bibl. -- 
<sup>2</sup> Samlinger til jydsk Historie og Topografi V 253. -- 
<sup>3</sup> Suhm Samlinger til Dansk Historie II 2, 147. -- 
<sup>4</sup> Kgl. Rettertingsdom af 1567. Dokumenter til Klevenfelds Stamtavler (Oldeland.) R. A.

S. 84. 
<sup>1</sup> Ny kgl. Saml. no. 845. folio. no. 217. En anden karakteristisk Landstingsdom om Stolestader findes sammesteds no. 103.

S. 85.    
<sup>1</sup> Peder Palladius: En Visitatzbog, udg. af Sv. Grundtvig. S. 68-70.

S. 86. 
<sup>1</sup> N. K. S. no. 755 b. fol. 12 Novbr. 1603. 28 April 1621. -- 
<sup>2</sup> Se f. Eks. Fyenske Tegnelser 13 Marts 1636. R. A. -- 
<sup>3</sup> Nordisk Universitets Tidsskrift 1862. IV 36. Anm. -- 
<sup>4</sup> Se f. Eks. : Danske Magazin VI 242 -- Ny kirkehistoriske Samlinger I 234-36. 

-- Kall. Manuscript. no. 81. fol. Biskop Hans Mikkelsens Dagbog: 8 Juli 1635. -- 4 Novbr.
1637. -- 20 Septbr. 1639. -- 15 Novbr. 1640. -- 20 Januar 1641. -- 4 Septbr. 1641. --
Fyenske Tegnelser 13 Marts 1636. R. A. -- N. K. S. no. 1629. 4to. S. 47 -- o. s. v.,
o. s. v. -- 
<sup>5</sup> W. Helts poetiske Skrifter. Kbhvn. 1732. S. 217.

S. 87.    
<sup>1</sup> Rosenberg: Nordboernes Aandsliv. III  136-38.

S. 88. 
<sup>1</sup> P. Palladius: En Visitatzbog, udg. af Sv. Grundtvig. S. 8. 11-12. -- <sup>2</sup> N. M. Petersen: Bidrag til den danske Literaturs Historie III 2, 703. -- Ny kirkehistoriske Samlinger I 232.

S. 91.    
<sup>1</sup> P. Palladius: En Visitatzbog,  udg. af Sv. Grundtvig. S. 8.

S. 93. 
<sup>1</sup> Knud Gyldenstiernes Katechismus. Fortale. -- Nordisk Tidsskrift for
christelig Theologi III 211 flg. -- 
<sup>2</sup> H. Rørdam: Danske Kirkelove I, 61-62.

S. 94.    
<sup>1</sup> P.  Palladius:  En Visitatzbog,  udg.  af Sv.  Grundtvig.  S.  46.

S. 96.    
<sup>1</sup> Samme Skrift. S. 42.

S. 97.    
<sup>1</sup> P. Palladius: En ny evangeliske Rimstaack for vngt Folk. Kbhvn. 1554. 

S. 98. 
<sup>1</sup> Danske Samlinger II 29. -- 
<sup>2</sup> Norske Magazin I 361. -- 
<sup>3</sup> Bloch: Den fyenske Gejstligheds Historie I 861. -- 
<sup>4</sup> Magnus Matthiæ: Tesseradecas orationum Synodalium. 1604. Bl. 19-20. -- <sup>5</sup> H. Rørdam: Danske Kirkelove I 62. -- 
<sup>6</sup> Samme Skrift I 252. --  
<sup>7</sup> Ny  kirkehistoriske Samlinger II 478, 487, 500.

S. 99. 
<sup>1</sup> H. Rørdam: Danske Kirkelove I. 60. -- 
<sup>2</sup> P. Palladius: En Visitatzbog, udg. af Sv. Grundtvig. S. 122.

S.  100.    
<sup>1</sup> Ny   kirkehistoriske   Samlinger   II   450.   451.   453.   505.   IV   360.   365.   367.   -- 
<sup>2</sup>  Alteret: Suhm:  Samlinger til  den danske Historie II 2,   144. --  Degnestolen: Kirkehistoriske Saml. I  140-42. -- 
<sup>3</sup> Kirkehistoriske Saml.  I,   140-42. -- 
<sup>4</sup> Ny kirkehistoriske  Samlinger II 453. 488. -- 
<sup>5</sup> Bloch: Den fyenske Gejstligheds Historie I 41-42. 45.

S. 101. 
<sup>1</sup> H. Rørdam: Danske Kirkelove I, 60. -- 
<sup>2</sup> Ny kirkehistoriske Samlinger II 452. -- 
<sup>3</sup> Ny kirkehistoriske Samlinger II 451.

S. 105. 
<sup>1</sup> Kallske Manuscriptsamling no. 492. 4to. Odense. Landemode 1579: Sint
conciones breves, unius saltem horæ, juxta clepsydram suggestui affixam. -- 
<sup>2</sup> Ifølge velvillig Meddelelse af Dr. Henrik Krohn. (Arne, Haus-Herred.) 

S. 107. 
<sup>1</sup> Poul Eliesens Formaning til Rigsraadet 1532. Uddrag i Rosenberg:
Nordboernes Aandsliv III 72. Anm. 1. -- 
<sup>2</sup> Angaaende Enkeltheder henvises til Behandlingen af dette Emne i: Rosenberg: Nordboernes Aandsliv III 140-71.

S. 109. 
<sup>1</sup> P. Palladius: En Visitatzbog, udg. af Sv. Grundtvig. S. 23-25 og
Forordet S. XVII. 

S.  110.    
<sup>1</sup> Samme Skrift. S. 52-53.

S. 111. 
<sup>1</sup> H. Rørdam: Danske Kirkelove I 153. 249. 395. -- 
<sup>2</sup> P. Palladius: En Visitatzbog, udg. af Sv. Grundtvig. S. 51. -- 
<sup>3</sup> Suhm: Samlinger til den Danske Hist. II 2, 144. Smlgn.: Ny kirkehistoriske Samlinger II 504. -- Ny kirkehistoriske Samlinger IV 371. -- 
<sup>4</sup> Poul Eliesens Danske Skrifter ved C. E. Secher. I (København 1855). S. 379. 

S. 112. 
<sup>1<sup> P. Palladius: En Visitatzbog, udg. af Sv. Grundtvig. S. 43-44. -- Om
Altergangs Hyppighed se Ny kirkehistoriske Samlinger II 466. 

S. 113. 
<sup>1</sup> H. Rørdam: Danske Kirkelove I 70. 468. -- 
<sup>2</sup> H. Rørdam: Kjøbenhavns Universitets Historie I 366. -- 
<sup>3</sup> Samme Skrift IV 257. -- 
<sup>4</sup> Samme Skrift III 188. -- Ny kirkehistoriske Samlinger IV 368. -- Edvardsøn Friis: Schielschiør Kjøbstad. S. 347.

S. 114. 
<sup>1</sup> Poul Eliesens Forsoningsforslag 1534. Uddrag i Rosenberg: Nordboernes
Aandsliv III 72 Anm. **). -- 
<sup>2</sup> Tegneiser over alle Lande 28 December 1566. R. A. -- 
<sup>3</sup>  Ny  kirkehistoriske Samlinger  II  501-2.  -- 
<sup>4</sup> Ny  kirkehistoriske  Samlinger  V 46-47.  -- 
<sup>5</sup>   Kirkehistoriske Samlinger VI,  396-98.

S. 115. 
<sup>1</sup> Ny kirkehistoriske Samlinger II 475. -- 
<sup>2</sup> Suhm: Samlinger t. d. Danske Historie II 2, 145. -- Bloch: Den fyenske Gejstligheds Historie. S. 38. -- Smlgn.: Thiele: Danmarks Folkesagn III. S. 126. -- <sup>3</sup> Kirkehistoriske Samlinger V l, 399. -- 
<sup>4</sup> P. Palladius: En Visitatzbog, udg. af Sv. Grundtvig. S. 125. -- 
<sup>5</sup> H. Rørdam: Danske Kirkelove I 464. -- 
<sup>6</sup>  Om   Ændringerne   i   Kirkeordinansens   oprindelige   Udkast   om   Kirketugten   se   Ny   kirkehistoriske Samlinger II 75-76.

S. 116. 
<sup>1</sup> H. Rørdam: Danske Kirkelove I 81. -- 
<sup>2</sup> Samme Skrift I 70. 81. 349. -- P. Palladius: En Visitatzbog, udg. af Sv. Grundtvig. S. 122-26.

S. 117.    
<sup>1</sup> Foruden foranførte Steder: Ny kirkehistoriske Samlinger II 462 og IV 372. -- 

<sup>2</sup>  Sjællandske Tegnelser   11   Juni   1580.   R.   A.   (Trykt  i   Danske  Magazin  VI  221-22),   -- 
<sup>3</sup>   H. Rørdam: Danske Kirkelove I 469.

S. 118. 
<sup>1</sup> Ny Kirkehistoriske Samlinger II 509-11. -- 
<sup>2</sup> Kjøbenhavns Universitets Consistoriums Dom af 3 April 1590. R. A.

S. 119. 
<sup>1</sup> Ny kirkehistoriske Samlinger II 451-52. -- 
<sup>2</sup> Ny kirkehistoriske Samlinger II 463. IV 373. -- 
<sup>3</sup> Ny kirkehistoriske Samlinger III 32. 41. -- 
<sup>4</sup> Ny kirkehistoriske Samlinger II 489. III 32. 35. IV 362.

S. 120. 
<sup>1</sup> Norske Magasin I 238 og 277. -- 
<sup>2</sup> Norske Magasin I 401. -- 
<sup>3</sup> Sjællandske Tegnelser 28 Maj 1581. R. A. -- 
<sup>4</sup> Skaanske Tegnelser 6 August 1596. R. A. -- 
<sup>5</sup> Danske Magazin 3die Række III 193-99. -- 
<sup>6</sup> Norske Magasin I 201. -- 
<sup>7</sup> Tegnelser over alle Lande 3 April 1561. R. A. -- 
<sup>8</sup> Pontoppidan: Kirchen-Historie des Reichs Dänemarck III 397-99. -- 
<sup>9</sup> Tegnelser over alle Lande 11 Januar 1566. R. A. -- Kgl. Rettertingsdom af 1567  Dokumenter til Klevenfeldts Stamtavler (Oldeland). R. A.

S. 121. 
<sup>1</sup> Sjællandske Tegnelser 2 og 12 April og 28 November 1582. R. A. -- 
<sup>2</sup> Danske Magazin 3die Række III 140-75. -- Resen: Kong Frederichs den Andens Krønicke. S. 437-38.

S. 122. 
<sup>1</sup> Nærværende Skrift V 137. -- 
<sup>2</sup> Helsingørs Tingbog 8 Februar 1580. R. A. -- Kinch: Ribe Ryes Historie II 527.

S. 123.    
<sup>1</sup> Danske Samlinger I 218.

S. 124. 
<sup>1</sup> Sjællandske Tegnelser 22 Marts 1587. R. A. -- Fr. II til Caspar Markdaner 17 Marts 1588. Orig. i Danske Adelsbreve Pakke 46. Markdaner. R. A. -- Wolf: Encomion regni Daniæ (Kbhvn. 1654) 176. 178. -- 
<sup>2</sup> Saml. til jydsk Hist. og Topogr. VI 157. -- Nye  Danske Magazin I, 48. -- <sup>3</sup> "Andres Duday, vor  Sækkepiber", 23 Juni 1570. Danske Samlinger. Hofholdning, no. 241. R. A. -- 
<sup>4</sup> Rasmus Hanssøn Rerauius: Frederichs den Andens Kronings- og Brøllups Historie. Kbhvn. 1574. Bl. H. 4. -- 
<sup>5</sup> Molbechs Uddrag af Bircherods Dagbøger. S. 406.

S. 125. 
<sup>1</sup> Danske Magazin IV 318. -- N. K. S. no. 413 b. S. 107. -- 
<sup>2</sup> Hübertz: Aktstykker til Aarhus' Historie I 240. -- 
<sup>3</sup> Tegnelser over alle Lande 13 Marts og 26 Juni 1563. R. A. -- Vedel Simonsen: Odense Byes Historie II 2, 134. -- Hübertz: Aktstykker til Aarhus' Historie I, 183 o. s. v. -- 
<sup>4</sup> Saml. til jydsk Historie og Topografi VI 157. -- 
<sup>5</sup> Danske Magazin 4de Række I 20. -- 
<sup>6</sup> Saml. til jydsk Hist. og Topogr. VI 157. -- 
<sup>7</sup> Saml. til jydsk Hist. og Topogr. I 284-85. -- Kinch: Ribe Byes Historie II 650.

S. 126. 
<sup>1</sup> Nærværende Skrift III 124-25. -- Kbhvns. Diplomatarium III 135-36. --
<sup>2</sup> Se f. Eks. Sjællandske Tegneiser 10 Oktober 1579. R. A. -- 
<sup>3</sup> Sjællandske Tegnelser 15 December 1592. R. A.

S. 127. 
<sup>1</sup> Rigens Regnskab 1591. R. A. -- 
<sup>2</sup> Wolff: Encomion regni Daniæ. S. 176. 178. Norske Magasin II 175. -- <sup>3</sup> Sjællandske Tegnelser 10 Okober 1579, R. A. 

S. 128. 
<sup>1</sup> Sjællandske Tegnelser 7 September 1577. R. A. -- 
<sup>2</sup> Sjællandske Tegnelser 31 August 1585. R. A. -- 
<sup>3</sup> To Skrivelser 12 September og 19 Oktober 1586. Sachsen no. 46. (Registrant 25.) R. A. -- 
<sup>4</sup> Sjællandske Tegneiser 24 September 1602. R. A. -- 
<sup>5</sup> Vnge Karlis og Drengis Speiel, udsæt paa Danske af Rasmus Hansson Rerauius. Kbhvn. 1571. Blad P.

S. 129. 
<sup>1</sup> Helsingørs Tingbog 30 August 1590 og 4 Oktober 1616. R. A. -- 
<sup>2</sup> H. Forssell: Sveriges inre historia II 22. -- 
<sup>3</sup> Norske Magasin I 253.

S. 130. 
<sup>1</sup> Hortense Panum i Aarsberetning fra Foreningen til norske Mindesmærkers
Bevaring 1905. S. 121-42.

S. 131. 
<sup>1</sup> Nye Danske Magazin VI 47-48. Jacob Seefelds tidligere "newe Bestallung als Geiger" af 1574 findes: Danske Samlinger, Hofholdning no. 241. Stykke 113. R. A. -- <sup>2</sup> Rigens Regnskab 1590. R. A. -- 
<sup>3</sup> C. Nyrop: Bidrag til den danske Industries Historie. S. 302-3.

S. 132. 
<sup>1</sup> Baltische Studien XIX. -- 
<sup>2</sup> Niels Bredal: Børne Speigel. Kbhvn. 1568. S. 14. -- 
<sup>3</sup> Helsingørs Tingbog 14 Oktober 1605. R. A. -- 
<sup>4</sup> Rigens Regnskab 1590. R. A. -- 
<sup>5</sup> Handlingar rörande Skandinaviens historia XXII 387. -- Ahlqvist: Karin Månsdotter. S. 21, 113. Anm. 36 og 144. -- 
<sup>6</sup> Danske Magazin 3die Række III 146.

S. 133. 
<sup>l</sup> Vnge Karlis oc Drengis Speiel, udsæt paa Danske af Rasmus Hansson
Rerauius. Kbhvn. 1571. Bl. P. -- 
<sup>2</sup> J. J. Hemmert: Ligprædiken over Knud Brahe. Kbhvn. 1613. Bl. D. 6 og E. 4. -- <sup>3</sup> Historisk Tidsskrift VI 303.

S. 134. 
<sup>1</sup> Danske Magazin 4de Række I 92. -- 
<sup>2</sup> Rasmus Hanssøn Rerauius: Her Frederichs den Andens Kronings- oc Brøllups Historie. Kbhvn. 1574. Bl. H. 4. -- 
<sup>3</sup> Jens Lauritsøn Wolff: Encomion regni Daniæ. 1654. S. 355.

S. 135. 
<sup>1</sup> Norske Magasin I. 209. -- 
<sup>2</sup> Ny kirkehistoriske Samlinger V 414-18. -- 3 Allen: De tre nordiske Rigers Historie II 227.

S. 136. 
<sup>1</sup> Rigens Regnskaber for forskellige Aar. R. A. -- Danske Samlinger,
Hofholdning no. 241. R. A. -- Tegnelser over alle Lande 17 Februar 1559 og 26 Oktober
1560. -- Sjællandske Registre 25 Oktober 1574. R. A. o. s. v. -- 
<sup>2</sup> Sjællandske Tegnelser 10 Oktober 1579. R. A. -- 
<sup>3</sup> "Denne Brevviser, vor Kapelmester, med vore Sangere": Tegnelser over alle Lande 17 Februar 1559. R. A. -- Arnoldus de Fine "vor Kapelmester". Sjællandske Registre 25 Oktober 1574. R. A. -- 
<sup>4</sup> Skaanske Tegnelser 17 Februar 1591. R. A. -- Sjællandske Tegnelser 31 Marts 1592 og 15 September 1593. R. A. 

S. 137. 
<sup>1</sup> H. Rørdam: Klaus Christoffersen Lyskanders Levned S. 46. -- 
<sup>2</sup> Samlinger til jydsk Historie og Topografi II 76.

S. 138. 
<sup>1</sup> Nyerup og Rahbek: Udvalgte Danske Viser. V. 40. -- 
<sup>2</sup> Alle christelige oc dyderige Jomfruers Æreskrantz. Sorø (uden Aar) F. 7. -- <sup>3</sup> Fyhn:  Efterretninger om Kolding. S 33. -- Becker: Danske Herregaarde VIII Broholm. -- 
<sup>4</sup> Samlinger til Fyens Historie og Topographie VI 424.

S. 139. 
<sup>1</sup> Becker: Danske Herregaarde VIII Broholm. -- 
<sup>2</sup> Danske Magazin 4de Række I 83 og 174. -- 
<sup>3</sup> Helm Alverdings Regnskab. Tyge Beckers Samlinger. Store Kongelige Bibliothek. -- 
<sup>4</sup> Vnge Karlis oc Drengis Speiel, vdset paa Danske af Rasmus Hansen Rerauius. Kbhvn. 1571. C. 3. -- 
<sup>5</sup> Hans Christensøn Sthen: En lille Haandbog. Kbhvn. 1578. Fortalen B. -- <sup>6</sup> Jacob Albretsøn Horsens: En kort Underuisning om Tienere. Kbhvn. 1610. Fiiij.

S. 140. 
<sup>1</sup> Niels Bredal: Børne Speigel. Kbhvn. 1568. S. 14-15. -- 
<sup>2</sup> "Compotationes et cartularum lusus in cubiculis non exercento". Leges scholast. Herlov. 1605. N. K. S. 4to. no. 1252 b. -- 
<sup>3</sup> Hans Forssell: Sveriges inre historia II 22 og Anm. 2. -- 
<sup>4</sup> Svenska Småsaker. Sthlm. 1870. I, 249. -- 
<sup>5</sup>  Vestmannøs Regnskab Juni 1586-Maj 1587. R. A.

S.  142.    
<sup>1</sup> O. Kalkar: Ordbog til det ældre danske Sprog. I 366.

S. 143. 
<sup>1</sup> Anders Kjeldssøn Tybo: Absalon, Historia sacra comoedieviisz sammenskreffuen. Kbhvn. 1618. Fortalen. C. 6. -- 
<sup>2</sup> Hans Forssell: Sveriges inre historia II 22. -- 
<sup>3</sup> Tegning og Beskrivelse i N. Jacobsens Samlinger, Store Kongelige Bibliothek, efter Prof. Burman Becker, der selv har aftegnet og beskrevet Originalen. -- 
<sup>4</sup> Pontoppidan: Den Danske Atlas II 421. -- 
<sup>5</sup> Hans Forssell: Sveriges inre historia II 22. -- 
<sup>6</sup> Danske Samlinger 2den Række VI 174.

S. 144. 
<sup>1</sup> Kolderup Rosenvinge: Udvalg af gl. danske Domme III 323-4. -- 
<sup>2</sup> Dalin: Svea Rikes Historia III l, 673. -- 
<sup>3</sup> Nyt historisk Tidsskrift IV 303. -- 
<sup>4</sup> Vedel Simonsen: Eske Brok I, 67. -- 
<sup>5</sup> Norske Magasin I, 330. -- 
<sup>6</sup> Kolderup Rosenvinge: Gamle Danske Love V 41. -- 
<sup>7</sup> Niels Bredal: Børne-Speigel. Kbhvn. 1568. S. 14-15. - 
<sup>8</sup> Kjøbenhavns Diplomatarium I 38. 172 og 177. -- Kolderup Rosenvinge: Gamle Danske Love V 133. 135. 509. 566. -- Krag: Christian den Tredies Historie. II 409. -- <sup>9</sup> Kolderup Rosenvinge: Udvalg af garnle danske Domme III 323-24. -- <sup>10/<sup> Samlinger til jydsk Historie og Topografi I 258.

S. 145. 
<sup>1</sup> Vnge Karlis oc Drengis Speiel, vdset paa Danske af Rasmus Hansson Rerauius. Kbhvn. 1571. Side B. 6 siges der til Lottarius: "Du giør vel Fyldest og Skjel for Dit Navn og udretter det ganske vel som det betyder, fordi Du lægger Vind paa at drage min
Broder til Dit Lotterværk." -- 
<sup>2</sup> Danske Magazin 3die Række II 198 Anm. -- 
<sup>3</sup> Kjøbenhavns Diplomatarium III 133-35.

S.  146.    
<sup>1</sup> Norske Magasin II 184-85.

S. 147. 
<sup>1</sup> Kolderup Rosenvinge: Gamle Danske Love V 29 og 42. -- 
<sup>2</sup> Chr. Osterson Vejle: Glossarium jurid. danic. norveg. Udgave 1665. p. 267.

S. 148. 
<sup>1</sup> S. Birket Smith: Leonora Christina Grevinde Ulfeldts Historie I, 114. -- Rosennobels Værdi: W. Scharling: Pengenes synkende Værdi. S. 78. -- Christian den
Fjerdes Dansk-latinske Stilebog. Brev 32 og 74. Store kongelige Bibliothek. -- Norske
Magasin II 176. 

S. 149. 
<sup>1</sup> Jeg skylder Hr. Dr. phil. Emil Gigas Tak for kyndig Vejledning i Brikkernes spanske, italienske og arabiske Benævnelser.

S. 151. 
<sup>1</sup> Braun: Theatrum urbium. IV. Hveen. -- 
<sup>2</sup> Historisk Tidsskrift IV 199. -- 
<sup>3</sup> Friis: Samlinger til Dansk Bygnings- og Kunsthistorie. S. 143, 347 og 350. -- Braun: Theatrum urbium. IV. Hveen. -- Kinch: Ribe Byes Historie II 297. -- 
<sup>4</sup> Niels Bredal: Børne-Speigel. Kbhvn. 1568. S. 14.

S. 152. 
<sup>1</sup> Carl Silfverstolpe: Historisk Bibliothek. I 193. II 211. Anm. -- 
<sup>2</sup> Friis: Samlinger til Dansk Bygnings- og Kunsthistorie. S. 143. -- Nyt historisk Tidsskrift IV 301-5. -- 
<sup>3</sup> Suhm: Nye Samlinger til den Danske Historie II 2, 99.

S. 153. 
<sup>1</sup> Danske Samlinger 2den Række I. 157. -- 
<sup>2</sup> Christian den Fjerdes Dansk-latinske Stilebog. Brev 41. Store Kongelige Bibliothek. -- 
<sup>3</sup> Historisk Tidsskrift IV 199-206. -- 
<sup>4</sup> Nyt historisk Tidsskrift IV 301-2.

S. 154. 
<sup>1</sup> Schlegel: Samlung zur Dänischen Geschichte. II. l, 142-43. -- 
<sup>2</sup> Resen: Kong Frederichs Den Andens Krønicke. S. 84. -- 
<sup>3</sup> Resen: Kong Frederichs Den Andens Krønicke. S. 30. -- Stockholms Magazin III (Sthlm. 1781). S. 106. -- 
<sup>4</sup> Stockholms Magazin III (Sthlm. 1781). S. 106.

S. 156. 
<sup>1</sup> Den anseelige Stad Helsingørs Beskrivelse. (Aalborg 1757.) S. 245-46. -- <sup>2</sup> Voigt: Fürstensitten, i Raumers Historisches Taschenbuch VI 231-35.

S. 159. 
<sup>1</sup> Skrivelse fra Laurits Grubbe til Fru Grethe sal. Peder Ruds. Onsdag før Pintse 1659. Dokumenter til Klevenfelds Stamtavler (Grubbe). R. A. -- 
<sup>2</sup> 1560, 15 Juni betalt Willum von Deuenther for følgende Stykker, der blev leveret paa Hs. Naades Kammer: Panserskjorte 32 Dir., to hele Panserbuxer 24 Daler og en Ringkrave 16 Daler. G. F. Lassens Samlinger. Armatur. N. K. S. 4to. no. 868 k. -- Tegnelser over alle Lande 7 Decbr. 1559. R A.

S. 160. 
<sup>1</sup> Danske Magazin 3die Række III 97. -- 
<sup>2</sup> Schlegel: Samlung zur Dänischen Geschichte II 2, 53-54. -- 
<sup>3</sup> Samme Skrift III, 132.

S.  161.    
<sup>1</sup> Samme Skrift  II   1,   139-40.

S.  163.    
<sup>1</sup> Se  Rustningerne  i  Nationalmuseet i  Stockholm.

S. 164.    
<sup>1</sup> Ligeledes.

S. 165. 
<sup>1</sup> Afbildningen i nærværende Skrift IV 24 Fig. 22. Se ogsaa et Par Eksempler paa denne Art Skjolde i Heffner: Trachten d. christlich. Mittelalt. III fig. 74 og 75. -- <sup>2</sup> 5 Juni 1556. Topografisk Samling. Sorø no. 6. R. A.

S.  166.    
<sup>1</sup> Ryge: Peder Oxes  Liv og Levnets  Beskrivelse. S.   106-7.

S. 168.    
<sup>1</sup> Fortegnelse af 19 Juni 1587, i Samlingen: Kongl. Hofvet no. 2. S.  R. A.

S. 170.    
<sup>1</sup> Københavns Tøjhus. -- 
<sup>2</sup> Tegnelser over alle Lande 1 November 1564.  R.  A. --  
<sup>3</sup> Nationalmuseet i Stockholm.

S. 171. 
<sup>1</sup> Danske Samlinger 2den Række VI 175. -- 
<sup>2</sup> Rasmus Hanssøn Rerauius: Frederichs den Andens Kronings- oc Brøllups Historie. København 1574. Bl. Hv.
 
S. 172. 
<sup>1</sup> Danske Magazin V 9. -- 
<sup>2</sup> Danske Samlinger III 78. -- Danske Magazin V 9. -- 
<sup>3</sup> Rasmus Hanssøn Rerauius: Frederichs den Andens Kronings- oc Brøllups Historie. Kbhvn. 1574. Bl. H6.

S. 173. 
<sup>1</sup> Skrivelse af 30 November 1595 fra Christian Barnekov til Holger Rosenkrands. Langebeks Diplomatarium. R. A.

S. 174 
<sup>1</sup> Drikkekarret er afbildet og beskrevet i P. Brock: Rosenborgs Slot. (Kbhvn. 1884.) S. 45-48. -- Wolf: Encomion regni Daniæ. (Kbhvn. 1654.) S. 216 ff.

S.  175.    
<sup>1</sup> Sjællandske Tegnelser 27 Februar 1596. R. A. -- 
<sup>2</sup> Tegnelser over alle Lande. 1 November  1564.  R. A. -- 
<sup>3</sup> "Balgharnisk" kommer næppe af: balge  =  at kæmpe,  men snarere  af  Balg  =   Bjælke.  I  begge  Tilfælde betyder det en  sværere  Rustning.   Se  f.   Eks. Krag:   Christian  den  Tredies   Historie   II  547.   --  
<sup>4</sup> Rasmus   Hanssøn   Rerauius:   Her  Frederichs den Andens  Kronings- oc  Brøllups Historie.  Kbhvn.   1574.   Bl.  H  7. -- 
<sup>5</sup> Schlegel: Samlung zur Dänischen II l, 54. Anm. 85.

S. 177. 
<sup>1</sup> Tegnelser over alle Lande 31 Januar 1560. R. A. -- 
<sup>2</sup> Rasmus Hanssøn Rerauius: Frederichs den Andens Kronings- oc Brøllups Historie. Kbhvn. 1574. Bl. H 7. --  
<sup>3</sup> Wolf: Encomion regni Daniæ   S. 291. -- Schlegel: Samlung zur Dänischen Geschichte II   l, 58. Anm. 85.

S. 178. 
<sup>1</sup> Ryge: Peder Oxes Liv og Levnets Beskrivelse. S. 107. -- 
<sup>2</sup> Danske Magazin 4de Række II 95-96. -- 
<sup>3</sup> Rasmus Hanssøn Rerauius: Her Frederichs den Andens Kronings- oc Brøllups Historie. København 1574. Bl. H 5. -- 
<sup>4</sup> Tegnelser over alle Lande 21 Oktober 1559. R. A. Delvis trykt i Nye Danske Magazin I 285.

S.  179.    
<sup>1</sup> Wolf: Encomion regni Daniæ. S.  289 ff g.

S. 180. 
<sup>1</sup> Stockholms Magazin III (Sthlm. 1781). S. 104. -- 
<sup>2</sup> Tegnelser over alle Lande 31 Januar 1560. R. A. -- 
<sup>3</sup> Wolf: Encomion regni Daniæ. S. 293.

S. 181. 
<sup>1</sup> Rasmus Hanssøn Rerauius: Her Frederichs den Andens Kronings- oc Brøllups Historie. Kbhvn. 1574. Bl. H 8. -- 
<sup>2</sup> Wolf: Encomion regni Daniæ. S. 293 og 300.

S. 183. 
<sup>1</sup> Om Prisuddeling se Stockholms Magazin III (Sthlm. 1781). S. 104-5. --
Wolf: Encomion regni Daniæ. S. 284. 295. 300. -- Schlegel: Samlung zur Dänischen
Geschichte II 2, 52.

S. 184. 
<sup>1</sup> Danske Magazin 4de Række I 97. -- 
<sup>2</sup> Handlingar rörande Skandinaviens historia XXXIIII, 92-94 -- 
<sup>3</sup> Vedel-Simonsen: Familie-Efterretninger om de danske Ruder II 267-68. -- <sup>4</sup> Sammesteds.

S. 185. 
<sup>1</sup> Ikke blot et halvt Aar efter Kroningen (Tegnelser over alle Lande 31 Januar 1560. R. A.), men endogsaa midt under den nordiske Syvaarskrig (Tegnelser over alle
Lande 1 November 1564. R. A.). -- 
<sup>2</sup> Se f. Eks. den 19 Juli 1587 (Kongl. Hofvet. no. 2. S. R. A.). Sigismunds Kroning i Polen fandt først Sted den 27 December 1587. -- 
<sup>3</sup> Svenska Småsaker I (Sthlm. 1870) 236-37. -- 
<sup>4</sup> Jydske Tegnelser 1 Maj 1596. R. A. -- 
<sup>5</sup> Wolf: Encomion regni Daniæ. S. 289.

S. 187. 
<sup>1</sup> Rasmus Hanssøn Rerauius: Her Frederichs den Andens Kronings- oc Brøllups Historie. Kbhvn. 1574. Bl. H 8 og N. 5. -- Wolf: Encomion regni Daniæ. S. 215.

S. 188. 
<sup>1</sup> Rentemester Regnskaberne 1591 og 1592. R. A. -- 
<sup>2</sup> Suhm: Nye Samlinger til den Danske Historie II 2, 99. -- 
<sup>3</sup> Wolf: Encomion regni Daniæ. S. 215. 

S. 189.    
<sup>1</sup> Schlegel: Samlung zur Dänischen Geschichte II 2, 53.

S. 190. 
<sup>1</sup> P. H. Resen: Kong Frederichs den Andens Krønicke. København 1680. S. 323. -- <sup>2</sup> Sammesteds. -- 
<sup>3</sup> Wolf: Encomion regni Daniæ. S. 200-201.

S. 191. 
<sup>1</sup> Christian den Fjerdes dansk-latinske Stilebog. Brev 134. Det Store kongelige Bibliothek. -- Kirkehistoriske Samlinger 3die Række II 480. (C. F. Wegener: Hist. Efterr. om Anders Sørensen Vedel. Fol. S. 147. Anm. 7.) -- 
<sup>2</sup> Kirkehistoriske Samlinger 3die Række II 518. -- 
<sup>3</sup> Stockholms Magazin III (Sthlm. 1781). S. 109.

S. 192. 
<sup>1</sup> Samme Bog Side 105. -- 
<sup>2</sup> Christian den Fjerdes latinske Stilebog. 16 Marts 1593. G. K. S. 4to. no. 2591. -- 
<sup>3</sup> P. Hentzner: Itinerarium (Nürnberg 1612). S. 132. -- 
<sup>4</sup> Suhm: Nye Samlinger til den danske Historie II 2, 99. -- 
<sup>5</sup> Bircherods Dagbøger, i Uddrag ved Molbech. S. 525. -- 
<sup>6</sup> Nordisk Universitets Tidsskrift 1862. IV 36. Anm. 

S. 193. 
<sup>1</sup> L. Daae: Norske Bygdesagn I 50-52. -- N. Nicolaysen: Norske Fornlevninger. S. 235. -- Norsk historisk Tidsskrift 2den Række III 171. -- 
<sup>2</sup> Suhm: Nye Samlinger til den danske Historie III 98. -- 
<sup>3</sup> Rentemester Regnskab 1582. R. A.

S. 194. 
<sup>1</sup> Tegnelser over alle Lande 30 Oktober 1562. R. A. -- 
<sup>2</sup> Tegnelser over alle Lande 21 April 1560. R. A. -- 
<sup>3</sup> Gjörwell: Svenska Magasinet (Sthlm. 1766). S.. 706. -- 
<sup>4</sup> S. Birket Smith: Leonora Christina Grevinde Ulfeldts Historie I 115. 

S. 195. 
<sup>1</sup> Die Reisen des Samuel Kiechel. Stuttgart 1866. Side 67. -- Ahlqvist: Karin Månsdotter. S. 21 med Anm. -- 
<sup>2</sup> N. K. S. 4to. no. 649. p. 172. --  Frankfurtisches Archiv für ältere deutsche Litteratur und Geschichte (Frankfurt 1812) II 177. -- Tyge Becker: Herluf Trolle. S. 19. -- Danske Samlinger. Fiskeri no. 175. Brev af 26 Februar 1573. R. A. -- Rentemester Regnskaber og Øresunds Toldregnskaber for forskellige Aar R. A. -- Sjællandske Tegnelser 27 Oktober 1577. R. A. -- Helsingørs Tingbog 5 September 1580. R. A. -- Sjællandske Tegnelser 26 August 1595. R. A. -- Langebeks Diplomatarium, Skrivelse af 9 Juli 1595. R. A. o. s v.

S. 196. 
<sup>1</sup> De anførte Eksempler er hentede fra Tegneiser over alle Lande 25 Maj 1560 og Øresunds Toldregnsk. 1574. R. A. Mange lignende findes. -- 
<sup>2</sup> Danske Magazin V. 10. -- Dito 4de Række II 79. -- 
<sup>3</sup> Øresunds Toldregnskaber 1574. R. A. -- 
<sup>4</sup> Danske Samlinger 2den Række VI 173. -- 
<sup>5</sup> Skrivelse fra Enkedronning Sophia til Tolderen i Helsingør, dat. Haderslevhus 17 Maj 1592. Danske Kongers Historie 73 dd. R. A. -- 
<sup>6</sup> Schlegel: Samlung zur Danischon Geschichte II 3, 50.

S. 200. 
<sup>1</sup> A. G. Ahlqvist: Karin Månsdotter. S. 17-18 med Anm. 28. -- 
<sup>2</sup> Mejborg: Christian den Femtes Hof S 149-50. -- 
<sup>3</sup> Rentem. Regnskab af 1588 og 1591. R. A. -- 
<sup>4</sup> Historisk Tidsskrift III 41. -- 
<sup>5</sup> A. G. Ahlqvist: Karin Månsdotter S. 3. -- 
<sup>6</sup> F. R. Friis: Tyge Brahe. S. 177. -- 
<sup>7</sup> Danske Magazin 4de Række IV 53. 

S. 201. 
[1] H. Rørdam: Kjøbenhavns Universitets Historie III 328. --
[2] Raumer: Hist. Taschenbuch VI 329-30. --
[3] Mejborg: Christian den Femtes Hof. S. 149-50.

S. 202. 
[1] F. R. Friis: Tyge Brahe. S. 177-78. -- 
[2] Resen: Frederich den Andens Krønicke. S. 347. --
[3] Sjællandske Tegnelser 26 August 1586. R. A. -- Nyt historisk Tidsskrift IV 257.

S. 203. 
[1] Allen: De tre nordiske Rigers Historie II 542. - Skaanske Registre 6 Maj 1578,
24 Oktbr. 1579 og 18 Decbr. 1581. R. A.

*

Indhold af VI Bog

1. Hverdag:                                                                                                                     

Belysning ... 7
Den svage Belysnings Følger ... 17
Overtro. Djævletro ... 17

2. Søndag:

Gudstjenestens Tider ... 56
Kirkegaard ... 61
Kirkens Ydre ... 62
Kirkens Indre ... 63
Altere og Helgenbilleder ... 68
Stolestader ... 76
Gudstjenesten ... 87
Prædiken ... 88
Salmesang ... 106
Altergang ... 111
Bandlysning ... 115

3. Almindelige Forlystelser:

Musik ... 123
Sang ... 134
Dans ... 136
Kort og Tærninger ... 139
Lykkepotter ... 145
"Fejlemarked" ... 146
Skak ... 147
Rulletavl. Pirkentavl. Kegler ... 149
Boldspil ... 152
Glædesskud. Salut ... 153
Fyrværkeri ... 154
Legemsøvelser ... 156
Ridderspil. Dystridt ... 160
"Fægteskole" ... 187
Slagsmaal ... 190
Linedans.  Flyvekunst ... 191
Dyrekampe ... 191
Vilde Dyr.  Dyrehaver ... 193
Heste og Hunde ... 197
Dværge og Narre ... 199

Henvisninger og Anmærkninger .... 205

