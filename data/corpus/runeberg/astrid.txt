



Astrid

belgiernas drottning


HUSMODERNS    BIBLIOTEK

BOKEN

OM  ASTRID


DEN  SVENSKA  PRINSESSAN SOM

BLEV BELGIERNAS

DROTTNING


UTGIVEN AV

HUSMODERN


STOCKHOLM

ÅHLÉN   &   ÅKERLUNDS   FÖRLAG
ALBERT  BONNIER
Stockholm

Åhlén   &   Åkerlunds

Boktryckeri

1935



J
INNEHÅLL

Företal .................................      7

Första kapitlet
De första barndomsåren ..................     11

Andra kapitlet
Soliga somrar på Fridhem ................     30

Tredje kapitlet
En romantisk förlovning .................     51

Fjärde kapitlet
Ett bröllop som blev två ................     66

Femte kapitlet
Två lyckliga unga nygifta ...............     84

Sjätte kapitlet
När Astrid blev drottning ...............   128

Sjunde kapitlet
Den 28-åriga drottningen—landsmodern ....   141

Åttonde kapitlet
Den 29 augusti — en värld i sorg ........   164

Nionde kapitlet
Drottning Astrids eftermäle .............   178




FÖRETAL

Drottning Astrid är död ...

Drottning Astrid går till historien, till Belgiens
historia, som en stor människa, vars minne kommer
att leva. Och i alla fall komma hennes biografer icke
att behöva sysselsätta sig med många data. Det var en
ung flicka, en ung kvinna, maka och moder, en ung
kronprinsessa, därefter oförmodat en ung drottning
och därefter lika oförmodat döden. Drottning Astrids
liv blir den kortaste av alla biografier: en lycklig
barndom, ett lyckligt äktenskap, en oväntat tidig
upphöjelse — och så det brutala slutet. Hon hade älskat
och blivit älskad av sina föräldrar och syskon, av en
make, av sina barn, av två folk, beundrad av en värld.
Nu är hon borta.

Berättelsen om drottning Astrids liv kan inte bli 

lång, men den är en verklighetsskildring, vackrare än
dikten.

Den handlar om hur Sverige lärde känna en blyg
liten prinsessa som, när hon förmält sig med den hon
höll kär, i ett slag lade bort sin blyghet, blev en stark,
verksam, lycklig människa, som delade med sig av
sin lycka.

Den handlar om hur Belgien upplevde en vacker
fesaga, en högrest, vitklädd, blåögd prinsessa, som kom
farande på ett vitt skepp över haven och i allt folkets
åsyn omfamnade sin make när hon landsteg på
Belgiens jord — ingen hovetikett, utanför all kunglig
konvenans, men så rörande mänskligt och okonstlat att hela
landet greps av hänförelse.

Snart lärde sig belgierna förstå, att det nya
fursteparets första möte hemma hos dem ej var en gest eller
en instuderad scen i ett i övrigt praktfullt och preciöst
skådespel. Det var denna kvinnas natur, hennes rika,
varma mänsklighet som med ens slog ut i blom, hennes 
väsen, öppet, friskt, ärligt, rättframt, lysande av
glädjen att vara fri från varje hämning då det gällde
att vara sann. Drottning Astrid var ingenting annat — som 
nygift prinsessa och sedermera som drottning — 
än en varmt kännande och okonstlad människa. Men
okonstlad med takt och charm — just som en
drottning.

Som kronprinsessa var Astrid för belgierna
förebilden för en god moder — en moder lika öm och lika
enkel som en kvinna av folket. Snöprinsessan från
Norden blev föremål för folkets romantiska och stilla
tillbedjan. Den unga drottningen lärde de sig att
oförbehållsamt beundra och älska — för hennes praktiska
klokhet och outtröttliga godhet. Barnen och de fattiga
stodo henne närmast. Som ingen suverän före henne fick
hon kontakt med de minsta och de ringaste. Hennes
ödmjuka tacksamhet för all lycka hon tyckte livet skänkt
henne bjöd henne att personligen uppsöka och hjälpa
sämre lottade, att sätta in alla sina unga krafter på en
hjälpverksamhet, som lindrade hundratusendens nöd.
Något tack fordrade hon aldrig, tvärtom hade hon själv
med sin storslagna själs ödmjukhet ständigt en känsla
av att vara tack skyldig. Minsta vänlighet rörde henne
till tårar, mannens och barnens kärlek var för henne
den dyrbaraste bland livets gåvor. »Jag är så lycklig —
tänk en sådan underbar man jag fått och så rara barn
— alla äro så vänliga mot mig, att jag ibland bara vill 
gråta av tacksamhet» äro ord som ständigt lågo henne
på läpparna. Hon tog emot lyckan på det rätta sättet
— hon isolerade sig inte med den, utan hon gjorde allt
för att kunna dela med sig åt andra.

Nu, då hon är borta, äro de belgiska och svenska
folken enade i samma sorg och samma saknadens
tanke: ingen var som hon.





DE FÖRSTA
BARNDOMSÅREN

Prinsessan Astrid föddes den 17 november 1905
uppe i Arvfurstens palats vid Gustav Adolfs torg
i Stockholm.

Liksom hennes liv blev ett lysande och värmande
solsken, kom hon som en efterlängtad och välbehövlig
solstråle en kulen novemberdag ett dystert år —
unionsupplösningens år, då »gamle kungen» fått se sin
farfaders verk falla i spillror efter en livslång strävan
att söka sammanjämka och förena det som icke kunde
hållas samman.

Det berättas att kung Oscar själv var en bland de
väntande i Arvfurstens palats då prinsessan föddes och
att han var den förste som talade om för de äldre
syskonen, på den tiden småprinsessorna Märtha och
Margaretha, att de fått en syster. De lekte i prins Carls
skrivrum, för tillfället glömda för den stora
händelsen, när kungen kom in glad och leende och sade:
»Kom med fram till fönstret, barn, och hör hur de
skjuter, för ni ha fått en liten syster.» Som vanligt vid
ett kungabarns födelse sköts salut från Skeppsholmen
i Stockholm — och från landets övriga fästningar för
övrigt, 42 skott som för det med kungafamiljen 
väntände och deltagande folket förkunnade att en
prinsessa fötts, och då visste man att det var prins Carl
och prinsessan Ingeborg som fått en tredje dotter.
Gamle kungens glädje var tämligen oförställd och det
bekymrade honom ganska litet att det inte var en
pojke — att han på sin levnadsafton fått ännu ett
barnbarn var honom glädje nog. På kvällen samma
dag höll han konselj på slottet och tillkännagav, att
den nyfödda prinsessan i dopet skulle erhålla namnen
Astrid Sophie Louise Thyra samt kallas Astrid. Efter
konseljen fällde han i familjekretsen yttrandet att
»namnet Astrid, som betyder gud och frid, passar så
bra till en sådan liten himmelspresent.» Och
tacksägelsegudstjänsten i Slottskapellet lät han inleda med
den ljusa hymnen: »Jag lyfter mina händer upp till
Guds berg och hus ...»

Alla barn äro söta, men lilla Astrid var ett av de
vackraste barn man kunde se. Hennes hud var mjuk
och fin och utan en skrynkla och hennes små naglar
sågo ut att komma direkt från manikuristen. Visst är
att de två lyckliga föräldrarna i Arvfurstens palats
snabbt glömde att det var en son de egentligen önskat
sig. »Tre flickor måste man naturligtvis ha», sade prins
Carl, »pojken får vänta till nästa gång.» Och
prinsessan Ingeborg var idel stolthet över sitt nyfödda
välskapade barn.

Sällan har ett barn skrikit och kinkat så litet som
den lilla prinsessan under sitt första år — ett
karaktärsdrag, som utmärkte henne i livets alla skiften, att
vara nöjd och tillfreds, kom från hennes  första dag
Lilla Astrid på mammas
arm vid nyår 1906.
till uttryck. Hon vårdades också med stor omsorg. Vid
nyåret 1906 började doktor Arthur Furstenberg hålla
en föredragsserie i barnavård för prinsessan Ingeborg
och några andra fruar till officerare vid Livgardet till
häst — prins Carl var då överste vid detta regemente
— i hertigparets hem, och de lärdomar som därvid
inpräntades tillämpades strikt vid prinsessans vård.
Varje föreläsning brukade förresten slutas med ett
besök i barnkammaren och en stunds beundran av den
lilla, som i regel sov sött på sin spetskudde.

Då Astrid var ungefär året kunde hon stödja på
sina ben och taga några stapplande steg — om hon
hade något att hålla i. Det var på sommaren 1907 hon
lärde sig att gå stadigt själv. Prins Carl tillbragte den
och nästföljande sommar med sin familj i en villa på
Särö. Här kunde man se lilla Astrid komma med sin
sköterska och skjuta sin vagn framför sig. Fick hon
åka gjorde hon alltid en helomvändning och satte sig
på knä i vagnen. Så fort ekipaget mötte någon gående
på vägen log lilla prinsessan och sade »doda, doda».
Att hälsa på alla var det roligaste hon visste, och
»goddag» hörde till de första ord hon kunde säga.

Långt innan hon lärt sig att tala rent bad prinsessan
Astrid varje kväll högt sin aftonbön. På knä vid sin
lilla säng och med händerna andaktsfullt knäppta läste
hon på sitt eget barnsliga språk sin bön: »Gud evala
Pappa, Mamma, Mageta, Mätta, alla fatta mensker
å alla fatta må barn.» (Gud bevara Pappa, Mamma,
Margaretha, Märtha, alla fattiga människor och alla
En kavat tvååring, Prinsessan Astrid,
knäppt utanför Charlottenlunds slott.
fattiga små barn.) Även sin bordsbön bad hon alltid
med stor andakt.

Lika tålig som hon var, lika lätt fäste hon sig vid
människor, som ömmade för henne och sysselsatte sig
med henne — fäste sig vid dem och glömde dem sedan
aldrig. Under sina sju första år hade lilla Astrid som
sköterska fröken Elisabeth Kjellin, »Nenne», som hon
alltid kallades av prinsessan. Det var en av dem som
prinsessan Astrid och sedermera drottning Astrid var
mest fäst vid. Bara »Nenne» var i närheten försvann
den oerhörda blyghet, som prinsessan Astrid hade
svårt att komma över som barn — och för övrigt
även som ung flicka. Det kändes så tryggt att
»Nenne» satt på kälken, när man i svindlande fart
susade nerför Skansenbacken om vintrarna, det var
härligt att hålla »Nenne» i handen framför
björnburarna på Skansen, eller då man skulle gå ned i det
kalla, öppna havet vid sommarbesöken hos mammas
släktingar på slotten vid Öresund. Men bäst av allt
tyckte prinsessan ändå det var, att »Nenne» satt i
rummet intill då hon skulle somna på kvällarna — då
försvunno alla stygga troll och fula gubbar som
annars kunde dolt sig i mörkret.

»Är 'Nenne' där?» brukade prinsessan fråga litet då
och då inifrån sitt rum innan hon somnade. Ibland då
fröken Kjellin var ledig kunde prinsessan bli så utom
sig, att man blev tvungen att ringa efter henne och
be henne komma hem.

Prinsessan Astrid var som ett riktigt solsken som
liten. Aldrig kivades hon, och aldrig kinkade hon över
Tripp   —   trapp   —   trull   —   Margaretha,   Märtha  och
Astrid på planen framför Charlottenlunds slott i Danmark.

någonting. Hennes sätt som barn var obeskrivligt
mjukt. Timma ut och timma in lekte hon med sina
dockor, klädde av dem och klädde på dem, klädde av
dem och klädde på dem. Inomhus brydde hon sig just
inte om andra leksaker än sina dockor, men dem
ägnade hon otroligt; mycket tid och omsorg. Hennes
lynne, var som en aprildag: den ena minuten var hon
strålande glad för att nästa snyfta hjärtslitande — då
ofta av blyghet för någon främmande eller av rädsla
för någon förseelse.

Hur snäll och tålig hon var som barn, visade
prinsessan Astrid bäst, då hon i treårsåldern en sommar
på Sofiero fick en släng av tarmkatarr. Prinsessan
fick hålla den strängaste diet och aldrig smaka de
godsaker de andra barnen bjöds på. Aldrig hörde man
henne klaga eller undra, varför inte också hon fick
något gott. I stället brukade hon säga, när hon åt sin
alldeles smakfria mat: »Om Totsie äter sån't här, blir
Totsie snart bra och får en bit 'cla' av mamma.»
»Totsie» var ett smeknamn prinsessan Astrid hade som
barn inom familjen. Frågade någon henne, varför hon
kallades så kom svaret alltid snabbt: »Det namnet
har jag fått av mamma Thyra.» »Mamma Thyra» var
prinsessan Ingeborgs syster, prinsessan Thyra av
Danmark.

År 1912 flyttade fröken Kjellin från sin plats hos
hertigparet av Västergötland och började en
kompletterande kurs hos Barnavård. Prinsessan Astrid var
alldeles förtvivlad över att mista henne. Den första
tiden fick hon lov att ringa varje kväll strax före
sängdags och tala några ord med fröken Kjellin i telefon,
något som gladde henne mycket. Hon glömde inte
heller senare i livet sin gamla sköterska. Under alla år i
Sverige och i Belgien kom hon ihåg »Nenne» liksom
syster Gerda — en annan av prinsbarnens sköterskor
— med brev, hälsningar på kort,
En julhälsning från den barnkära
furstinnan till sin förra barnsköterska

födelsedagspresenter och julklappar. Sedan hon fick sina små, var det
ständigt dem hon talade med fröken Kjellin om i sin
korrespondens. »Jag är så hemskt glad åt mina barn.
Äro de inte söta, Tussebarnen? Tycker inte Nenne, att
vi har rara barn?» äro uttryck som alltid återkommer.

Senast i somras träffades fröken Kjellin och
drottning Astrid. Den tillgivna sköterskan fick då tillfälle
att se hur drottningen strålade av lycka och kärlek till
make och barn. En gång då kung Leopold gick igenom
rummet, där de sutto med barnen, tog drottning Astrid
»Nenne» i armen och utbrast impulsivt: »Titta på
honom ordentligt nu, Nenne, ser han inte bra ut?»

Alla som kommit i beröring med prinsessan Astrid
som barn vittna om vilket gott hjärta och älskligt sätt
hon hade redan då. Fick hon något gott, var hon alltid
ivrig att dela med sig åt sina systrar, och var det någon
av dem, som gjort sig illa, grät hon sonrom det varit
henne själv det gällt. »Nenne» och syster Gerda
överraskade hon ofta med att ha plockat små blombuketter
och ställt in i deras rum. Då hon lärt sig skriva, lät hon
blommorna åtföljas av små papperslappar, där hon
kluttrat några rara ord.

En som ännu i dag har ett synligt bevis på lilla
Astrids goda hjärta är fru Hulda Berger-Anderson, en
Sofiasyster, som var sköterska åt prinsessorna
Margaretha och Märtha under ett par års tid. En dag hade
fru Berger-Anderson, flera år efter det hon lämnat sin
anställning hos prinsparet Carl, tagit sin lilla dotter
Karin med sig och gått till Djurgårdspalatset på besök.
Då prinsessan Astrid kom in, berättade fru
Berger-Anderson, att lilla Karin dagen därpå skulle gå till
doktorn och opereras. Efter en stund försvann Astrid,
som då var i femårsåldern, in i sin barnkammare. Men
strax stod hon i dörren igen. I famnen hade hon sin
vackraste docka. »Får jag ge Karin den här», sade
hon vädjande. Och så började hon gråta. »För jag
tycker det är så tråkigt, att hon skall opereras.»

Prins Carls barn ha vuxit upp i Djurgårdspalatset,
i ett vackert och lyckligt hem. I övre våningen hade
småprinsessorna och lille prins Carl, som föddes i
januari 1911, var sitt sovrum i fil och ett gemensamt
lekrum. Men helst var hela familjen församlad i den
stora och underbart vackra hallen, som gick genom
alla våningarna. Prinsessan Ingeborg ville ständigt ha
Prinsessorna Margaretha, Märtha och
Astrid med syster Gerda i Skansenbacken.
Lilla prinsessan Astrid glömde
aldrig att tacka för en vänlighet.

sina barn omkring sig, och de fingo fritt deltaga i de
vuxnas samtal. Inte sällan voro de höga föräldrarna
inviterade på små middagar i lekstugan i parken; fick
prinsessan Astrid, fastän minst till åren och mest
försagd till lynnet, någon gång bestämma matsedeln, så
bjöds det på makaroner med tomatsås, som var
lillprinsessans älsklingsrätt.

Harmoni, samhörighet och en glad tillförlit var
denna furstefamiljs signatur. Den air av lycka och
livsglädje hos Belgiens Astrid, som så fascinerade
En lycklig familj.
alla, tillerkändes med rätta hennes så helt och fullt
besvarade kärlek till make och barn och till det nya
landet och de nya landsmännen. Men en del av
strålglansen kring hennes person var reflexer från
barndoms- och ungflicksår i Sverige, från de ljusa och
blomsterfyllda rummen i Djurgårdspalatset, från
soliga somrar på Fridhem i den lyckliga familjekretsen,
där alla voro kamrater. Den anda som härskade i
detta hem var inte beroende av eller en följd av
familjens höga ställning i samhället, något som ju långt
ifrån är någon garanti för familjelycka. Prinsessan
Astrid var från ett gott hem och skulle ha varit det, i
vilken samhällsklass hon än fötts. Genom eget exempel
och med förståndig uppfostran lärde prins Carl och
prinsessan Ingeborg sina barn ödmjukhet, hänsyn för
andra, godhet mot sämre lottade, kärlek till livets
vackraste värden. För att använda en kliché, som nötts
ganska mycket, sedan den präglades av Ellen Key, så
hade ju också Astrid i högsta grad »hjärtats
bildning».

Kanske prinsessan Ingeborg sysselsatte sig nästan
för mycket med sina barn, något som givetvis i viss
mån inskränkte på tiden för lekar, läxor och
jämnåriga. Prinsessan Astrids oerhörda skygghet bland
främmande människor var måhända delvis en följd av,
att hon nästan ständigt var van att »ha mamma med».

För Astrids skygghet som barn för allt främmande
finner hennes far de vackraste och mest målande
orden, då han berättar följande lilla sommarepisod:
En näpen trio i
Charlottenlunds slottspark

»Astrid badades en gång som helt liten vid
havsstranden av sin egen mamma och bannades smått, då hon
var rädd för de små skummande vågorna, som
kommo farande mot stranden. 'Ja, men mamma glömmer',
sade Astrid gråtande, 'jag är så liten och havet är så
stort.'» »Astrid har även som vuxen», fortsätter prins
Carl, »varit snar till tårar; dels har hon ett ovanligt
känsligt hjärta, dels är hon, eller rättare sagt har
varit, mycket blyg. Det skulle därför icke förvåna mig
om Astrid då hon först kom till. Belgien och
förskräcktes över det stora okända, som låg framför 
Prinsessan Astrid vänder ryggen mot
kameran men prinsessan Märtha är intresserad.

henne, någon gång tyst upprepat barnets ord till sin mor
vid havsstranden: 'Mor, jag är så liten, och havet är
så stort.'»

Prinsessan Astrid var inte mer än fyra år gammal,
då hon började skolan, d. v. s. till en början satt hon
Prinsessan Astrid, prins Carl j:r och
dvärgpinschern Kyoto åka kälke på Djurgården.

endast tyst som en liten mus och hörde på, när
prinsessorna Margaretha och Märtha undervisades.

Prinsessan Astrid undervisades sedan ensam av
flera olika lärarinnor. Till dem hör fröken Nancy
Sörensen som under en följd av år undervisade prins
Carls döttrar i franska språket jämsides med att
infödda tyska och engelska lärarinnor bodde i familjen
för att barnen skulle få tillfälle till ingående
språkstudier.

Prinsessans håg låg inte mycket för studier, men
hon var alltid uppmärksam och plikttrogen. Gick läxan
någon gång litet knaggligt, var hon otröstlig, även om
hon inte fått det ringaste bannor. Prinsessan Astrid
hade lätt att fatta och lätt att lära och var en
förtjusande snäll och lätthanterlig elev, men intresset
för studier vaknade ganska sent hos henne. Det
som däremot intresserade henne påfallande mycket
på lektionerna var — klockan. Hennes ängslan att
lärarinnan inte skulle vara nöjd med henne var
rörande, nästan jämt hade hon tårar i ögonen av
rädsla innan lektionen börjat. Men när klockan
däremot slog för timmans slut, då sken hon upp, och då
kunde hon på sitt älskliga och hjärtliga sätt slå
armarna om »frökens» hals och säga: »Tack för i dag — nu
skall vi ha roligt.»

Det finns en liten gripande episod från Astrids
tonår, i samband med hennes skolgång. Hon deltog en
termin i undervisningen i St. Botvid, den numera
nedlagda franskbetonade internatskolan i Saltsjöbaden.
En dag såg en av kamraterna prinsessan stå och
storgråta i porten.

»Vad gråter prinsessan för?»

»Jag är så rädd, för min bok har kommit bort i
flyttningen!»

Prinsessan Astrid tog endast lektioner i franska
under ett par år. Men hon läste tre kvart varje dag, även
på sommaren. Ibland sade fröken Sörensen till
prinsessan Astrid: »Tänk, prinsessan, om Han kommer
att tala franska.» »Usch, så fröken säger», svarade
prinsessan då alltid. När prinsessan Astrid många år
senare förlovat sig med kronprins Leopold, sade hon
vid ett tillfälle till sin lärarinna: »Tänk, fröken
Sörensen, om jag bara vetat...» Och tids nog lärde hon
sig ju för övrigt att tala en alldeles briljant franska.
Hennes uttal blev särskilt bra genom hennes
melodiska röst och den lilla skorrning på r:en, som hon
alltid hade.





SOLIGA SOMRAR PÅ FRIDHEM

År 1909 hade prins Carl låtit börja bygga Fridhem
efter modell av Parkudden, familjens gamla
sommarresidens på Djurgården. Och sommaren 1910 blev
den första i raden av alla de härliga och oförglömliga
somrar, som hertigparet av Västergötland tillbragt
med barnen på det älskade Fridhem. Den vackra vita
villan i den stora parken blev den plats som både
föräldrarna och barnen betraktade som sitt egentliga hem
— det var ständigt Fridhem drottning Astrid hade i
tankarna, när hon någon gång talade om hemlängtan
i Belgien, och mer än en gång sade hon till sina
närmaste och sina vänner att »jag skulle inte kunna
känna mig nöjd med min sommar, om jag inte fått vara
någon tid på Fridhem.»

Så var här också ett sannskyldigt paradis för
barnen. Mest höllo småprinsessorna till i sin lekstuga,
som låg i en vacker vrå i parken, och som var ett
fullständigt litet hem i miniatyr. I närheten av lekstugan
hade alla barnen var sin lilla täppa, och här var det
varje sommar ivrig konkurrens om vern som hade den
finaste odlingen. Prinsessan Astrid ville helst ha
blommor på hela sitt land, medan t. ex. prins Carl, när han

En solig vy från Fridhem.

blivit stor nog att kunna vara med, såg mer till det
praktiska och odlade potatis på sitt.

I lekstugan bakades det och lagades mat, och varje
gång prinsessorna stökat till, städade de så fint efter
sig, att det inte fanns ett dammkorn någonstans. Ibland
bjödos prins Carl och prinsessan Ingeborg på fest —
då stekte Astrid läckra kantareller som hon plockat i
skogen och tog de vackraste blommorna från sin lilla
trädgård och dekorerade bordet med.

Det är inte i alla hem nu för tiden man finner en
sådan samhörighet och en sådan hjärtlighet, som, den
som härskade på Fridhem. Aldrig hördes ett ont ord
fällas mellan barnen, deras vördnad för föräldrarna
Småprinsessorna  rusta  till kalas i lekstugan
under prinsessan Ingeborgs överinseende.

var oerhörd, och varken prins Carl eller prinsessan
Ingeborg behövde någonsin ens höja rösten för att
tillrättavisa något av barnen. Prinsessorna voro långt
ifrån bortskämda, de fingo ständigt hjälpa till med
litet av varje, och de arbetade alltid med glädje, antingen
det gällde att plocka ogräs eller att dammtorka
inomhus.

Nästan varje eftermiddag hjälptes hela familjen åt
att vattna i trädgården. De som gingo förbi på vägen
En leende fyrväppling i Fridhems park.

brukade vända sig om minst två gånger för att se, om
det verkligen var prins Carl och prinsessan Ingeborg
och de kungliga barnen, som gingo där och arbetade,
klädda i skinnförkläden och träskor. Men roligt var
det; arbetet gick som en dans under skratt och skämt
— och sedan väntade en trevlig stund vid kvällsteet.
Att plocka ogräs och plocka av bären var en uppgift,
som prinsessorna alldeles självklart ansågo som sin,
Prinsessan Astrid plockar bär i trädgården på
Fridhem, klädd i träskor och vaxduksförkläde.

Prinsessan Astrid med sina pärlhöns
utanför lekstugan på Fridhem.

och gick prinsessan Ingeborg någon gång förbi ett
land och sade: »Usch, så mycket ogräs», så togo de
det som en förebråelse, direkt riktad åt dem.

En dag väntades kungen till middag. Prinsessan
Ingeborg hade varit uppe och inspekterat majestätets
rum, och så kom hon ner och sade till sina flickor:
»Golvet i farbror Gustafs rum är så fult, kom så ta
vi på oss våra förkläden och gå upp och gnider av det
med litet sur mjölk.» Och så lade sig mor och döttrar
på knä bredvid varandra på golvet, som efter en stund
var blankt som en spegel.

Prinsessan Astrid var stor djurvän, och på
Fridhem hade hon många fyrbenta vänner och
lekkamrater. Två ponnies och två åsnor hörde till favoriterna,
de förstnämnda döptes av prinsessorna till Adam och
Eva, medan åsnorna hette David och Goliath. Åsnorna
voro envisa som synden, och prinsessan Astrid hade
mycket svårt att få dem att förflytta sig, när hon
spänt dem framför sin lilla vagn. En dag kom hön på
en ljus idé: »Kanske dom skulle gå framåt, om jag
backade med dom.»

En liten pekingeser lydande namnet Kyoto var
prinsessan Astrids särskilda älskling, som bara var i onåd
när han skrämt hennes dvärghöns. I timtal kunde
också prinsessan Astrid vistas i Fridhems stora ladugård,
hon visste vad alla hästar och kor hette, och var
det någon ny liten gris eller kalv som inte hade något
namn, så tröt aldrig hennes livliga fantasi när det
gällde att hitta på något. En dag hade Astrid en fråga
att göra sin pappa vid middagsbordet:

»Är det bättre att tvätta sig i mjölk än i vatten?»

»Varför frågar Astrid så?»

»Jo, för i dag så sade en av gummorna i ladugården
att 'de är så bra, för när en mjölkar, så går all lorten
åv händerna, hur lorti en än ä.'»
Prinsessan Astrid får hålla kossans svans,
medan prinsessan Märtha mjölkar.

Det blev allmänt skratt vid bordet åt lillprinsessans
härmningsförmåga, men några dagar framåt dracks
det mindre mjölk än vanligt vid frukosten.

Prinsessan Astrids sinne för humor och
situationskomik var utpräglat redan då hon var barn, nästan
varje dag hade hon något roligt infall eller inpass i
konversationen att roa sin omgivning med.

Att spela krocket eller tennis tyckte prinsessan
Astrid mycket om, däremot delade hon inte alls de
andras intresse för bad och fiske. Att fiska var det
Tre systrar.
Kongliga familjen gästar drottning Victoria på Solliden.
Vid kronprinsens sida prinsessan Astrid. Foto från 1921.
tråkigaste hon visste som flicka, men när hon kom till
Belgien lärde hon sig tvärtom att tycka mycket om
fiske — därför att hennes Leopold var ivrig
sportfiskare.

Var någon dag riktigt strålande vacker, så for hela
familjen ut på utflykt i bil — målet för färden var än
Vadstena eller Vreta kloster, än prins Eugens
Örgården eller kammarherre Printzskiölds Krusenhof.

Nästan varje sommar kom prinsessan Ingrid någon
tid på besök till Fridhem; prinsessorna Astrid och
Ingrid voro då nästan oskiljaktiga — de stodo ju
varandra också under kommande år mycket nära. Helst
lekte de båda små prinsessorna bröllop i lekstugan eller
»mamma, pappa och barn» med dockorna. Prins Carl,
prinsessan Ingeborg och barnen reste också varje
sommar på några dagars besök till kronprins familjen på
Sofiero och kungafamiljen på Tullgarn. Och när
hösten kom, var det tradition att fara till Danmark och
hälsa på prinsessan Ingeborgs släktingar, till
Fredensborg och morföräldrarna, till Egeiund och prins
Gustaf av Danmark eller till Charlottenlund och prinsessan
Dagmar.

»När jag vinner 200,000 på min premieobligation,
så skall jag ut och resa för alltihop. Och då skall jag
bjuda alla som vill att följa med.» Denna något
optimistiskt betonade försäkran levererades då och då före
någon premieobligationsdragning av prinsessan Astrid,
som redan som barn och ung flicka ansåg, att det var
underbart roligt och spännande att vara ute och resa
— om så målet inte var mer främmande och avlägset
En syskongrupp från 1922.
än Köpenhamn. Så snart någon resa var bestämd,
började prinsessan Astrid göra upp planer på, vad hon
skulle taga med sig, vilka böcker hon skulle ha i
kappsäcken och vilka kläder hon skulle ha på sig. Flera
dagar i förväg kunde hon gå omkring och fråga sina
syskon, hur många smörgåsar de ville ha i matsäcken,
och hur mycket frukt de tänkte äta »så att jag vet det,
så vi inte får med oss för mycket eller för litet.»
Prinsessan Astrid vann inte högsta vinsten på sin
obligation, men ödet hade bestämt, att hon ändå skulle få
tillfredsställa sin stora lust för att resa.

Prinsessan Astrid var ungefär sexton år gammal,
då hon fick börja vara med på de danstillställningar,
som ordnades för de kungliga ungdomarna på slottet
eller hos prins Carl. Att dansa hade hon lärt sig av
prinsessan Märtha, som dansade utomordentligt väl
och som var mest road av dans av de tre systrarna.
Astrid var musikalisk och blev snart förfaren i
danskonsten, men hon höll sig lika mycket i skymundan
på dessa baler som på julgransplundringarna på
slottet, då de andra prinsarna och prinsessorna stojat och
glammat, klätt ut sig och lekt kurragömma. Före sin
första bal var hon alldeles förtvivlad: »Tänk så
hemskt, om jag inte blir uppbjuden.» Prinsessan Astrid
bekymrade sig mycket litet om sitt utseende vid denna
tid, för kläder saknade hon nästan fullständigt
intresse.

»Margaretha och Märtha äro så hemskt söta, jag
ser ju ingenting ut, och så är jag så hopplöst
bortkommen», sade prinsessan en gång till en väninna.
Prinsessan Astrid som konfirmand.
Bortkommen var prinsessan Astrid egentligen inte
alls, trots att hon var så blyg för främmande
människor. I familjen och bland vänner var hon den
absolut livligaste av systrarna, pigg och slagfärdig och
otroligt snabb när det gällde att finna det komiska i
en situation. Och hennes underbart vänliga och mjuka
sätt gjorde henne redan då omtyckt av alla.

Och ändå är det för dem, som känt Astrid som
barn och som ung flicka nästan obegripligt hur den
gängliga, blyga flickan på så kort tid kunde utvecklas
till den strålande uppenbarelse, som var belgiernas
kronprinsessa och drottning.

Prinsessan Astrid uppfostrades liksom sina systrar
i en folklig anda, något som tillsammans med den
naturlighet och takt hon lärt i fädernehemmet
mycket bidrog till att hon så storslaget gick i land med
alla de ansvarsfyllda och svåra uppgifter som mötte
henne i hennes nya hemland. Ofta sade prinsessan
Astrid själv att »jag saknar alla talanger», vilket var
sant så tillvida, att hon inte odlade någon speciell
hobby, som tog det mesta av hennes tid. Men i stället hade
hon en förmåga att reda sig själv med allt hon tog sig
för, att intressera sig för allt och alla. Som flicka
ägnade sig prinsessan Astrid ganska mycket åt dans och
musik; hon var en graciös och försigkommen elev i
Anna Behles balettskola, och hennes spellärarinna
fröken Cederschiöld hade stor heder av hennes färdighet
på piano.

Sedan prinsessan Astrid år 1923 konfirmerats av
ärkebiskop Söderblom, inleddes de sista kapitlen i 
hennes uppfostran med allehanda praktiska kurser.
Sömnad hade hon sysslat med mycket, ända sedan hon var
barn, och nu började hon under experters ledning bli
en riktig virtuos på att sy, sticka och brodera. Denna
utbildning fick hon i förbigående sagt mycket liten
användning för i Belgien, ty enligt vad en av Astrids
väninnor berättar, sade kronprins Leopold ofta att
»jag tycker inte om att se Astrid trötta sina vackra
ögon över ett handarbete». Och Leopolds vilja var
Astrids lag.

Att barn var prinsessan Astrids stora förtjusning
behöver inte särskilt understrykas. Men det kan vara
värt att nämnas, att prinsessan långt innan hon själv
blev gift och fick egna småttingar inte visste något
roligare än att syssla med små barn. Helt naturligt kom
syster Margarethas små pojkar att bli föremål för
hennes stora intresse och kärlek. Hon låter aldrig så
glad i brev till sina väninnor, som då hon antingen
väntar prinsessan Margaretha och barnen på besök till
Sverige, eller då hon själv skall fara till Danmark och
hälsa på. I ett brev från 1920 skriver lilla
femtonåriga Astrid: ». . . jag är så glad, för i dag kommer
Märtha hem. Och tänk nu snart kommer Margaretha
och hennes baby. Det blir gräsligt roligt, när baby
kommer. O, så söt han skall vara.» Och på sin
sjuttonåriga födelsedag skriver prinsessan Astrid och
tackar för blommor, som hon fått av syster Gerda
Berglöf : ». . . vet Gerda, om måndag fara vi till Danmark
för att vara med på Tante Dagmars bröllop. Vi skola
Prinsessan Astrid med sina
kurskamrater hos Barnavård.

bo hos Margaretha och Axel. Tänk, att få träffa deras
söta babys.»

Vid nyår 1925 började prinsessan Astrid en fyra
månaders kurs hos Sällskapet Barnavård. Tillsammans
med 34 jämnåriga unga flickor arbetade prinsessan
här varje dag från klockan åtta på morgonen under
överinseende av fru Alette Béen. Här var Astrid
riktigt i sitt esse, och fråga är väl om inte hennes speciella
skyddsling, ett åtta månader gammalt flickebarn vid
namn Britt-Mari, blev den mest omsorgsfullt skötta
Prinsessan Astrid byter kläder
på Britt-Mari.
och mest älskade av alla de små barn, eleverna fingo
vårda. Allt upptänkligt på området fingo flickorna
lära sig: tvätt, mangling, strykning, sömnad, tillagning
av barnmat m. m.

Och prinsessan Astrid gick med liv och lust upp i
sitt arbete. Själv sade hon: »Jag vet faktiskt inte
vilket som är roligast — att bada ett spädbarn eller att
leka med de större; i vilket fall som helst, så vet jag
inget ljuvligare än barn.»

Det finns en liten betecknande episod från denna
tid. En dag fick en av prinsessans kamrater, en ung
dam ur den norska societeten, se Astrid ligga och torka
på golvet. »Men vad gör prinsessan?» utropade hon
alldeles förskräckt. »Jag skurar, som du ser, tag ett
förkläde och lägg dig bredvid mig, det är så skojigt
så», kom svaret med detsamma.

Som var att vänta, hade prinsessan Astrid när
kursen var slut mycket svårt att skilja sig från lilla
Britt-Mari. När hon efter sista dagen hos Barnavård kom
hem till Villagatan, rusade hon direkt in i salongen,
där prinsessan Ingeborg hade främmande på te, slog
armarna om halsen på modern och snyftade: »O, så
hemskt att behöva skiljas från ett litet barn, som man
håller av.»

Matlagning var prinsessan Astrid mycket intresserad
av, och så blev hon också så skicklig på området, att
alla som smakade hennes anrättningar måste beundra
hennes kunnighet. Intresset väcktes säkerligen redan
i lekstugan på Fridhem, och färdigheten växte med
trägen övning. Hennes kurskamrater intyga också, att
prinsessan Astrid var så förfaren i matlagningens
svåra konst, redan när hon kom till skolan för att gå
igenom den långa kursen, att det förvånade alla.

Prinsessan Astrid var liksom sina äldre systrar och
också prinsessan Ingrid så praktisk och duktig, att
hon blev ett utmärkt föredöme för sina kamrater —
inte minst genom sin spontana hjälpsamhet och
villighet. Hade någon spillt på golvet eller sölat ned ett
bord eller en bänk var prinsessan Astrid alltid den
första, som kom med en trasa för att torka upp och
snygga till. Och inte var hon den, som drog sig för
grovsysslorna. En gång i veckan fingo skolans elever
diska och göra rent, och för prinsessan Astrid gick det
som en dans med disk, sopning och golvtvättning. Och
ett är säkert — prinsessan Astrid hade kunnat ta upp
tävlan med vilken mästerkock som helst, när det gällde
att laga mat.

Prinsessan Astrid hade med sig sin kokbok till
Belgien för att ha den till hands, om hon någon gång i
slottet i Bryssel liksom ibland i föräldrahemmet skulle
vilja lägga en hand vid matlagningen.

Det blev nu inte många sådana tillfällen som bjöds.
Själv sade Astrid en gång till en väninna, som var på
besök hos henne i den belgiska huvudstaden att »här
är det så fint, så här får jag aldrig laga någon mat.»
Men därmed är inte sagt, att inte prinsessan Astrid
någonsin blev i tillfälle att visa sin gemål, hur duktig
hon kunde vara i ett kök. En gång till exempel, då
kung Gustaf och prinsessan Ingrid i sällskap med
belgiska kronprinsparet hade gjort en utflykt till ett av
den belgiska kungafamiljens lustslott, lagade
kronprinsessan Astrid och prinsessan Ingrid hela middagen
och dukade ett festligt och vackert bord. Enligt vad en
av gästerna förtäljer, myste kronprins Leopold av
stolthet vid tillfället och sade: »Tänk ett sådant
praktexemplar till hustru, jag har fått, det är inte nog med
att hon är så söt och har en sådan charm, hon är också
praktisk och duktig som få.»




EN ROMANTISK FÖRLOVNING

En solig dag i mars 1926 kom en stilig fransk dam
till Stockholm i sällskap med sin son och tog in på
Grand Hotell — madame och monsieur Rehty stod
det i resandeboken. Ingen anade att det var Belgiens
drottning och kronprins, som gjorde Stockholm den
äran för första gången. Men som väninna till
drottning Elisabeth hörde prinsessan Ingeborg till de
invigda. Och redan samma dag voro de utländska
gästerna inviterade på te till prinsparet Carl. Drottningen
och prinsessan Ingeborg hade inte träffats på länge
och hade därför mycket att tala om. De andra deltogo
ivrigt i samtalet, men kronprins Leopold var förströdd.
Gång på gång sökte sig hans blickar till det hörn i
soffan, där prinsessan Astrid satt och sin vana trogen
försökte göra så litet väsen av sig som möjligt. Och
så hände det.

»Astrid, vill du hälla upp litet mera te», säger
prinsessan Ingeborg.

De andra fingo sina koppar, och kronprins Leopold
fick sin — uthälld i knät! Han skrattade, torkade av
sig med näsduken och tittade upp — rakt in i Astrids
mörkgrå, tårfyllda ögon.

Fästmannen — Kronprins Leopold av Belgien
Fästmön — Prinsessan Astrid av Sverige
»O, så jag bär mig åt, förlåt mig snälla. . .»

»Gör ingenting alls», log Leopold, »jag ville ändå
inte ha mera te.»

Och så var isen bruten. Prinsessan Astrid glömde
för första gången i främmande sällskap bort sin
blyghet och pratade och skrattade tillsammans med
kronprins Leopold, som om de känt varandra i många år.

Till kvällen dagen därpå klädde sig prinsessan
Astrid med särskild omsorg. Hon brukade ju annars
aldrig nöta mycket av tid och tankar på sitt yttre, men
i kväll ville hon vara så mycket som möjligt till sin
fördel. Leopold skulle komma igen med sin mor, man
skulle äta supé och dansa efter grammofon... En
gammal vän i prins familj en var medbjuden vid detta
tillfälle. Han hade naturligtvis ingen aning om, att
M:me Rehty var identisk med Belgiens drottning och
Monsieur med dess kronprins. När han någon tid efteråt
fick reda på, med vilka han haft äran att supera sade
han: »Egentligen borde jag anat mig till sanningen,
för jag minns att jag reflekterade över, att det var
ganska nonchalant av de borgerliga gästerna att lugnt
sitta kvar i sina stolar, även om de kungliga stodo.»
Snart for då prinsen sin väg, men han höll prinsessans
hand i sin betydligt längre än nödvändigt vid avskedet,
och hans »au revoir» lät mera betydelsefullt än en
vanlig fras. Åtminstone tyckte prinsessan det...

Nästa gång de båda unga möttes var i Paris, ungefär
en månad senare. Prinsessan Ingeborg hade då tagit
sina döttrar Märtha och Astrid med sig till ett barndop
hos sin kusin prinsessan Margrethe av Bourbon. 
Kronprins Leopold var också bland gästerna, och han
framförde från sin far kung Albert en inbjudan till de
svenska prinsessorna att efter festligheternas slut
vistas några dagar på ett av belgiska kungaparets
sommarslott nära franska gränsen. Redan nu torde kronprins
Leopold ha träffat sitt val, och säkert är att han
styrktes i sitt beslut av sina föräldrar, som redan från första
stund intagits av prinsessan Astrids älskliga väsen. Med
glädje accepterade också Leopold en inbjudan att under
sommaren tillbringa några veckor på Fridhem.
Under en härlig högsommarmånad slog så den
romantiska kärlekssagan ut i full blom, och innan kronprins
Leopold vände åter till sitt land igen, hade han friat
till Astrid och fått ett jublande ja — ett faktum som
dock ännu så länge förblev en lycklig hemlighet mellan
de båda.

De soliga veckor som kronprins Leopold tillbringade
i lantlig ro och gemytlighet hos prins Carls familj 1926
stodo för både honom och prinsessan Astrid som
underbart lyckliga och oförgätliga. Märtha, Astrid och
Leopold sågos ständigt tillsammans, de badade och
spelade tennis, gjorde bilturer i omgivningarna och
solade sig, utsträckta på gräsmattorna i parken. En och
annan gång fingo Astrid och Leopold tillfälle att
träffas på tu man hand, då togo de metspön och drag med
sig och rodde ut på Bråviken och prövade fiskelyckan.
Men kronprins Leopold var inte van att enbart lata
sig, och snart nog fann han ett verksamhetsfält på
Fridhem, som både roade och intresserade honom —
att arbeta i trädgården. Han fann att parken och 
trädgården behövde nya vägar, och eftersom han var i
högsta grad hemma på detta slags arbete — så röjde han
själv flera nya vägar kring villan. Prinsessan Astrid
hade svårt att dölja sin stolthet över det förträffliga
resultatet av kronprinsens arbete, och säkert hade hon
redan då på läpparna de ord, som hon i sin
äktenskapliga lycka ibland inte kunde hålla tillbaka: »Tänk att
jag har fått en så underbar man!»

Under hela denna tid på Fridhem lyckades det
kronprins Leopold och hans värdfolk att fullständigt bevara
den celebra gästens inkognito — liksom under sitt
första Sverige-besök dolde prinsen sin börd bakom ett
vanligt borgerligt namn. Inte ens tjänstefolket hade en
aning om, vem den ståtlige unge mannen egentligen
var — i all synnerhet som han själv valt att bo i ett av
de mindre gästrummen på vinden. När besökande
kommo till Fridhem presenterades han som en belgisk
löjtnant på studier i Sverige. Och fanns det gäster vid
middagen, så satt han nederst vid bordet i
Överensstämmelse med sin ungdom och löjtnants rang. Denna
kurragömmalek med andra roade både honom och
prinsessan Astrid mycket.

Just under denna tid, då banden mellan Astrid och
Leopold blevo starkare dag för dag, sysselsatte sig
svenska folket och den svenska pressen ganska mycket
med gissningar kring en eventuell förlovning för
prinsessan Astrid. Flera voro de furstenamn som nämndes
i sammanhanget — prinsen av Wales kanske oftast av
dem alla — men kronprins Leopold tycktes ingen tänka
på. Till och med i U. S. A:s press spred sig uppgifter
om en förestående förlovning mellan prinsen av Wales
och prinsessan Astrid av Sverige. Kronprins Leopold,
som nu vid slutet av sommaren åter befann sig i
Bryssel, hade all anledning att taga dessa uppgifter med ro.
Varje dag fick han brev från Astrid, och varje dag
skrev han själv till sin älskade i Norden. Hemma
gick prinsessan Astrid omkring som i ett glädjerus, hon
skrattade och log mot allt och alla, och ingen som
träffade henne kunde misstaga sig på vad som var i
görningen. Det enda som kunde göra henne nedstämd var
om Leopolds brev inte kommit som det brukade med
första posten. Med sin vana att alltid oroa sig för sina
kära, sade hon då ängsligt: »Vad är det nu med
Leopold, tänk om han är sjuk.» Och så kom det
efterlängtade brevet på eftermiddagen i stället, och då vart
prinsessan med ens idel solsken igen.

Ibland var dock prinsessan nedstämd och ängslig
vid tanken på det värv, som väntade henne. Då kände
hon sig liten och otillräcklig och ovärdig den ställning,
som Leopold erbjudit henne. Men fästmannens lugna
och kärleksfulla inflytande hjälpte henne att snart utan
oro se framtiden i ögonen. Redan nu började man ana,
vilken märklig utveckling denna unga kvinna skulle
genomgå. Hon bar sitt huvud allt högre, hennes
uppträdande blev säkrare med varje dag, samtidigt som
det lyckoskimmer som omgav henne skänkte hennes
gestalt något skirt och eteriskt.

Framåt mitten av september började den välbevarade
hemligheten emellertid sippra ut. Och så en vacker dag
hade tidningarna upplysningar att bjuda en intresserad
allmänhet, som hade trovärdighetens omisskänliga
prägel. »Förlovning eklateras i slutet av månaden mellan
Belgiens kronprins Leopold, hertig av Brabant, och
prins Carls yngsta dotter Astrid. Kronprinsen anländer
till Stockholm i sällskap med sina föräldrar omkring
den tjugonde september.» Dementi följde naturligtvis
från svenska och belgiska hoven i laga ordning, men
det var inte många som läto sig luras. Allra minst
naturligtvis tidningarna, som tagit reda på rätta dagen för
kronprinsens ankomst och skickat ut reporters och
fotografer i mängd för att föreviga den kunglige
fästmannen. Men högst densamme var dem för slug. I en
vanlig tredjeklassvagn gjorde han resan genom
Sverige, och i Södertälje hoppade han ur som vilken
resenär som helst och tog en bil, direkt till
Hovslagargatan och sin väntande Astrid. Klockan tolv samma
dag — det var tisdagen den 21 september 1926 —
eklaterades förlovningen uppe på slottet, och det officiella
meddelandet skickades ut, samtidigt i Bryssel och
Stockholm.

Redan ett par timmar efter ekfateringen kunde
stockholmarna få se det nyförlovade och lyckligt leende
paret på promenad i staden, fästmön i en nätt svart
sammetskappa med gråverkskrage och en grå filthatt
med briljantspänne, fästmannen i ljusgrå kostym.
Klockan tre infann sig paret tillsammans med
prinsessans föräldrar och syskon samt prins Eugen till te
dansante på Royal, och på kvällen var den kungliga
familjen församlad som kung Gustafs gäster vid
förlovningsbanketten på slottet.
Första kamerabilden av de nyförlovade.
Den första mer officiellt betonade presentationen
mellan den kunglige fästmannen och prinsessan Astrids
landsmän ägde rum dagen efter förlovningen vid en
festföreställning på Operan med »Nero» på
programmet. Ett par timmar före föreställningens början
började täta led av nyfikna att kanta gatorna kring
Kungliga Teatern. Alla voro ense om, att det var något
alldeles särskilt romantiskt med denna förlovning, en
säker instinkt hade sagt alla, att det här uteslutande
varit fråga om två hjärtans val, och nu ville man
nödvändigt se huvudpersonerna i den nyss begynta
kärlekssagan. Den blonde belgiske prinsen vann genast alla
genom sin käckhet och sitt samtidigt blyga och friska
uppträdande. Med chapeau claque'n i hand hjälpte
kronprinsen sin fästmö ut ur bilen, och sedan dröjde
de båda ett ögonblick på trappan och nickade leende
åt folkmassorna till höger och vänster. Ett par
minuter senare trädde de fram i den kungliga logen,
som dagen till ära prytts med rosor; kronprins
Leopold hade en stor vit nejlika i frackuppslaget, och lilla
fästmön var strålande i ljusgrön georgette med
famnen full av röda rosor. I hennes örsnibbar blixtrade
ett par utomordentligt vackert arbetade örhängen med
briljanter, en present som hon samma dag fått av
Leopold.

Under de veckor som kronprins Leopold stannade
i Stockholm, sedan förlovningen eklaterats, fullföljdes
ett rikhaltigt program. Först och främst visade
prinsessan Astrid sin fästman alla stadens sevärdheter, två
week-ends tillbringades hos greveparet Bonde på 
De nyförlovade sola sig på en
bänk i Stadshusträdgården.

respektive Hörningsholm och Eriksberg, kapplöpningarna
på Järva hade besök av det furstliga fästfolket, som
sedan på kvällen syn- och hörbarligen roade sig åt
Harold Lloyd i »I sjunde himlen» på Olympia.

I mitten av oktober for så kronprins Leopold lika
stilla och obemärkt som han kommit tillbaka till 
Bryssel, där han begav sig direkt till det kungliga slottet i
Laeken.

I Bryssel eklaterades som nämnts förlovningen
mellan Leopold och Astrid samma dag och på samma
klockslag som i Stockholm. Klockan elva på
förmiddagen anlände Belgiens kungapar i bil från Laeken till
slottet i Bryssel, där de mottogo konseljpresident
Jaspar och hovets dignitärer samt representanter för
pressen och själva kungjorde den glada nyheten. De
närvarande fingo genast klart för sig, att förlovningen i
allra högsta grad glatt kronprinsens föräldrar.
Konungen berättade om Leopolds besök i Sverige och om
hur de båda unga lärt känna varandra, och drottningen
prisade med många vackra ord sin blivande sonhustrus
skönhet och godhet.

»Vetskapen om att vår son förenar sina öden med
prinsessan Astrid i uppriktig kärlek gör oss, hans
föräldrar, särskilt glada», sade kung Albert bland annat.

Sedan Bryssels borgmästare Adolphe Max låtit
kungöra förlovningen genom anslag på stadens gator, var
nyheten snart spridd och folk skockade sig utanför
tidningarnas depeschbyråer för att få se en skymt av
den blivande kronprinsessans vackra och älskliga drag
från de utställda fotografierna. Tidningarnas
beskrivningar av den svenska prinsessan slukades, alla ville
riktigt övertyga sig om att den populäre kronprinsen
fått en värdig följeslagerska genom livet. Få anade
väl dock, att Belgien här fått en kvinna, som skulle få
dess stridiga och i ett otal skilda läger och åsikter
Kronprins Leopold
splittrade folk att för en gångs skull samlas i en stark
och gemensam känsla av kärlek och lojalitet.

I alla länder kommenterade tidningarna med sympati
och intresse den ingångna förlovningen. Tidens Tegn
publicerade en liten lustig vers, där skalden uttrycker
sitt vemod över att »prinsen ikke er vor», men i sista
strofen  kommer  trösten:

»Skuffelsen er haard. — Men aanden
kan vel finde haab endda!
Trösten ligger nær forhaanden:
Der er fler, hvor hun kom fra!»

Liksom Astrid hade kronprins Leopold genom sitt
sympatiska väsen och uppträdande lätt att finna vägen
till allas hjärtan. Det ljusa, humoristiska sinnelaget,
enkelheten och naturligheten i uppträdandet hade de
båda gemensamt — kronprins Leopold utmärkes
dessutom av ett medfött lugn och en värdig fattning i livets
alla skiften, som gjorde honom särskilt väl skickad att
hjälpa Astrid att få bukt med sin skygghet och
överkänslighet.

Sitt folks sympatier försäkrade sig Leopold om
redan vid 14 års ålder, då han blev det allmänna
samtalsämnet inte blott i Belgien utan i samtliga ententeländer
genom att som vanlig soldat i Tolfte Belgiska
Infanteriregementet medfölja till Yserfronten. Efter att ha
avslutat sina skolstudier vid Eton, vistades kronprins
Leopold under flera år huvudsakligen på resor — bland
annat fullföljde han sin strävan att knyta det belgiska
Kongo närmare till fosterlandet genom att ett helt år
vistas där nere.

Genomsympatisk är det rätta ordet för Leopold av
Belgien. Som intelligent, beläst och berest karl är han
givetvis en intressant och underhållande
sällskapsmänniska. Hans goda vilja och gedigna karaktär gör
honom till en utmärkt ledare. Alla bli intagna av hans
försynta och hjälpsamma sätt. En gång kom en av
prinsparet Carls vänner, doktor Furstenberg, bilande
till Fridhem, där kronprinsparet av Belgien var på
tillfälligt besök. På trappan stodo Astrid och Leopold arm
i arm. När kronprinsen fick syn på bilen, sprang han
genast ned för att möta. Och så sade han: »Ge mig
nu nycklarna, så kör jag in bilen, doktorn måste vara
trött efter resan.» Och efter fruktlösa protester fick
han sin vilja fram.

Sådan är han alltid, beredd att hjälpa och
uppoffra sin egen bekvämlighet, ett vackert drag som ju
också i högsta grad utmärkte hans maka.

En stockholmsdiplomat som känt Leopold i många
år förklarar, att »han är den mest sympatiske
medlemmen av den mycket sympatiska belgiska
kungafamiljen.»




ETT BRÖLLOP SOM BLEV TVÅ

Så gott som omedelbart efter förlovningens
eklaterande började både Belgien och Sverige att rusta till
bröllop, fastän den exakta tidpunkten för evenemanget
ännu så länge hölls hemlig. En mängd insamlingar
startades för bröllopsgåvor, och sällan hade väl bidrag
lämnats villigare än nu från de mest skilda
samhällslager. Tusentals personer voro i arbete med
förberedelserna för de festliga dagarna, inbjudningar skickades
ut till världens alla hörn, kommittéer arbetade febrilt
med planerandet av de båda huvudstädernas
smyckande. Efter söndagen den 17:de oktober behövde
ingen längre sväva i tvivelsmål om, att den stora dagen
nalkades; då kungjordes nämligen lysningen. På
porten till Bryssels rådhus spikades ett pampigt dokument
upp med en inte mindre pampig ordalydelse:

»Vi, Adolphe Max, statsminister, Bryssels stads
borgmästare och Louis, baron Steens, rådman i staden
Bryssel, förkunna i enlighet med lagens bestämmelser
lysning för dels det äktenskap, som kommer att ingås
i Stockholm (Sverige) mellan H. K. H. Leopold
Philippe Charles Albert Meinrad Hubertus Marie
Miguel, hertig av Brabant, prins av Belgien, löjtnant vid

Det kungliga brudparet efter vigseln i Stockholm.
I:a grenadjärregementet, innehavare av segermedaljen,
av medaljen till minne av fälttåget 1914—18 och av
åtskilliga utländska ordnar, född i Bryssel den tredje
november nittonhundraett och därstädes bosatt, äldste
son till H. M. Albert Leopold Clement Marié
Meinrad, belgiernas konung, stormästare av Leopoldsorden,
stormästare av afrikanska stjärnorden, innehavare av
belgiska krigskorset, av Ysermedaljen, av medaljen av
fälttåget 1914—18 och av segermedaljen, riddare av
Serafimerorden, och H. M. Elisabeth Gabriele Valerie
Marie, belgiernas drottning, hertiginna av Bayern,
innehavare av segermedaljen och medaljen till minne av
fälttåget 1914—18, sammanboende i Bryssel, och dels
H. K. H. Astrid Sofia Lovisa Thyra, Sveriges
prinsessa, född i Stockholm den sjuttonde november 1905
och därstädes bosatt, dotter till H. K. H. Oscar Carl
Wilhelm, Sveriges arvfurste, hertig av Östergötland,
general i svenska armén, överste i Kungl. Västgöta
regemente och i Kungl, livgardet till häst, medicine
hedersdoktor vid Uppsala universitet, president i
Svenska Röda Korset, riddare av Serafimerorden,
kommendör med stora korset av Vasaorden, riddare av
konung Carl XIII :s orden, kommendör med stora
korset av Leopoldsorden, och H. K. H. Ingeborg
Charlotta Carolina Fredrika Lovisa, Sveriges
prinsessa, hertiginna av Västergötland, född prinsessa av
Danmark, sammanboende i Stockholm.»

Ett sagolikt skådespel blev som väntat var den
borgerliga vigseln på Stockholms slott den 4 november
och en värdig upptakt till de oförglömliga 
Mottagningen på Stockholms Slott efter belgiska kronprinsparets vigsel.
festligheterna i Bryssel. Vigseln ägde rum klockan 4
på eftermiddagen. Fyra konungar — Belgiens,
Sveriges, Danmarks och Norges — intogo sina platser i
rikssalen i spetsen för den lysande församling, som
antagit inbjudan att övervara vigselakten från alla
Europas länder. Med lustångaren Marie-José hade det
belgiska kungaparet och en ståtlig svit anlänt till
Sverige dagen före vigseln, och på skilda vägar och med
skilda färdemedel hade kungligheter från övriga
länder styrt färden till Sveriges huvudstad.

Stockholm var till sin fördel, då den stora dagen
kom, trots att vädret kunde varit vackrare, gatorna
voro blomstersmyckade och överallt vajade den
svenska och belgiska flaggan sida vid sida. Hela staden
var på benen omkring klockan fyra, och de gator där
kortegen skulle gå fram voro svarta av folkmassor.
I rikssalen väntade tolvhundra personer på brudparet.
Framme vid ett litet bord står borgmästare Lindhagen
i frack och utan ordnar. Och med ens, som Astrid och
Leopold långsamt komma gående i spetsen för sina
tärnor och marskalkar, så försvinner som genom ett
trollslag all tvungen stelhet över församlingen. Det är
bara två unga, förälskade, vanliga människor, som »få
varandra». Prinsessan Astrid är litet blek men
obeskrivligt söt i sin vita blanka dräkt och slöja av
brysselspetsar och med en stor bukett liljekonvaljer i handen.
Kronprins Leopold är lugn och rakryggad och klädd
i belgisk officersuniform. Tärnor voro först och främst
prinsessorna Märtha, Marie-José och Ingrid samt
Feodora av Danmark och dessutom fröknarna Alfhild
Ekelund, Anna Adelswärd, Margaretha Ståhl och Anne
Marie von Essen. Marskalkar voro kronprins Olav av
Norge, Prins Gustaf Adolf, prins Charles av Belgien,
prins Carl j:r, greve Folke av Visborg, greve Claes
Sparre, baron Sigvard Beck-Friis och baron Carl
Strömfelt. Brudnäbbar voro prinsarna Georg och
Flemming av Danmark.

Ett tydligt svenskt »ja» svarade brudgummen på
den traditionella frågan; brudens ord kom litet
tystare, men i stället såg man från de första bänkarna
hur hon förtroendefullt smög sin högra hand i
brudgummens, som han höll dold under uniformsmössan.

Galamiddagen i Vita Havet efter vigseln var som en
saga ur tusen och en natt, men festen hade inte blivit
vad den var trots all prakten, om inte de båda unga
sett så strålande lyckliga ut. Efter middagen for
brudparet i fyrspänd vagn med militäreskort genom
Stockholms gator, i den upplysta glasvagnen sutto Astrid
och Leopold som en levande illustration till en vacker
saga om prinsen och prinsessan.

Ett enda tal hölls vid middagen, nämligen av kung
Gustaf.

»Vi ha i dag bevittnat hur min älskade brorsdotter
prinsessan Astrid förenat sina öden med kronprins
Leopold av Belgien. Måtte Gud i rikt mått välsigna
deras förening. Våra varmaste förhoppningar om
lycka följer den unga bruden till hennes nya land.
Hon lämnar nu sitt gamla fädernesland för att grunda
sitt hem i ett nytt. Den plats som hon kallats att fylla
medför stort ansvar och betydande plikter. Jag 
hoppas av hela mitt hjärta att hon skall vinna det folks
förtroende och kärlek, vars öden hon går att dela.
Min kära Astrid, vig dig helt åt den uppgift som
väntar dig, och du blir lycklig men ägna stundom en
kärleksfull tanke åt det land, som sett dig födas och det
hem, som fostrat dig. Måtte lycka och framgång i
dina strävanden följa dig genom livet.» Så ungefär
lödo kung Gustafs avskedsord. Med tårarna
strömmande utför kinderna kastade sig bruden i sin farbror
kungens famn och tackade honom för de vackra orden.

Så gick ridån ned för den del av skådespelet som kom
på Stockholms del och upp för andra akten i Bryssel.
Samma kväll som vigseln på Stockholms slott ägt rum
tog belgiska kungaparet och kronprins Leopold tåget
till Göteborg för vidare befordran till Belgien med
»Marie-José». Vid avskedet på Cetralen har
brudgummen fortfarande på sig sin khakifärgade uniform med
det breda blå serafimerbandet under bröstremmen,
men den unga bruden har bytt sin brudklänning mot
en tunn georgetteklänning, över vilken hon bär sin
vackra nya nertzpäls. En lång och öm omfamning,
och så ångar tåget ut, tårar blänker i prinsessan
Astrids ögon när hon impulsivt lutar sig fram och
kysser sin mor.

I Antwerpen bereder man sig under tiden för
mottagandet av Leopolds unga brud, som kommer över
havet med »Fylgia». Väldiga människomassor hade
samlats vid kajen i Malmö vid avresan för att säga
farväl till Astrid; skilsmässan från det älskade
fosterlandet gjorde bruden en smula vemodig i början av
»Vitklädd kom hon på en vit båt . . .». Fylgia
anländer till Antwerpen med furstebruden ombord.

resan. Men då det belgiska landet började siktas,
tändes strålglansen åter i Astrids ögon, hon älskade redan
öcksa sitt nya hemland - kanske ännu så länge mest
darfor att det var Leopolds.

»Som en strålande uppenbarelse stod hon där vår
kronprinsessa, helt klädd i vitt, på den vita båtens
»Kyssen på landgången». Kronprins Leopold
möter sin brud på Fylgias landgång.
Människomassorna bryta poliskedjan i Antwerpen vid Astrids ankomst
däck», skrev en belgisk tidning om Astrids ankomst till
Antwerpen. »När de som sedan timmar troget väntat
på kajen fingo syn på henne, utlöste sig ett spontant
jubel, som nästan blev öronbedövande, när
'Snöprinsessan' med oförliknelig grace sträckte upp sin lilla
hand i luften och viftade mot massorna». Det var
»Astridsgestens» födelse, som sålunda beskrevs. Så
snart landgången lagts ut, skyndade kronprins Leopold
sin brud till mötes, och så blev »kyssen på
landgången» ett oförglömligt minne för alla ögonvittnen.

Främst på kajen vänta kung Albert, drottning
Elisabeth, prinsessan Marie José, prins Charles samt
kronprins Olav av Norge. Bakom dem stå en mängd av
uppvaktande och på varje upptänklig ledig plats en
tidnings fotograf. Och hållen en smula på avstånd av
vakt och spärr står den jublande människomassan. När
kronprinsen kysser sin brud få alla tårar i ögonen, så
följer ett allmänt hälsande och omfamnande mellan de
kungliga, och Astrid mottager ur Marie Josés hand en
blomsterbukett med band i Antwerpens färger.
Musiken spelar, kanonskotten dåna som ackompanjemang
till Sveriges och Belgiens nationalhymner. Under
äreportar med »Välkommen» skrivet på svenska vandrar
så prinsessan Astrid vid sin mans sida, försvinnande
liten i den packade folkmassan, i vit sammetskappa med
viträv, vit klänning, vit hatt med briljantspänne och
vita strumpor och skor upp till »Hòtel de Ville».
Femton belgiska militär flygplan kretsa oavbrutet över
staden.

Inne i Antwerpens Hòtel de Ville håller stadens
Prins Carl för sin dotter in i
S:te Gudule katedralen.
borgmästare ett välkomsttal, och vitklädda flickor
sjunga »Ur svenska hjärtans djup en gång». Enligt
gammal sed i Antwerpen, när staden får besök av en
ärad furstlig gäst, överräcker en ung flicka i vit
medeltida dräkt med guldkrona på huvudet en röd och en
vit ros till kronprinsessan Astrid. När det unga
kronprinsparet och deras familjer åter stå på hotellets
trappa, ha folkmassorna om möjligt tätnat. Och när de
kungliga till fots bege sig till det väntande tåget på
kajen, sväller entusiasmen och nyfikenheten alldeles
över bräddarna. Poliskedjorna sprängas, och allt blir
en enda villervalla. Kronprins Leopold skyddar sin
brud så gott han kan från omilda knuffar och stötar,
och kronprins Olav formligen boxar sig fram för att
bereda väg åt damerna. Under ett fullständigt
öronbedövande jubel ångar så tåget ut från Antwerpen. Den
första bekantskapen är gjord mellan Astrid och hennes
nya folk.

Än mer lysande än högtidligheterna på Stockholms
slott blev den kyrkliga vigseln i S :te Gudule, då
Belgiens ärkebiskop fullbordade den furstliga vigseln.
Solen strålade över den festsmyckade staden, och en
ljum vårbris lekte i flaggskruden, då kronprins
Leopold och prinsessan Astrid den 10 november klockan
tolv blevo man och hustru. En oerhörd klädprakt
utvecklades av de furstliga gästerna, som tagit plats
framme vid altaret; genom de underbart målade
fönstren i detta väldiga tempel belyste solstrålarna den
praktfulla församlingen och lekte på
karabiniärregementets bajonetter.


Astrid står brud i Bryssel
Bild från La Grand Place i Bryssel
vid kronprinsparets bröllop

Det blir alldeles tyst i kyrkan, orgeln spelar upp
och fram mot altaret går kronprins Leopold vid sin
moders arm. Så följer prins Carl med bruden, vars
tio meter långa släp hålls upp av fyra vitklädda
pager. I dag bär bruden en magnifik brokadklänning.
Mellan skyldrande led av unga officerare — kronprins
Leopolds kamrater — gå de båda kontrahenternas
väg in och ur S:te Gudulekatedralen. Vid Blå
Prinsens hand går Astrid in till vigseln, litet blek men
förtjusande söt i sin skimrande dräkt. Vid brudstolarna
framför altaret kysser prins Carl sin dotters hand
och överlämnar henne därefter åt brudgummen. En
mängd vita krysantemum från kungliga slottet i Laeken
Belgiska kronprinsparet hyllas
efter Vigseln i Bryssel.

pryder högaltaret, där långa, smala ljus brinna med
skälvande låga. På franska ställer ärkebiskopen de
obligatoriska frågorna till budparet och välsignar
vigselringarna, som presenteras på ett gyllene fat.

Omedelbart efter vigselceremonien spelades
svenska kungssången och belgiska nationalhymnen La
Brabançonne på orgeln. När brudparet stego upp i den
blomstersmyckade sjuglasvagnen ute på Place Sainte
Gudule, hälsades de med en obeskrivlig hänförelse.
Sida vid sida åkte de så upp till slottet, där
mottagning anordnats.

På eftermiddagen avreste de nygifta i bil till 
Första anhalten på bröllopsresan — Astrids och
Leopolds sommarslott i Ciergnon i Ardennerna.

kronprinsens slott i Ciergnon i Ardennerna, där de
stannade några dagar för att sedan fortsätta med bilen
söderut, närmast till Mentone.

Nästan varje dag skickade kronprinsessan Astrid
ett litet brev eller kort hem till de sina i Sverige från
bröllopsresan; det är mest några korta men vältaliga
rader, som alltid sluta med en försäkran om hur
obeskrivligt lyckliga de båda äro. Astrid njuter av att
ha det helt naturligt ganska tröttande bröllopet bakom
sig och av att äntligen få ha Leopold för sig själv,
men »ändå längtar jag hem — nu är det Bryssel som
är 'hem' — och till att riktigt få lära känna mitt nya
land och mina nya landsmän», säger hon. Och säkert
var kronprinsessan också ivrig att få börja
iordningställandet av Stuyvenberg, det slott i Laeken strax
utanför Bryssel som kung Albert skänkt sin son och
sonhustru, och där de båda unga beslutat att bo, fast
de formellt skulle residera i västra flygeln av kungliga
slottet i Bryssel, som också reparerats och
iordningställts  för deras räkning.




TVÅ LYCKLIGA UNGA NYGIFTA

Efter hemkomsten från bröllopsresan fick
kronprinsparet ännu en liten tid leva tillbakadraget och
stilla för sig själva, och Astrid fick tillfälle att
komma i närmare kontakt med sina svärföräldrar, som hon
lärde sig att varmt hålla av. För drottning Elisabeth
hyste kronprinsessan den djupaste beundran och
tillgivenhet, och hon talade alltid om den tacksamhet hon
kände för sin svärmor för allt hon fick lära av henne
om Belgien och om traditionerna vid hovet och
representationen. Kung Albert älskade hon som en andre
far; särskilt nära kom Astrid den belgiske monarken,
därför att mycket i de bådas sinnen stämde så väl
överens. Båda voro tillbakadragna, stilla människor,
som trivdes utmärkt väl i varandras sällskap, och som
nästan utan ord förstodo varandras tankar. Många
som sett dessa två tillsammans lade också märke till,
hur det liksom; rådde ett hemligt samförstånd dem
emellan; vid stora officiella festligheter glömde aldrig
kung Albert att allt emellanåt nicka och le mot sin
svärdotter, som gav honom ett strålande tacksamt
leende tillbaka.

Men i hela Belgien längtade man efter att få se den

Som nybliven kronprinsessa.
nya kronprinsessan på nära håll, och strax efter jul
började de nyförmälda resa kors och tvärs genom
landet. Överallt hälsades kronprinsparet med jubel,
redan vid denna sin Eriksgata lade Astrid grunden
till sin enorma popularitet. Och ändå gjorde hon så
litet för det, hon var bara sig själv, vänlig och
ljuslynt som alltid; och samma litet flickskygga men
naturligt hjärtliga sätt hade hon mot alla — mot
borgmästaren som med stor aplomb hälsade henne
välkommen till landet och sin stad, mot bondhustrun vid
vägkanten, som aldrig kunde glömma, hur kronprinsessan
sträckt ut armarna mot barnet hon bar i famnen och
sagt: »Får jag hålla i den lilla, bara ett litet slag?»,
mot arbetarna i gruvdistrikten, vilkas hjärtan hon
vunnit, långt innan hon med sådan energi gick i
bräschen för att lindra deras familjers fattigdom.

Nästan ett helt år togo dessa resor i anspråk, under
månader förelades kronprinsparet varje morgon ett
dagsprogram, där marginalen för vila och rekreation
var mycket minimalt tilltagen. Man skulle kunnat tro
att dessa plikter tyngde på kronprinsessan Astrid, som
från ett lugnt och tillbakadraget liv i Sverige plötsligt
kommit i en ny miljö, där hon var tvungen att tala ett
främmande språk med främmande människor, och där
hon nästan ständigt befann sig mitt i rampljuset. Men
till mångas förvåning visade det sig att kronprinsessan
Astrid inte bara med jämnmod fann sig i alla
representationsskyldigheter — hon tyckte om dem. Ofta
skrev hon i brev hem till Sverige att ». . . vi ha
visserligen hemskt mycket att göra, Leopold och jag, men
Nygifta hertigparet av Brabant på uppmärksammad
promenad i Ostende med kronprinsessan Märtha

det är bara roligt. Jag älskar Belgien och jag trivs
underbart med allt och alla. Alla äro också så snälla
mot mig, att jag ibland bara vill gråta av tacksamhet.
Jag hoppas bara, att jag verkligen skall kunna göra
någon nytta och hjälpa Leopold litet.»

Det hoppet fick Astrid infriat i oändligt rikare mått
än vad hon väl någonsin själv i sin anspråkslöshet
anade.
I december 1928 for det belgiska kronprinsparet ut
på sin första stora resa. Färden ställdes bland annat
till Ceylon, Singapor, Java, Bali, Borneo och Nya
Guinea. Kronprinsen, som var en intresserad geolog
och botaniker planerade långa och ofta strapatsrika
exkursioner i svårframkomliga trakter, och överallt
följdes han av kronprinsessan Astrid. Hon kände ingen
trötthet, och varken hetta eller insekter besvärade
henne. Det unga paret reste som två vanliga turister,
utan svit och med minsta möjliga packning. Det blev
maj månad och vår innan de åter beträdde Belgiens
jord.

Under år 1932 befunno sig Leopold och Astrid
nästan ständigt på resor, bland annat på ett tre
månader långt officiellt besök i Belgiska Kongo.
Tillsammans studerade de ingående förhållandena och
diskuterade med ledsagande experter vilka förbättringar
som kunde åstadkommas. Barnadödligheten i
kolonierna var det som mest upprörde kronprinsessan Astrid.
Ständigt när hon på sina resor ställdes öga mot öga
med sjukdom och nöd, utbrast hon med tårfyllda
ögon: »Kan man ingenting göra?» Och hon glömde
inte vad hon sett, när hon kommit hem till sitt land
igen. Outtröttlig arbetade hon med insamlingar och
kommittéer för att hjälpa de sjuka och fattiga i de
avlägsna domänerna.

På Stuyvenberg levde Astrid och Leopold ett stilla
och lyckligt familjeliv som vilket förälskat ungt par
som helst. Borta från stadens buller och jäkt — men
ändå så nära Bryssel, att Leopold med lätthet varje
Från den indiska resan. Landstigning vid Soembawa.
På utflykt i Siams djungler.
Stuyvenberg, Astrids älskade hem i Belgien.

dag åker in i sin bil till sitt arbete på slottet — ligger
den vita, två våningar höga herrgårdsliknande
byggnaden i en stor park med underbara rosengårdar. De
vackra rummen har Astrid ordnat själv efter sin egen
smak, en hel del av inredningen har hon också fört
med sig från Sverige. Så till exempel har en trevlig
förgylld matsalsmöbel med grön sammetsklädsel, som
nu pryder Stuyvenbergs stora men i alla fall intima
matsal, stått i prins Carls hem i Djurgårdspalatset, och
en förtjusande möbel i salongen är broderad i petits
points av prinsessan Ingeborg, något som Astrid alltid
med stolthet framhävde för sina gäster och som också
väckte allas beundran. I kronprinsessan Astrids 
Matsalen på Stuyvenberg med ett porträtt
av Astrid mellan fönstren.

hemtrevliga och bekväma skrivrum är bordet belamrat med
fotografier av de närmaste; eftersom Astrid älskar
att ha mycket blommor omkring sig står det blommor
på varje upptänklig plats i rummet. Både här och i
matsalen och den stora ljusa hallen flammar varje dag
vintern lång en sprakande brasa i den öppna spisen.
En ny utbyggnad på Stuyvenberg, som Astrid och
Leopold planerat och själva varit med om att utarbeta,
har just i dagarna blivit färdig. Det är en flygel med
ett jättelikt, funkisbetonat arbetsrum åt kung Leopold
Drottning Astrids skrivrum på
Stuyvenberg.

samt en idealiskt inredd barnkammare och två ljusa,
glada gästrum i den övre våningen.

Det är säkert svårt att finna ett mer trivsamt hem
än det Stuyvenberg, som Astrid ordnade. Livet där
var fritt från all stelhet och onödig etikett. Vid
måltiderna pratades det glatt och muntert, och
drottningen serverade själv maten från ett rullande bord.
Från villans veranda har man en hänförande utsikt
över Bryssel — ända bort mot Justitiepalatset.
Framför villan utbreder sig en välskött gräsmatta, på båda
Drottning Astrid i sitt skrivrum
på Stuyvenberg.

sidor kantad av rosengångar och rododendronbuskar.
Åt höger nere i parken ligga drivhus, där härliga
vindruvsklasar och andra läckra frukter hänga i
frestande rader.

Det mesta av arbetet i trädgården har konung Leopold
gjort själv, på bara ett par år har han åstadkommit de
Ett favoriserat week-end-ställe
— villan i Le Zoute.

flesta av alla parkens vackra blomsteranläggningar.
Han har själv planerat och ritat omläggningen av
trädgården, och ofta när han kommer hem från sitt arbete
på slottet tar han på sig en overall och går ut och
arbetar härute.

Förbi några små dammar i parken kommer man så
till barnens lekplats, där de ha ett litet hus i miniatyr,
en liten trädgårdsmöbel och en gunga. Inomhus bär
allt prägeln av Astrids egen stilsäkra smak. På
barnens rum lade hon naturligtvis ner en alldeles
särskild omsorg. Det är två mindre sovrum och ett
mycket stort lekrum med väldiga fönster ut mot
parken. Överallt i huset står det blommor.
Kronprinsessan Astrid leker med
Joséphine-Charlotte på plagen i Ostende.

Drottning Astrid och kung Leopold gjorde allt för
att göra det så trevligt som möjligt för dem, som voro
gäster i deras hem. På kvällarna spelades ofta biljard,
som kung Leopold inom parentes sagt är mycket
skicklig i, och ibland något mera stillsamt sällskapsspel, då
lilla Joe fick vara med till sängdags klockan sju.
Belgiska kungaparet i S:t Moritz
Vid årsskiftet 1934—1935.

På Stuyvenberg trivdes Astrid utmärkt; men
kanske var hon allra lyckligast, då hon och Leopold i
fullständig avskildhet från världen kunde tillbringa
några lediga dagar på något av deras tre favoritställen,
villan i badorten Le Zoute, lustslottet de fått av kung
Albert vid Ciergnon, där de tillbringat de första 
Mor och dotter äro lika roade av att åka kälke.
Tre små kungabarn.

dagarna av sin smekmånad, eller sommarvillan i Ostende,
belägen alldeles intill den stora, allmänna plagen. I
Schweiz hade kungaparet också ett sportställe, villa
Haslihorn — nära intill platsen för tragedien den 29
augusti.

De flesta av sina week-ends brukade kungaparet
resa till Zoute, där de då tillbragte ett par härliga
dagar som två sorglösa och lyckliga ungdomar på
ferier. Här lagade drottning Astrid egenhändigt små
delikata rätter åt sin man, blommorna som prydde
bordet hade hon själv plockat och ordnat. Villans
hela inredning och möblering hade hon också själv
styrt om och ordnat i minsta detalj. Klädda i
praktiska sportkläder och utrustade med alla upptänkliga
fiskegrejor brukade kungen och drottningen härifrån
Kronprinsessan Astrid på promenad
i Bryssel med Joséphine-Charlotte.
Kronprinsessan Astrid trängs med folket för att
Joséphine-Charlotte skall kunna se paraden på kung
Alberts födelsedag.
Prins Baudouin bäres till dopet av sin
gudmor Marie-José. T. h. kronprinsessan Astrid.

företaga timslånga expeditioner på sjön, och när de
kommo hem lagade Astrid en del av fångsten åt dem
båda till middag. Hade kung Leopold något särskilt
att beställa i Bryssel, kunde han ta sitt lilla öppna
flygplan och på 20 minuter kunde han vara i den
belgiska huvudstaden. I Zoute kunde Leopold också
agna sig åt att spela golf, som han anses vara ovanligt
förfaren i. Astrid själv idkade inte denna sportgren,
men annars ägnade hon sig med förtjusning åt all
utomhussport; hon följde sin man på långa
fotvandringar och krävande bergbestigningar, och varje vinter
Belgiens kungapar lämnar kyrkan S:t
Jacques efter minste prinsens dopakt.
Kronprinsessan Astrid med sin lilla
dotter Joséphine-Charlotte.
En förtjusande bild av kronprins Baudouin
och prinsessan Joséphine-Charlotte.
följdes föräldrar och barn åt till de schweiziska alperna
för att sporta och åka skidor.

»Jag vill ha sex pojkar och sex flickor», utbrast
Astrid en gång impulsivt under kursen hos Barnavård,
»tänk att ha egna barn att pyssla om och uppfostra!»
Hennes glädje var också rörande att se, när hon på
hösten 1927 väntade sin förstfödda. Hon hade svårt
att tala om annat än om den väntade tilldragelsen, så
mycket hon hann och orkade ville hon själv sy av
babyutstyrseln, trötthet och ängslan var henne
främmande, hon uppfylldes helt av en stilla glädje. Och
så kom lilla Joséphine-Charlotte till världen, ett piggt
och välskapat flickebarn. Den 7 september 1930 födde
Astrid sin make en son och Belgien en kronprins,
Baudouin, som redan nu i sina späda år avgudas av
allt folket. Och den 6 juni 1934, inte fyra månader
efter farfaderns tragiska och plötsliga död, såg Albert
av Liège dagens ljus.

Som en madonna stod Astrid för sitt folk, hennes
kärlek till de tre små barnen delades av alla. Och
Bryssel-borna tröttna aldrig på att berätta om, hur
Astrid »precis som en vanlig mamma» drog sina små
i vagn i stadens parker, hur gärna hon lät vem som
ville beundra dem på nära håll, hur hon tagit lilla Joe
med sig och stått och trängts med folket vid
gatkanten för att se sin gemål passera förbi vid en
trupprevy. Det finns inte många hem i Belgien, där
det saknas ett fotografi av Astrid med barnen, en ung
mor med strålande värme och kärlek i blicken.

Medan Astrid gick i väntans dagar ordnade hon en
Baudouin storskrattar av förtjusning då han får åka
med stora syster i leksaksbilen.
Drottning Astrid med Joséphine-Charlotte
och lille Albert av Liège.

Joséphine-Charlotte och Baudouin tävla om att
uppvakta lillebror.
liten del av den övre våningen på Stuyvenberg till
barnkammare. Sol och ljus strömmade in genom
fönster som täckte hela väggen i det luftiga rum,
där barnen lekte då de blivit litet större. Här hade
Joséphine-Charlotte alla sina leksaksdjur, där en stor,
sjungande teddybjörn var favoriten, och här hade
Baudouin sina byggklossar och sitt leksakståg. Men
hans älsklingsleksak var dockan Tomasine, som sov i
hans lilla säng om nätterna. Sedan Astrid fått sina
barn, hade hon ett outtömligt ämne att skriva hem till
Sverige om. Lilla Joe's framsteg i skolan — i ett
ultramodernt klassrum, som inretts i kungliga slottet
i Bryssel, började Joséphine-Charlotte vid sex års ålder
undervisas tillsammans med några jämnåriga —
rapporterades hem till familjen och vännerna, och hennes
små reflexioner vidarebefordrades till morfar och
mormor. I ett av sina sista brev hem skrev
drottningen och berättade, att Joséphine-Charlotte hittat ett
par grå hårstrån på sin mor och sagt »nu lever mamma
inte länge». Det lilla barnets oreflekterade ord skulle
snart visa sig alltför sanna.

Sunda idéer om barnavård och barnuppfostran
hade Astrid fört med sig från sitt barndomshem, och
vid vården av sina egna visade hon att hon ingenting
glömt. Hon lämnade så litet som möjligt barnen i
främmandes vård, varje ledig stund ägnade hon dem
och sin make. De minsta sovo middag på balkongen
utanför Astrids skrivrum på Stuyvenberg, och Joe
drack sitt te med mamma, när skolan var slut, framför
den öppna spisen i vardagsrummet. Ändå voro barnen
Kronprinsessan Astrid, ett älskligt amatörfotografi.
långt ifrån bortskämda, föräldrarna fordrade och fick
absolut lydnad utan att behöva tillgripa den minsta
stränghet.

Mamma hjälper prinsessan-Joséphine-Charlotte
då hon skall låta ångaren
»Joséphine-Charlotte»
gå av stapeln.

»Tussemussiga»  är ett adjektiv  som Astrid tyckte
om att använda om sina barn, »Tussebarnen» kallar
hon dem också för det mesta, när hon talar om alla
tre på en gång. »Låter det skrytsamt om jag säger,
att jag har söta barn — men medge, att de äro
tussemussiga på det här kortet!» skriver drottning Astrid
Kronprins Leopold med Joséphine-Charlotte och Baudouin 1931.
I solen vid »Lilla utsikten» i Fridhems park.
Prinsessorna Ingeborg, Astrid och
Joséphine-Charlotte samt längst t. v. Dr. Fürstenberg.

till en väninna på ett vykort med de tre belgiska
kungabarnens näpna bild.

Som kronprinsessa och naturligtvis ännu mer som
drottning åtog sig Astrid med glädje en nästan otrolig
mängd representationsplikter. Hon var alltid lika
villig, och den egna bekvämligheten och vilan fick
ständigt komma i sista hand; det var bara en sak, hon
förbehöll sig — att få tid nog över för sitt hem och
sina barn.

Varje sommar tog Astrid sina barn med sig och
reste hem till Sverige och Fridhem på några veckors
besök. Då njöt hon av att uppliva minnena från sina
Mor och dotter plockar rosor på Fridhem.
Lilla Joséphine-Charlotte trivs bra på morfars arm.

barndoms- och uppväxtår. I lekstugan, där hon lekt
som barn lärde hon lilla prinsessan
Joséphine-Charlotte att göra »som mamma, när mamma var liten»
och laga mat åt dockorna, plocka blommor och ställa
på bordet, städa och damma. I kronprinsessan Märthas
små flickor fick Joe livliga och glada lekkamrater.
När hon var på Fridhem ville Astrid helst vid
måltiderna frossa på sill och potatis, köttbullar, 
Joséphine-Charlotte och Baudouin på
båtresa mellan Belgien och Sverige.

kåldolmar och annan svensk husmanskost, som hon inte
kunde få hemma i Bryssel. Och med sig hem till
Belgien när hon for, hade Astrid alltid pepparkakor och
tunnbröd, som hon beställt från en gammal sköterska
i Dalarna.

Som kronprins och naturligtvis i ännu högre grad
som kung kunde Leopold inte taga så långa ferier,
utan han brukade resa tillbaka till Bryssel ett par
veckor tidigare än sin gemål. Varannan dag ringde
det då regelbundet interurbant, när man satt vid
kvällsteet på Fridhem. »Bryssel vill tala.» Astrid såg lika
På Fridhem sommaren 1933. Svenska och norska
kronprinsparen, prins Carl s:r, prinsessan Ingeborg,
kronprinsessan Astrid, prinsessan Ingrid, prinsessan
Margaretha och prins Axel av Danmark.

lyckligt överraskad ut varje gång det ringde, och när
hon kom tillbaka, brukade hon förkunna samma nyhet:

»Det var 'Possen' — Astrids smeknamn på Leopold - 
han hälsar så hemskt mycket till allesammans.»

Hur glad Astrid än var att få vara med sina
Kronprinsessan Astrid vid Tullgarn
på kung Gustafs 75-årsdag.
Prins Carl, prinsessan Ingeborg, kronprinsessan
Astrid samt prinsessan Margaretha och hennes
söner på Fridhems trappa.
Mammas lockar äro i oordning! En
idyll på Fridhem sommaren 1934.
En lycklig trio.
Prins Carl, prinsessan Ingeborg samt kronprinsessorna
Märtha och Astrid med gemåler utanför
Hovslagaregatan 5 på »Blå prinsens» 70-årsdag.

älskade föräldrar och syskon i barndomshemmet, så
längtade hon mot slutet av varje sejour mer för varje
dag hem till Stuyvenberg och sin make. Och han å
sin sida var så ivrig att så snart som möjligt få återse
maka och barn, att han alltid då hemfärden inte gick
per flyg, mötte de sina i Hamburg, och så åkte man
vidare med bil till Belgien.

När Astrid var hemma på Sverige-besök brukade
hon passa på att bjuda sina goda vänner ner till
Fridhem på några dagar, så att de riktigt fingo prata ut i
lugn och ro. Sista sommaren var »Nenne» på besök
ett par dagar, något som gladde drottningen mycket.

»O, vad det var roligt att träffa Nenne, det måste
vi göra om nästa sommar!» sade drottningen. »Det
är så hemskt roligt att visa Nenne, att jag som var så
pjoskig som liten har fått så käcka barn.»

Astrid var en flitig brevskriverska, och hennes
vänner betyga, att det alltid var så roligt att få brev
ifrån henne, därför att hon skrev så rappt och livligt.
I synnerhet berättade hon så målande om sina barn,
om vad de sagt och företagit sig i alla möjliga
situationer. Till sina föräldrar skrev prinsessan Astrid
långt och ofta, och hon var alltid ivrig att få svar
så fort som möjligt för att få höra, att allt stod väl
till med föräldrarna och syskonen. Ändå nöjde hon
sig inte med att av prins Carl och prinsessan
Ingeborg själva få höra, att allt var väl. När hon skrev
till d:r Fürstenberg brukade hon sluta med att be:
»Snälla, rara doktorn skriv och tala om hur det är
med mamma och pappa!»

Hur mycket prinsessan Astrid än njöt av att vara
ute på de många, och långa resorna med sin make,
så kunde hon aldrig riktigt låta bli att oroa sig för
sina små. Vid ett tillfälle, då kungen och drottningen
voro ute på sin stora resa till de belgiska kolonierna,
hade drottning Astrid ringt hem till Stuyvenberg för
att höra, hur det stod till med barnen, och så hade
lilla Joséphine-Charlotte fått komma till telefon ett
ögonblick. Drottning Astrid fick tårar i ögonen av
längtan efter barnen och sade: »Nej, nu far jag hem
Drottning Astrid med sina båda äldsta barn.


De två äldsta belgiska kungabarnen leka på badstranden i Noordwijk.
med detsamma.» Det gjorde hon nu inte, men i stället
studerade hon noga alla färdvägar och
transportmöjligheter för hemresan, som på kortast möjliga tid
skulle kunna föra henne själv och kung Leopold
tillbaka till Belgien och småttingarna. »Jag har inte en
lugn stund, när inte Tussebarnen äro med», sade
drottning Astrid ofta. Önskan att ständigt vilja ha sina
barn omkring sig hade gått i arv från mor till dotter.




NÄR ASTRID BLEV DROTTNING

Kung Alberts tragiska bortgång grep Astrid oerhört
djupt. Slaget kom så överraskande och så
orättvist. Kungen omkom den 18 februari vid en
bergbestigning i trakten av Namur — en händelse som grep
hela Belgien. Kung Albert var inte bara populär, han
var en älskad konung, som kämpat med sitt folk i
skyttegravarna och efter kriget energiskt arbetat för
sitt land — i ordets verkliga mening en landsfader, som
ömt och klokt vårdat sig om sitt hårt prövade folk.
För den blivande drottningen hade han snarare spelat
den kärleksfulle faderns än svärfaderns roll sedan hon
kommit till Belgien. Budskapet om kung Alberts
olycksdöd nådde kronprinsparet i Schweiz, där kronprins
Leopold och kronprinsessan Astrid uppehöllo sig på
ferier i Adelboden. I stället för att förkrossa den
bräckliga kronprinsessan tycktes emellertid
meddelandet sporra henne att bli sin make ett stöd i en svår
stund och för framtiden. Som vanligt gällde hennes
omsorger i sista hand henne själv, i stället försökte
hon på allt sätt skingra Leopolds stora sorg. »Det är så
förfärligt synd om Leopold, han avgudade onkel
Albert», skrev Astrid hem till Sverige.  Själv fann hon

Drottning Astrid och hennes barn återvända
till Bryssel från Schweiz.

kanske en styrka i medvetandet om att hon om några
månader åter skulle bli mor.

Kronprinsparet skyndade till Bryssel till faderns bår
och till plikterna och ansvaret. Den 23 februari 1934,
dagen efter kung Alberts begravning, ägde kröningen
eller rättare »edsavläggelsen» rum i Palais Législatif
i Bryssel. Någon kröning i egentlig mening
förekommer nämligen ej i Belgien. Den nye konungen avlägger
i stället ed till folket, representerat av riksdagen, och
förbinder sig att iaktta Belgiens konstitution och lagar.
Representationen å sin sida försäkrar honom belgiernas
trohet.

Edsavläggelsen i Palais Législatif den 23 februari
var kanske en av de vackraste och största dagarna i
den under barna- och ungdomsåren så blyga och
tillbakadragna svenska prinsessans liv. Hon blev den
dagen drottning och tog på sina unga skuldror plikter
som fordrade en outtröttlig vilja och förmåga till
samling. Vid hennes sida stod denna dag hennes fader och
styrkte och hjälpte henne.

För alla som bevistade den unge kungens
tronbestigning framstod den enkla akten som något av det
vackraste de upplevat, berättar en av de närvarande.
Dagen efter en stor monarks och en stor människas
griftefärd, mötte hans son och dennes maka folkets
representanter under former, som icke fingo karaktären
av ceremoni utan av ett trofast möte mellan vänner med
gemensamma höga mål. Den ene svor med utsträckt
hand att han och hans gemål skulle ge sig helt åt sitt
Leopold III avlägger kröningseden.
land och sitt folk, de andra svarade med jublande
hyllningar, som inneburo lika bindande löften.

Högtidligheterna för »la joyeuse entrée» — kvällen
förut hade kronprins Leopold personligen hemställt
om att detta gamla uttryck icke skulle användas i
pressen dagen efter faderns begravning — började tidigt
på morgonen med uppvaktningar ute vid det nya
kungaparets palats i Laeken. Gamle borgmästare Max
hade, omgiven av Bryssels övriga borgmästare och
styrande män överlämnat stadens nycklar och hälsat
kungaparet med hjärtevarma ord. Generalstaben och
det högre militärbefälet hade uppvaktat sin nye högste
krigsherre och folkmassorna hade med leverop och
hand viftningar hälsat kungaparet och deras barn ute
vid Laeken och under kortégen genom staden. Kung
Leopold hade ridit främst, blickande framför sig i
djupt allvar. Drottningen, också hon blek och rörd,
följde efter i en praktfull galavagn med kungaparets
två barn, prins Baudouin och prinsessan
Joséphine-Charlotte vid sin sida. Kanske dessa två gladde sig
mest åt tilldragelsen. De logo och vinkade åt alla och
envar, och ibland såg det ut som om de helst skulle ha
velat stämma in i hurraropen. Kanonsaluten hade
dånat, och klockorna i stadens kyrkor sjöngo i kör.

I senatens sammanträdessal dominera purpur och
guld. Presidentens stol och taltribunen äro borttagna
och ersatta med en estrad, på vilken den kungliga
tronen uppförts under en baldakin av röd, guldfransad
sammet med små heraldiska lejon. Tre sammetsklädda
trappsteg leda upp till tronen och vid sidan ligger en
Lilla Joséphine-Charlotte hälsar på folket med
»Astrid-gesten» vid kortégen genom staden på
kröningsdagen.

sammetskudde, som lagenligt skall läggas under
konungens fötter. Till vänster om kungatronen reser sig
den kungliga tribunen, också den i purpur och guld
och med överstycket prytt med ett stort A och en
mindre krona.

Redan klockan nio på morgonen börja platserna i
den halvkrets formade salen att besättas, läktarna att
fyllas. Högsta domstolens ledamöter komma i lysande
uniformer, guldsmidda och ordensprydda diplomater
anlända, det högre prästerskapet i röda, vita och
violetta kåpor och parlamentsledamöterna i svart
högtidsdräkt. Damerna som snart besätta läktarna till
sista plats bära stor toalett. Ännu några minuter och
en från topp till tå guldsmidd vaktmästare stiger fram
och ropar:

»Drottningen!»

Alla resa sig. Sammetsdraperiet drages åt sidan och
drottning Astrid stiger fram med prins Baudouin vid
sin högra sida och prinsessan Joséphine-Charlotte vid
sin vänstra. Hon är helt klädd i svart med de svarta
slöjorna kastade över axeln. Barnen äro klädda i vitt,
prins Baudouin med korta halvstrumpor och bara knän.
Bakom dem ser man prins Charles i kaki, prins
Umberto och prinsen av Wales, prinsgemålen av Holland,
prins Carl av Sverige och de övriga kungliga gästerna
som ställa sig bakom drottningens fåtölj. Drottningen
ser sig omkring. Hon är hög och rank i sin svarta dräkt,
blek men i alla fall leende. »Vive la Reine». Ett oerhört
jubel bryter löst. Hela hemicykeln klappar i händerna
och ropar och viftar med hattar och vitbehandskade
händer. Det är då drottning Astrid niger mycket djupt
inför församlingen för att efter ningningen höja sin
svartbehandskade hand till sin gamla välkända
hälsning.

Klockan slår elva, utanför dåna ånyo salutskott och
den guldsmiddes röst hörs över jublet:

»Konungen!»

Leopold III träder in genom den mittemot kungliga
tribunen belägna portalen och går med raska steg och
rak hållning fram till tronen. Han är iförd
generalsuniform med Leopoldsordens violetta band över
bröstet. Åter bryter jublet löst. Denna gång gäller 
hyllningen kungen, som nästan blygt bugande tackar för
hedersbevisningen.

När hyllningsropen äntligen tystnat sträcker kung
Leopold upp sin högra hand med pekfingret och
långfingret sammanhållna och uttalar med klar, varm och
fast stämma de bindande orden:

»Je jure — — —» — »Jag svär att iakttaga det
belgiska folkets konstitution och lagar, att upprätthålla
nationens självständighet och dess gränsers
okränkbarhet.»

Konungen upprepar eden på flamländska och så
bryter en ny storm av ovationer lös. Våldsamma applåder
och leverop för konungen och drottningen följa pä
franska och flamländska. Så sätter sig kung Leopold,
en statstjänare lägger sammetsdynan under hans fötter
och han börjar uppläsa trontalet, den ena gången efter
den andra avbruten av applåder och tillrop och varje
gång tackande med djupa bugningar. Alla bli rörda när
han därefter talar om den stora förlust landet, han
själv och hans familj lidit vid faderns brådstörtade
bortgång. Själv har konungen svårt att tillbakahålla
tårarna i detta ögonblick. Drottning Astrid sträcker
impulsivt fram handen mot sin svåger prins Charles,
som griper den och en lång stund håller den sluten i sin
under det att deras ögon tåras. En svallande entusiasm
griper slutligen församlingen när konungen med rörd
stämma förklarar:

»Jag ger mig helt åt Belgien. Drottningen stöder mig
av hela sitt hjärta i uppfyllandet av mina plikter. Vi
uppfostra våra barn i kärlek till fosterlandet».
En drottning.
Alla springa upp. Leve konungen! Leve drottningen!
Leve prinsen och prinsessan! Ropen dåna, näsdukar
vifta och hattarna höjas ovanför huvudena. Drottning
Astrid reser sig djupt gripen, gör ännu en nigning och
besvarar hälsningarna med sin svartbehandskade hand.
De små, prinsen och prinsessan, vifta med sina
näsdukar och le.

Konungen avslutar sitt tal med att uttala en
välgångsönskan för Belgien. Så tystnar han och trycker
sin näsduk mot läpparna, men fattar sig åter och
upprepar trontalet på flamländska, fortfarande den ena
gången efter den andra avbruten av livliga bifallsrop
och hyllningar.

Medan konung Leopold talar, lutar sig prins
Baudouin mot sin mamma, som trycker honom intill sig.
Han har svårt att sitta stilla. Han hoppar i sin stol,
stiger upp och går till drottningen som en kort stund
tar honom i sitt knä och sluter honom i sin famn. Så
klättrar han åter ner från mammas knä och upp i sin
egen stol för att efter en stund återigen gripa efter
drottningen och finna hennes hand sluten om sin. Han
ler och lutar sig emot henne — och församlingen
betraktar rörd den ömma scenen mellan mor och son.
Prinsessan Joséphine-Charlotte sitter värdigt i sin stol
och ser nästan ogillande på brodern. Ett ögonblick
glömmer hon sig emellertid och gripes av broderns
livlighet, men morfar Carl står bredvid och kallar henne
med höjt finger till ordningen. Hon sätter sig åter lugn
och ler upp mot morfar. När trontalets flamländska del
nalkas sitt slut reser sig prins Baudouin igen som om
han glömt något och vinkar med sin högra hand åt
församlingen, som just håller på att hylla hans far. »Leve
prinsen! Leve drottningen! Leve konungen!»
Församlingen gripes ånyo av yra, man skrattar och gråter om
vartannat.

Konungens trontal är slut. Han reser sig och
samtidigt med honom reser sig församlingen. Konungen
bugar sig länge och lämnar därefter salen med raska steg.
Tronen är tom, allas intresse vänder sig mot drottning
Astrid och kungabarnen. Återigen upprepas
hyllningarna, drottningen niger rodnande och vinkar leende med
handen, lille prins Baudouin vinkar med sin näsduk
och den lilla prinsessan ler som en riktig drottning.
Bakom dem står prins Carl med tårade ögon. Prins
Charles griper efter drottning Astrids hand och
trycker den igen. Så hälsar drottningen länge församlingen.

Man såg att högtidligheten gripit den nyblivna unga
drottningen djupt. Sedan akten var slut fick hon också
några minuter vara ensam med sin gamle far, gråta ut
och hämta mod vid hans bröst, innan hon anträdde
hyllnings färden genom Bryssels gator hem till Bellevue
vid Kungliga palatset. Prins Carl hade tröstat och
stärkt sin dotter — det var en allvarlig, men också
leende, medveten och högrest ung drottning som den
närmast följande timmen med sina barn i famnen eller
bredvid sig i galavagnen besvarade folkets hyllningar
och leverop med samma vackra handrörelse som hon
erövrade belgierna med, när hon som arvprinsessa
några år tidigare landsteg i Antwerpen.

Innan processionen satte sig i rörelse mötte 
På väg till kung Alberts grav. Drottning Astrid,
prinsessan Joséphine-Charlotte samt kroprinsessan
Marie-José anlända till den kungliga kryptan i Laeken.

kardinalbiskopen konungen och drottningen i vestibulen och
drottningen mottog knäböjande hans välsignelse.

Vid kungliga palatset hade väldiga människomassor
samlats och när kung Leopold och drottning Astrid
trädde ut på balkongen togo hyllningarna
ovationsartade former. Massorna höja leverop, sjunga, jubla. Solen
tittar fram just i samma ögonblick som konungen och
drottningen ta sina barn i sina armar och håller upp
dem mot folket. Alla hälsa detta som ett gott omen.
Mot all tradition och all disciplin tar slutligen även de
vakthavande trupperna del i hyllningarna, blanda sig
med massan och vifta med sina gevär till dess
kungaparet drar sig tillbaka.




DEN 28-ÅRIGA DROTTNINGEN - LANDSMODERN

Den festliga kröningsdagen, omgärdad av sorgens
skuggor, blev inledningen till nya, tungt krävande
uppgifter för den nyblivna drottningen, ännu bara
tjuguåtta år gammal, och för den unge kungen.
Förunderligt fort hade Astrid vuxit med sin uppgift som
kronprinsessa, under hennes korta tid som drottning
blommade hon och hennes verk som aldrig någonsin
förr, och hon skrev in sitt namn och sin bild i det
belgiska folkets hjärta och i dess historia så att de
aldrig kunna utplånas. Det kom en ny och
fascinerande värdighet över henne, som dock inte hade något
att göra med medveten höghet; samma trohjärtade
vänlighet och godhet utmärkte henne nu som förr,
men vad hon förut utfört av frivilligt och av gott
hjärta blevo nu för henne plikter, vilka hon strävade
att fylla till det yttersta i medvetandet av sin höga
ställnings ansvar.

Dubbelt tung blev nu de båda ungas arbetsbörda,
tiden för vila och förströelse allt mindre. Belgien led
vid denna tidpunkt hårt under världskrisen, och det
blev i första hand den unge kungens uppgift att taga
vid och fullfölja sin så hastigt bortgångne faders verk

En 28-årig drottning.


Drottning Astrid i samtal med vår professor Forsell
vid ett möte i Bryssel för kräftsjukdomarnas
bekämpande.
— strävandet att lotsa industrilandet Belgien mot
bättre tider och bättre förhållanden. Klockan nio på
morgonen for kung Leopold i sin bil från
Stuyvenberg till slottet i Bryssel, där han satt vid sitt
skrivbord, ofta till långt fram på nätterna, i den mån hans
tid ej upptogs av konferenser och möten med sina
ministrar. Och drottningen värnade under denna tid på
sitt kärleksfulla sätt om sin make, sörjde för att
trevnad skulle beredas honom i hemmet när han hade
tid att vistas där, ordnade för sina barn, vårdade sig
kärleksfullt om dem. Detta, som anses vara mer än
nog för en maka, fick emellertid långt ifrån helt
uppta den unga, veka drottningens dag. Drottning
Elisabeth hade hårt slagits av sorgen vid kung Alberts
bråda död och drog sig helt tillbaka. Det blev
drottning¨Astrids plikt att ta vid, där änkedrottningen slutade.
Tunga och ansvarsfulla uppgifter lades med ens och
oförberett på hennes skuldror, ty drottning Elisabeth
hade i likhet med sin gemål alltsedan kriget aktivt
arbetat till landets fromma framför allt på sjukvårdens
område. Det berättas att drottning Astrid under sin
första tid i sin nya värdighet knappast hunnit följa sin
gemål till bilen och ägna sig några minuter åt barnen
förrän hon måste skynda till överläggningar och
sammanträden med styrelser och ledare för
sjukvårdsanstalter och välgörenhetsinrättningar eller ut bland det
enkla folket för att få en bild av hjälpbehovet, vilket
till följd av krisen visade sig bli allt större. I arv från
sin fader, prins Carl, hade hon fört med sig
pliktkänslan, som bjöd henne att själv sätta sig in i de frågor


ett fattigt och strävsamt arbetarhem i Courtrai blev den 5 april 19 35 en stor dag.
Då steg landets drottning helt plötsligt in genom dörren, log mot den långa
barnaraden och småpratade vänligt och uppmuntrande med föräldrarna.
Vid minnesutställningen över kung Leopold II av Belgien var det
Astrid som först skrev sitt namn i besöksboken/Datum: Juli 1935.

En drottnings officiella arbetsbörda är ingalunda lätt. Men till Astrids käraste plikter
hörde besöken på skolor och barnhem, och här se vi henne hos en festklädd och
lycklig flickklass.
hon hade att handlägga. De, som på nära håll följt
den 28-åriga drottningens dagliga liv, berätta om, hur
hon sedan hon återvunnit krafterna efter prins Alberts
födelse, energiskt ägnade sig åt att personligen
undersöka de arbetslösas och mindre lottades ställning. Det
hörde inte till ovanligheten att drottning Astrid på en
enda dag hann avlägga besök hos ett trettiotal fattiga
familjer, sätta sig in i deras hjälpbehov, ge mödrarna
vänliga och goda råd, smeka deras barn — och trots
detta hinna med att ägna sig åt sin egen familj och
representativa uppgifter. Vad som kanske mer än
något annat tilldrog sig belgiernas beundran var, att det
vid sådana besök i fattiga hem inte var en drottning
som kom — men i alla fall en drottning. Något sådant
hade belgierna förut icke upplevt, att en drottning
kunde vara som en av dem, kunde känna så lugnt och
okonstlat och ta del av deras bekymmer och
besvärligheter. Hon var en god fe, som plötsligt uppenbarade
sig och spred solsken och glädje omkring sig.
Betecknande för drottningen är följande berättelse: under
ett besök i Courtrai i Väst-Flandern, som särskilt hårt
drabbats av krisen, avlade hon en visit i en fattig
arbetarefamilj med åtta barn. Efter att en stund ha talat
med modern och ägnat sig åt barnen blev hon
förvånad över, att hon hur hon räknade inte kunde få ihop
flera än sex barn.

»Mina två sistfödda», förklarade modern då, »finns
uppe på vinden och för att komma dit måste vi gå på
stegen där.»

»Nå, men det är väl inte så farligt», svarade 
Där hon älskade att vara. Drottningen bland
fattiga barn i barnhemmet »Prince Baudouin»

drottningen leende och skyndade upp till de minsta för att
därefter säga till modern: »Jag skulle också vilja ha
åtta barn. Jag har redan en pojke och en flicka och en
pojke till — och väntar en fjärde, en pojke eller en
flicka, det blir som Gud vill.»

Drottning Astrids fjärde barn skulle aldrig födas.

Vintern 1934—1935 blev särskilt betungande och
svår för industridistrikten. Arbetslösheten blev
överväldigande. Det var då drottning Astrid ingrep på sitt
särskilda sätt. Statsminister Jaspar, som fungerade
som president i Committé National des Secours liksom
i L'Oeuvre Nationale de l'Enfance har själv
berättat om drottning Astrids varma intresse och
självuppoffrande arbete för att hjälpa de ringa. När
bildandet av National des Secours skedde på
drottningens initiativ kallade hon honom till dess president. »Och
sedan höllo vi överläggningar på Stuyvenberg nästan
dagligen», berättar monsieur Jaspar.
»Sammanträffandena präglades av en hjärtlighet utan gränser.
Drottningen, som slagits av folkets ihållande nöd,
skickade ut en appell över hela landet, en
insamling startades, och själv tecknade hon sig först av alla för
en summa av en halv miljon francs. När drottningen
gick bort hade över tio miljoner francs insamlats —
och varje centime förbrukats till hjälp åt fattiga och
nödlidande.

Icke nog därmed, oavbrutet och oupphörligt
verksam skapade drottningen med provinsguvernörernas
hjälp två tusen lokalkommittéer i landet — hela
Belgien räknar 2,500 kommuner. Dessa lokalkommittéer
insamlade varor och kläder för utdelning bland de
fattiga, och damkommittéer bildade arbetsföreningar
som sydde eller ändrade om skänkta kläder. Chateau
Belleville blev för Bryssels vidkommande
uppsamlingsplatsen för frivilliga gåvor och tack vare drottning
Astrids outtröttliga iver inflöt oavbrutet så mycket,
att slottet nästan ständigt var fullt av lådor och paket,
Barn älskade hon och deras väl låg henne varmt om
hjärtat. Här se vi henne tillsammans med de två
läkarna på ett nyöppnat barnsjukhus i Bryssel.


Drottning Astrid hyllas av folkmassorna
efter ett besök i en gruvarbetares hem.

gåvor från bättre lottade som skänktes till de tusen
och åter tusen som ledo nöd. I sina memoarer berättar
prins Carl, att han någon gång på 80-talet fick
smeknamnet »Ångköks-Kalle», därför att han ledde
utdelningen av matvaror till de fattiga i Stockholm under
ett nödår. Drottning Astrid hann under ett kort år
som belgiernas drottning utföra sin egen faders verk
därhemma under våra värsta krisår lika energiskt, lika
effektivt och säkert med lika varmt hjärta. Sådant
hade man aldrig varit med om i Belgien tidigare, och det
förklarar varför varje man och varje kvinna sörjer
»Snöprinsessan från Norden», varför man är så mån
om att framhålla att hon icke kan ersättas och att ingen
varit och ingen kan bli som hon.

En liten pys får
julpaket av Astrid.

Drottningens popularitet växte, men själv gick hon
enkel och flärdfri omkring bland sitt folk, lille Albert
av Liège fick samma förmån som sina båda äldre 
syskon — att dragas omkring i vagn i Laeken av mamma
själv, och personligen gjorde drottningen också sina
uppköp i butikerna i Bryssel. Alla mötande hälsade på
henne med stor vördnad och alla fingo samma glada
leende tillbaka. Ofta samlade man sig kring hennes bil,
och så snart den raka, slanka gestalten blev synlig,
bröt entusiasmen lös: »La Reine, vive la Reine!» Och
när den unga drottningen försvunnit utom synhåll,
Drottning Astrid frångick aldrig sin vana att
promenera på gatorna som vilken medborgare som helst.
Två små   belgiska  flickscouter hälsa sin drottning välkommen till
Liége på ett besök under sommaren 1935. Det blev det sista.

dröjde något av hennes ljusa leende kvar i allas
ansikten. Liksom stockholmarna för ett par decennier
sedan voro vana att prinsessan Ingeborg ständigt sågs
tillsammans med sina barn, så hade brysselborna vant
sig att glädjas åt anblicken av den lyckliga trion:
Astrid, Joséphine-Charlotte, Baudouin. Yngste
kungasonen hade de också sett. Det var vid kungaparets
Ett hittills i Sverige opublicerat porträtt av en strålande
vacker och lycklig ung mor med sitt barn — drottning
Astrid med lille prins Albert. Sommaren 1935.
Det belgiska kungaparet anländer till Bulltofta
vid sista Sverige-besöket i samband med
prinsessan Ingrids bröllop.

besök i Liége hon från rådhusets balkong räckte fram
sin sistfödde, prins Albert, hertig av Liège, till det
hurrande folkets beundran. Drottningen framstod den
gången för belgierna som »Madonnan med barnet», en
ljusgestalt i en svår tid.

Under sin första sommar som drottning vistades
Astrid som vanligt ett par veckor på Fridhem
tillsammans med sin gemål och sina tre barn.
Kungafamiljens yngste ansågs för liten för den långa resan,
varför drottningen tog honom med sig i flygmaskin
från Antwerpen till Malmö, medan de båda äldre 
Belgiens kungapar utanför centralstationen, då
de anlände till Stockholm och prinsessan Ingrids
bröllop.

barnen färdades på sjön med »Belgia». I föräldrahemmet
gjordes det ingen affär av yngsta dotterns nya
värdighet. Men en gång, då det var gäster till middagen,
var det tal om att Astrid för etikettens skull skulle
placeras framför sina båda äldre systrar. Det var
drottning Astrid själv, som förhindrade ett sådant
arrangemang. »O nej, det kommer aldrig på frågan»,
utbrast hon alldeles förskräckt, »vi sitta naturligtvis
som vi bruka.»
Kung Gustaf och drottning Astrid vid prinsessan
Ingrids bröllop i maj 1935.
Ett förtjusande amatörfoto från sommaren 1935.
Drottning Astrid, prins Carl och minister
von Dardel på världsutställningen i Bryssel

Detta var det sista längre besök av inofficiell
karaktär, som drottning Astrid gjorde i sitt gamla
hemland. När hon kom tillbaka året därpå, var det som
gäst vid prinsessan Ingrids bröllop. Den söta, blyga
brud, som stockholmarna önskat farväl och lycka till
för nio år sedan, stod där plötsligt igen inför allt
folket på stora trappan till Centralstationen, klädd i
en magnifik nertzpäls och med famnen full av
blommor — drottninglik i varje tum. Men det hjärtegoda
leendet och den spontant vänliga hälsningen kände
man igen. Och så hyllades hon med en entusiasm och

en värme som ar mindre vanlig på våra breddgradef.
Då kom tårarna fram igen, och Leopold fick släppa
till sin näsduk. Astrid hade i Belgien blivit van vid
storslagna, hör- och synbara sympatiyttringar, och hon
gladde sig alltid åt dem. Men hon blev rörd till tårar
över, att man inte glömt henne i Sverige. Och här
gläder man sig nu särskilt över detta tillfälle att ha
fått visa Astrid en smula tacksamhet för vad hon
gjort för Sverige i främmande land, genom att vara
och verka som hon gjorde.

»Europas vackraste furstinna»
dansar med hertigen av York
under engelska
veckan i Bryssel 1935

Efteråt sade Astrid också, att detta varit en av de
lyckligaste stunderna i hennes liv. »Att det regnade!
Å, det gjorde väl ingenting. Det kunde i alla fall inte
ha varit underbarare än vad det var!»
Några få dagar efter danska kronprinsparets
bröllop dröjde Astrid och Leopold kvar i Sverige, dels på
Fridhem, dels hos några vänner på ett gods i Skåne.
Det blev som vanligt en fri och lycklig tid med
utflykter och hemtrevliga kvällar i familjens sköte. Den
sista dagen före avresan till Belgien tillbringades i
Stockholm. På kvällen gav prins Carl en liten intim
middag för belgiska kungaparet och prinsessan Märtha
i Saltsjöbaden, därifrån man åkte in lagom till
kontinentaltågets avgång. Kronprinsessan Ingrid träffade
Astrid igen — Bryssel och världsutställningen stod på
programmet för de nygiftas resa.

»Sent skall jag glömma hur strålande vacker
drottning Astrid var vid invigningen av
Bryssel-utställningen, säger en av deltagarna vid festligheterna. Den
raka och värdiga hållningen på hennes blomlika
drottninggestalt och hennes strålande leende kom allas
hjärtan att klappa i hastigare takt. Den blågula
flaggan hälsade hon med en djup böjning på huvudet,
med denna enkla och vackra hedersbetygelse för de
svenska färgerna uträttade hon mer för Sverige än
vad som skulle kunna åstadkommas under månader
med den ivrigaste propaganda.»




DEN 29 AUGUSTI - EN VÄRLD I SORG

Mot bakgrunden av världsutställningens
festsmyckade och livliga Bryssel framstår den ödesdigra
29 augusti än mer tragisk. Frampå dagen blir det
plötsligt så hemskt och underligt tyst i Tänkarnas stad.

Det hemska budet kom i korta telegram.
Drottningen är död. Fruktansvärd bilolycka på vägen mellan
Kiissnacht och Luzern. Kung Leopold skadad. Som
förlamade stirra människor på det ofattbara budskapet,
fattningsförmågan vägrar att göra tjänst. Det var för
absurt, för otroligt hemskt att deras unga glada Astrid,
som alldeles nyss gått omkring ibland dem nu inte
längre skulle tillhöra de levandes land.

Men så blevo referaten utförligare, mera detaljerade.
Det var alltså sant, det gick inte att tvivla längre.
Klockan 9,50 på morgonen hade olyckan hänt.
Kungaparet befann sig på väg i bil från sin villa, Hasli-Horn,
till Küssnacht, därifrån de skulle företaga en utflykt
i alperna. Kung Leopold körde själv sin
Packard-cabriolet, vid hans sida satt drottningen och i
baksätet chauffören. Efter följde en bil med den kungliga
sviten. Tre hundra meter från Küssnacht slirade bilen
på den breda asfaltvägen. Konungen som ett ögonblick

Olycksplatsen mellan Küssnacht och Luzern.

kåstat blicken på en karta, som Astrid höll i handen,
förlorade herraväldet över vagnen, som med full fart
for mot ett träd och rullade vidare ned i
Vierwaldstätersjön. Konungen och drottningen kastades ur,
varvid drottning Astrid slungades mot trädet och fick
huvudskålen spräckt. Kung Leopold som var obetydligt
skadad lade sig ned bredvid drottningen och ropade
förtvivlat: »Astrid, Astrid!» I sin makes armar
utandades drottning Astrid sin sista suck.

Nu bröt sorgen lös. Män, kvinnor och barn brast
i tårar på gatorna, högljudda snyftningar omväxlade
med ett mummel av böner, böner för Astrid den vänas
själ och för den ensamme konungen och de älskade
barnen. Under tiden leka de två äldsta kungabarnen i
Stuyvenbergs park. Kung Leopold ämnar själv tala om
för dem, vad som hänt. Men behärskningen sviker
honom. Det blir drottningens hovdam Roi de Blicqy, som
kallar in barnen. »Er mamma har farit bort på en lång
resa», säger hon. Och under djup rörelse tillägger hon:
»Kanske kommer hon aldrig tillbaka.» Nu förstår
Joséphine-Charlotte och börjar gråta hjärtslitande.

Sverige nåddes ett par timmar senare av dödsbudet.
»Jag har varit så lycklig, men en gång måste det
komma», sade prins Carl under tårar, då han fick
underrättelsen, mitt under ett sammanträde i Röda Korset
av generalsekreteraren friherre Stjernstedt och av sin
son prins Carl j:r. Med den största sorg och
bestörtning togo stockholmarna del av den hemska nyheten.
»Att det skulle hända just henne», sade man. »Hon
som var så söt och så god.»

Så rullas en film upp, som är storslagen och
gripande. Ett nattligt tåg för den döda till Bryssel. Kung
Leopold och hans uppvaktning och belgiske
statsministern, som skyndat med flygmaskin till kungens
sida, äro de enda passagerarna utöver den döda
drottningen. »Vi voro så lyckliga», var det enda kungen
kunde säga när han vid gränsen möttes av
medlemmarna av Belgiens regering. Genom oöverskådliga
människomassor, där många ligga på knä försänkta
i bön, föres drottning Astrids kista från
Nordbangården till kungliga slottet i Bryssel, där Astrid skall stå
på lit de parade. Blek och vacklande, med armen i
band och bandage om huvudet, står Leopold själv i
slottsporten, då likvagnen anländer. Han har stigit av
tåget vid en förortsstation och begett sig till slottet
för att där vänta sin döda gemål.

Så vit och vacker ligger hon där på sitt dödsläger, i
händerna har hon violer, och violer äro strödda på
det vita sidentäcket. En ung, ljuslockig man ligger på
knä vid båren. Han märker inte timmarnas gång. »Vi
voro så lyckliga, vi voro så lyckliga», snyftar han.
Innan dagen gryr har kön utanför växt, så att den når
runt slottet ett par gånger om. Man har fått lov att
säga farväl till Astrid, och ingen vill gå miste om
tillfället. En halvtimme varje kväll klaga klockorna i
Sainte Gudule, där Astrid om ett par dagar skall
jordfästas. Florbehängda fanor vaja från vart hus, Astrids
älskliga fotografi ser så gripande vemodigt ut med det
svarta floret omkring.

Obeskrivligt gripande blevo
begravningshögtidligheterna tisdagen den 3 september. En miljon sörjande
belgier följde sin drottning till graven. Under
trumpetsignaler och salut av kanoner lämnade Astrid för
sista gången slottet i Bryssel. Närmast hennes kista
gick kung Leopold till fots den en halv kilometer långa
vägen till den gamla gotiska katedralen S:t Gudule, och
sedan begravningsmässan ägt rum, över fyra kilometer
ut till kyrkan i Laeken. Kungen gick ensam nära inpå
likvagnen med fasta steg och sammanpressade läppar.
Det verkade som om han befunnit sig på pilgrimsfärd
mot ett okänt mål, sökt något som han icke kunde
finna, glömska från sorgen eller — kanske — undret, som

Drottning Astrid på lit de parade.
skulle ändra allt... Så kommo prins Carl, prinsessan
Ingeborg och syskonen och så de övriga kungliga
gästerna. När processionen svängde nedför backen mot
S:t Gudule, började katedralens klockor att sända ut
sina malmtoner. Männen blottade sina huvuden, och
kvinnorna knäböjde, intet öga var torrt.

Inne i S:t Gudule äro väggar och pelare helt
överdragna med svarta silverkantade draperier. De grå
stenväggarna från tolvhundratalet äro dolda av det
svarta klädet ända till fönstren högt uppe, vilka släppa
in ett diskret ljus. Endast de jättelika
apostlaskulpturerna uppe på pelarna äro synliga och förefalla i dag
allvarligare än vanligt. Från taket hänga svarta
draperier ned. Under kryssvalvet i kyrkans mitt står en
monumental katafalk i fyra avsatser, tre rader
meterhöga vaxljus omkransar den och högst upp täckes den
av belgiska flaggan, ovanpå vilken en jättelik
kräpphöljd guldkrona vilar. Katafalken prydes med kungliga
drottningvapen, alla med inskrift »Obit 29 Aôut 1935»,
den tragiska dag då drottning Astrid omkom. Koret
upplyses av fem pyramider vaxljus omkring altaret.
Detta är klätt med det belgiska vapnet omgivet av
belgiska och svenska flaggor. Även i Briissels dome har
i dag den svenska flaggan fått plats. På ömse sidor om
altaret resa sig två florbehängda baldakiner av purprad
sammet över svart kläde. Tronerna, den vänstra för
kungafamiljen och den högra för ärkebiskopen, äro
svartklädda. Silver fransade kläden överallt i det
väldiga templet, men inga blommor, ej en enda blomma.
Alla kransar och den överväldigande blomsterskörden
Närmast kistan. Kung Leopold samt prinsarna Carl s:r och j:r.
ha förts direkt till Laeken från Palais Royal. Långt
framme vid koret ligga sju nunnor på knä, försänkta
i bön. Det är Les Sœurs noires des pauvres, gamla
vänner till drottningen som sedan dödsdagen ha hållit
likvakt vid hennes bår. Begravningsgästerna börja 
komma och slå sig ned på sina platser i kyrkan. Officerare
och högre ämbetsmän, än i lysande uniformer och
dräkter, än i djupt svart. Bland dem som taga plats främst i
långskeppet märkes kungens unge chaufför och dennes
hustru som slå sig ned bredvid de bedjande nunnorna.

Oöverskådliga folkmassor bjödo
drottning Astrid ett sista farväl
utanför S:t Gudule.

Från korläktaren klingar gosskören från Saint
Rombauts körskola, som velat vara med om drottning
Astrids jordfästning. Hon hade visat denna skola 
Ett av de sista fotografierna av drottning Astrid.
särskilt intresse, ofta besökt den och ofta lyssnat till
elevernas sång. Just som de stämma upp den vackra
gregorianska sången Sub Venite börjar S:t Gudules
klockor ringa och strax därefter inträda de kungliga
damerna genom en sidodörr, gå upp till koret och slå sig
ned. Alla äro höljda i tunga svarta flor och man har
svårt att urskilja deras drag. Drottning Elisabeth
sätter sig på tronen under baldakinen och efter henne
kommer prinsessan Ingeborg med lilla prinsessan
Joséphine-Charlotte vid sin hand. Den lilla prinsessan är helt
klädd i vitt med vita skor och vit hatt. Om vänster
arm bär hon ett svart band, hon sätter sig vid
mormoderns sida och pratar med henne, flitigt och allvarligt.
Man ser att hon förstår allt omkring sig, och när hon
då och då faller i gråt, är det tydligt för alla att den
lilla upplever en tung stund. Men prinsessan Ingeborg
synes trösta henne, lägger sin hand om hennes skuldror
— kanske trösta de varandra. De övriga kungliga och
furstliga damerna slå sig ned i koret i rad, klockan slår
elva och flygeldörrarna till kyrkans huvudportal
öppnas, salutskotten höras in i kyrkan, klockringningen
övergår till långsamt, vemodigt flämtande,
hornmusiken blåser och trupperna gå i gevär. In skrider
processionen medan sångerna klinga från korläktaren. I
spetsen går prästerskapet kring ett gyllene kors. Deras
färggranna och guldbroderade dräkter lysa genom dunklet
och biskoparnas violetta kappor glimma, medan
processionen långsamt glider fram genom mittgången. Sist
kommer ärkebiskopen av Mâlines van Roye. Han har
följt drottning Astrid ända från hennes ankomst till
Belgien och förrättar nu begravningsakten. Det var han
som vigde henne, han som upptog henne i den katolska
kyrkan, han som välsignade henne, när hon vid makens
sida besteg Belgiens tron. Nu skall han anbefalla henne
i Guds hand. Ärkebiskopen bär för dagen till djup sorg
en vit mitra på huvudet och korgossar hålla upp hans
långa släp. »In honorem christi regis» sjunges från
korläktaren, medan kistan nedsättes på katafalken. Den
högtidliga katolska begravningsmässan följer med
omväxlande hornmusik och körsång, medan deltagarna i
processionen intaga sina platser. Kung Leopold tar
plats på tronen efter att ha bugat sig djupt framför
altaret och kardinalen. Han går tungt och vacklande.

Hans tärda anletsdrag och nervösa rörelser med
händerna säger tillräckligt om den smärta som
behärskar honom. Han blir sittande bredvid
Joséphine-Charlotte. När »Dies irae, dies illa» läses upp faller
kungen i gråt, och den lilla prinsessan delar hans sorg.
Med en vit näsduk i sina små händer torkar hon
tårarna ur sina ögon som en vuxen och vänder sig så åter
behärskad till pappa. Längst till vänster under
baldakinen befinner sig prins Carl. Han är klädd i sin blå
uniform, i vilken belgierna lärt känna den blå prinsen,
liksom svenskarna före dem. Även honom har sorgen
slagit hårt. Till vänster om kung Leopold befinner sig
drottning Elisabeth, en svartklädd, nästan orörlig
skugga, och vid hennes sida prins Carl j:r och prins Charles
av Belgien. Den unge svenske prinsens ögon vaka med
oro över modern och kung Leopold, liksom vore han
färdig att ingripa om sorgen skulle bli dem övermäktig.
Medan sångerna klinga från korläktaren, bönerna
läsas av prästerna, ärkebiskopen och prästerna knäböja
framför det heliga sakramentet, slår det en plötsligt
att alltsammans är overkligt och otroligt, en sorgsam
dröm ur vilken man snart skall vakna. Men ingenting
kan ändras, gudstjänsten skrider vidare och ur den
sällsamma katolska begravningsritualen växa nya
hoppfulla tankar fram. Vid offertoriet klinga hornstötar
genom templet och mässoffret följes av det underbara
»Benedicta» och De Rielands lika sköna »Agnus Dei».
De ljusa gossrösterna stiga klara mot de höga valven,
klinga fram under skeppen och stämma tankarna till
högtid. Det är som ljusnade de sorgtyngda dragen, som
om den dystra stämningen blir lättare och högre.

Så skrider den heliga akten vidare och slutar i en
högstämd andakt, när ärkebiskopen går ner från
altaret — en högrest, stor och stark gestalt — och följd
av prästerskapet stiger fram till katafalken och läser
»absolutionen», som följes av den jublande körsången
In paradisum.

Under tonerna av La Brabançonne i moll bäres
kistan ut ur templet. Utanför vänta guldsmidda kalescher
på gästerna, som skola medfölja till kyrkan i Laeken.
Med blicken i fjärran och med vacklande steg följer
kung Leopold ensam och barhuvad till fots efter
kistan den fyra kilometer långa vägen. Han verkar
alldeles förbi av sorg och trötthet, och alla bryta
oemotståndligt ut i hejdlösa snyftningar, när de se honom.

Nu vilar hon där vid sidan av soldatkonungen
Albert, i Vårfrukyrkan i Laeken. Valven skimra blått i
Kistan på väg genom Bryssels gator.
skymningen, Astrid har en vacker viloplats, blott ett
stenkast från Stuyvenberg, där hon haft sitt älskade
hem i Belgien, men långt borta från Fridhem och
barndomshemmet. Och framför hennes grav böja
belgierna knä och bedja för den unga drottningen, som
var alltför god för denna världen, alltför stor till
hjärta och själ för att få leva länge.




DROTTNING ASTRIDS EFTERMÄLE

»Hon var vårt hopps leende . . .»

Astrids minne ägnades en enastående hyllning i
hela världspressen. De blommor, som tidningarna i alla
länder lade på hennes bår, voro sällsynt vackra och
hade dessutom äkthetens friska doft.

Den franska tidningen L'Intransigent skriver:
»Världens mest intagande furstinna är död. Frankrike
sörjer henne, som om hon varit vår.»

Oavsett politisk färg och inriktning äro samtliga
belgiska tidningar fyllda av gripande ord över drottning
Astrid och av ord av medlidande med den ensamme
konungen och de moderlösa kungabarnen.

Le Vingtième Siècle skriver: »Folket älskade henne
för hennes småleende, det älskade henne för allt det
ljusa, unga, levande som det kände hos henne. Det
älskade henne efter att ha sett henne, en nordisk
prinsessa, kommen på en vit båt, som utan att bekymra
sig om ceremonielet kastade sig i armarna på sin prins.
Det älskade henne för hennes familjeliv, efter att ha
sett henne i kärlek böjd intill kungen, efter att ha sett
henne i outsäglig ömhet tryckt intill sina små.»

Belgiens kungapar på besök i England våren 1935,
då kung Leopold undergick en ögonoperation.
»Belgien har känt henne i nio år», skriver La Nation
Belge, »nio år av godhet, glädje, skönhet och vår.
Gruvarbetarna i Borinage, bönderna i Flandern,
gatpojkarna i Bryssel, alla lyfte de på hatten för henne,
smålogo och skreko av glädje. Nordens snö och blå
sjöar ersattes av Belgiens regn, och sportsmännen som
härstamma från vikingarna fingo erfara däruppe i
drottningens hemland, att hon erövrat det bråkigaste
folket på jorden. I Belgien äro miljoner människor
förkrossade, och de som skola skriva kunna icke hålla
i pennan utan tårar.»

»Man beundrar hos den älskade döda», skriver La
Dernière Heure, »modern, makan, drottningen, som
uppfyllde alla dessa plikter med samma solskenshumör,
med samma glädje och enkelhet, som gick oss alla rakt
i hjärtat. Hur väl hon förstod den belgiska karaktären
och hur belgierna genast räknade henne som en av de
sina.»

Socialisttidningen Le Peuple bjöd en lika varm
hyllning: »Denna sorg har drabbat två länder, Belgien
och Sverige. Vi mottogo drottningen som en
triumfator. Hennes obeskrivliga personliga egenskaper
förklara hennes stora popularitet. Denna unga kvinna, så
vacker och full av livslust fortsatte vid Belgiens hov
de enkla vanorna. Hennes lycka som maka och moder
måste tjusa även den mulnaste.»

»Den fruktansvärda nyheten», skriver Le Soir, »har
skakat hela Belgien. Den som genom olyckshändelsen
i dag ryckts ifrån oss alla var symbolen för en
respekterad auktoritet, en älskad ungdom och ett leende 
Den sista bilden av drottning Astrid med
make och barn, tagen i Stuyvenbergs park
blott några dagar före 29 augusti.

moderskap. Hon blev vår skyddsängel, vårt hopps leende.
Med sin osvikliga takt visste hon att trösta de lidande,
att uppmuntra de trälande. I dag, då ödet vänt sig mot
henne själv, röras alla hjärtan och alla ögon fyllas med
tårar.

»Det är med en oändlig sorg, som det belgiska
folket mottagit detta nya slag av ödet, heter det i
L'Independence Belge. »Vi älskade och dyrkade denna unga
kvinna, som blivit vår tronföljares maka. Med en
oändlig grace fullföljde hon alla sina plikter.»

»Hela Belgien begråter sin dyrkade drottning»,
skriver L'Etoile Belge, »som på ett så oemotståndligt sätt
förkroppsligade alla dygder och behag. Hon var
barmhärtig, hon var generös. Hon gav sin konung och sitt
land vackra barn.»

Så ljödo rösterna från hela världen, och så ljuda de
ännu. Man glömmer henne inte.

Ärkebiskop Eidems minnesord

»Med djup smärta ha vi i dag mottagit det skakande
budskapet om att Belgiens unga drottning, vår egen
älskade prinsessa Astrid, plötsligt och oförtänkt
kallats bort från make och barn, från föräldrar och
syskon, från fränder och från en hög och rik uppgift,
många, många tillgodo», yttrade ärkebiskop Eidem vid
en med anledning av drottning Astrids frånfälle 
anordnad minnesstund i svensk radio. »Tvenne konungahus
och tvenne folk stå böjda i tung sorg vid denna bår, en
sorg som ej kan tolkas i ord, i sorg över en förlust så
stor och så oväntad, att vi ännu knappast kunna tro den
vara verklighet. Ett ädelt och välsignat minne lämnar
drottning Astrid efter sig hos de folk, sorn blivit
hennes. Att hon genom sin okonstlade vänlighet och sin
soliga godhet i en alldeles sällspord grad förvärvat
sitt folks tillgivenhet och kärlek är till fullo styrkt och
betygat. Under de få år det beskärts henne att vid en
älskad makes sida fylla platsen som Belgiens
kronprinsessa och drottning, har hon vunnit ett rum djupt in
i sitt folks hjärta, hos hög såväl som hos låg, och för
oss, den bortgångne drottningens fädernefolk, känns
det outsägligt tungt och tomt att hon ej längre tillhör
de levandes land, ty hon var oss i sanning mycket kär.»

Drottning Astrids föräldrar tacka Belgiens folk

Drottning Astrids föräldrar, prins Carl och
prinsessan Ingeborg, offentliggjorde vid sin avresa från
Bryssel efter begravningen i de belgiska tidningarna
nedanstående tack till belgiska folket:

När vi föräldrar för snart nio år sedan följde vår
dotter Astrid som eder nuvarande konungs brud till
hennes nya fädernesland, uttalade hennes fader att vi
med glädje och fullt förtroende överlämnade vårt
älskade barn i hennes makes och det belgiska folkets
händer. — Detta förtroende har aldrig ett ögonblick
svikits. Ja, mycket mer än så. Allt sedan vår älskade
Astrid för första gången beträdde Belgiens jord
hai-hela den belgiska nationen omfattat henne med en
kärlek, som i styrka och värme vuxit med åren som gått.
Ingen vet bättre än vi föräldrar, att folkets kärlek och
folkets förtroende till hennes goda vilja att giva sig
helt åt sitt nya fädernesland styrkt henne och ökat
hennes lycka som maka och moder, och att denna lycka
varit obruten och ljus. Ingen kan väl då heller förundra
sig över, att det för oss och våra barn kännes som en
kär och bjudande plikt att ur djupet av våra hjärtan
bringa den belgiska nationen ett varmt tack för den
kärlek, den slösat på vår kära dotter.

Eder döda drottning från det nordiska hemmet
älskade Belgien. Nationens kärlek fann gensvar i
hennes unga varma hjärta. Vår sorg är gemensam, men
vida större än vår egen sorg är vår djupa medkänsla
med eder unge konung och hans små barn och vår
tacksamhet mot honom, för allt vad han varit för vårt
älskade barn och för den stora lycka han skänkt henne
i livet.



