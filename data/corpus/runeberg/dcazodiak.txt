ZODIAKEN
eller
BACCHI BRÖDER
på himlahvalvet.
———
TOLF TECKNINGAR
AF
C. A. DAHLSTRÖM.
———
Också ett sällskap till almanachan
———
Pris: i riksdaler riksmynt.


ZODIAKEN
ELLER
BACCHI BRÖDERpå himlahvalfvet.
12 Teckningar
afC. A. DAHLSTRÖM.
———Också ett sällskap till almanackan.———
STOCKHOLM,Sigfrid Flodins förlag.


Skål, hedersgubbar, ha'n I sett på maken,
I källarsalen glimmar Zodiaken!
Der glad och yr af bålens första droppar
En munter kund, som Vädurn, hoppar.

VÄDUREN
OXEN

Vid bordet sitter tjock och trygg en annan,
Och håret står i knorr likt horn i pannan,
Han blänger stinnt och dumt, hans sätt är vigtigt,
Der kunnen I se själfva Oxen riktigt.


Hvad själafränder stöta hop på krogen,
Vid punschbuteljen blir man lätt förtrogen,
»Skål bror! Gutår! nu kyssas de andäktigt.
Der ser man genast Tvillingarne präktigt.

TVILLINGARNA
KRÄFTAN

Uti ett hörn en talare för ordet,
En annan slår med näfven hårdt i bordet
En tredje, röd i synen, knäckt, men fredlig
Lik Kräftan drar sig baklänges, beskedlig.


Invändarn gifver nya skäl med näfven,
Då griper talarn klämmaren och slefven,
Far upp och skriker: »slikt jag aldrig sväljer!»
Och rasar såsom Lejon bland buteljer.

LEJONET
JUNGFRUN

»Hit med Champagne! så dricka vi försoning!»
»Jag orkar ej!» — »Här finnes ej förskoning
Se så, här komma glasen nu på brickan!»
»Si Jungfrun! tag du glasen, jag tar flickan!»


»Du vet ju icke, gubbe, hvad du säger!
Du talar utan att du öfverväger! —»
»Å hut, min bror, nu har du ondt i hågen
Se bara hit, jag står ju rätt som Vågen.»

VÅGEN
SKORPIONEN

»Nu ha vi druckit nog, god natt, Gustafva!
»Nej vänta bror, sängfösarn ska vi hafva —
Af Stenborgs bruna» — aj, der damp patronen,
Nu ligger han med klor som Skorpionen.


Se gubben der på första morgontimman,
På källargolfvet går han som i dimman,
Hvad vill han der så tidigt nu den fjesken?
Som Skytten lurar han att knipa bäsken.

SKYTTEN
STENBOCKEN

Men efter bäsken tar han fyra klara,
Blir grälig, slåss och råkar ut för fara,
Flyr häpen på en stol och får på nocken
Af en butelj och hoppar som Stenbocken.


Der ligger källarmästarn hela dagen
Med kopparslagare och knip i magen;
Han prisar brunnen högt som bästa grannen,
Och spelar ganska riktigt Vattumannen.

VATTUMANNEN
FISKARNA

Vid källarbordet sitter bästa kunden,
Den mannen han förstår sin sak i grunden;
Han äter Norges sill, hvad det uppfriskar!
Der ha vi Fiskarna, så rara fiskar!



STOCKHOLM,Tryckt hos E. Westrell, 1858.

