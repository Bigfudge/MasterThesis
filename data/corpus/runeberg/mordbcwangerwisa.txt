
Barnmörderskan 
Brita Christina 
Wanselius' 
ångerfulla tankar före sin afrättning,
uttryckta i en uppbygglig och rörande 
Wisa,
förutgången of en Berättelse om hennes
grufliga btotts uppdagande. 





STOCKHOLM 
Wennlundska Boktryckeriet, 1827.







Lördagseftermiddagen den 2 September 1826
upptogs ett spädt gossbarn ur sjön wid Skeppsholmsbron. 
Söndagen den 10 i samma månad arresterades, 
såsom barnets mörderska, Timmermans-Enkan, 
Brita Christina Wanselius, 33 år gammal, 
på anledningar, som uppgifwas i följande
berättelse, hemtad ur Stockholms Dagblad för den 13 
September samma år: ”Sistlidne Söndags-eftermiddag” 
(den 10 Sept.) ”anmälde Coopvaerdi-Kapitenen 
Mathias Löfgren för Polis-Gewaldigern 
Flodberg och Upsyningsmannen Grönroth, att dess 
piga Lovisa Catharina Wennström, då hon läst 
den i Stockholms Dagblad införda Kungörelse, 
angående nu ifrågawarande barn, hade fästat
uppmärksamhet wid den å barnets klädsel lemnade
beskrifning, och genast yttrat, att hon af denna
beskrifning trodde sig finna, att det i sjön wid
Skeppsholmsbron upptagna barnet wore hennes, den 13 
sistlidne April å Allmänna Barnbördshuset här i 
Staden framfödde Son, Johan August, hwilken 
hon, efter sitt tillfrisknande lemnat till Hustru
Hedwig Elisabeth Kron, som åtagit sig hans wård 
mot öfwerenskommen betalning. I anledning häraf 
infunno sig bemälde Polisbetjente hos Pigan 
Wennström, för att erhålla närmare underrättelse. 
Wennström upprepade för dem hwad hon redan 
förut yttrat till sin husbonde och tillade, att
barnets fader, Skomakare-Lärlingen Johan Abraham 
Röding, anmodat Enkan Wanselius, att emottaga 
barnet och söka skaffa det in på Barnhuset, hwilket 
Wanselius ock lofwat, och af denna orsak 

tagit barnet ifrån Kron. Då Wennström sedan
frågat efter sitt barn hos Wanselius, har denna
swarat, att det redan blifwit intaget på Barnhuset 
och derifrån utlemnadt till någon person på landet.” 

”Sedan Flodberg och Grönroth inhemtat dessa 
upplysningar, togo de pigan Wennström med sig 
och gingo att uppsöka Enkan Wanselius, hwilken 
de träffade i hennes hemwist uti Huset N:o 2 
Qwarteret Sjöhästen wid Jungfrugatan å
Ladugårdslandet. Hon tillfrågades hwarest det af
henne emottagna barnet nu funnes, och swarade, att 
då hon afhemtat detsamma från Hustru Kron, hade 
hon på gatan träffat en okänd qwinna, som
funnits willig, att det emottaga, hwarföre hon, utan 
widare betänkande, och utan att fråga efter den 
okändas namn, lemnat barnet till henne. Då denna 
förklaring icke ansågs nöjagtig och Wanselius 
i öfrigt genom sitt tal och uppförande gjorde sig, 
misstänkt, blef hon insatt i Kastenhoffshäktet, der 
hon, ytterligare tillfrågad, erkände brottet.” 

”Wid förhör i Kongl. Polis-Kammaren,
förlidne Måndag, förklarade Wanselius, att hon, 
öfwertalad af barnets föräldrar, emottagit detsamma, 
för att, under föregifwande det föräldrarne 
wore döda, söka få det intagit å Barnhuset. Hon 
hade ock gjort ett försök i detta afseende, men utan 
framgång; hwarefter hon, i samråd med en okänd 
qwinna, gått at kasta det i sjön, från midten af 
Kongsholmsbron. Härwid hade den okände i så 
måtto warit henne behjelplig, att hon bundit
stenen wid barnets hals. Orsaken, hwarföre
Wanselius emottagit barnet och icke welat återlemna 
det, war att hon af föräldrarne fått 7 R:dr, med 
wilkor att skaffa barnet in på Barnhuset.” — och 
ur samma Blad för den 21 September: ”Den för 
mord anklagade Enkan Wanselius förhördes 
ytterligare den 12 dennes. Hon återkallade då sin 
förut gjorde uppgift, att en okänd Qwinnsperson 
warit henne behjelplig wid barnmordet, och erkände 
att hon ensam, så snart hon emottagit det
ifrågawarande Barnet af Hustru Kron, directe begifwit 
sig till Skeppsholmsbron, der hon bundit stenen 
om Barnets hals och kastat det i sjön, hwarefter 
hon gått till Carl 13:des Torg och uppehållit 
sig der till kl. omkring 10 på aftonen, wid hwilken 
tid hon återgått hem och berättat, att Barnet 
redan wore å Barnhuset emottagit.” 

Från Polisen hänwistes målet till wederbörlig 
Kämnärs-Rätt, och sedan såwäl denna Domstol 
som Kongl. Swea Hof-Rätt öfwer henne fällt 
dödsdom, hwilken Hans Maj:t Konungen under 
den 23 Januari 1827 bekräftade, insattes Enkan 
Wanselius den 19 Februari i beredelserummet å 
Smedjegården. Härefter sökte hon ännu nåd och 
förskoning från lifsstraffet; men under den 14 
Juni utfärdades Kongl. Maj:ts ytterligare
resolution, att missdåderskan borde halshuggas och å 
bål brännas, hwilket straff å henne werkställdes 
ben 28 Juli 1827 på afrättsplatsen utom Skanstull, 
sedan hon förut i häktet blifwit kristligen
förberedd till döden. 

*








O, milde Gud, det brott förlåt,
Hwartill mig Satan ledde!
Den onda fiendens försåt
Mig detta fall beredde.
Jag nu det ser, han förde mig
Med list uppå förderfwets stig,
För att min själ borrtröfwa.

Hwad gjorde mig det späda barn,
Att jag det skulle döda?
Snärd i den swarta Andens garn
Begick jag brottet snöda.
Mig Mammon till det steget bragt,
Att jag en mordisk hand har lagt
På ett oskyldigt wäsen.

Mig också hämnden nådde snart;
Man mig i häkte förde;
Mitt brott blef genast uppenbart,
Men sådant mig ej rörde.
Jag länge, med förhärdadt mod,
I syndabojan ännu stod,
På bättring icke tänkte.

Jag hoppades att bli förskont
Från dödens straff, det hårda;
Att warda med min Gud försont,
Jag mig ej månde wårda;
Men när jag afslag sist bekom,
Och såg, att afgjord war min dom,
Då waknade min ånger.

O Gud, Du ser min ändring nu,
Hur jag min synd begråter;
Från ewigt straff mig rädde Du,
O Jesu, som ej låter 


Den gröfsta brottsling från Dig gå, 
Blott Du får leda honom så, 
Att han sig redligt ångrar. 

Mitt brott är swårt, mitt brott är stort, 
Kan icke här försonas, 
Och för den styggelse jag gjort 
Med rätta jag ej skonas; 
Dock, Herre, måtte straffet här 
Mig fria ifrån domen der 
På andra sidan grafwen!


*


O Jesu, ångerfull jag flyr 
Till dig, som uppfyllt lagen. 
Den synd, jag nu botfärdig skyr, 
Blir i Ditt blod aftwagen. 
I denna tro jag mig beger 
Till dödens möte, som ej mer 
Min själ med bäfwan fyller. 

Jag kläder af förgänglighet, 
Blir lös af syndabandet, 
Ikläder mig stor salighet 
Uti det goda landet, 
Der lifwets krona för mig står, 
Den jag af Herrans hand nu får, 
Ty Jesus den förwärfwat. 

Min hydda, som här fallen är, 
Skall Herren der upprätta. 
Ett paradis Gud mig beskär, 
Ett ewigt lif för detta. 
Min ögon öppnas, warda klar'? 
Jag lif i döden funnit har; 
Nu tar min sorg en ända.


Kom, Jesu, du min Frälserman, 
Kom, för mig till det lifwet, 
Som, i de ewigt sällas land, 
De Dina warder gifwet. 
Lär alla wandra så sin stig,
Att själen tages upp till Dig, 
Till de utwaldas skara!
 

*


Säljes á 2 sk. B:co i Tryckeriboden wid Tyska Brunn.


