
Bränwin och Salt
ETT LÄKEMEDEL
EMOT GIKT, RHEUMATISM, ASTHMA,
LUNGSOT OCH ANDRA ÅKOMMOR,

UPPFUNNET AF
WILLIAM LEE, Esq.

———
ÖFVERSÄTTNING.
———

STOCKHOLM.
HOS C. A. BAGGE.




BRÄNVIN och SALT,
ETT LÄKEMEDEL
emot Gikt, Rheumatism,
Asthma, Lungsot och andra
åkommor,

UPPFUNNET AF
WILLIAM LEE, Esq.

med Tillägg
innehållande sednare upplysningar, utdragna af ett
i England nyligen utkommet läkarvetenskapligt
verk öfver denna kurmethod.

———
Öfversättning från Engelskan.
———

CHRISTIANIA.
P. T. MALLINGS FÖRLAG.
DISTRIBUERAS AF C. A. BAGGE I STOCKHOLM.
1843.




FÖRORD.

I det jag nu öfverlemnar den »Svenska
publiken närvarande lilla arbete, hoppas jag göra
många af dem, hvilka, förmedelst enkelheten
af det här rekommenderade medikament, icke
torde vägra att i sin lidande författning begagna
detsamma, en verklig tjenst. Läkemedlets
uppfinnare Gr. W. Lee, och författaren af
originalet till närvarande öfversättning, Gr. J. H.
Vallance, hafva båda med stort nit sökt göra
det allmänt kändt, den förste i Frankrike, den
sednare i England, och det ej af någon
egennyttig bevekelsegrund, utan, blott i det berömliga
ändamål, att derigenom vara sina medbröder till
nytta. Att Lee's och Vallance's gemensamma
bemödande att ernå detta mål, ingalunda
saknade frukter, bevittnar tillfullo det faktum,
att den ena stora upplagan af deras skrifter,
alltid efter mycket korta mellantider, aflöst
den andra; hvilket i en ej ringare grad varit
förhållandet uti Norrige, hvarest boken inom
ganska kort tid upplefvat tvenne upplagor.

Läkemedlets enkelhet må man betrakta
som dess farligaste motståndare. De flesta
hysa nemligen den fördom, att blott hvad som
i ett konstigt præpareradt tillstånd kommer
ur apothekarens hand, kan göra en lycklig
kur; deremot erfordras det en starkare tro för
att öfvertygas om, att en så enkel
sammansättning som bränvin och salt skulle kunna det.
Ett sådant misstroende kan man blott
småningom vänta att se undanröjdt, genom att
oftare vara vittne till, huru läkemedlets
användande medförer de lyckligaste resultat.

Christiania i Nov. 1842.

P. T. Malling.

*



FÖRETAL.

Den önskan att bevisa mina medmenniskor en
välgerning, och så långt i min makt står, bidraga
till att lindra den lidande mensklighetens elände,
förmådde mig, att genom utgifvandet af detta
lilla verk gifva förenämde läkemedel en ökad
publicitet. Då jag sjelf har rönt dess välgörande
verkningar och vid otaliga tillfällen blifvit
öfvertygad om de goda följderna af dess användande
mot många af de i lifvet förekommande
sjukdomar, är det mitt syftemål att, så mycket som
möjligt, göra det kändt, på del att de lidande
derigenom kunde beredas tillfälle att skörda en så
stor fördel af dess användande, som deras
omständigheter kunna erfordra. Uppfinningen af detta
medikament är, efter min öfvertygelse, den
vigtigaste som i läkarvetenskapligt hänseende i nyare tider
blifvit gjord. Jag tillåter mig att rikta mina
läsares uppmärksamhet på mitt eget sjukdomsfall,
hvilket jag härförinnan detaljerat i följande
skrifvelse till utgifvarne af "Leeds Mercury"Tvenne i Leeds utkommande dagblad.,
hvilken skrifvelse sedermera upptogs i "Leeds
Intelligencer"Tvenne i Leeds utkommande dagblad.

"Till Utgifvarne af Leeds Mercury"

5:te Juni 1840.

M. H.H. Alldenstund jag sjelf har njutit stort
gagn af det af Gr. William Lee, Esq. uppfunne
läkemedlet, bestående af bränvin och salt, och då
jag för närvarande vistas i Leed, anser jag för min
pligt att göra härvarande publik bekant med min
åkomma, hvilket jag äfven förr gjort i Hull.

Jag hade en svår inflammation i benet. För 7
eller 8 månader sedan blefvo de bästa af
kirurgien kända läkemedel utan framgång försökta,
smärtorna voro stora och utsigten att någonsin
blifva kurerad så ringa, att jag började frukta
för nödvändigheten af amputation, emedan jag
hvarken natt eller dag hade ro. William Lees
annons i en af Leeds tidningar bragte mig till
att anställa försök med hans läkemedel, och det
fägnar mig härmedelst att kunna berätta, det
försöket straxt kröntes med framgång: såren läktes
och inom en månad var benet likaså godt, som
när jag i morse visade det i er officinJag ansåg det nemligen för rättast att vid mitt
besök i tryckeriet låta utgifvarne se mitt ben.. Det
fägnar mig derjemte att kunna bifoga, det den
genom medikamentet verkade läkning nästan tycktes
otrolig. Hvar och en som skulle önska någon
närmare förklaring, kan få den när han vänder
sig till mig i min boning, N;o 34, Lowgate, Hull.
Då jag erfar, att Herr Lee för närvarande vistas

i Leed, är det mig fägnesamt att kunna på detta
sätt visa honom min tacksamhet och vördnad.
Genom införande af ofvanstående i Tit. blad,
blifver jag Tit. i hög grad förbunden.

Ödmjukast

J. H. Vallance.

Af mitt eget sjukdomsfall kan publikum se,
att jag, då jag rekommenderade begagnandet af
bränvin och salt, ej fordrade uppmärksamheten
riktad på ett ännu oförsökt läkemedel. Hvad som
genom Guds välsignelse visade sig vara så
lyckosamt för mig, sökte jag vid hvarje tillfälle göra
min omgifning bekant med, ehuru det var
förbundet med stor möda och kostnad; och jag må
härvid förklara, att hvarje sjukdomsfall, hvari
detta medikament blifvit användt, alltid så vida
mig bekant är, medförde de lyckligaste resultat.

Jag är alldeles enig med Gr. Lee, när han
uttalar den önskan att ett så enkelt och dock så
verksamt läkemedel måtte blifva kändt till och
med i de mest aflägsna verldsdelar, i synnerhet
vid de länder, der inflammerande sjukdomar äro
mera allmänt herrskande.

Gr. Lee anmodar till den ändan enständigt
hvarjom och enom, som i Turkiet, Vestindien
Afrika och öfverhufvud i hela Orienten äga makt
och inflytande dertill, att göra uppfinningen
allmänt känd, och rekommenderar den som ett
motgift i de sjukdomar, för hvilka dessa länders
inbyggare i synnerhet äro blottställda.

Det är med Gr. Leeds samtycke som jag
lemnat detta lilla arbete på trycket, ja han har till
och med gifvit mig speciel tillåtelse att publicera
det, samt tillstyrkt mig att få det infördt i
Stationers Hall. Synnerlig uppmärksamhet må man
skänka de i bihanget uppförda utdrag af Gr. Lee's
verk, äfvensom anvisningen till bränvinets och
saltets beredande, samt sättet, på hvilket
läkemedlet användes vid läkningen af olika åkommor.

Hvar och en som det önskar kan af mig
erhålla upplysning om hvilken af de i 5:te Cap.
specificerade kurerna som helst, och det skall
derjemte vara mig en stor fägnad att erbjuda honom
allt det biträde, som i min makt står. De flesta
af kurerna föregingo under min speciella uppsigt.

J. H. Vallance.

*



I. KAP.

Inledande anmärkningar.

Det torde kanske intressera läsaren att närmare
erfara något om uppfinnaren och läkemedlets första
begagnande.

William Lee är född i staden Leeds, hvarest
han äger betydliga egendomar. För några år
sedan köpte han godset "La fert Imbauli" i
Frankrike, hvartill han äfven flyttade. Detta gods
innefattar 12,000 acres, hvaraf största delen skötes
af Gr. Lee sjelf, och till hvilkas odling och
drifvande han sysselsätter ett antal af 80 tjenare och
arbetare, utom 2:ne skogvaktare. Han
underhåller äfven en engelsk prest i sitt slott. Jag anser
nödvändigt, att dessa fakta komma till allmän
kännedom, på det de måste bibringa publiken
den öfvertygelse, att detta så mycket
rekommenderade medikament ej är af en skrytande
qvacksalvare, utbredt för att skaffa honom penningvinst.
Man kan verkligen knappt tänka sig en mera
oegennyttig menniskovän än Gr. Lee. Efter ett
härvarande respektabelt fruntimmers intyg kan jag
berätta, att 1837 bortgaf han ett qvantum af ej
mindre än 60 gallons bränvin och salt till fattiga
sjuklingar; han säger äfven, att det högligen skulle
fägna honom att förena sig med de välgörande i
sin födelse-ort, för att finna medel, hvarigenom
de fattige kunde blifva iståndsatte att förskaffa sig
läkemedlet. Äfven jag skulle med nöje gifva min
skärf till ernående af ett så välgörande ändamål.

Hr Lee yttrar: — "jag har någon gång hyst
det hopp, att en eller flera skulle göra ett steg
framåt och föreslå, att en eller annan offentlig
byggnad inrättades till fattiga sjukas vård, genom
dessa läkemedels begagnande. Efter min mening
kunde sjukhuset, eller en del deraf, härtill
öfverlåtas, då jag antager, att sådane mått och steg icke
allenast skulle bilda en mur emot, utan äfven
alldeles hindra inträngandet af den mest elakartade
feber, hvarmed staden kunde blifva hotad; skulle
sjukhuset emedlertid ej kunna öfverlåtas till detta
bruk, så tror jag, att en subskription till en
sådan byggnads uppförande och vidmakthållande
utan svårighet kunde verkställas.
Öfverensstämmande med min här yttrade mening, och för att
befrämja denna angelägenhet, är det jag
härmedelst offrar min skärf till öppnande af
subskription, samt vidare 5 Guineer såsom bidrag till
uppbyggande af ett eget hospital för detta läkemedels
begagnande, så framt ingen offentlig byggnad
skulle dertill kunna förvärfvas.

Hvar och en, som erkänner en gudomlig
försyns vakande omsorg, må uppfinningen af dessa
läkemedel förekomma som en synnerlig himmelens
gåfva. Jag meddelar sättet hvarpå uppfinningen
gjordes, såsom den berättades mig af Gr. Lee, då
jag den 4 sistlidne Juli hade det nöjet att råka
honom i Leeds. Det fägnade mig verkligen att
blifva bekant med en man, som i så hög grad
vinlägger sig om att lindra sina lidande
medmenniskors elände. Gr. Lee plågades på sitt gods af
flera slags skadliga insekter och reptilier, i
synnerhet musqviterEn art giftiga myggor., hvilka med sina sting i den
grad oroade honom, att han till och med började
frukta för att nödgas lemna sin egendom, samt
återvända till England. Slutligen tog han sin
tillflykt till rent franskt bränvin, hvarmed han
tvättade såren på sin kropp, hoppandes, att det skulle
stilla den outsägliga smärta, som inflammationen i
ansigtet förorsakade. Detta begagnade han men
blef värre än förr; tredje dagen derefter kastade
han händelsevis sina ögon — eller rättare af
gudomlig ingifvelse — på det på bordet stående
saltet; han doppade sitt med bränvin fuktade finger
deri och fann, genom att dermed gnida de svullna
ställena, en ögonblicklig lindring. Sedan han en kort
tid hade fortfarit med ingnidningen, fann han till
sin stora tillfredsställelse att inflammationen icke
blott hade alldeles upphört, utan också att
musqviterna icke sedermera angrepo den del af
kroppen, som blifvit ingniden med det i bränvin
upplösta saltet.

Sedermera fick Gr. Lee anledning att äfven i
andra fall pröfva verkningen af sitt uppfunna
medikamentSedan jag skref ofvanstående har jag läst en
afhandling, förmodligen författad af någon engelsk
prest, som söker att visa, att förenämde
läkemedel är en berömd Fransk läkares uppfinning.
Af ett sådant påstående bestrider Gr. Lees
sannfärdigheten, och jag tror derföre, alt författaren är pligtig
att göra verlden känd med sättet, på hvilket han
emottog sin underrättelse; att sådant var sättet,
hvarpå uppfinningen gjordes af Gr. Lee, och som ofvanför
blifvit meddeladt, hörde jag af hans egen mun.. Det visade sig äfvenledes särdeles


helsobringande, när det begagnades mot bi- och
getingstyng, mot hufvud- och annan värk samt
mot os. I många fall följde lindring omedelbart
på begagnandet.

Den första kännedom af läkemedlet blef
allmänheten meddelad i en skrifvelse från Gr. Lee till
utgifvaren af Leeds Intelligencer, daterad Leeds
den 16 Juni 1835, i hvilken han sålunda yttrar
sig: genom ert högtaktade blad tager jag mig
friheten förelägga publiken en berättelse om ett mot
inflammation mycket verksamt, af mig för 5 år
sedan uppfunnet läkemedel. Jag tror ej att det,
ehuru af en så enkel natur, var kändt fore denna
period. Det kan tillberedas utan svårighet
emedan det blott är en blandning af bränvin och
salt Läsaren lär finna, att jag i många fall har
föreskrifvit begagnandet af senap, hvilket äfven har visat
sig vara mycket välgörande.
J. H. Vallance., och resultaterna äro förvånande, emedan
jag nemligen, oaktadt jag väl hundrade gånger
sett det användt, än aldrig erfarit, att det förgäfves
blifvit begagnadt."

Författaren går derefter öfver till
detaljeringen af några fakta, åsyftande att stadfästa
läkemedlets välgörande verkningar. Han berättar
således först att en af hans egna skördemän 1833,
blef under det han sof på marken biten af en 

orm. Inom få timmar var han i den grad
uppsvullen, att man till och med fruktade for hans
lif, men begagnandet af bränvin och salt satte
honom inom en veckas förlopp i stånd att åter
arbeta. På samma tid låg i Romorantins
hospital en fattig man, som ett helt år förut
blifvit biten af en orm, och hvars sår var af en så
ohygglig beskaffenhet, att det nästan var
odrägligt att blott i några få ögonblick uppehålla sig
i samma rum som han. Af dess verksamhet vid
läkande af sår, tillfogade af ormar, bringas jag
att tro, det dess användande i rättan tid äfven
skall läka galna hundars bett, emedan ormgiftet
derigenom gjordes oskadligt. Äfvenledes nämner
han en timmerman, som genom nedfallande från en
stege skadade sig i ryggen, och som deraf i en tid
af 3 veckor led de svåraste plågor. Genom
begagnande af medikamentet, fick han inom en qvart
lindring och inom få dagar var han i stånd att
fortsätta sitt arbete. Ett annat fall bestod deri,
att en fattig man hade i en tid af 6 år lidit af
ett sår på benet. Han var nödsakad att med
mycken smärta hjelpa sig fram på händer och knän.
I detta beklagansvärda tillstånd tog han sin tillflykt
till merberörde läkemedel och inom kort infann
han sig hos Gr. Lee och tackade för sitt kurerande.
Han anförde, att benet icke ännu var helt och hållet
läkt, men att inflammationen hade öfvergifvit det
och att han åter såg sig i stånd att arbeta. En
annan skrifvelse, intagen i samma blad, och daterad
den 8 Juni 1836 berättar om en märkvärdig
kräftkur, hvarvid läkemedlet begagnades. Jag återgifver
händelsen med författarens egna ord: "Bland annat
hade jag anledning att pröfva läkemedlet vid en
kräftåkomma. En ung man hade nemligen
kräftan i näsan. Då jag såg honom, hade han i 6
månader varit plågad deraf, under hvilken tid
han förgäfves hade begagnat olika läkemedel.
Under de sista 20 dagarne, hade den nästan blifvit
odräglig och förorsakade honom mycken smärta i
strupen och under ena örat. Han hade under
hela tiden icke njutit någon sömn. Jag förmådde
honom att begagna medikamentet, hvilket äfven
straxt skaffade honom lindring; följande natten
hade han ro, och efter en tid af circa en månad,
var han alldeles frisk."

I samma skrifvelse yttrar sig den välgörande
uppfinnaren på följande sätt: "Uti sjukdomar, i
hvilka, genom användande af ett ännu oförsökt
läkemedel, ringaste fara kunde uppstå för
patienten, har jag alltid sjelf först försökt det och har
for närvarande en bättre helsa d. v. s. känner mig
mera fri från smärtor än under 20 år härförinnan."
Allmänheten kan deraf se, att uppfinnaren hyste
obetingad tillit till läkemedlet och att han ej
rekommenderade till andra, hvad han sjelf fruktade
att begagna, och jag erinrar, att han berättade
mig, då jag i Leeds hade nöjet råka honom, att
sedan han gjort upptäckten, hade han försökt
läkemedlet på de af hans husdjur, hvilka antingen
voro skadade af giftiga styng eller bett, och att det i
hvarje fall medförde de önskligaste resultater.
Sedermera använde han det på sina tjenare och
underhafvande, och slutligen trodde han sig förmedelst
beständigt lyckliga utslag berättigad att göra sin 
finning känd för verlden. Hundrade skola nu med
tacksamhet kunna bekräfta dess utomordentliga
verkan.

Följande utdrag äro af for mycket värde, att
kunna afkortas, hvarför jag utan betänkande
anförer dem i sin fullständighet: "det gifves olika
sjukdomar, mot hvilka jag tror att läkemedlet med
mycken lycka skall kunna begagnas, men hvilket
jag hittills icke kunnat försöka. I alla nervösa
sjukdomar, som ofta hafva vanvett tillföljd, tror
jag att det, om man dermed tvättade hufvudet och
några gånger tog in medlet i vatten, då skulle
hämma det onda; till och med i fall patienten i
längre tid haft anfall af yra, hyser jag intet
tvifvel, att medlet, på antydt vis begagnadt, skulle
vara af mycken nytta, emedan det åtminstone
skulle skaffa honom lindring; om det dock icke
förmådde att verka hans fullkomliga tillfrisknande.
Jag betviflar icke, att det skulle aflägsna hvarje
elak följd af galna hundars bett, så framt man
straxt använde det, genom att flera gånger, samma
dag såret blifvit åbragt, tvätta det dermed. Det
gifves åtskilliga sjukdomar, hvaraf vår ö ej
hemsökes, såsom Orientens pest, Vestindiens gula
feber, samt andra, hvaribland Österns cholera och
ormbett som förekomma i de tropiska länderna. Jag
tror att det i första fallet skulle vara särdeles nyttigt
att gifva patienten några skedar af medikamentet
i vatten, dock först sedan magen genom
pumpning blifvit befriad från allt gift."

"Jag förvånades ofta öfver att i mitt granskap
märka, det personer, som hade en vissen
ansiktsfärg, och om hvilka man ej kunde säga, att de
hörde till den af lyckan gynnade menniskoklass —
sedan de hade begagnat läkemedlet, på det af mig
föreskrifna sätt — blefvo starka, sköna och
blomstrande; således skola de, som önska att hafva ett
sundt utseende och fägna sig vid en god helsa,
göra väl i att nyttja det. För gallaktiga personer
tviflar jag icke, att dess begagnande skall vara
högst välgörande, och jag må derjemte anmärka,
att jag ännu aldrig erfarit, att de som nyttja det,
hafva rönt någon skadlig verkan deraf. Det har
visat sig så verksamt, att man med skäl kan kalla
det ett universalmedel; der det ej med framgång
verkade, der måste antingen bränvinet, som man
begagnat, icke hafva varit godt, eller också har
läkemedlet icke blifvit användt på rätta sättet —
såsom t. ex. när man emot hufvudvärk blott
dermed tvättar pannan i stället för hela hufvudet."

"När en så ringa individ som jag kunde med
mina uppmaningar förmå tillräckligt, så vill jag
säga till den rike och mäktige, den
inflytelserike och menniskoömma: sök genom hvarje i
er förmåga stående medel att göra sättet, hvarpå
läkemedlet beredes och nyttjas, bekant. Dermed
skolen J visa edra medmenniskor en större
välgerning, än om J begåfvade dem med tusenden.
Äfven skulle jag tillstyrka en hvar fabriksidkare,
att beständigt deraf hafva en butelj färdig, på det
arbetarne vid inträffande olycksfall kunde genast
hafva den till hands. Likasom ägarne skulle
å ena sidan vinna dervid, så skulle de också å den
andra förebygga mycket elände."

I Juni 1839 offentliggjorde Gr. Lee, genom
samma Leeder-tidning som förr, en adress till Brittiska
regeringen. Denna adress är full af dyrbara
meddelanden, som det här inskränkta rum
emedlertid blott tillåter mig att lemna i kortaste
utdrag; han säger deri: "att sjukdomar, sår och
stympningar af olika art låta kurera sig, när man
på behörigt sätt använder läkemedlet"; hans egen
tioåriga erfarenhet har skaffat honom öfverflöd af
de mest ostridiga bevis härpå. "Det kurerar",
säger han vidare, "icke blott allmänna sjukdomar,
utan äfven sådane, hvilka länge ansetts inkurabla,
och blott af knifven kunde fördrifvas." Det är
vidare af den största verksamhet vid botande af
kräftskador, hvarför många derigenom redan
blifvit kurerade". Slutligen uttalar han sin förmodan,
att någon väl torde bestrida läkemedlets
verksamhet i allmänhet, och utvisar till den ändan, hvad
som egentligen kan betraktas som sanna orsaken
till detta fenomen. Han antager nemligen att
hvilken opasslighet som helst uppstår af
inflammation. Det förhåller sig utan tvifvel verkligen
så, ty vi veta ju, att i vetenskapligt hänseende
hafva berömda män börjat söka grunden till de
flesta sjukdomar i en inflammerad eller oren
beskaffenhet af blodet. Under framställningen af
sina anmärkningar utpekar Gr. Lee en klass af
menniskor, hvilka läkemedlet icke gagnar. Det
är nemligen den, som ej vill beqväma sig till att
nyttja det. Deras antal är emedlertid i dagligt
aftagande, och när man betänker, att läkemedlet
genom förhindrande af inflammation i
sönderbrutna lemmar är af mycken nytta, — att det
föranleder en välgörande sömn, till större delen
fördrifver häftiga smärtor, om det dock ej har
ett totalt tillfrisknande till följd, — så tror jag,
att ju snarare det, i öfverensstämmelse med
uppfinnarens råd, införes i våra sjukhus, ju bättre
skall det vara.

Då Gr. Lee misstänktes att handla af
egennyttiga bevekelsegrunder, för det han
rekommenderade läkemedlet, och en derom handlande
berättelse kom honom sjelf för örat, så tog han i
sin skrift anledning till att rättfärdiga sig, som
följer: "som jag i ett sällskap erfor, lär en eller
annan utspridt det ryktet, att jag genom att
rekommendera bemäldte medikament handlade af
egennyttiga motiver. Till den egendom jag köpt
i Frankrike, skulle också hora ett
bränvinsbränneri. Denna idé kan lätteligen finna inpass, ty
det gifs i samhället många, hvilka, när de se,
att de flesta företag gå ut från egennyttan, anse
for omöjligt, alt någon kan handla utan af
egennvttiga bevekelsegrunder. Till den mig gjorde
beskyllnings vederläggande bar jag emedlertid att
framföra, att hvarken mitt gods, den
närgränsande byn eller dess trakt någonsin, åtminstone
under de 15 år, som dessa egendomar tillhört mig,
producerat så mycket bränvin, som jag i
medeltal hvarje vecka bortgifver» Jag tror aldrig, att
det ännu har producerat så mycket som en
matsked full. Den beskyllning, att jag har handlat
af egennyttiga bevekelsegrunder, är således falsk
och  orättvis."

Hur högt det besagde läkemedlet än
blifvit rekommenderadt, önskar jag dock icke, att
mina läsare skola antaga, att de genom dess
begagnande kunna undandraga sig den öfver allt
lefvande fällda dom: "af jord äst du kommen, till
jord skall du åter varda." Några tyckas tro,
alldenstund ett läkemedel icke sätter dem i stånd att
bjuda döden trots, så är det till ingen nytta att
begagna det. En sådan person sade härförleden
till mig: "Vet ni väl att en af edra patienter, som
tog in bränvin och salt är död? och andre vilja
säga: den och den är död, bränvin och salt har
dödat honom — just som om enhvar, hvilken
begagnade läkemedlet skulle befrias för att dö".
Detta erinrar mig om en anekdot, som jag en gång
hörde. — En prest sade till en allmänt bekant
fyllhund; John, du lär dräpa dig sjelf med ditt
supande "Nej herre" sade John, det skall jag ej.
"Kände ni den och den?" "Ja" sade hans
högärevördighet "jag kände honom mycket väl." "Nå väl"
sade John sarkastiskt: han drack bara vatten och
han är dock död!" Det är emedlertid klart, att
ni icke kan göra alla till behag. En herre dog
en gång, och hans vänner skyllde doktorn för
att hafva tagit lifvet af honom med digitalisDigitalis purpurea, en giftig planta, men ett
vigtigare läkemedel..
"Det är inte sant" sade läkaren "ty jag gaf honom
aldrig något sådant." "O!" sade vännerna som
hade satt sig före att blamera doktorn — "ni
dödade honom genom att underlåta att gifva honom
detta medikament." Bränvin och salt kan
bevara mången för en tidig död, men timmen då han
skall taga afsked med denna verlden, skall dock
komma en gång.

*





II. KAP.

Anvisning till läkemedlets beredande.

Blanda, i en butelj, 12 lod Liverpoolersalt
tillsammans med 2 7/10 qv. bästa armagnak. Saltet
måste vara väl torkadt och fint stött, innan man
företager blandningen; skaka buteljen väl i 10
minuter, låt den sedan stå i 20 minuter, på det
medikamentet kan sätta sig, då det är färdigt att
begagnas. Ju klarare det är, desto bättre;
undvik att skaka buteljen, när det skall begagnas,
emedan det ännu möjligtvis oupplösta saltet skulle
högligen smärta öppna sår. Sedan allt bränvinet
har åtgått, bör man ej bortkasta det på botten
qvarblifna saltet. Tillsätt blott så mycket salt,
som erfordras till att utgöra den ofvanföre
uppgifna vigten, tillika med en full tillsats af bränvin,
för att bilda en ny portion medikament.

Då Gr. Lee uti sin skrift uppgifver
blandningen, berättar han: "tvenne herrar, föranlåtne
dertill vid genomläsandet af ett af mina i the
Intelligencer inryckta bref, blefvo eniga om, att emot
ett och samma fall begagna läkemedlet. De
tillberedde det till den ändan och begagnade det i
öfverensstämmelse med föreskriften; när de
emedlertid några dagar sednare samlades för att erfara
medikamentets verkan på enhvar af dem särskilt,
blef det upplyst, att den ena var nästan kurerad,
men den andra deremot ännu som förr. Sedan
de hade gjort hvarandra bekanta med sättet, på
hvilket de beredt och nyttjat medikamentet,
visade det sig emedlertid, att den ena dertill
begagnat franskt, den andra deremot Belts 
bränvinEtt slags i London distilleradt bränvin.. Hade nu båda begagnat det sista slaget, så
skulle de sannolikt äfven, visserligen med mera
skäl, gjort samma slutsats, som en af Leeds
fakultet gjorde, då min första skrifvelse publicerades,
nemligen, att allt, hvad af mig blifvit anfört, är
lögn.

*



<chapter name="III. KAP. Reglor, hvilka man i allmänhet har
att iakttaga vid läkemedlets användande.">

III. KAP.

Reglor, hvilka man i allmänhet har
att iakttaga vid läkemedlets användande.

Börja med att taga en full matsked, blandad
med litet varmt vatten eller thé, hvarje morgon
(en timme före frukosten), öka småningom denna
portion till två fulla matskedar, om magen tål
det. Läkemedlet måste beständigt tagas i vatten,
så varmt som patienten förmår dricka det,
undantagande om man plågas af mask eller
slaganfall; ty då måste det tagas oblandadt.

För barn, två till tio år gamla, kan hälften
af den här föreskrifna qvantitelen vara tillräcklig.
Barn öfver 10 år måste taga en passande större
portion.

I alla de fall, då hufvudets gnidning med
medikamentet är föreskrifven, är meningen att
hela hufvudet från pannan till nacken dermed
ingnides, till den grad, att håret blifver alldeles
vått. I detta fall brukas läkemedlet oblandadt,
d. v. s. utan någon vatten-tillsats. Operationen 
företages om aftonen, innan man går i sängs,
i det man oupphörligen gnider hufvudet med
medikamentet i tio minuters eller en qvarts tid,
och derpå betäcker det med en tunn mössa eller
hufva. Smärtar någon annan kroppsdel, så
binder man ett i medikamentet doppadt lärftstycke
om den.

Återhållsamhet från rusande drycker. För
att vara viss om ett lyckligt utslag, är det absolut
nödvändigt, att patienten under kuren afhåller sig
helt och hållet från hvarje retande eller hetsande
dryck. Detta är en regel, från hvilken man
aldrig med säkerhet kan vika.

Afförande medikament. God afföring är
beständigt af nöden, men i synnerhet under den tid,
som man nyttjar medikamentet. Det slags
afförande medikament, som jag funnit tjenligast, och
derföre äfven sjelf brukar, består af åtta lod
engelskt salt, Sal anglicanum upplöst i l 1/2 qvarter
varmt vatten; tillägg derpå 1 1/2 qvarter kallt
vatten och en hel thesked pepparmynt-essens. Tag
så deraf efter behof ett vinglas, när man går till
sängs. Af mitt förra i Oct. 1839 utgifna verk,
extraherar jag följande, hvilket skall visa det sätt,
på hvilket jag gick till väga vid kurerandet af min
egen åkomma.

Jag fann det mycket lindrande att binda ett
af läkemedlet vått stycke linne om det smärtande
benet, hvilket omslag jag beständigt sökte att hålla
fuktigt, i det jag då och då dröp några droppar
derpå; ju oftare jag gjorde det, ju mera lindring
fann jag. Detta blef noga iakttaget i ungefär
3 veckors tid, och ehuru mitt ben i flera 
månader hade varit mycket elakt och trotsat den
bästa medicinska hjelp, som jag var i stånd att
erhålla, så upphörde likväl, till min stora
öfverraskning, inflammationen inom en månads
förlopp och jag blef bra. Denna kur, hvilken
högligen väckte min och andras förvåning, förmådde
mig att andra gången publicera läkemedlet, hvilket 
ej hade skett, om jag icke genom det samma
blifvit frisk; men med tacksamhet mot det godas
gifvare och Gr. Lee, läkemedlets uppfinnare, har
jag uppfyllt hans begäran att göra det så kändt
som möjligt både genom tidningar och skrifter.

Det fägnar mig höra och se, att det har
kurerat otaliga, så väl för invertes som utvertes
lidanden. Hvar och en, som njuter bot af dess
användande, gör väl i att underrätta mig derom,
då nemligen derigenom äfven andra kunna förmås
att använda det. Ingen må emedlertid göra
räkning på att blifva kurerad, med mindre han
ihärdigt begagnar medikamentet.

*



IV. KAP.

Sjukdomarna och dess behandlingsätt.

1. Frossfeber eller afvexlande feber. Tag
en matsked full hvarje morgon uti ett spetsglas
varmt vatten och fortfar dermed i flera veckor.

2. Smärtor i sidan, hvilka ofta äro förebud
för invertes bölder och febrar. Gnid den 
smärtande sidan med läkemedlet. Medför detta ej
lindring inom passande tid, så tag en bit lärft af
¾ alns storlek i qvadrat och lägg det så tillsammans, 
att det blifver ungefär 6 tum långt och
bredt; fukta det med läkemedlet, och lägg det på
det sjuka stället, håll det beständigt fuktigt och
bind det fast om kroppen med en bandage.
Patienten bör derjemte hvarje morgon taga tvenne
fulla matskedar, blandade med varmt vatten.

3. Gikt. Tag in läkemedlet, som föreskrifvet 
är mot frossfeber. Den af gikt angripna
delen måste ofta gnidas med det oblandade läkemedlet 
och hållas fuktigt med deruti doppadt fint
linne. Till en matsked af det till gnidning
använda bränvin och salt lägges så mycket senap, som
kan ligga på en skilling. Blandning med senap
finner jag vara af mycken vigt, i det den ej allenast 
befordrar tillfrisknandet utan äfven hindrar
huden att upplifvas genom saltpartiklarnas
ingnidande. Senap bör man alltid bruka, då
gnidning erfordras, utom vid öppna sår.

4. Rheumatism. Tag medikamentet likasom
vid frossfeber och gikt. Gnid morgon och afton
de smärtande ställena med läkemedlet och begagna
härtill en styf hårborste, då porerna derigenom
bättre öppnas, så väl för en obehindrad utdunstning,
som för det att läkemedlet beqvämare må kunna
intränga. Bind när man går till sängs, ett stycke
flanell, tre- eller fyrdubbelt om den smärtande
delen, men aftag flanellen åter hvarje morgon.
Detta omslag skaffade mig mycken lindring.

5. Höftvärk. Den behandlas på samma sätt
som Rheumatism.

6. Lungsot och inflammation i lungorna.
Dessa båda sjukdomar behandlas på samma sätt.
Tag en full matsked af medikamentet, blandadt
med varmt vatten, tvenne gånger om dagen, morgon 
och eftermiddag — tvenne om morgonen, så
framt magen tål det. Gnid bröstet minst två
gånger om dagen dermed, och ombind det med
ett i läkemedlet doppadt lärftstycke.

7. Astma. Intag en full matsked (blandad)
om morgonen (tvenne om magen tål det), och gnid
bröstet hvarje morgon och afton med det oblandade 
läkemedlet.

8. Magsjukdomar. Häremot måste läkemedlet 
intagas 3 à 4 gånger dagligen, 1 à 2 fulla
matskedar hvar gång.

9. Skabb. Intag läkemedlet 1 à 2 gånger
om dagen, och ombind den angripna delen med ett
i medikamentet fuktadt, stycke fint linne. Innan
man använder medikamentet gör man väl i att
påsmörja såren med någonting af en mildare natur,
såsom spermacetsalva, hvilken dock måste vara
bortskaffad, då omslaget skall användas, (se N:o 18.)

10. Brist på matsmältning och sjukdomar i
gallen. Tag läkemedlet 1 à 2 gånger om dagen
såsom i de flesta andra fallen, och gnid dermed
bröstet ofta. Den goda verkan häraf skall då ej
uteblifva (se N:o 26).

11. Lefversjukdomar, Hjertats och Pulsens
häftiga rörelse. Hjertklappning, m. m. Af
läkemedlet tages en full matsked hvarje morgon och 
eftermiddag, i det man derjemte gnider bröstet
dermed hvar morgon och afton.

12. Inflammation i hjernan. Hufvudyrsel,
Blodets congestion till hufvudet, Hufvudvärk. Hvar
och en af dessa sjukdomar behandlas på följande
sätt: hufvudet gnides med läkemedlet 2 à 3
gånger om dagen, en half timme hvar gång. Man
måste äfven intaga det. Fötterna hållas en half
timmes tid i varmt vatten, innan man går i säng;
sedan böra de omsorgsfullt aftorkas och insvepas i
flanell. Har man verkställt detta, bör man straxt
begifva sig till sängs.

13. Cholera. Gnid hufvudet med läkemedlet, 
1 à 2 gånger, eller så ofta det smärtar, och
tag derjemte in af medikamentet 2 eller 3 fulla
matskedar åtskilliga gånger om dagen, allt efter som
anfallet är mer eller mindre häftigt. Bröstet och
magen måste äfven gnidas särskilta tider på dagen.

14. Ursinnighet och Hypokondri. Gnid hjessan 
med läkemedlet tvenne eller trenne gånger om
dagen, hvar gång minst i 10 minuter, och tag
det derjemte in, 1 timme före frukosten.

15. Kräftan. Har man i längre tid varit
plågad deraf, så ingnid hjessan tillbörligt med
läkemedlet. Man intager det hvar dag 1 timme före
frukosten. Såret måste äfven tvättas dermed och
ombindas med ett stycke mjukt linne, som deri
blifvit doppadt. I de flesta fall medför detta
lindring och i allmänhet äfven bättring.

16. Febrar af alla slag skola behandlas på
följande sätt: först tvättas hufvudet med läkemedlet, 
sedan tager patienten det in. Detta upprepas 
i en mellantid af från 1 till 3 timmar, i proportion 
till anfallets natur och häftighet.

17. Ringormar. Gnid hufvudet åtskilliga
gånger om dagen med läkemedlet, intill dess bättring
följer.

18. Slag-anfall. Använd, så framt möjligt är,
läkemedlet straxt, och gnid dermed först, utan
tillsats, hufvudet, och sedan med en senapsblandning
den angripna delen. Denna sista ingnidning måste
man flera gånger om dagen förnya. Trenne
matskedar, som ej få blandas med vatten, intagas den
dag man har anfallet; sedan intager patienten
tvenne fulla matskedar (äfven oblandade) en gång
om dagen, åtminstone de 7 första dagarne efter
attacken (se N:o 25.)

19. Smärta i ansigtet. Gnid hufvudet och
fyll örat på den smärtande sidan, med läkemedlet,
hvilket måste qvarblifva i örat uti 10 minuter.
Doppa litet bomull i medikamentet, stoppa den in
i örat och låt den förblifva der, i det man då och
då fuktar den med läkemedlet. Den smärtande
delen gnides väl dermed. Äfven måste man intaga
medikamentet.

20. Smärta i ryggraden. Hufvudet och
ryggen gnides med läkemedlet hvarje afton, innan
man begifver sig till hvila. Äfvenledes binder man
om det smärtande stället ett stycke mjukt lärft,
doppadt i läkemedlet. Medikamentet intages också.

21. Tand- och Örvärk. Fyll örat med
bomull, doppad i medikamentet, på samma sätt som
angifvet är mot smärta i ansigtet; vänder smärtan
tillbaka, så förnya det. För tandvärk nyttjas
samma medel; i det man derjemte äfven bringar 
litet af medikamentet på bomull in på den
smärtande tanden. För att konservera tänderna tvättar
man dem med läkemedlet (blandadt med vatten)
en eller två gånger i veckan, användande dertill
en mjuk borste.

22. Tandbölder. För litet af
medikamentet in på bölden.

23. Orenligheter, som frambryta ur huden,
på hvilken del af kroppen som helst, kureras
derigenom, att man ofta gnider den med medikamenten

24. Kolik. Bättring eller åtminstone lindring
åstadkommes inom fem minuter, om man tager
två matskedar fulla i varmt vatten; erfordras det,
så förnya detta ännu en gång.

25. Halssjuka eller sårstrupe. Blanda två
matskedar medikament tillsammans med en
matsked vatten och gurgla dermed åtskilliga gånger
om dagen. Gnid halsens utvändiga del, d. v. s.
det sjuka stället, i femton minuter med det
oblandade läkemedlet och bind om detsamma en
linnelapp, dermed fuktad. Linnet måste beständigt
hållas fuktigt. Häll litet af läkemedlet in i
öronen, der det skall blifva i 10 minuters tid, och fyll
dem derpå med bomull, doppad i medikamentet.

26. Inflammation i tarmarna eller inelfvorna.
Intag den vanliga portionen i korta mellantider och
gnid huden dermed samt lägg varm flanell om magen.

27. Rosen. Gnid den angripna delen två
eller tre gånger med läkemedlet.

28. Kallbrand. Håll den beständigt fuktad
i läkemedlet.

29. Bölder. Medikamentet intages på anvist
sätt. Bölden hålles beständigt fuktig och gnides
med läkemedlet. När man går till sängs lägger
man ett kryddomslag om den. (se N:o 22.)

30. Skår, Fulslag och sår, som långe hafva
varit öppna. Man binder en i medikamentet
doppad linnelapp om den smältande delen.
Linnelappen bör beständigt fuktas.

31. Öroninflammation. Ögat tvättas två
eller tre gånger dagligen med en lika blandning af
medikamentet och vatten. Är ögat i hög grad
inflammeradt, så må man om aftonen, innan
sängdags, binda om det ett bredt kryddomslag, lagdt
mellan tvenne dukar.

32. Orenhet i njurarne. Tag en matsked af
medikamentet i vatten 3 à 4 gånger om dagen.

33. Brännskada och skorf i hufvudet. Bind
derom en i läkemedlet fuktad mjuk linnelapp.

34. Frostbölder. Tvätta dem morgon och
afton med läkemedlet.

35. Snufva och Hosta Tag 1 à 2
matskedar fulla hvar morgon, 1 timme före
frukosten, och gnid bröstet med medikamentet två
gånger dagligen. Förorsakar hufvudet smärta, så
måste man hvarje afton förr än man går till hvila
tvätta det med medikamentet från pannan till
nacken; har smärtan deremot satt sig i strupen, så
häll litet af medikamentet i öronen, företag en
gnidning åt strupen och gurgla på olika tider af
dagen, med en lika blandning medikament och
varmt vatten. Man binder om halsen en i
läkemedlet fuktad linnelapp och badar derjemte
benen på samma tid i varmt vatten, nemligen innan
man går till sängs. Jemn afförning är i detta fall
af största vigt.
36. Förvridningar. Gnid den förvridna
delen ofta med medikamentet, och bind derom en
deruti doppad linnelapp, samt inneslut det i en
2 à 3 tum bred bandage.

37. Kontusioner. Påsätt straxt iglar. Blodet
må ej hämmas, utan man bör genom badning
söka gifva det förökadt lopp; när det har
upphört att rinna, så gnid väl den skadade delen med
läkemedlet och bind derom en i medikamentet
fuktad linnelapp. Behöfves det, så använd tillika
kryddomslag.

38. Skörbjugg. Den angripna delen tvättas
flera gånger om dagen med läkemedlet. Är den
betäckt med en skorpa, så afskrapa först denna
med en hårborste. Med naglarne må den ej
afrifvas, ty detta är en farlig vana, som ofta
bidrager att göra de sårade ställena ännu värre. Är
skorpan mycket hård, så må man innan man går till
sängs, ingnida den med litet spermacetsalva,
hvilken gör den mjuk och dessutom bidrager att
göra såret mera emottagligt för medikamentet.
Likaledes måste läkemedlet intagas hvar dag, 1
timme före frukosten. Bulnar den angripna delen,
hvilket icke sällan inträffar, i synnerhet vid
skörbjugg i benen, så lägg en i medikamentet doppad
linnelapp om bölderna; ehuru detta är förbundet
med ögonblicklig smärta, så följer dock lindring
snart derpå. Jag upprepar det: afskrapa icke
skorpan med naglarne, men använd en hårborste
dertill så styf som fås kan. Spirituösa, starkt öhl och
salt mat måste skys som gift under den tid man
lider af skjörbjugg. Genom iakttagande af de här
gifna reglor har jag sett ben, hvilka ansågos 
alldeles inkurabla inom få veckor blifva alldeles
helade.

39. Bett af giftiga Reptilier, Musquiter,
Mygg, samt styng af Getingar, Bin, &c. Gnid
den sårade delen med läkemedlet; härigenom skall
ögonblicklig lindring och småningom äfven
fullkomligt tillfrisknande förorsakas. Med Gr. Lee
antager jag det för visst, att läkemedlet till och
med kan hela sår, förorsakade genom galna
hundars bett, så framt det ögonblickligen begagnas.

*




V. KAP.

Kurer, verkställda i o. omkring Hull.
Rheumatism Gikt, &c.

1. En i Bowlalley-lane boende herre, botad
för ryggverk genom att hafva intagit läkemedlet,
samt genom ingnidning dermed på det sjuka stället,
och genom att insvepa det i flanell, när han gick
till sängs.

2. Gr. Joseph Pummon, Drypool, kunde,
som följd af våldsam rheumatism, ej hafva någon
nattro; kurerades på några dagar.

3. Ur Robinson, Posterngate; en fattig man,
så svårt medtagen af rheumatism, att han ej var
i stånd att röra sig framåt, utan fördes omkring
i Hulls gator i en vagn, dragen af tvenne
hundar; — inom få veckor sattes han i stånd att åter
gå och arbeta. Den som önskar att känna de
närmare omständigheterna vid denna kur,
behagade inhämta sådan upplysning hos Hr. Nobk,
Bokhandlare, Marketplace. 
4. Capt. George Jackson, N:o 4,
Wellingtonstreet, botad för Gikt, hvaraf han i flera
månader varit plågad.

5. Hr. J. M. Thistleton, 81 High-street,
botad för en tvåårig rheumatism, sedan han utan
framgång hade försökt åtskilliga läkemedel.

6. Capt. Robert Roach, N:o 24, Nile-street,
hvars ena hand nästan blifvit alldeles obrukbar,
som följd af en 7-årig rheumatism; kurerades på
9 dagar.

7. Thomas Waites, kock ombord a
ångfartyget "the Rob Roy" kunde ej bruka sina
lemmar, från höfterne allt nedåt, fördes omkring
likasom ett barn; kurerades på 14 dagar.

8. Hr. Franks, af York, plågad af häftig
rheumatism, som i flera år hindrade honom att
nyttja sina händer: — kurerad. Han infann sig
hos mig, aftog sina handskar och visade, huru lätt
det var honom alt knyta och åter öppna handen.

9. Fru Anna Archer, Kings Buldings, New
George-street, föregaf att hon i längre tid varit
plågad af magvärk, af andtäppa, af elak hosta,
af rheumatism. Häremot intog hon läkemedlet,
blandadt med vatten. Under kuren misste hon en
benikemask, hvilken omständighet hon tillskref
medikamentets verkan, och hon började nu taga
det oblandadt; inom kort tid lefvererade hon ännu
en benikemask, 3 alnar lång och med circa
hundrade leder, hvilken ännu är i min ägo. Hon har
återvunnit sin förra ansigtsfärg, som hade blifvit
mycket förstörd, och är nu botad. Jag anbefaller
detta fall till mina läsares allvarsamma
uppmärksamhet, äfvensom jag med fast tillförsigt tillstyrker
dem, hvilka äro plågade af så kallade
magmaskar, att nyttja medlet. En herre, hvilken till
den grad plågades af dem, att han ej fick ro om
natten, bragtes derigenom till att försöka
läkemedlet, och är nu efter egen utsago alldeles frisk.

10. Christopher Athkin, Temple's-court,
Cogan-street, förande skeppet Gertrude af Hull.
Detta är en annan, högst märkvärdig kur af
rheumatism. Hr A. infann sig hos mig i dag den 15
Aug. 1840, och berättade, att han för många
månader sedan förlorat bruket af sina händer och
fötter, och att han liknade ett skelett; men genom
gnidning och intagning af medikamentet hade han
nu blifvit alldeles rask. Jag tillstyrker dem, som
det måtte intressera, att vända sig till honom,
det skall fägna honom att kunna meddela alla
de underrättelser hvilka stå i   hans makt.

Täring &c.

11. James Calvert, Agnes-place, kurerades för
lungböld och lungsot, sedan han blifvit
öfvergifven af sina läkare. Han mår nu alldeles bra, och
har åter börjat sina förra göromål.

12. Johan Crowest, Lots, Manchester-place,
sista grad af täring, kurerad. Han och Calvert
vände sig till mig med tacksamhet för den
välgerning, som genom läkemedlet blifvit skänkt dem,
och Calvert sade derjemte, att han aldrig tillförene
hade känt sig bättre än nu, med undantag af
en svaghet i benen. Härför är han emedlertid nu
helt och hållet kurerad. Crowest berättade mig,
att läkemedlets användande hos honom hade haft
den följd, att han genom hostning uppspottade en
ofantlig mängd förderfvad materia, blandad med
blod och slem, hvilket fortfor i flera nätter.
Sedan han emedlertid blifvit befriad härför,
upphörde hostan och han är nu i stånd att uppfylla
sina pligter som lots. Blifver han deremot
förkyld, för hvilket hans syssla ofta blottställer
honom, och han åter anfalles af hosta, så tager han
liksom förr sin tillflygt till läkemedlet.

13. Hr. L—, Silvester-street, kurerad för
lungsot, sedan han var öfvergifven af flera läkare.
Han är nu åter i stånd att arbeta.

14. George Boothby, från Kirkella, vida
kommen i lungsot; han hade en elak hosta, smärta i
sidan och blodspottning, mot hvilket han af sina
läkare emottog den vanliga behandlingen, men
utan någon välgörande verkan, Han tog derföre
sin tillflykt till bränvin och salt, och mår nu
alldeles bra.

15. En skrifvelse från J. Bates, från
Rettering, Northamptonshire, daterad 28 Juli 1840,
berättar, att hans son kurerades för lungsot genom
läkemedlets användande. Han hade af en resande
erhållit en af mina skrifter och skickade nu, då
han i sin egen familj erfarit medikamentets goda
verkningar, bud till mig, efter ett parti af mina
böcker i detta ämne, då han trodde det vara hans pligt,
att göra läkemedlet så allmänt kändt som möjligt.

16. Michael Sheehan, proviantsförvaltare
ombord a ångfartyget the Rob Roy, kurerades på
några dagar för lungsot.

17. Capt. Plumb, skeppet Anna, i fart på
London. För att bruka hans egna ord: "Hela 
kroppen så väl till det inre som det yttre befann sig 
illa, och döden tycktes vara för hand". Inom 8
dagar befann han sig så mycket bättre att han kunde
företaga en tur till London, och återvände
derifrån, efter en månads förlopp, alldeles kurerad.

Sår, Bölder, &c.

18. John Beecher, son till Capt. Beecher, N:o
1 Chatarin-sqware, Mason-street, hade i 7 års tid
varit plågad af sår öfver hela kroppen; i de två
sista åren nödgades han gå på kryckor och blef
slutligen, som obotlig, öfvergifven af läkarne. Han
började först den 28 April (1840) att nyttja
medikamenten då han hvarje morgon och
eftermiddag intog en full matsked; äfven gned han sig
dermed. Hans sår voro af en så elak
beskaffenhet, att han måste för att uppmjuka skorpan
begagna spermacetsalva, hvilken han åter
aftvättade innan han nyttjade medikamentet. Han
kurerades på tre månader och mår nu alldeles bra.

19. Hr Easten, åkare mellan Hull och Brigg,
kurerades sedan han i två år varit plågad af ett
elakt ben.

20. Fru Wardle, Bishop-lane, plågades af
häftig smärta i hjertat, hade i flera månader
befunnit sig illa och var öfvergifven af tvenne
läkare. Genom att intaga läkemedlet om morgonen
och ofta gnidning af bröstet, kurerades hon inom
några veckor, och hon är nu i stånd att sköta
sina husliga göromål ehuru hon har barn och
håller värdshus.

21. Fru Craggs, på hörnet af Doch-street,
kurerades för häftig smärta i sidan genom
intagning af och gnidning med läkemedlet.
22. Fru John Peace, Maister's-buildings
High-street, plågades i 12 1/2 år af en höftböld;
kurerades på ungefär två månader och är för
närvarande alldeles bra; hon hade nästan blifvit ett
skelett. Om dagen gned hon höften med
läkemedlet, om natten lade hon ett omslag om den.

23. Fru Brown, Krögerska, Old Southend,
häftig smärta i hufvudet; hon gned det med
läkemedlet och befann sig straxt bättre.

24. Fru Williams Finkle-street, och Fru
Hodgson, Myton-gate, kurerades för inflammation i
strupen. Bådas männer angrepos af samma sjukdom,
de nekade att nyttja läkemedlet och båda dogo.

25. Fru Anna Banks, Myton-street, hade
genom ett slaganfall blifvit lam i ena sidan; hon
kurerades, efter sin egen utsago, genom att i
någon tid intaga ett spetsglas fullt af det oblandade
läkemedlet tvenne gånger om dagen, och mår nu
alldeles bra.

26. Fru Harrison, N:o 41, Savile-street,
kurerad för gallsjukdom, krampslag och brist på
matsmältning; hon hade ingen aptit, och det
visade sig, att det var mera till hennes skada än
till hennes gagn njuta någon föda, då hon kände
sig ännu värre derefter. Hon är nu alldeles
bra, och har en så god aptit hon någonsin kan
önska sig.

27. Fru Chas Hardy, N:o 23, Bond-street,
hade under hakan en svulst af ett hönsäggs
storlek; hon ingned den med bränvin och salt och var
inom kortare tid än två månader alldeles befriad
från den, hon intog icke något af medikamentet. 
28. Herr E. C., Bishop-lane, kurerades på
några få dagar för orenlighet i njurarne.

29. Richard Cowley, min tjenstedräng, sårade
sin fot derigenom att en fönsterram föll ner på
den, till den grad att blodet strömmade ut af
tåspetsarne; han kurerades på en vecka genom alt
gnida foten med bränvin och salt, och binda om
den en i läkemedlet doppad linnelapp. Ett
kryddomslag blef blott begagnadt för att framdraga det
blod, som  hade samlat sig  under naglarne.

30. Sedan jag lemnade förra upplagan af
detta lilla verk, emottog jag följande skrifvelse,
hvilken i min tanke detaljerar en af de
märkvärdigaste kurer, som någonsin blifvit verkställda.
Hr. Wilson plågades mycket, som man deraf kan se,
i nio års tid af ett elakt ben, hvilket småningom
blef värre och värre, så att hans vänner slutligen
uppgåfvo allt hopp om att någonsin se honom
frisk. Han hade, berättar han mig, utgifvit flera
hundrade pund till läkare, men utan nytta. Han
infann sig sjelf hos mig med brefvet och visade
så väl mig, som några närvarande personer, sitt
ben; det var nu, sade han, likaså godt och starkt,
som det någonsin hade varit, ehuru knappt sju
veckor voro förflutna, sedan han första gången
nyttjade läkemedlet. Utan vidare företal meddelar
jag hans skrifvelse ordagrant, som följer:

Till Hr. Vallance, Lowgate, Hull.

Hull 23 Sept. 1840.

Min herre! Jag har äran  underrätta Tit., att
jag d. 29 Juli 1837 blef angripen af typhusfebern, i

hvilket tillstånd jag förblef öfver 6 månader,
under uppsigt af tvenne apothekare och en läkare.
Då jag började att hämta mig efter febern, satte
sjukdomen sig i mitt lår och ben; sedermera
koncentrerade den sig i benet. Jag kunde icke få
något läkemedel af doktorerna, hvarföre jag i tvenne
år underkastade mig en kemikers kur (Gisbrough
i Cleveland); men utan att känna någon lindring.
Jag fortfor att söka medicinsk hjelp, dock utan
verkan; det medicinska råd, som jag fick, ljöd
sålunda, att jag skulle låta taga af benet, ty det
var intet läkemedel, som kunde bota mig. Jag
var ganska ofta så illa medtagen, att jag
nödgades begagna kryckor. Under min sjukdom har
jag begagnat 12 läkare; i Hull har jag de tvenne
sista åren begagnat de allrabästa medicinska
rådgifvare, som kunde erhållas, men utan nytta, tills
jag ungefär för 6 veckor sedan af tvenne vänner
tillstyrktes att försöka bränvin och salt, och det
är ett faktum, hvilket fägnar mig att kunna
meddela, att jag nu kan vandra omkring utan käpp
eller krycka. Jag har således genom begagnande
af bränvin ooh salt blifvit botad för min lamhet.

Jag förblifver &c.

E. Wilson,

Ho kan hädanefter förtvifla? Kan Hr. Wilson
och jag sjelf känna annat än den största
tacksamhet mot Hr. Lee, för det han låtit verlden blifva
bekant med sin ovärderliga uppfinning. Det af
Hr Lee följda framgångssätt vid hans egen
sjukdoms behandling var följande: Jag tog en thekopp
full af salt och trenne dito bränvin, hvilka  delar
jag i en qvarts tid skakade väl tillsammans i en
flaska; sedan lemnades buteljen orörd i tvenne
timmar. Första veckan tog jag hvarje morgonen en
timme före frukosten en full matsked af detta
medikament, blandadt med en kopp varmt vatten;
samma dosis togs hvarje eftermiddag kl. 3, en
timme förr än jag drack thé. Andra veckan
fördubblade jag portionen, hvarmed jag fortfor.

Hr Wilson tillägger: det skall fägna mig att
gifva hvarje person underrättelse om de här
meddelade fakta.

*




VI. KAP.

Slut-anmärkningar.

Då jag nu nalkas slutet af denna lilla
afhandling, kan jag ej underlåta anmärka, att jag
haft mycket bryderi förenat med betydlig kostnad
för att, så väl genom tidningar som skrifter, göra
denna vigtiga uppfinning bekant för verlden.
Ofvanstående förteckning måste, ehuru antalet af
de kurerade är vida större än det uppgifna,
öfvertyga en hvar, att mina bemödanden ej varit
fruktlösa. I besittning af en mängd skriftliga
reqvisitioner afslog jag aldrig att meddela mina råd
eller sända mina skrifter till hvilken del af riket
som helst. Ganska få af mina korrespondenter hafva
emedlertid kommit i håg mig med någon remiss. Jag
har haft många punds kostnad; samtliga emottagna
bref bragte mig deremot blott tre schilling, och 
jag har dock med de afskickade skrifterna
vanligen haft ett bref att skrifva, hvarigenom jag
ju beröfvades både tid och papper»

Jag måste äfven anmärka att jag till råds
meddelande, ofta blifvit anmodad att begifva mig
flera mil från mitt hem.

Då jag har egna göromål att sköta, må jag,
ehuru högligen böjd för att gifva läkemedlet all
möjlig offentlighet, dock undanbedja mig dylika
invitationer, med mindre de som konsultera mig
vilja ersätta mig hvad jag utlagt, och gifva mig
en billig godtgörelse för min tidspillan. Jag
hoppas billigheten häraf en gång för alla blifver
erkänd.

Jag har blott ännu att anmärka, det många
af de i denna skrift uppräknade kurer tyckas
otroliga; skulle emedlertid någon läkare betvifla något
af det anförda, så är jag redo att ledsaga honom
till hvilken af de här i staden kurerade som helst,
och han kan då i närvaro af en eller annan
ointresserad person utom läkarståndet, förelägga
vederbörande de frågor han måtte anse nödvändiga.
Jag har intet att förönska, likaså litet som jag har
något att dölja. Sanningen söker icke mörkret,
och fruktar hvarken efterforskning eller
undersökning.

Jag kan ej beqväma mig att sluta denna lilla
afhandling, utan att först rikta mina läsares
uppmärksamhet på en af Hr. Lee gjord erinran. Han
fann nemligen läkemedlet vara lika så nyttigt vid
kurerande af djurs som menniskors sjukdomar;
härom har jag sjelf också öfvertygat mig i förening
med tvenne, personer, som lyckligt användt det på
hästar, hvars ben blifvit skadade. Den ena hästen
hade ett sår, den andra en svulst på knät af en
knytnäfves storlek. Jag tager mig deraf anledning
att beröra en sak, som ofta oroat mig. Jag
åsyftar här den oförnuftiga, grymma och förderfliga
vana (så gängse bland dem som sköta hästar), att
begjuta de stackars djuren med kallt vatten, så
snart de blifvit befriade från seldonet.

En sådan behandling besparar väl stallkarlen
något besvär, men den har tillika en högst
skadlig verkan på de djur, som äro underkastade detta,
då rheumatism och stelhet i lemmarne, hvilka
göra dem i hög grad odugliga att röra sig framåt,
äro de oundvikliga följderna häraf. Häraf
kommer, i synnerhet hos hyrhästar, knänas
framstående. Ofta undrade jag på, att de som äga
hästar, tåla ett så skadligt bruk, då djurets och
menniskans fysiska kroppsbyggnad och
beskaffenhet, dock äro hvarannan så lika, att hvad som
är skadligt för det ena, måste också vara det för
den andra. I min tanke måste hvar och en, som
blott ett ögonblick vill taga det i öfvervägande,
inse, att det skulle vara högst oförståndigt att ösa
kallt vatten på en menniska, när hon efter en
nyss slutad ansträngning är öfvermåttan svettig;
samma förnuftsslut gäller äfven om djur af
hvilket slag som helst. Sjelf ägare af hästar har jag
äfven på olika tider hyrt sådana, men jag tillät
aldrig att de behandlades på ofvanbesagde sätt,
och jag hade följaktligen ej heller någon, mig sjelf
tillhörande häst, som plågades af rheumatism
eller benstyfnad. Jag hoppas, att alla de, hvilka
det angår, skänka denna sak dess allvarliga 
öfvervägande. Hvarje sjukdom, som kunde råka
djuret, ville jag behandla alldeles på samma sätt, som
min egen, då jag med afseende å portionen, ville
taga djurets storlek och byggnad i betraktande.

För en af magref eller kolik plägad häst
eller ko, ville jag rekommendera en dosis,
bestående af l 1/2 qvarter af läkemedlet, blandadt med 2 3/4
qvarter varmt vatten, hvartill lägges 1 lod opium
essens. Skulle djuret ej blifva bättre deraf, så
ville jag efter en timmes förlopp åter gifva det en
dylik portion. Utvertes sår gnidas med
medikamentet.

Hull den 17 Augusti 1840.

J. H. Vallance.

P. S. Skulle någon blifvit stött öfver hvad
jag här kunde hafva yttrat, så beder jag det måtte
tillåtas mig försäkra, att jag ej på minsta sätt
ämnat förolämpa någon. Jag har efter min
mening blott gjort min pligt, då jag gjorde ett
medel kändt, som för mig var af en så välgörande
verkan. Min önskan är att göra emot andra,
hvad jag vill att andra skola göra emot mig; men
skulle någon vara missnöjd med mitt
handlingssätt, så råder jag honom att läsa följande rader:

Anse det dig ovärdigt att förolämpas af enhvar obetydlighet.
Detta är alltid tecken på antingen mycken  stolthet eller

ringa förstånd.

Ett godt lynne och förnuft måste  alltid   filmas   förenade.
Det är menskligt att fela, men gudomligt att förlåta.

Pope.

*

 


Bihang

innehållande utdrag af Hr. Lees verk samt af
de Engelska tidningarne.

1. Utdrag af Hr. Lees verk.

Ringormars kurerande. I en stad i
grannskapet lefde trenne familjer, hvilkas barn
plågades af ringormar, och till hvilka läkemedlet
rekommenderades. Tvenne af mödrarne brukade
att med läkemedlet tvätta såren, och barnen blefvo
straxt friska. Den tredje modren ville ej nyttja
medikamentet, hvaraf följde, att barnen plågades
i lång tid.

Öppna sår. Straxt efter min återkomst från
England i Juli 1838, underrättades jag att en af
mina torpare för sjukdoms skull, i två månaders
tid ej hade förrättat något arbete. Då jag lät
kalla honom till mig, uppgaf han, att han i
början af Maj månad låtit åderlåta sig, och att han
hade en inflammerad arm. Doktorn förordnade
ett kryddomslag, hvilket han äfven nyttjade, men
blef värre, och af brist på sömn liknade han ett
benrangel. Jag befallde honom att låta hämta
från slottet något af medikamentet. Han nyttjade
läkemedlet samma eftermiddag, och jag såg honom
två dagar derpå; hans utseende var alldeles
förändradt, då han begge nätterna haft en lugn sömn.
Inom tio dagars förlopp såg han sig åter i stånd
att arbeta. 

Herr Lees jagtbetjents kurerande. En af mina
jagare hade det missödet att i hög grad förbränna
sitt ansigte derigenom, att en del krut antändes;
hans båda ögon blefvo äfven skadade. Under den
första halfva timmen efter händelsen användes
läkemedlet, och ehuru det i början förorsakade honom
stor smärta, hade han dock mod att fortfara
dermed. Resultatet blef, att han kurerades på 15 à
20 dagar, och att hans syn, hvilken i många år
varit mycket svag, nu är bättre än någonsin förr.

Lindring der, hvarest man icke kan bota.
De hvilka besväras af obotliga sår, kunna
åtminstone erhålla lindring genom läkemedlets
begagnande. I en by, nära gränsande till mitt gods, bodde
tvenne män, hvilka hade obotliga sår på sina ben.
Innan de började att nyttja medikamentet förde de ett
verkligen uselt lif; nu deremot känna de blott ringa
smärta och äro i stånd att arbeta; när det
behöfves kunna de äfven gå ett par mil (engelska). Den
ena af dessa mäns ben äro blott ben och senor.

Fem personer kurerade for kräftan. Det har
varit användt uti sex kräfttillfallen, hvaraf det
kurerade de fem, och det utan smärta; till och
med det första bruket af det var ej förbundet
med något sådant; 3 af fallen voro af en mycket
allvarsam natur och vederbörande hade i lång tid
deraf varit plågade; tvenne andra hade nyss
infunnit sig, och till det sjette användes det blott
en gång, då det hade en mycket stark blödning
till  följd.

Oaktadt jag ansåg det nödvändigt, emedan
det gaf patienten lindring, oroade det dock hans
vänner, hvilka tillkallade hans medicinska 
rådgifvare. Den sjuke var en förmögen man, hvilken
begagnade de bästa läkare stället kunde prestera;
dessa förtörnades öfver att man hade användt
bränvin och salt, och hotade att ej komma igen,
så framt han fortfor att nyttja det. Han lofvade
att icke mera bruka det, och jag tror han höll sitt
löfte, ty inom ett år hade han upphört att lefva.
För att dömma efter de andra, tviflar jag ej, att
han äfven skulle blifvit kurerad, så framt man
icke förbjudit honom att nyttja medikamentet.
De fem voro fattiga, men kurerades; den sjette var
rik, men dog. Skada, att hans sjukdom hade ett
sådant slut, ty han lär, som det berättas, hafva
varit en mycket aktningsvärd man.

Välgörande följder af läkemedlet, användt i
nervösa sjukdomar. En i mitt grannskap boende
dam led af nervös sjukdom, åtföljd af en nästan
till vanvett gränsande mellankoli. Hvarje
upptänkligt medel blef utan framgång försökt. Ehuru
jag ofta hade anledning att se både henne och
hennes man, och derjemte nästan var öfvertygad
om, att läkemedlet skulle bota henne, sökte jag
dock på intet vis öfvertala henne till att nyttja
det. Slutligen antog sjukdomen en så allvarsam
karakter, att jag bevekte mannen till att lofva
mig, att det skulle försökas. Två eller tre
gånger användt gaf sjukdomen sig, och det fagnar
mig kunna berätta: att hon sedan den tiden
beständigt befunnit sig väl.

Rosen. En prest i norra Frankrike har haft
godheten meddela mig ett fall, som jag återgifver
med hans egna ord: — "Patienten var ett
fruntimmer. Då jag i fÖrrättningsväg en morgon vid
pass klockan 10 kom in i hennes boning, fann jag
den stackars varelsen, som följd af häftiga
smärtor och en brännande känsla i armar och händer,
mera död än lefvande. Från fingrarne ända till
armbågarna var huden alldeles röd af
inflammation och hon hade i de två sista nätterna ej haft
någon sömn. Hon hade väl emottagit en
afförande medicin, men deremot intet att tvätta de
smärtande ställena med. På min fråga om hon
ville begagna läkemedlet, gaf hon ett jakande
svar. Jag lät då hemifrån hämta en full kopp
af det tillredda medikamentet, började att
dermed, i 10 minuters tid, ingnida den lidandes
händer och armar. Verkan var nästan otrolig, och
den stackars varelsen log af glädje. Detta
föregick, som sagdt var, kl. 10 på förmiddagen.
Emot middagen infann jag mig åter, för att
efterse om allt tillgick som sig borde, och jag fann
då den sjuka njutande en stilla sömn. Sedermera
förnyade hon tvättningen, och befann sig om
aftonen ännu bättre. Kortligen inom 24 timmar var
hon alldeles frisk. Smärtan hade väl ej upphört,
men hvarje spår af hudens antagne röda färg var
dock försvunnen."

Af en ny upplaga utdrager jag följande:

'Många menniskor hysa en fördom mot
bränvinets användande i medicin, och bland dessas
antal kan jag också räknas; oblandadt bränvin och
bränvin blandadt med salt äro emedlertid två olika
ting. Då jag aldrig brukar spirituösa (min
vanliga dryck är vatten) må det som jag håller på
att berätta, förtjena en så mycket större
uppmärksamhet, För att anställa ett försök dermed
blandade jag tvenne matskedar bränvin
tillsammans med tvenne matskedar vatten; jag intog det
och resultatet häraf var en högst obehaglig
brännande känsla i magen och flamning i ansigtet,
deremot tog jag in den föreskrifna dosis af det
omnämda läkemedlet utan att röna en sådan
verkan. Jag slöt deraf att saltet har det inflytande
på bränvin, att det betager det dess gift.

Några läkare hafva (dock såsom jag tror
utan tillbörligt öfvervägande) afstyrkt sina patienter
att intaga läkemedlet, enär de uppgifva, att det
frambringar inflammation; jag tycker dock att
det är högst förunderligt, att det skulle förorsaka
en invertes inflammation, då man dock ser, att
det användt på kroppens utvertes delar hafver en
särdeles välgörande verkan. Att det också har det
på de invertes är ju dessutom klart deraf, att det,
när dermed gurglas, helar i strupen. Dessa herrar
draga ej i betänkande, att rekommendera bränvin
och vatten genom socker försötmat, såsom ett for
mycket svaga personer nervstyrkande medel; hvad
grund hafva de då att betrakta bränvin och salt
som en så särdeles farlig komposition, alldenstund
dock hela förändringen består deruti, att saltet
sättes i stället för sockret. Verkar det
rekommenderade medikamentet inflammerande, så låt dem
bevisa det. Jag tror dock ej att de uti denna
strid vilja inlåta sig, att med mig genomgå
listan öfver de kurerade. Blandning af bränvin och
salt har icke blott en medisinsk, utan äfven en
moralisk fördel framför blandning af bränvin och
socker; ty medan det kanske för den sednare torde
väckas en för häftig åtrå, behöfver man för den
förra, trotts det gamla ordspråket, att vanan är
andra naturen, ej att hysa en sådan fruktan.

Då jag sedermera, så framt Gud uppehåller
mitt lif, ämnar att göra detta förträffliga
medikament till föremål för en fullständigare
afhandling, vill jag härmed sluta mina anmärkningar i
det jag anbefaller dem, som tillskyndas att nyttja
läkemedlet, ihärdighet, samt derjemte en
fullkomlig återhållsamhet från allt hvad som kunde nära
eller befordra den sjukdom, för hvars fördrifvande
de togo sin tillflykt till medikamenten Gud är
lika så väl vår helsas vidmakthållas, som Han
är vår skapare, och derföre böra vi hvarken
vidskepligt eller irreligiöst nyttja detta eller något
annat medikament, utan öfverlemna oss, hvad
utgången angår, med fast tillförsigt till Gudomen
och fullkomlig hängifvenhet under dess vilja.

Pressens Yttranden.

(Af "the Manx Liberal" af 14 Sept. 1839).

Bränvin och salt. Vårt sista nummer
innehöll en vidlyftig berättelse om ett förunderligt,
likväl enkelt medikament (en blandning af bränvin
och salt) högligen rekommenderadt af uppfinnaren,
som ett verksamt läkemedel mot åtskilliga af de
farligaste sjukdomar för hvilka menniskan är
blottställd. Då den omnämda artikeln ej var en
qvacksalvares usla produkt, utan deremot 
skrifven af en aktningsvärd man, for att göra godt
mot sina medmenniskor, upptaga vi den gerna i
våra spalter, och det fägnar oss nu att hafva
varit redskap till läkemedlets ökade offentlighet och
det sa mycket mer som vi haft anledning öfvertyga
oss om dess verksamhet, i ett fall, der patientens lif
syntes sväfva i den största fara. En ung man,
hvilken någon tid hade vistats på vår ö, begaf
sig för tre år sedan till södra Carolina, för att
nedsätta sig der; då det sydliga klimatet
emedlertid ej öfverensstämde med hans konstitution,
återvände han för circa en månad till Douglas,
lidande af lungsot i hög grad, hoppandes att en
förändrad luft skulle verka välgörande på honom.
Sedan han hade iäsit en beskrifning öfver
ofvannämde medikament, gjorde han dermed ett
försök; enligt föreskrift intog han det dagligen i 3
veckors tid, och följden blef, att
lungsots-symptomerna försvunno.

Han är nu, både hvad helsa och utseende
angår så bra, att han ämnar återvända till Amerika,
dock med föresats att bosätta sig i en sundare del
af detta blomstrande land. Som tillägg till
ofvanstående, meddele vi, att vi från pålitlig hand
blifvit underrättade, att en ganska aktningsvärd
man, boende i Athal-street i Douglas, blifvit
alldeles kurerad för en långvarig rossjukdom genom
begagnande af ofvannämde kraftiga medikament.
Dess läkande egenskap har vidare blifvit bevisad
af en här i staden boende man, besvärad af en
våldsam blodspottning, hvilken genom medlets
begagnande alldeles återvunnft sin helsa; äfvenledes 
har ett fruntimmer, som i flera år led häftiga plågor
af ett svullnadt sårigt ben, sedan hon en kort tid
nyttjat läkemedlet, erfarit dess välgörande verkan.

Ur "Hull Rockingham".

(5 Sept, 1840.)

Bränvin och salt. Vi våga gifva våra läsare
den försäkran, att det i en annan spalt införda
avertissementet, med öfverskrift "bränvin och salt",
i hög grad förtjenar den största uppmärksamhet.
Publiken må vara Hr. Vallance härstädes, vi draga
ej i betänkande att säga det, synnerligt förbunden
för offentliggörandet af denna skrift, som meddelar
oss sättet, på hvilket detta enkla medikament
användes. Dess verksamhet har blifvit bevisad vid
otaliga tillfällen, och vi kunna försäkra våra
läsare, att de af Hr. Vallance gjorda meddelanden
icke på minstasätt innebära charlatanen. De
kurer, han berättar äro, som vi tro, i hvarje fall
bona fide. I flera af dem hafva vi till en del varit
intresserade, och vi kunna sannerligen säga, att det
resultat nyttjandet af bränvin och salt medförde,
fägnade oss i lika så hög grad, som det
förundrade oss. Likasom så många andra, skänkte vi
uppfinnarens första försäkringar icke det ringaste
förtroende. Vi skrattade åt dem, emedan vi ansåg
dem härstamma från ett sanguiniskt temperament.
Personligt iakttagande visar, att vi hade misstagit
oss. Med våra egna ögon hafva vi sett några af
dem stadfästade.


Ur "Hull Advertiser."

(4 Sept. 1840.)

Bränvin och salt. Vi annoncera i dag
utgifvandet af en af Hr. Vallance härstädes
författad liten skrift, detaljerande detta enkla
medikaments förvånande verkningar. Förteckningen
Öfver dem, hvilka här i staden och nejden blifvit
alldeles kurerade for sina plågor, eller hvilkas
lidande blifvit genom medlets användande lindradt,
talar med hög röst om dess helande kraft. Den
annoncerade skriften visar, att läkemedlets
mäktiga och välgörande verkningar ej inskränka sig blott
till en sjukdom; tvertemot alla de svårare lidanden,
hvartill "köttet är arfvinge" nödgas duka under för
läkemedlets välde. Hr Vallance, icke nöjd med
att vi allenast skola fästa vår lit till hans skrift,
förmådde några af de deruti nämda kurerade att
infinna sig hos oss, och vi hörde då af deras mun,
det i afhandlingen anförda, blifva bekräftadt. Med
sådana fakta för oss, skulle vi försumma vår pligt,
om vi underläto, att för allmänheten erkänna den
stora välgerning, som sannolikt skall blifva en
följd af utspridandet af Hr  Vallance's skrift.

Ur "the Hull and East Reding Times."

(4 Sept. 1840.)

Bränvin och salt. Vi tillåta oss rikta våra
läsares uppmärksamhet på anmälan af en skrift,
som lärer oss känna sättet, hvarpå detta 
medikament prepareras och användes till kurera de af olika
sjukdomar. Föremålet för följande fall hafva vi
sett och kunna aflägga vittnesbörd om dess
nuvarande tillstånd; äfven känna vi andra, hvaraf
några äro boende utom staden, hvilka hafva rönt
de mest förvånande verkningarna af detta
underbara medikament. John Beecher, son af Capt.
Beecher, N:o 1 Catherine-sqvare, Masansticet, led
i 7 år af sår; hela hans kropp var deraf behäftad
han hade i två år nödgats begagna kryckor, och
hade som obotlig varit öfvergifven af flera läkare.
Han började först den 28 April sistlidne år att
nyttja merbemälde medikaments, och kurerades på
3 månader. Hans helsa är nu god.

Ur "the Eastern Counties Herald."

(3 Sept. 1840).

Bränvin och salt. Vi anvisa våra läsare en
af Hr Vallance härstädes utgifven skrift.
Åtskilliga af de uti Hull kurerade hafva, till och med
sedan de uppgifvit allt hopp, blifvit botade och
infunnit sig i vår officin. Fallen äro högst
märkvärdiga och väl autentiserade, då de bevittnas af
vederbörande sjelfve, och då deras lidande varit
nog kändt i deras respektiva grannskap. Till John
Beechers tillfrisknande voro vi sjelfve ögonvittnen.

Ur "the Liverpool Standard"

(9 Juni 1840).

Bränvin och salt. Vi hafva helt nyligen
blifvit underrättade om ett ovedersägligt bevis för
detta enkla läkemedels botande verkningar. Herr
Simpson, en aktningsvärd handlande, boende i Great
Yarmouth, blef för ungefär en månad sedan anfallen
af slag, som förorsakade fullkomlig lamhet i ena
sidan. Hans son, hvilken bor i Liverpool,
hemskickade, då han erfor denna bedröfliga nyhet,
en af skrifterna om bränvin och salt.
Läkemedlet blef på sonens tillstyrkan, så väl intagit, som
utvertes användt, och Hr Simpson, som för tre
veckor sedan såsom obotlig öfvergafs, ar nu så
alldeles kurerad, att han är i stånd att med sin
vanliga  punktlighet sköta sina affärer.

*



Tillägg.

Sedan närvarande lilla skrift redan lemnat
prässen, hade öfversättaren vid en i England
företagen resa tillfälle att yttermera bestyrkas i sin
tro på detta enkla läkemedels välgörande verkan.
Ingen möda spardes der, for att befordra dess
utspridande, och arktals afhandlingar om
berednings-och behandlingssättet m. m. fanns till ett ytterst
billigt pris i samtliga boklådorna. Bränvinets och
saltets allmänt erkända nytta har ej heller i
Skandinavien varit utan frukter, ännu mera har
öfversättaren till sin stora tillfredsställelse från olika
håll erfarit de lyckligaste resultat af läkemedlets
användande. Dels härigenom, dels till följe af
några förefunna skiljaktigheter i kurmethoderna,
har han beslutat att, som tillägg till det
närvarande, lemna följande utdrag af en nyligen i
England, af en dervarande läkare utkommen
afhandling öfver läkemedlet; 
I.  Ur "Inledningen"

"I förra månaden, då jag företog min årliga
tur genom norra Englands fabriksorter, riktades
min uppmärksamhet på ett nytt
universal-läkemedel, som utan öfverdrift, var nästan i hvar
mans mun i dessa så rikt befolkade distrikter —
detta läkemedel var bränvin och salt. I början
förleddes jag att, utan vidare undersökning, anse
det för ett af dessa nya qvacksalverier, hvilka, så
till sägandes, dagligen utbasunas, för att beröfva
den fattige både penningar och helsa, samt att
tillskrifva dessa förvånande kurer, hvarom det
berättades mig så mycket, det verksamma
inflytande, som inbillningen utöfvar på sjuklingens sinne,
när han först har satt fullkomlig lit till ett eller
annat rekommenderadt ovanligt medikament; —
men jag förändrade emedlertid min tro, sedan jag,
vid min ankomst till Hull, hade aflagt ett besök hos
Hr Vallance. Ett samtal med honom, de mig af
hans egen erfarenhet meddelade resultat, i
förening med min öfvertygelse, att en så
skarpsinnig, insigtsfull och rättänkande man, som han är
känd att vara, svårligen kunde misstaga sig,
förmådde mig att inhämta nogare upplysningar,
så väl i Hull som i Leeds, angående det nya
läkemedlets verkan, hvilket jag också i hvarje
fall funnit förtjena det beröm, som blifvit det
tilldeladt, ej blott af dess välgörande uppfinnare, utan
äfven af de många tusen, hvilka detta läkemedel
så lyckligen har återgifvit helsa och ro."

Sedan jag undersökt medlet finner jag det
helt enkelt vara af en anti-irriterande natur. Saltet
verkar på och irriterar ytan, under det
bränvinet borttager den utdunstande hetsigheten eller
inflammationen. Hvilken som utan fördom har
undersökt det af aflidne John Long adopterade
system och tillskrifva de genom detta frambragte
många goda verkningar den rätta orsaken, skall
lätteligen inse, hvilken stor välgerning Hr Lee,
detta läkemedels uppfinnare, har tillskyndat sina
medmenniskor, genom det ädla sätt, hvarpå han
med ett har gjort det kändt af verlden. Om han
varit intagen af egennytta, skulle han, såsom
uppfinnare af ett universalt och sällan felande
Specificum för hvarje attack af inflammerande
beskaffenhet, kunnat skörda omätliga fördelar.

II. Ur "Reglorna for dess nyttjande."

"Medikamentet måste tagas så klart som
möjligt, hvarför en hvar som begagnar det, anmodas
att ej förutskaka buteljen, i hvilken det förvaras."

"Qvantiteten, som skall intagas, beror på
beskaffenheten af patientens mage; en full matsked,
blandad med hälften så mycket varmt vatten, så
varmt som det kan tagas, är nog att börja med.
Sedermera kan man fördubbla portionen. Det bör
icke tagas straxt före, ej heller kort efter
måltiden; det bör åtminstone vara en timme emellan."

"Skadade yttre delar af kroppen måste i 10
minuter tvättas eller gnidas med läkemedlet, och
sedan omlindas en i läkemedlet doppad klut."

"Hufvudhåret tillfogas på intet sätt någon
skada genom gnidningen med läkemedlet, då det
snarare bidrager att stärka och bevara roten, samt
att rensa  håret." 
III. Ur "Sjukdomens behandlingssätt."

Blott de sjukdomar, för hvilka en, från den
af Hr. Vallance föreskrifna, sig skiljande
kurmethod i denna skrift är angifven, skola här
uppföras, med anvisning till hufvudskriften. De
slutligen uppförda onummererade sjukdomarna finnas
ej i Vallances skrift. För sådana åkommor, som
hafva sitt ursprung i osundhet i blodet eller oordning i
dess omlopp, föreskrifver närvarande afhandlings
författare, att hufvudets krona, när man går till
sängs om aftonen, innan kursen börjar, d. v. s. innan
man nästa morgon börjar intaga läkemedlet, skall
dermed väl ingnidas. Alla dessa fall har
öfversättaren, för att undvika upprepande vid hvar och
en i synnerhet, betecknadt med ett †.

1. Frossa †. Tag hvarje morgon trenne
matskedar fulla, blandade med 6 matskedar varmt
vatten. Ett fruntimmer tager en half sådan
portion. Dermed fortfares i 12 dagar, eller tills
sjukdomen blifver underkufvad.

2. Värk i sidan. †

3. Gikt. † Hvarje morgon tages tvenne
fulla matskedar, blandade med varmt vatten,
hvarmed fortfares i 14 dagar. Är det smärtande
stället mycket ömt, så gör patienten väl i att till
gnidning först använda något mjukt, t. ex. en
pennfjäder, förr än han dertill nyttjar fingret.

4. Rheumatism. Går smärtan icke öfver vid
blotta gnidningen så måste man i 14 dagar hvarje
morgon i vatten inlaga två fulla matskedar.

5. Lungsot. Här är det vigtigaste att anföra
Hr. Lees egna ord: — "När läkemedlet användes
mot denna sjukdom, innan den har fått
öfverhand, så hyser jag ej minsta tvifvel, att de flesta
sjuka ju derigenom blifva kurerade. Man
ingnider till det ändamålet hjessan en gång, sedan
intages hvarje morgon 1 à 2 fulla matskedar i
vatten, en gång hvarje morgon gnides bröstet
dermed. Jag har tvenne bevis på dess nästan
underfulla verkan, det ena på mitt gods i Frankrike,
det andra på ön Man. Då läkemedlet ännu är
nytt, kunna kurerna ej vara många; begagna det
emedlertid på det anförda sättet, och jag tviflar
ej, att flera tusen skola årligen känna de goda
följderna deraf.

6. Inflammation i lungorna †. Intag tvenne
fulla matskedar flera gånger om dagen i varmt
vatten. En linnelapp, fuktad i läkemedlet, bindes
om stället.

7. Astma, †.

9. Skabb, utslag, †.

10. Svag matsmältning, †.

10. Gallsjukdomar, †. I tre veckors tid
måste man dagligen, hvarje morgon, taga två fulla
matskedar uti varmt vatten.

11. Lefversjukdomar, &c. †. Tag hvarje
morgon tvenne fulla matskedar i varmt vatten , och
fortfar om det behöfves dermed i flera månader.

12. Inflammation i hjernan kureras, om
hufvudets krona ingnides med läkemedlet, tills
smärtan är förbi. Många menniskors lif skulle med ett
sådant behandlingssätt hafva  blifvit frälste.

12. Yrsel. Tvätta hufvudets krona med
läkemedlet och gnid den dermed i en halftimme, om
yrseln också skulle hafva gått öfwer. Förbättringen
sker ibland under operationen, ibland först en timme
efter, och stundom icke förr än man har gått till
sängs.

12. Blodets stigande till hufvudet. Detta
lindras, ja kureras ofta, blott genom att gnida
hufvudets krona med läkemedlet. 1 allmänhet är en
enda sådan operation tillräcklig, hvarom icke, så
förnyas gnidningen ännu en gång, för hvilket
fall det tillika är nödvändigt, att patienten
intager två fulla matskedar af medikamentet,
blandadt med sex eller åtta fulla matskedar varmt
vatten. Gnidningen företages bäst om aftonen,
sängdags, och läkemedlet tages då nästa morgon,
1 timme före frukosten, hvilket förnyas flera gånger.

12. Hufvudvärk kureras på samma sätt.

15. Kräftan. Med mycken framgång har
läkemedlet blifvit användt häremot, blott att
dermed tvätta eller gnida såret. För närvarande
existerar något tvifvel om dess förmåga att bota
gammal kräftskada; säkert är det emedlertid, att den
kureras, så snart den ej är öfver ett år gammal.
Genom läkemedlets användande kan man lätteligen
få visshet, om såret är af en kräftartad natur
eller ej. Förhåller det sig så, så förorsakar
medlets användande ingen smärta; vid sår af annan
natur smärtar det deremot. För kräftskada har
man länge tillstyrkt hjessans gnidning samt
intagning af tvenne fulla matskedar i varmt vatten,
hvarje morgon. Såret måste äfven dermed tvättas,
samt ombindas ett stycke mjukt linne, hvilket, så
vidt möjligt är, bör hållas beständigt fuktigt.

16. Febrar. Hjessans ingnidning är den
första operationen; omedelbart derpå måste patienten
intaga tvenne fulla matskedar i varmt vatten. Delta
förnyas efter en mellantid af en till tre timmar.

18. Slag-anfall. Straxt då anfallet inträder
måste hjessan eller kronan väl ingnidas med
medikamentet, och vid samma tid måste patienten i
varmt vatten intaga två fulla matskedar, om det
är ett fruntimmer, och tre, om det är en man.
Vidare måste på samma tid den angripna delen
ingnidas. Understundom är flera än en dosis
nödvändig, hvilket emedlertid måste Öfverlåtas till
deras urskillning, som  vårda den sjuke.

22. Tandbölder. Fukta om aftonen när man
går till sängs, en liten fin linnelapp med
läkemedlet och lägg den på bölden, mellan tandköttet
och kinden. Låt det ligga öfver natten, och den
häftigaste smärtan skall derigenom blifva lindrad.
Fortfar dermed tills bölden är kurerad.

28. Kallbrand. För att dömma af det enda
fall som jag haft tillfälle observera, botas kallbrand
lika så lätt som hvarje annat sår. Patienten hade
krossat handen derigenom, att en vagn hade gått
öfver den, vid hvilket tillfälle han äfven miste en
del af sitt ena finger. En mjuk linnelapp blef
bunden om handen och fuktades oupphörligt med
läkemedlet.

31. Öroninflammation. Vät ena ändan af
näsduken 5 à 6 gånger dagligen i medikamantet
och gnid ögat väl dermed. Smärtan är ingen,
kurerandet deremot säkert.

33. Brännskada kureras genom ingnidning.
Understundom är det af nöden, att talj eller ister
måste användas till sårets uppmjukande.

36. Förvridningar.

Döfhet. Fyll först det minst angripna örat,
när man går till sängs, med medikamentet, och
låt det blifva der i 10 minuter; fyll sedan det
andra örat, och låt läkemedlet qvarblifva der hela
natten. Det bidrager mycket till en sund sömn.
Hr Lee säger: "sedan jag började dermed fylla
mina öron, hör jag mycket tydligt."

Klåda. Tvättning eller ingnidning af
bränvin och salt, tills den gått öfver. Erfordrar
mycken ihärdighet.

Hafvande tillstånd. Hafvande qvinnor böra
taga en full matsked i varmt vatten, en gång
i veckan eller hvar 14 dag. Barnet blifver
derigenom sundare och förlossningen lättare.

Gulsot, †. Tvenne fulla matskedar i varmt
vatten hvarje morgon. Sjukdomen går öfver inom
8 eller 10 dagar.

Gallstenar, † framkomma vid inelfvornas
osunda tillstånd. Intag, hvarje morgon i en veckas
eller 10 dagars tid, läkemedlet uti varmt vatten.
Stenarna kunna, när de först en gång äro bildade
ej bortskaffas utan läkarehjelp; genom användande
af bränvin och salt förminskas emedlertid smärtan
till en stor del, då man, förutan intagningen,
gnider magen dermed och lägger varm flanell deröfver.

Dysentri (Rödsot), om den är häftig. Tag straxt
när hjessan är ingniden 1 à 2 fulla matskedar uti
varmt vatten,och förnya detta 3ell.4 gånger dagligen.

—

Författaren meddelar slutligen en förteckning
öfver en mängd vidunderliga kurer, hvilka
öfversättaren emedlertid anser onödigt att anföra,
alldenstund de af Hr. Vallanee måste vara
tillräckliga att gifva till och med den största tviflare
öfvertygelse om läkemedlets ypperlighet.

*



—
STOCKHOLM, 1843.

NORSTEDT & SÖNER,

Kongl. Boktryckare

Facsimilupplaga efter originaltrycket 1843
utgiven 1962 av Draco Lunds Farmasevtiska AB

Kostar häftad 16 skill. Banko.


