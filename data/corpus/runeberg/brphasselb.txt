



<table o>
<td c><big><big><sc>Sveriges Allmänna Konstförenings Album VI</sc></big></big><br>========================================================= 
<td c><h1><big><sc>Per Hasselberg</sc></big></h1>
<td c><h1>1850—1894</h1> 
<td c><img>SVERIGES ALLM. KONSTFÖRENING 1887.</img>
</table>


<table o>
<td><img><i><small>Ill. A. Zorn 1872</small>
P Hasselberg</i></img>
<td>TECKNING AF A. ZORN.
</table>
<table o>
<td c><big><big><sc>Per Hasselberg</sc></big></big>
<td c><big>1850—1894</big> 
<td c>
<td c><big><sp>MINNESBLAD</sp></big> 
<td c><sc>utgifvet af</sc>
<td c><big><sc>Sveriges Allmänna Konstförening</sc></big>
</table>

<table o>
<td c>SVERIGES<br>ALLMÄNNA KONSTFÖRENINGS<br>ALBUM VI 
<td c>——
<td c><sc>Redaktionskomité:</sc><br>F. U. WRANGEL, R. RERGH, ALF WALLANDER,<br>BIRGER MÖRNER, KARL WÅHLIN. 
<td c>——
<td c><sc>Etsningarna till bilderna äro,</sc><br><sc>med undantag af porträttet samt motstående bild och bilden sid.</sc> 37,<br><sc>utförda i W. Silfversparres Grafiska anstalt.</sc>
<td c>——
<td c><sc>Bilaga:</sc> SNÖKLOCKAN,<br><sc>dikt af ERNST JOSEPHSON,</sc><br><sc>för en röst och piano komponerad af KARL VALENTIN.</sc><br><sc>omslagsteckningen af NILS KREUGER.</sc> 
<td c>——
<td><i>De konstnärliga och litterära bidragen till denna publikation äro lämnade utan någon godtgörelse. 
Nästan alla fotografier, efter hvilka reproduktionerna äro utförda, äro likaledes gratis ställda till vårt 
förfogande af ägarne till konstverken eller andra intresserade. Till alla dem, som på dessa sätt visat 
sin välvilja för publikationen och möjliggjort dess utgifvande, få komiterade uttala sitt vördsamma tack.</i>
<td c>——
<td c><tab>
<td c>STOCKHOLM<br><sc>kungl. boktryckeriet. p. a. norstedt & söner</sc><br><small>1898</small>
</table> 
<table o>
<td c><img></img>
<td>FÖRSLAG TILL GRAFVÅRD<br>ÖFVER PER HASSELBERG.<br>AKVARELL AF CARL LARSSON. 
<td r>Tillhör kompositören Wilhelm Stenhammar.
</table>

<chapter name="Per Hasselbergs lifsverk af Richard Bergh">
<img><sc>från boulevard arago</sc> 65.</img>
 
<h2><sc>Per Hasselbergs lifsverk.</sc></h2> 

Hvad som utvecklade snickargesällen Per Hasselberg till konstnär var icke, 
såsom han själf ofta envist gjorde gällande, enbart en vaken och outtröttlig
arbetsflit. Det var i ännu högre grad den lyckliga föreningen af ett allvarligt och trots 
vissa utprägladt materialistiska tendenser ofta <i>djupt poetiskt</i> tänkande — med en 
medfödd känslighet för <i>formens skönhet</i>, så stor, att den torde komma honom 
att bland svenska skulptörer intaga platsen närmast Sergel. 

Redan under arbetet i snickarverkstaden hade Hasselberg gripits af grubblet 
öfver <i>formens problem</i>. De möbler, stolar, bord, skåp, speglar, dörrstycken hans 
öga dagligen betraktade blefvo för honom något mera än blotta moderna
marknadsartiklar. — Han såg på dem som voro de lefvande organismer, hvilka liksom den 
mänskliga voro bestämda att i sina formers <i>ändamålsenlighet</i> äga den första 
betingelsen för sin — skönhet. Från denna synpunkt bedömde han också deras värde. 
Själfva stommens, det vill säga grundformernas skönhet var det första villkoret för 
ett gillande omdöme från Hasselbergs sida. Ornamentiken tillkom endast för att 
ytterligare höja, accenturera och värdera dess grundformer; den hade därvidlag att 
strängt rätta sig efter hvarje forms vikt i ensemblen, efter dess plats och dess 
natur i öfrigt — framför allt efter materialets egendomligheter. Aldrig fick 
ornamentiken, äfven i sin största och djärfvaste rikedom, öfverrösta grundformerna 
eller fuska bort dem för ögat. När en välskapad kvinna smyckade sig, var det 
för att ytterligare framhäfva sin skönhet. I fråga om en konstnärlig möbel spelade 
ornamentiken en liknande roll med dessa smycken; de skönaste smycken kunde 
lika litet göra ett oformligt och oändamålsenligt ting välformadt som de kunde 
göra lytta kvinnor välskapade. Men därmed fick det också vara slut med hvarje 
likhet mellan ornamentik och lösa smycken, ty hvad ornamentiken framför allt 
annat icke fick verka var: »påhängd»; den skulle växa organiskt fram ur de stora 
grundformer den prydde — den skulle verka lika oskiljaktig från dem som de små 
krusiga böljorna eller de stora stormvågorna från hafvet. 

<img><small>FÖRSLAG TILL GRAFVÅRD ÖFVER J. L. RUNEBERG,</small><br><small>belönad med första priset. Originalskissen i Borgå.</small></img> 

När Hasselberg talade om formen af ett skåp eller när han talade om formen 
hos en kvinnlig staty använde han med lika stor kärlek det franska ordet <i>velupté</i>, 
<table o>
<td><img><small>Fot. B. Orling.</small><tab><tab><tab><tab><tab></img>
<td>»LE CHARME.» 
<td><tab>
<td r>I brons hos direktören Carl Robert Lamm i Stockholm.
</table>

<table o>
<td><img><small>Fot. Aron Jonason.</small><tab><tab><tab><tab><tab><tab></img> 
<td>»COCO.» 
<td><tab>
<td r>I gips i Göteborgs museum. 
</table>

<table o>
<td><img><small>Fot. Aron Jonason.</small><tab><tab><tab><tab><tab><tab></img>
<td>SNÖKLOCKAN. 
<td><tab>
<td r>I marmor i Nationalmuseum, Fürstenbergska<br>galleriet i Göteborg, Glyptoteket i Köpenhamn<br>samt hos enskild ägare i Amerika; dessutom flera<br>gånger reproducerad i marmor i mindre skala.
</table>

<img><small>Fot. Gen. st. lit. anst.</small><tab><tab><tab><tab><tab><tab> 
ERNST JOSEPHSON.<br>I brons i Nationalmuseum.</img>

för att därmed beteckna den egenskap, såväl i fråga om formkomposition som 
i fråga om själfva handtverket, hvilken han ansåg tyda på högsta sinne för
formskönhet. Michel Angelos konst bar allt igenom prägeln af denna formens »volupté». 
Den talade högt ur alla hans verk — särskildt ur hans bildstoder — ur dess stora, 
flytande linier, ur dess voluminösa formmassor, upptornade och afrundade som
åskmoln, ur dess stolta och pompösa poser, ur hela den breda och dock så knutna 
stil, som Michel Angelo uppfunnit och hvars ideal var stoder så afrundade och slutna 
kring sig själf, »att de kunde rullas utför berg utan att några bitar skulle slås af på 
vägen». Hasselberg anförde gärna detta uttalande af Michel Angelo om idealet för 
skulptur; med det kritiserade han detta förfärliga sprittande med armar och ben i 
alla väderstreck, som är så utmärkande för vår tids skulptur — och så oplastiskt. 

Liksom Hasselberg inom skulpturen hatade alla sådana »strålformade» figurer, 
så afskydde han inom möbelindustrien alla onödigt utstående eller lösa sirater, hvilka 
kunde förtaga det intryck af knuten fasthet och styrka hos ett föremål, som han ansåg 
vara väsentligt för dess skönhet. Torrhet och kantighet var också ett ondt, som 
borde undvikas; genom omväxling af raka och svängda linier kunde man ernå denna 
»afrundning utan slapphet», som först gjorde ett föremåls form till en »volupté» för 
ögat, liknande den man inom naturriket erfor inför den starka, friska människokroppen. 
Ett konstföremål skulle framför allt ge intryck af att vara ett samladt, afrundadt och 
organiskt helt, till alla delar lämpadt efter ändamålet och materialets beskaffenhet. 

<img><small>Fot. Aron Jonason.</small><tab><tab><tab><tab><tab><tab><tab><tab>
ÅNGAN.<br>I Fürstenbergska galleriet i Göteborg.</img>

För Hasselberg stod det klart, hur nära lagarna för formens skönhet inom 
industrien äro förenade med lagarna för de organiska naturformernas, särskildt 
människokroppens skönhet, hvilken det är skulptörens specialitet att åskådliggöra. 
För honom fanns heller icke inom de sköna formernas värld någon klyfta, som skilde 
konstens område från industriens. Han förfäktade ifrigt den åsikten, att alla, som i 
sitt arbete hade att vinnlägga sig om formens skönhet — den obetydligaste
handtverkare likaväl som konstnären, skulle inträngande studera <i>människokroppen</i>, för att 
genom den förädlande kunskapen om tillvarons högsta former lära känna de lagar, 
hvilka i mer eller mindre grad härska öfver all formskönhet. Människokroppen 
var formkunskapens störste läromästare. 

***

Hos en man med så utprägladt sinne och intresse för den yttre formen som 
Hasselberg äga naturligt nog äfven idéer och känslor en stark benägenhet att taga 
kroppslig form. Skulpturen var därför Hasselbergs <i>natnrliga</i> känslospråk. 

<img><small>Fot. Aron Jonason.</small><tab><tab><tab><tab><tab><tab><tab><tab>
ELEKTRICITETEN.<br>I Fürstenbergska galleriet i Göteborg.</img>
<img><small>Fot. Aron Jonason.</small><tab><tab><tab><tab><tab><tab><tab><tab>
MAGNETISMEN.<br>I Fürstenbergska galleriet i Göteborg.</img>

Jag antydde i början, att Hasselberg hyllade den materialistiska
världsåskådningen. För icke känslomänniskor torde denna i allmänhet utesluta all håg för 
mystik och därmed möjligheten till poetiskt tänkande. För känslomänniskan
Hasselberg var det icke så; han fann inom gränserna för denna åskådning ett poetiskt 
fält, hvilket, att döma efter hans verk, var det som bäst lämpade sig för honom 
att bruka. För Hasselberg existerade det en <i>naturdrifternas</i> och <i>naturkrafternas</i> 
poesi, härligare än hvarje annan, stundom skär och vek, stundom vild och gripande, 
alltid högstämd och vördnadsbjudande som dess stora moder: naturen själf. I 
Hasselbergs känsliga inbillning skapade denna poetiska syn på naturen gång på 
gång kroppsliga väsen, formade efter människans beläte. Hans konstskickliga hand 
hjälpte sedan de hårda, klumpiga marmorblocken att imitera tlessa väsen i deras 
mjukaste rörelser. »Snöklockan», »Grodan», »Uppfinnaren», »Farfadern», »Näckrosen» 
äro olika uttryck för dels medvetna dels omedvetna rörelser och drifter inom 
människan. »Ångan», »Elektriciteten», »Magnetismen», »Dynamiten» m. fl. dekorativa 

<img><small>Fot. Aron Jonason.</small><tab><tab><tab><tab><tab><tab><tab><tab>
DYNAMITEN.<br>I Fürstenbergska galleriet i Göteborg.</img>
<img><small>Fot. Aron Jonason.</small><tab><tab><tab><tab><tab><tab><tab><tab>
FOTOGRAFIEN.<br>I Fürstenbergska galleriet i Göteborg.</img> 

takfigurer i Fürstenbergs galleri äro symboliseringar i människohamn af naturens 
underbara krafter. Frågan om hvar det medvetna slutar och det omedvetna börjar 
inom människan hörde till dem, som lifligt intresserade Hasselberg, och man ser 
detta intresse afspegladt i flera af hans verk. 

I en liten vindskammare i ett af den bullrande världsstadens arbetarkvarter 
påbörjade Hasselberg år 1880 den staty: Snöklockan, hvilken med ett slag skulle 
af den flitige handtverkaren göra en frejdad konstnär. Med ett yrkesstipendium å 
500 kronor hade Hasselberg kommit från Stockholm till Paris i afsikt att stanna 
där två år. Medan hans hand i snickareverkstaden snidade stolsben, arbetade hans 
hjärna med idéen till Snöklockan. Under sparade timmar lade han sedan upp sin 
figur i lera hemma på vindskammaren, där det enligt hans egen utsago var så trångt, 
att han nätt och jämt kunde gå rundt om sitt arbete. Redan förut hade han
emellertid där, likaledes på fristunder, utfört ett par figurer af mindre betydelse och till och 
med i en täflan för en vård på Runebergs graf vunnit ett första pris från Finland. 
Snöklockan blef gjuten i gips till salongen 1881, men i marmor uppstod den kort 
därefter i än fullkomligare skönhet. Det »snickararbetet» var så godt och 

<img><small>Fot. Aron Jonason.</small><tab><tab><tab><tab><tab><tab><tab><tab>
TELEFONEN.<br>I Fürstenbergska galleriet i Göteborg.</img>
<table o>
<td><img><small>Fot. Aron Jonason.</small></img>
<td>»LA SEMEUSE.» 
<td><tab>
<td r>I brons å fontän i Brunnsparken i Göteborg:<br>modellen i Göteborgs museum.
</table>

medförde så mycket berömmelse, att det 
därefter inte längre kunde bli tal om 
några stolsben för dess upphofsman. 
Konstnärstiteln häftade nu också för 
alltid, med eller mot Hasselbergs vilja, 
vid hans namn. 

Man har i Snöklockan sett en 
symbol af vårens uppvaknande, »smekt 
af sol och ljumma vindar». På
fotstället fanns också — första gången 
den exponerades — inristad följande 
af en fransman skrifna vers: 

<poem>Fleur de la neige, découvre ton sein du lien, 
<tab><tab>qui t’empèche de t’épanouir! 
Annonce sur la terre le grand réveil. Un 
<tab><tab>baiser du soleil, et tout respire.</poem> 

<img>AXEL BORG.<br>I gips hos konstnären Axel Borg i Örebro.</img> 

Genom samtal med
Hasselberg har jag dock upprepade 
gånger blifvit stärkt i den
uppfattningen, att Snöklockan
närmast är att fatta som en symbol 
af den vaknande kärleksdriften, 
hvilken sliter omedvetenhetens 
bojor och fyller det späda
kvinnobröstet med aningar om den sols 
värmande kyssar, som heter
kärlek. Stilla lyfter hon hufvudet; 
ögonlocken äro ännu slutna,
liksom tyngdes de af drömmar, men 
i nästa stund skola de långsamt 
öppnas, och blicken skall söka ut 
i rymden för att finna den lycka, 
som hägrat i drömmen. Stilla 

<img><small>Fot. Gen. st. lit. anst.</small><tab><tab><tab><tab><tab>
CARL SKÅNBERG.<br>I gips i Nationalmuseum.</img>
<img><small>Fot. Aron Jonason.</small><tab><tab>
FRU GÖTHILDA FÜRSTENBERG.<br>I marmor i Fürstenbergska galleriet i Göteborg.</img> 

— med denna halft medvetslösa rörelse af 
handen, som så rörande väl uttrycker
uppvaknandet — stryker hon locken från
kinden. Den andra handen hvilar vid hjärtat, 
där den stora förvandlingen nu synes
försiggå — där vid kärlekens annalkande 
flickans känslor bytas i kvinnans. Den ädla, 
kyska resningen på den späda gestalten 
lekamliggör den känslans renhet, som
fortfarande lefver inom henne. Kärlekens heta 
kyssar ha ännu ej bränt hennes svala 
marmorpanna. Snöklockan talar ett
känslospråk, som vi nordbor förstå bättre än 
andra. Den talar om den kärlek, som 
spirar ren i snöns hemland — i norden. 

Efter bilden af snöklockan lämnar 
det ena konstverket efter det andra
Hasselbergs <i>atelier;</i> numera ägfde han en sådan. 
Fontänen i Göteborgs brunnspark med 
dess kvinnofigur »La semeuse» var väl det 
första af dessa. Själfva arkitekturen är 

<table o>
<td c><img><small>Fot. Aron Jonason.</small><tab><tab>
S. A. HEDLUND.<br>I brons i Göteborgs museum.</img><td c><img><small>Fot. Aron Jonason.</small><tab><tab>
M. LAGERBERG.<br>I brons i Göteborgs museum.</img>
</table>
<table o>
<td><img><small>Fot. Aron Jonason.</small><tab><tab><tab><tab><tab><tab></img> 
<td>PONTUS FÜRSTENBERG. 
<td><tab>
<td r>I gips hos herr Pontus Fürstenberg i Göteborg.
</table>

<table o>
<td><img><small>Fot. Aron Jonason.</small><tab><tab><tab><tab><tab><tab></img>
<td>ESKISS TILL MONUMENT ÖFVER AXEL OXENSTIERNA. 
<td><tab>
<td r>I gips i Göteborgs museum.
</table> 

<table o>
<td><img><small>Fot. Aron Jonason.</small><tab><tab><tab></img>
<td>VÅGENS TJUSNING. 
<td><tab>
<td r>I gips i Göteborgs museum.
</table>

<table o>
<td><img></img>
<td>FARFADERN 
<td><tab>
<td r>I marmor (huggen af Chr. Kriksson) i Göteborgs<br>museum, i brons i Humlegården i Stockholm.
</table>

<table o>
<td><img><small>Fot. Gen. st. lit. anst.</small><tab><tab><tab><tab><tab><tab></img>
<td>GRODAN. 
<td><tab>
<td r>I marmor i Fürstenbergska galleriet i Göteborg;<br>reproducerad i mindre skala i marmor.
</table> 

<img><small>Fot. C. V. Roikjer.</small><tab><tab><tab><tab>
UPPFINNAREN.<br>I gips hos herr L. Faxe i Malmö.</img>

smäcker och elegant, men figuren är ett föga personligt konstverk, hur vacker den 
än eljest är. Det hela tillkom pä beställning af Göteborgs stad, och jag tror ej 
Hasselberg någonsin var helt gripen af denna uppgift. »Vågens tjusning» kallar han 
sitt därpå följande arbete. Det framställer en kvinnofigur, som med ett fascineradt 
uttryck i blicken och med en på samma gång framåtskridande och tillbakaryggande 
rörelse i sin gestalt drages mot forsen, hvilken senare åskådliggöres genom ett 
fragment af Näckens harpa vid hennes fot. Figuren är alltigenom känslig och ädel 
i formen; särskildt är dess dubbelrörelse fint och måttfullt uttryckt, men — och 
detta är ett viktigt men — utan rubriken i katalogen blir statyn oförstålig. 

En allmän glädje blef det inom konstnärslägret i Paris den dag Hasselbergs 
»Farfadern» stod färdig i lera. Det var ett manligt verk, strängt i formen och djupt i 
tanken. — — Här hade Hasselberg med de enklaste medel lyckats i ett moment 
<table o>
<td><img><small>Fot. Aron Jonason.</small><tab><tab><tab>
FRU OLOF WIJK.<br>I marmor hos herr O. Wijk i Göteborg.</img><td><img><small>Fot. Aron Jonason.</small><tab><tab><tab>
OLOF WIJK.<br>I marmor hos herr O. Wijk i Göteborg.</img>
</table>

<img><small>Fot. A. Dahlgren.</small><tab><tab><tab><tab>
CARL WAHLUND.<br>I gips hos professor C. Wahlund i Uppsala.</img>

åskådliggöra kontrasten mellan den
slumrande lifskraften i lifvets morgonstund och 
den likaledes slumrande kraften mot dess 
afton. Medan gossen i farfaderns knän 
visar oss den ännu opröfvade lifskraften, 
hvilken i sömnen ökar sin styrka, visar oss 
gubben den pröfvade lifskraften, hvilken 
efter lifvets hårda dust i sömnen äger en 
fristad. Gossen intar under sin lyckliga 
djuriska hvila den mest vårdslösa och 
obundna ställning — en slående kontrast 
till gubbens ännu i sömnen behärskade 
hållning, hvilken synes beräknad att
vältaligt skildra den bundna kraften i dess 
höga ro. Gruppen var utförd med en bredd 
och en kraft, som fullständigt bedårade 
åskådaren. Det fanns något af högheten 
i Michel Angelos Moses hvilande
däröfver. 
<img><small>HASSELBERG I SIN ATELIER I STOCKHOLM.</small></img>

För dem, som sågo detta arbete i lera på Hasselbergs atelier, blef det en 
missräkning, när de en tid därelter sågo det gjutet i gips på salongen i Paris. 
Den hvita, ogenomskinliga gipsen hade gjort det hela klumpigare samt neutraliserat 
de mäktiga spåren af Hasselbergs formsäkra tumme, hvilka i den mjuka leran gjort 
sig så lefvande gällande. Draperiet kring gubbens länder hade blifvit märkbart 
tyngre och oböjligare. Hasselberg gjorde sedermera ett försök att reparera dessa 
fel direkte på gipsen, men det svårhandterliga materialet lade hinder i vägen för ett 
lyckligt resultat. Hans önskan var att själf få hugga gruppen i marmor och då i 
detta material, som han så fullständigt behärskade, söka återvinna det lif, som gått 
förloradt i gipsen. Beställningen på ett marmorexemplar kom också efter en tid, 
men Hasselberg var då redan så upptagen af annat arbete, att han såg sig 
tvungen att uppskjuta dennas utförande. Han uppsköt det tyvärr så länge, att under 
tiden den hjärtsjukdom, hvaraf han led, hann uppställa oöfverstigligare hinder därför. 
Emellertid är det mig en glädje att kunna nämna, att den mecenat, som gaf den 
omtalade beställningen, efter Hasselbergs död öfverlät den samma pä Christian
Eriksson, därvid följande en af Hasselberg på dödsbädden uttalad önskan. Farfadern, 
åter uppstånden till nytt lif i marmorn, utgör nu en af Göteborgs museums förnämsta 
prydnader. Ett annat exemplar af samma grupp, gjuten i brons, har på initiativ af en 
mängd bland Hasselbergs vänner och beundrare som bekant uppsatts i Humlegården. 
Därigenom har realiserats en af konstnärens älsklingsidéer, nämligen att pryda folkets 
parker med skulpturala konstverk, ej uteslutande föreställande historiska personligheter. 

Närmast efter »Farfadern» följer bland Hasselbergs verk; »Grodan» — en i allo 
originel uppenbarelse, präglad af den mest osökta humor. Statyns ställning imiterar
en grodas; till yttermera visso sitter på
fotstället framför Hickan en groda i samna
ställning som hon själf. »Une grenouille» kallar 
fransmannen en flicka i slynåldern, däraf idéen. 
Statyn symboliserar det primitivt mänskliga — 
omedvetenhetens tillstånd. En bättre
representant för det omedvetna än denna flicka, som 
med näsan i vädret och blicken riktad in i det 
blå intet njuter tillvaron på samma sätt som 
grodan framför henne, kunde Hasselberg ej 
gärna finna. Hvad konstskicklighet i
formbehandlingen beträffar, torde grodan vara det
förträffligaste verk Hasselberg åstadkommit. Dess 
rygg är i marmorn utförd med en finess i 
detaljerna, som kommer åskådaren att
formligen se, hur det spritter af lifslust i den unga 
kroppen. Oaktadt lifligheten och realismen i 
behandlingen äger statyn i sin helhet dock 
ett orubbligt plastiskt lugn och tillhör på intet 
sätt det slags realistiska genreskulptur, som 
man så ofta ser i Frankrike. Hvad Hasselberg 
lärde sig af franska skulptörer var teknisk
fulländning; hvad han däremot ej ville lära af 
dem — och detta länder honom till heder — 
var deras allt mer öfverhandtagande
benägenhet att göra skulpturen »pittoresque», d. v. s. 
att gifva figurers ställningar och uttryck,
draperiers fall, omgifvande föremål etc. denna 
lediga hållning, som man ser å målningar, och 
som där, tack vare bakgrunden och en konkret stil i öfrigt, äger sitt berättigande. 
Skulpturen är, oaktadt den framställer formen handgripligare än måleriet, en mycket 
mer abstrakt konst — med strängare fordran på idéel stil. 

<img><small>Fot. B. Orling.</small><tab><tab><tab><tab>
H. K. H. PRINS EUGEN.<br>I brons hos H. K. H. Prins Eugen.</img> 

»Uppfinnaren» kallar Hasselberg en staty, föreställande en gosse, hvilken
tankfullt sysslar med ett litet vattenhjul. Den bildar på sätt och vis en lämplig kontrast 
till den tanklösa grodungen, men står, både hvad komposition och utförande angår, 
långt tillbaka för denna. 

Efter sin hemflyttning till Sverige påbörjar Hasselberg det verk, som bland 
de afslutade statyerna blef hans sista. Det är utan tvifvel ett af hans märkligaste 
och personligaste arbeten, fulländadt så väl i hänseende till komposition som till 
teknisk färdighet. Statyn föreställer en liggande kvinnofigur, och han kallar den 
»Näckrosen». Den latinska benämningen å denna blomma (Nymphæa alba) gaf tillika 
med berättelsen om, hur vattnets fagraste blomma uppstiger från sjöbotten till
<table o>
<td><img><small>Fot. T. Wåhlin.</small><tab><tab><tab><tab><tab><tab></img>
<td>LOUIS DE GEER. 
<td><tab>
<td r>I marmor i Nationalmuseum.
</table>

<table o>
<td><img><small>Fot. T. Wåhlin.</small><tab><tab><tab><tab><tab><tab></img>
<td>VIKTOR RYDBERG. 
<td><tab>
<td r>I marmor, huggen af Chr. Eriksson, i Nationalmuseum.
</table>

<table o>
<td c><img><small>Fot. Aron Jonason.</small><tab><tab><tab>
PONTUS FÜRSTENBERG.<br>I brons i Fürstenbergska galleriet i Göteborg.</img><td c><img><small>Fot. Aron Jonason.</small><tab><tab><tab>
OLOF WTJK.<br>I brons hos herr (h Wijk i Göteborg.</img>
</table>

vattenytan för att befruktas, Hasselberg idéen till hans verk. Hvad »Näckrosen»
symboliserar, är nämligen naturens eviga tendens till fortplantning. För den kyskhet som 
gjorde »Snöklockan» så rörande, har Hasselberg ingen plats, då det gäller att blåsa 
en lefvande anda i den kvinnostaty, hvilken i sina formers karakter och sin rörelse 
skall försinnliga naturens vilja till pånyttfödelse. Det naturens bud, som i
»Snöklockan» endast förnams som en hviskning, lätt som vårvindens, har i »Näckrosen» 
blifvit till en med bjudande röst uttalad befallning, hvilken kvinnan här bereder sig 
att lyda. — Utsträckt i all sin fägring på en bädd af näckrosblad hvilar hon väntande — 
medan vattnets andar, förkroppsligade i sinnligt blickande manshufvuden rundt om 
på statyns fotställning, yra sjunga hennes bröllopssång. 

Aldrig har Hasselbergs formsinne skapat en mer fulländad kvinnogestalt, en 
mer bedårande representant för det kön, som har släktets uppehållelse till sitt skönsta 
lifskall. För Hasselberg, liksom för hvarje äkta konstnär, ägde detta ämne i sin 
djupa mänsklighet en höghet, som uppfordrade honom att trotsa alla spetsborgerliga 
betänkligheter mot att framställa det.
<img><small>Fot. B. Orling.</small><tab><tab><tab> 
VIKTOR RYDBERG.<br>Ofullbordad statyett. Tillhör fru Susen Rydberg<br>å Djursholm.</img> 

Vid sidan af dessa statyer hann Hasselberg 
under sin korta konstnärsbana utföra en mängd 
porträttbyster och medaljonger samt de förut af 
mig flyktigt nämnda dekorativa figurgrupperna i 
Fürstenbergs galleri. Bland bysterna torde den 
af målaren Ernst Josephson vara mest fulländad. 
Alla bära prägeln af lif och karakter, men alla 
äro ej hvad själfva kompositionen angår
vällyckade. Eget nog förstod ej Hasselberg, trots 
sitt säkra formsinne, konsten att fyndigt afskära 
en figurs öfverkropp så att denna med hufvudet 
bildade ett väl afrundadt helt. Förmodligen fanns 
det i detta afhuggande af en del från en lefvande 
organism, hvilken först i sin helhet ger full idé 
om sin ändamålsenlighet och skönhet, något för 
Hasselberg sårande, som omedvetet gjorde hans 
hand ovig. När Hasselberg behandlade hela 
människokroppen, blef hans komposition alltid 
lika väl afvägd som storslagen i hållningen. 
Bland de svåraste uppgifter han som konstnär 
hade, var den att med figurgrupper dekorera 
takfrisen till det då under byggnad varande 
Fürstenbergska galleriet i Göteborg.
Lyckligtvis hade han frihet att själf välja sina ämnen, 
och han valde också något af det, som
intresserade honom mest i lifvet. I en serie af sex 
allegoriska figurgrupper framställde han vår tids 
stora uppfinningar, därmed också förhärligande 
de i dem lefvande naturkrafterna. Bland dessa grupper torde de, som äga de
våldsammaste rörelserna: »ångan» och »dynamiten» taga priset framför de öfriga: »elek- 
triciteten», »magnetismen», »telefonen» och »fotografien», hvilka alla äro hållna i lugna, 
enkla ställningar. »Ångan» representeras af en kvinnlig och en manlig figur (vattnet 
och elden) hvilka, utsträckta å ömse sidor om en liten dekorativt formad ångpanna, 
synas i vildt arbetande ställningar jäkta framåt mot åskådaren. Den i hög grad 
originella rörelsen, som endast genom liniernas lyckliga balans tillstädjer gruppen 
plastisk ro, ger ett intryck, hvilket lika osökt som genialt erinrar om de arbetande 
pistongerna å ett lokomotiv. Den manliga figurens väldiga, kraftfulla skuldra synes 
bunden åt den sida, där ångpannan är — en bild af den bundna kraften; i öfrigt 
är hans muskulösa kropp fri till rörelse. — »Dynamiten» är lika originel. Här se 
vi åter en man och en kvinna; denna gång skilda åt af ett klippblock. Kvinnan 
synes utan eftertanke, blind och fanatisk, störta med hufvudet mot klippan, som 
remnande hotar henne med undergång. Mannen å sin sida ses försiktigt med senig 
<table o>
<td><img><small>Fot. Aron Jonason.</small><tab><tab><tab><tab></img>
<td>ESKISS TILL MONUMILNT ÖFVER KARL X GUSTAF. 
<td><tab>
<td r>Sockeln under medverkan af F. Boberg.<br>I gips i Goteborgs museum.
</table>

<table o>
<td><img><small>Fot. Arne Jonason</small><tab><tab><tab><tab><tab><tab><tab><tab></img>
<td>NÄCKROSEN
<td><tab>
<td r>I marmor (huggen af Chr. Eriksson) i Fürstenbergska galleriet i Göteborg:<br>reproducerad i mindre skala i marmor (huggen af Hasselberg).
</table> 

arm bräcka blocket i bitar; det kraftiga hufvudet håller 
han härvid i medveten själfbevarelsedrift halft bortvändt 
från sitt arbete; kring den fasta munnen hvilar ett drag 
af djärf beräkning och seg energi. De två figurernas linier 
förena sig här liksom i föregående grupp till ett väl
afvägdt och uttrycksfullt helt. Kompositionen är på en gång 
dekorativ och suggestiv, alltså fyller den de två
<i>ändamål</i>, hvilka konstnären här hade att tillgodose.
Tillsammans uppenbara grupperna, hvilket mäktigt sinne för 
dekorativskulptur Hasselberg ägde, och ofrivilligt föres 
tanken inför dem till Michel Angelos stolta skapelser i 
Mediceernas kapell, utan att det därför kan bli tal om 
någon imitation efter dessa. Den dekorativa skulpturen 
har i olikhet med den själfständiga statyskulpturen att 
i sina beräkningar medtaga <i>platsen</i>, på hvilken
konstverket för framtiden skall blifva, <i>omgifningen</i>, som skall 
bilda dess ständiga bakgrund och ram. Dessa beräkningar 
förstod Hasselberg att göra som få skulptörer i vår tid, 
och det är att beklaga, att det sedermera aldrig gafs 
honom tillfälle att förnya dessa försök i en stor dekorativ 
stil, så sällsynt i vårt aflägsna land. 

<table o>
<td c><img><small>Fot. H. Hamnqvist.</small><tab><tab>
VALLMO.<br>Eskiss i lera.</img><td c><img><small>Fot. H. Hamnqvist.</small><tab><tab>
SKOGSNYMF.<br>Eskiss i vax.</img> 
<td c><img><small>Fot. H. Hamnqvist.</small><tab><tab><tab>
FONTÄN.<br>Eskiss i lera.</img><td c><img><small>Fot. H. Hamnqvist.</small><tab><tab><tab>
SANDALBINDERSKAN.<br>Eskiss i lera.</img>
</table>

Man skulle vara benägen att tro, att Hasselberg med dessa dekorativa anlag 
borde hafva varit särskildt lämpad att skapa historiska monument. Detta var
likvisst ej fallet. Hasselberg måste, för att lyckas i sitt arbete, alltid vara helt och 
hållet besjälad af sitt ämne, och demokraten Hasselbergs intresse låg icke inom 
det område, där man finner våra stormäns krigiska bedrifter besjungna. — På en 
gång envis och plikttrogen, ville Hasselberg emellertid icke, när han en gång gifvit 
sig i leken med en uppgift sådan som skizzerna till Oxenstierna eller Karl X Gustaf, 
höra talas om den begränsning, som omöjliggjorde ett helt lyckligt resultat af hans 
arbete. Hasselberg såg då ej längre själf, att hans konstnärliga intresse helt och 
hållet låg inom det stora naturlifvets och det »evigt mänskligas» område — ett 
område så vidsträckt och storslaget, så fylldt af poesi och af kraft, af innerlighet 
och af vildhet, att det aldrig skulle ha upphört att gifva hans rika fantasi och hans 
formsäkra, aldrig tröttnande hand ämnen till nya och åter nya hänförande verk. 

Men ödet hade annorlunda beslutat. 

Plötsligt och obarmhertigt vred döden mejseln ur den idoga handen och 
andade sin iskyla in öfver de lifsvarma drömmar konstnären ännu närde i sin
inbillning. Endast de verk, som redan voro fullbordade, kunde han icke nå — de 
tillhöra odödligheten, i den mån äkta konst gör det. 

Hasselberg var född i närheten af Ronneby 1850. Han dog i Stockholm 1894. 

<tab><tab><tab><tab><tab><tab><tab><tab><i>Richard Bergh.</i> 

<img><small>Fot. H. Hamnqvist.</small>
MIGNON.<br>Eskiss i vax.</img>
</chapter>
<chapter name="Snöklockan af Ernst Josephson & Karl Valentin">
<img><i><small>Ill. NK[=Niels Kreuger]</small>
Till
Herr og Fru Pontus Fürstenberg
<big>Snöklockan</big>
Dikt af Ernst Josephson
För en röst och piano komponerad af Karl Valentin</i></img>


<h2>Snöklockan.</h2> 

<table o>
<td r>Karl Valentin. 
<td><tab><b>Andante con moto.</b><br><img></img>
<td r><small>F. M. Geidel, Leipzig.</small>
</table>
<table o>
<td><img></img>
<td><poem>
Det faller i flockar, det faller allt fler,
det snöar kring nordanlanden,
och skogarne bädda sig mer och mer
i drifvornas hvita täcke ner.
Och fiskarens skuta du öde ser,
där hon ligger kringfrusen vid stranden.
</poem>
</table>
<table o>
<td><tab><b>Più lento.</b><br><img></img>
<td><poem>
Men vårsolen stälde en stilla bön
till dalens drifva, som smälte,
långt innan marken än blifvit grön
hon väckte en liten blomma ur snön,
en drömmande snöklocka, ljuvlig och skön,
som löste sig fri från sit bälte.
Välkommen, du blomma, så blyg och skär,
som växer bland snö upp ur jorden.
</poem>
</table>
<table o>
<td><img></img>
<td><poem>
För långa vintern, som hemma är,
ett ljufligt löfte du innebär.
Du lilla blomma, du är oss kär,
du lofvar oss sommar i Norden, sommar i Norden!
</poem>
<td r><small>12 mars 1885.</small>
</table>
</chapter>

<img></img>

HASSELBERGS GRAFVÅRD.<br>KOMPONERAD AF CHR. ERIKSSON.<br>TECKNING AF CARL LARSSON. 




