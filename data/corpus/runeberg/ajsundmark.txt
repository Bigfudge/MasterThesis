<table o>
<td><h2>Bot- och</h2>
<td c><h1>Beredelse-Psalm</h1> 
<td c><b>för</b> 
<td c><b>F. d. Artilleristen wid Kongl. Swea</b>
<td c><b>Artilleri-Regemente</b> 
<td c><h2>Anders Jacob Sundmark</h2> 
<td c><b>wid dess afrättning Lördagen d. 16 Novemberr 1833;</b> 
<td c><b>jemte</b> 
<td c><b>En korrt af honom sjelf meddelad</b>
<br><b>underrättelse om sitt brott och</b>
<br><b>öfriga lefnadsöden.</b>
</table>

*

<table o><td><tab><tab><poem>Min lycka spilld, mitt lugn förswunnit, 
Mitt goda namn förstördt, jag ser: 
Likt offren, som till aska brunnit 
På Molocks altar en gång ner. 
Och nu, då ångren, qwalet, nöden, 
Med långsam brand mig sjelf förtär: 
Hwad blir min lott? jag fruktar döden, 
Och lifwet mig förhatligt är.</poem> 
<td><tab><tab><tab>Swenska Psalmb. N:o 169, v. 2
<td c>----------------------------------------------------------------
<br>STOCKHOLM,
<br>Elméns och Granbergs Tryckeri, 1833.
</table>
<chapter name="En korrt af f. d. Artilleristen wid Kongl. Swea Artilleri-Regemente Anders Jacob Sundmark meddelad underrättelse om sitt brott och öfriga lefnadsöden">

*

<b>D</b>agens bedröfliga föremål framställer ett
nytt exempel på lättheten för menniskan att
nedsjunka till de rysligaste brott, och på
nödwändigheten att waka och bedja, på det
djefwulen, den onde frestaren, ej måtte få makt
med oss. Wana från ungdomen att följa
otyglade begär, och att aldrig sjelf beherrska
sig, utan allenast af twångets band afhållas
från deras tillfredsställande, alstrar denna
förfärliga lättsinnighet, som, lossad från alla
inre band af gudsfruktan och dygd, snart flödar 
öfwer och sönderbryter allt yttre twång.
Det är på sådant sätt, som så mången
yngling med känsligt hjerta och de mest lofwande 
anlag blifwit offer för sin lättsinnighet, och
störtat sig i det djupaste förderf, samt i följd
deraf, antingen nödgats nedstiga i en förtidig
graf, eller ock för hela sin lifstid bli en afsky
både för sig sjelf och för andra menniskor.
Det ligger således makt uppå, att under bön
och åkallan söka skydd mot den inneboende
lättsinnigheten, och att i sin första början
undertrycka de uppstigande begären, wäl wetande, 
att det första afsteget från dygdens och
pligternas wäg snart leder till flera, och
slutligen till de gröfsta brott, om den wäxande
strömmen ej i tid hejdas. 

Anders Jacob Sundmark föddes år 1808 i
Norrberkes socken af Westerås Län; hans 
föräldrar, som woro bondfolk, äro redan aflidna,
fadren för 18 och modren för 3 år sedan, samt
således äfwen befriade från den sorgen, att se
sin son gå en neslig död till mötes. Wid 12
års ålder kom han ur sina föräldrars hus,
först såsom tjenstgosse på en gård wid namn
Skansen, nära Strömsholm, sedan hos en
Bagare här i Stockholm och slutligen hos en
Bleckslagare i Westerås, hos hwilken han wid
21 års ålder utskrefs såsom gesäll i berörde
handtwerk. Derefter arbetade han hos flera
mästare i åtskilliga städer, och kom för wid
pass 3 år sedan hit till Stockholm, der han
öfwertaltes af en bland sina fordna kamrater, 
som war artillerist, att låta anwärfwa
sig wid Kongl. Swea Artilleri-Regemente.
Under tjenstetiden har Sundmark flera gånger 
undergått bestraffning hufwudsakligen för
försummelse och fylleri, för hwilken sistnämnda 
last han wisat sig äga synnerlig böjelse;
men deremot har han snarare ådagalagt ett
stilla och böjligt sinnelag än ett wildt och
obändigt. Den 26 sistlidne Juni bortgick Sundmark 
från Artilleri-kasernen, begaf sig till
Röda Bodarne, besökte der ett näringställe,
wandrade derifrån till Stora Badstugu-gatan,
försålde på en derwarande krog sin
munderingsskjorta, förplägade sig med de erhållna
penningarne och gick kl. 9 om aftonen derifrån 
till den i slutet på berörde gata belägna
Koskills-backe, der han lade sig att sofwa.
Uppwäckt af ett inträffande regn, begaf han
sig derifrån öfwer en grind till egendomen 

Cedersdal, der han ingick i en öppen lada
och lade sig att sofwa. Sedan han om
morgonen den 27 waknat, gick han tillbaka till
Koskills-backe, der han i mörkret qwarlemnat
sin mössa och sina sporrar, men som han ej
nu kunde återfinna dem, så wågade han, af
fruktan för straff, ej återwända till
Regementet, utan begaf sig tillbaka till ladan, der
han å nyo insomnade. Från denna sömn
uppwäcktes han af Bokhandlaren Törnqwists
9-åriga son, Frans Edward, hwilken, jemte
sina föräldrar, bebodde Cedersdal såsom
sommarnöje. Då gossen wäckte honom med
tillsägelse att gå sin wäg, sprang han upp, och
uti sömnyrseln fattade en sten, den han handlöst 
kastade efter den flyende gossen. Stenen
träffade likwäl gossen i hufwudet med ett så
hårdt slag, att denne föll framstupa och 
uppgaf ett högt jemmer-rop; men som Sundmark,
hwilken nu framskyndade till gossen, fann ett
stort hål i hufwudet, hwarur blod strömmade,
så trodde han sig ha mördat gossen, sprang
emot en dräng wid namn Swan, som kom
gående i allén, och bad denne, att han skulle
taga honom i arrest, emedan han wille dö.
Imellertid hade Swan tillkallat drängen
Lindström, och i sällskap med dessa begaf sig
Sundmark åter till ladan; och då denne derwid
märkte att barnet ännu rörde sig, samt
öfwertygad, att detsamma ej kunde bli wid lif,
sprang han fram till gossen och, under yttrande: 
”jag skall ge honom så, att han slipper
pinas längre,” slog en i hast upptagen 
kantig sten twenne gånger så hårdt i gossens
hufwud, att hjernan prässades ur hufwudskålen.
Detta allt skedde med sådan hastighet, att de
af förskräckelse betagna drängarne ej hunno
sansa sig och förhindra det rysliga mordets
fullbordan innan det redan war werkställdt.
Han lät derpå arrestera sig af de begge
drängarne, och affördes till Artillerigårds-wakten.
Ransakningen med honom börjades genast,
hwarwid han öppet erkände sitt brott och alla
de omständigheter hwilka föranledde detsamma. 
Af Krigs-Rätten dömdes han att
halshuggas och steglas, hwilket utslag blef af
Krigs-Hofrätten och Kongl. Maj:ts högsta
Domstol fastställdt. Särskildt har Sundmark
ingifwit ansökning om Nåd från lifs-straffet,
hwilken likwäl blifwit afslagen; men deremot
har Kongl. Maj:t, på förnyad ansökning,
Nådigst bewiljat hans önskan att befrias
från stegling.

Det som mest grämer honom, är den djupa
sorg han tillskyndat gossens föräldrar, hwilka
genom hans wåldsamhet och tanklösa
lättsinne, blifwit beröfwade ett älskadt och
förhoppningsfullt barn. I öfrigt synes han wäl
beredd, och går nu med sann ånger och
botfärdigt hjerta sitt straff till mötes. Gud ware
hans själ nådig! och måtte han genom sin
död winna den försoning, han så ifrigt
efterlängtar!

*

</chapter>

<chapter name="Bot- och Beredelse-Psalm för f. d. Artilleristen wid Kongl. Swea 
Artilleri-Regemente Anders Jacob Sundmark wid dess afrättning Lördagen d. 16 Novemberr 1833">

<h2>Bot- och Beredelse-Psalm.</h2> 

<table o>
<td><tab><tab><tab><tab><tab><tab>(Sjunges som N:o 76.) 
<td>
<td><poem><b>S</b>nart min sista stund är nära, 
Snart mitt öga ewigt släcks, 
Fastän qwalen mig förtära 
Och ej någon lisa räcks. 
Smärtan mig till jorden trycker; 
Lifwets glädje och dess nycker, 
Allt för mig förswunnet är, 
Som af werlden stämpel bär. 

Hwilken wålnad mig förföljer? 
Stumma wittne till mitt brott! 
Om jag ock mitt öga höljer 
Ser det honom ständigt blott. 
Ack, han tyckes sorgligt fråga: 
”Hwarför tändes wredens låga 
Mot ett wärnlöst barn, som mig, 
Som ej gjorde ondt åt dig?” 

Än uti mitt öra ljuder 
Gossens höga jemmerskri, 
Och förtwiflan derwid bjuder, 
Att mitt enda genswar bli. 
Ett oskyldigt barn jag mördat, 
Ingen tröst jag sedan skördat: 
All min fröjd blef wänd i gråt, 
Då jag följde brottets stråt.</poem></table>
<table o>
<td><poem>Jag min grymhet will bekänna 
Fast den öfwerilning war; 
Ångrens tårar kinden bränna, 
Ingen ro mitt hjerta har. 
Dock jag skulle tåligt lida, 
Och med lugn mitt straff förbida, 
Om jag kunde plåna af 
All den sorg jag modren gaf. 

Men ej ogjordt nu kan göras 
Hwad jag emot lagen bröt, 
Och till lif ej återföras 
Den hwars unga blod jag gjöt. 
Endast jag på knä kan ligga 
Och med tårar tillgift tigga 
För den sorg föräldrar fått 
Af det brott som jag begått. 

Gråt ej gossen, ömma moder! 
Glöm den sorg, som jag Dig gaf! 
Ack, att mina tårefloder 
Wäckte honom ur sin graf! 
Hulde Far! bland Englars skara 
Säkert lär din Edward wara! 
Hör en brottsling, som Dig ber, 
Och sitt lif till offer ger. 

Låt min död mitt brott försona, 
Må det deraf plånas ut; 
Måtte Himlen Er förskona 
Från all sorg till lifwets slut. 
Gud skall Eder återgälda 
Alla tårar, som är fällda,</poem></table>

<table o>
<td><poem>Och till åldrens sena höst 
Skänka glädje, lugn och tröst. 

I det hopp jag faller neder 
För din fot, o milde Gud! 
Hör den brottsling, som nu beder 
Om ett tröstfullt nådeljud! 
Gif en lindring åt mitt hjerta, 
Och låt ångrens grymma smärta 
Med dess hopplöshet och qwal 
Aftwå mina synders tal! 

Ack! i hjertat ren förskoning 
Ifrån qwalen känner jag; 
Gud! jag erfar Din försoning; 
Jag är nöjd med Ditt behag. 
Jag mitt hufwud lägger neder, 
Och förtröstansfullt Dig beder: 
Milde Jesu! i Din hand 
Tag min själ från stoftets band!</poem></table> 

*

</chapter>

