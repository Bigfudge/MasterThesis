<img><i>JOH. LINDEGREN</i>
<b><big>1819-1918</big></b>
<b>EN KORALBROSCHYR</b></img>

<img>1819-1918</img>

EN STUDIE ÖFVER
DEN PROTESTANTISKA KORALEN
TILLÄGNAD
SVERIGES ORGANISTER
OCH
ANDRA INTRESSERADE
AF
JOH. LINDEGREN

<img></img>


STOCKHOLM.
<sc>elkan & schildknecht</sc>.

<table o>
<td c><poem><i>Hör anderösten, den klara djupa.
Och i hans ärenden upprätt gack!</i></poem>
<td r><sc>J. O. Wallin.</sc>
<td c>
<td c>
<td c><small>CENTRALTRYCKERIET, STOCKHOLM,</small> 1907.
</table>

<table o>
<td 3 c><big>INNEHÅLL.</big>
<td 3 r><small>Sid.</small>
<td><td>Inledning <td r>5
<td r>I.<td>Den protestantiska koralen såsom inspirerad tondikt. 1500- och 1600-talen<tab><td r>8
<td r>II.<td>Koralens taktarter och rytm<td r>15
<td r>III.<td>Koralens återgång och förfall. 1700-talet in till vår tid<td r>19
<td r>IV.<td>Musikvetenskapen och koralrestitutionen<td r>23
<td r>V.<td><i>1819</i><td r>31
<td r>VI.<td> <i>1918</i><td r>33
<td><td>Efterskrift<td r>43
<td 3>
<td 3 c>————
</table>

<chapter name="Inledning">

<h2><small>INLEDNING.</small></h2>

<big><big><big>D</big></big></big>e som på 1860-talet bevistade Wilh. Baucks föreläsningar
i musikens historia fingo bland mycket annat godt veta,
att den protestantiska koralen under reformationstiden var
»en kraftig, rytm iskt lifvad folksång, icke att förlikna vid
nutidens tröga, enformiga koral». Mera fingo vi oss visserligen
icke till lifs i ämnet. Den »tröga, enformiga koralen»
stod oföränderligen uppslagen på orgelpulpeten till gratisbegagnande
af alla organisteleverna, hvilka kunde den så
godt som utantill och blott behöfde öfva sig i transposition.
Men den »rytmiskt lifvade folksången» blef oss alla en terra
incognita.

Den gamla psalmboken af år 1695, som först långt 
sedermera rönte beaktande af några mera käckt utrustade naturer,
såsom N. Södling, J. R. Humbla, B. W. Hallberg m. fl.,
låg då för tiden försänkt i fullständig vinterdvala i klockarestolarnes
ide, där ingen kände noterna, icke ens klockarefar,
som dock tog fram den, när det gällde att 'improvisera'
en melodi till någon mycket svår psalm, och sålunda försöka
se efter, när det gick <i>upp</i> eller <i>ner</i>.

Det var för öfrigt en härlig tid, denna långa period före
orglarnas införande. »Sångsättet» utgjorde de af oss gamla
ännu kvarlefvande musici kända och åhörda klockaredrillarna,
sjungna äfven af församlingen, spridda öfver hela landet,
ännu lifskraftiga på vissa orter (i Dalarna t. ex.) och som
bevisa, att för församlingar med sånglust egentligen inga
svårigheter existera. Så utvecklad är verkligen 
härmningsförmågan i musik hos flertalet människor, att dessa kunna
räkna sina vänner sångfåglarna till närmaste samsläktingar.

Var sålunda redan Gamla psalmboken med sina fyrkantiga
noter i generalbasskrift bragt till hvilostånd, dess merendels
äkta protestantiska rytmik lämnad utan afseende, så måste
spåren ännu fullständigare för oss blifvit igensopade efter
den notskrift, som återgaf en Luthers och hans medhjälpares
och efterföljares sångtoner, och som, äfven den, försvunnit
i skåpens dammgömmor och som icke var känd ens af så
betydande musiklitteratörer som Abr. Mankell och Wilh.
Bauck.

Ty det var mestadels på tysk protestantisk botten som
den protestantiska koralens mäktiga historiska tondrama utspelades,
till hvars sista akt ridån ännu icke gått ned.
Länge artade det sig enbart till ett sorgespel, med denna
devis:

<poem>
Det härliga på jorden,
förgänglig är dess lott ...
</poem>

Och så torde äfven flertalet svenska kyrkomusici hafva
fattat det, de som nämligen genom hörsägner låtit sig berätta
något obestämdt om dess i allmänhet okända innehåll.
I detta drama är, för att fortsätta bilden, hjältekraften, utom
hos Luther själf personifierad hos en hel rad af andliga tondiktare,
hvilkas slående rytmik gifvit upphof till benämningen
»andlig marseljäs» och hvilkas religiösa innerlighet i deras
tonsättningar funnit det mest mångsidiga uttryck, ja blifvit
hela den lutherska kyrkans andliga mat, där hela menigheters
känslor, deras vemod och festjubel, bönesuckar och
glädjesvall ledts i den Crügerska, den Schopska melodiens
fagra blomsterband.

Numera anses sal. kapellmästare J. Chr. Fr. Haeffner ha
<i>komponerat</i> alla dessa härliga saker, ehuru den mannens roll
var en helt annan, såsom längre fram skall visas.

I våra dagar, som, utom af himmelens sol, bestrålas af
vetenskapens ljus, där hvarje skrymsle ur det fördolda fordom,
ur det vetbara närvarande genomsökes vid skenet af
dess fackla, skulle det ju vara egendomligt, ja abnormt, om
icke dess ljussken äfven skulle lyckats skingra det dunkel,
som så länge inhöljt den protestantiska koralen i hennes
upprinnelse, fortkomst och utveckling. Så är lyckligtvis
icke heller fallet, utan också här kan vetenskapen på ett af
sina vackraste blad inregistrera betydande namn, nämligen
namnen i den berömda triaden: <i>v. Winterfeld, Schaeberlein</i>
och <i>Joh. Zahn</i>.

Hos den förstnämnde af dessa författare kan den intresserade
i hans af 3 digra band (»postillor») bestående verk:
»Der evangelische Kirchengesang u. sein Verhältniss zur
Kunst des Tonsatzes» förskaffa sig visshet om, att det verkligen
har funnits en koralens blomstringstid och en dess
ännu fortvarande tid af förfall; en särdeles nyttig lektyr för
dem, som anse, att koralen bör »följa med sin tid»,hvilket
den, gunås, också gjort, men med hvilket resultat! De
bägge andra forskarne ha aldrig yttrat en tanke om, att
icke de nyupptäckta urkällornas läsarter skulle äga ensam
giltighet. Så upptäcktes ju, för att välja ett exempel från
bibelforskningens område, på sin tid <i>Codex sinaiticus</i> m. fl.
och erhöllo genom sin ålder och trovärdighet ett afgjordt
företräde.

Vi svenska kyrkomusici, som nu i den nordiska högsommarens
korta blomstringstid samlas till välbehöflig rekreation,
men ock till allvarliga öfverläggningar om oss rörande angelägenheter,
skola måhända äfven finna den segslitna, urgamla
»koralfrågan» ånyo bragt på tapeten. Den som skrifver
dessa rader har för längesedan uttryckt den tanken, att
någon <i>fråga</i> är den numera alldeles icke. Den skulle då
kunna hitta på att bli det i all evighet. Den som icke af
de ofvannämnda tre stormännen på det området låter sig
öfvertygas, torde väl svårligen af någon som helst kunna
påverkas.

*
</chapter>
<chapter name="I. Den protestantiska koralen såsom inspirerad tondikt. 1500- och 1600-talen">
<h2><small>I.</small></h2>

<h2>Den protestantiska koralen såsom inspirerad
tondikt. 1500- och 1600-talen.</h2>

<small>Dess upprinnelse och konstnärliga betydelse. Auktorerna. Källor.
Koralens inordnande i nutida luthersk gudstjänst. Kyrkokörer.</small>

Liksom den kristna kyrkan i gamla och nya testamentets
kanoniska böcker funnit rättesnöret för sin religionsåskådning,
tro och gudsdyrkan, så har särskildt lutherska kyrkan
i sina från reformationstiden ärfda sångskatter erhållit normen
för religionslifvets uttryck i toner, särskildt de toner,
som tagit form och gestalt i den troskraftiga, frimodiga och
innerliga evangeliska kyrkopsalmen eller koralen.

Därför går man också till dess <i>källor</i> för att vinna klarhet
uti hvad denna sång egentligen var och är, med risk
att eljest förlora sig i tomma gissningar.

Skulle vid undersökningen dessa sångtoner — ty det är om
dem vi vilja tala — befinnas vara i något hänseende annorlunda
beskaffade, än vi blifvit vana att föreställa oss, så
må vi ej däraf taga anstöt.

Tvärtom kan man häraf draga bestämda slutsatser, icke
blott hurudan sången var, utan äfvenledes hurudan den i
nutidens lutherska kyrka <i>borde</i> vara.

Om t. ex. vissa melodier synas för svåra för församlingens
förmåga, så bevisar icke detta, såsom vanligen tros,
att musiken är olämplig, utan det bevisar, att, såsom det
heter i vår kyrkohandbok, <i>sångkrafter</i> på den tiden funnos
att tillgå. Först genom att smuggla undan sångkrafterna
kunde man stämpla melodien som »svår». Men det 
fordrades tvenne århundraden, innan detta fördärfbringande, konstfientliga
kätteri hann rotfästa sig.

Vi befinna oss nu, utan att vi kanske ana det, midt uppe
i den tid, då följderna, de bittra frukterna af denna kyrkosångens
vanvård, ty så kallas de öfvade »sångkrafternas»
indragning, visa sig: — <i>i dogmen om församlingssångens
allenaberättigande.</i> I denna dogm, som vid ringaste skärskådande
befinnes vara falsk, är det som vår tids s. k.
koralkritik söker sitt fäste, på grund af hvilken man 
medlidsamt kan rycka på axlarna åt alla sträfvanden till det
bättre och samtidigt prunka med egenskapen att vara en
konservativ samhällsmedlem, ett stöd för det bestående. —
Hvarje kulturfolk har, då det hunnit sin middagshöjd,
frambragt mästerverk i religion, i konst, i litteratur, som äga
ett genom sekler beståndande värde. Så hade grekerna sin
Homeros, sin Platon, sin Fidias m. fl.; romarna sin Virgilius,
sin Ovidius; israeliterna Moses, David, Jesaja m. fl. samt
sist och härligast Kristus och apostlarna. Alla dessas verk
fram stå ju ännu i dag såsom sammanfattningen af den högsta
andliga kraftutveckling, hvartill hvart och ett af dessa folk
förmådde uppsvinga sig.

Den protestantiska koralen ter sig likaledes som en hög
andlig kraftutveckling, men på ett nytt område: musikens.
Denna konst måste dock först under oerhörda födslovåndor
arbeta sig fram i de gamle nederländarnas kontrapunktskolor,
innan den på 1500-talet i en Palestrinas och hans sam tidas
verk kunde hälsas m ed benäm ningen <i>skön</i> konst.

Det var sålunda flera medverkande omständigheter, som
vid reformationens början särskildt gynnade musikens uppsving
och pånyttfödelse. Luther och hans medhjälpare förstodo
detta. De inryckte i den polyfona sången <sp>folkvisan</sp>
såsom populärt tändande element. Under deras händer visade
sig denna äga en icke anad religiös-poetisk lyftning.
Hon gaf också åt reformationssångerna deras tändande egenskaper:
det storstilade trotset, den fromma gudsförtröstan,
den hängifna innerligheten.

Flera andliga tondiktare följde den nybanade vägen, och
sålunda uppstod i tidens fullbordan hos de germanska folken
<i>das Kirchenlied</i>, den protestantiska koralen, som i inspirationens
omedelbarhet och kraft visat sig jämbördig med
den, som de förutnämnda folkens världsberömda snillen hvar
i sin riktning nedlagt i sina verk.

<poem>
Med blottadt hufvud stiger
historien dit och lär ...
</poem>

***

Det är dock ingen lätt sak att i början finna sig till rätta
med <i>musiken</i> till reformationens nyskapelse: <i>Kirchenlied</i>,
Ty ej sällan intresserar sig musikhistorikern för <i>texterna</i>,
då han egentligen skulle tala om musiken.<footnote> Detta förhållande har utvecklats ända in i våra dagar, då, som bekant,
vid psalmboksrevisioner alls ingen musiker får äran att blifva tillspord, då
nya meterformer uppdyka i oändlighet, utan att frågan om möjligheten att
få musik till dem alls beröres.</footnote> Sålunda ha
många psalmförfattare med orätt fått rykte om sig som 
komponister. Koralhistorien har svällt ut till en eljest onödig
vidlyftighet genom att författarna stundom ryckts med af
det rent litterära intresset. Samma höga anda har visserligen
<i>i det stora hela</i> skapat både texterna och musiken.
I denna korta öfversikt nödgas vi dock mera strängt
begränsa vår framställning till koralhistoriens speciellt musikaliska
synpunkter.<footnote>För dem , som ej äga tillgång till de ofvan anförda tyska 
koralhistorikernas arbeten, torde som åskådningsmaterial t. v. kunna användas förf:s
<i>Svensk koralbok</i> (N. S. K.), 2:a uppl. (Stockholm, Elkan & Schildknecht). Där
finnes äfven tillfälle till jämförelse emellan originallydelser och 'senare form’,
n. b . i de fall, där denna ansetts förtjänt af att anföras.</footnote>

Det gäller då att, trots alla hinder, dem urartningen
uppstaplat, tränga fram direkt till källorna: de äldsta 
läsarterna.<footnote>Dessa hinder, sekelgamla fördomar, påminna nästan om dem, som d:r
S. Hedin på sina tibetanska upptäcktsresor fått erfara.</footnote>

Därvid stöter man på en oväntad omständighet. De melodier,
som utgjort folkvisor, hafva ibland fått en något

modifierad lydelse vid deras inkorporering med den andliga
sången. Denna senare lydelse hafva de i pröfningens degel
erhållit af andliga tondiktare. Då behöfver man i regeln ej
gå längre, utan stanna vid den (alltid ledigt rytmiska) 
lydelse, som de erhöllo, då de öfvergingo till andlig text.<footnote>De, som icke det göra, bruka på denna grund ostentativt förklara <i>all</i>
forskning i dylika ting fruktlös samt förbli — Hæffnerianer.</footnote>

En enklare och fullständigare lösning af »koralfrågan»
kan icke tänkas än med ledning af dessa källskrifter. Alla
fantasier om en blott accentuerande rytm, som betyder:
<i>lika</i> långa noter, »som skiljas genom accenten», försvinna.
Ingen människa tror nu mera på denna accentuerande rytm,
utom uppfinnarna själfva, som därmed tänkt sig kunna dölja
tomheten och bristen på rytm. Slå upp alla dessa koralens
berömda mästare, en <i>Johannes Eccard</i> (1553—1611), en
<i>Hans Leo Hassler</i> (1564—1612) eller själfva <i>Martin Luther</i>
och hans båda musikredaktörer <i>Ludzvig Sennfl</i> (1492—1557)
och <i>Johann Walther</i> (1496—1570), <i>Orlando di Lasso</i> 
(1532—1594), den store nederländaren, vidare <i>Michael Prätorius</i>
(1571—1621), den mångkunnige samlaren. Dessa äro ojäfviga
vittnen. De hafva i förträffliga sättningar, koralbearbetningar
af fulländad konst, undan tidsopinioners förödande stormar
räddat hela grundstocken af den protestantiska koralen, både
till melodi och rytm.

Innan dessa trovärdiga vittnen blifvit hörda, voro koralens
(och kyrkans) vedersakare så godt som oåtkomliga. Nu
äro de afväpnade, desavuerade. Det båtar dem icke att
vädja till den store Seb. Bach, emedan, som längre fram
skall visas, den egendomligt godtyckliga ändringsproceduren
försiggått hufvudsakligen redan innan den tid, då hans 
verksamhet inföll.

Nu till omnämnande af några bland denna tids betydande
koralkomponister. Främst möter oss namnet <i>Johann Crüger</i>
(1598— 1662). Vid hans (liksom vid berömda föregångares
och efterföljares) toner genomdallrar oss känslan af religionslifvets
helgd. Tänk blott på: <i>Huru länge skall mitt hjärta; 
</i>
<i>
Ande, full af nåde</i>; <i>Jesus är min hägnad</i>; <i>Nu tacken Gud,
allt folk</i><footnote>Brukar, som »det svenska <i>Tedeum</i>», i dagspressen refereras: Nu <i>tackar</i>
Gud allt folk. Man frestas att undra, hvad Gud egentligen har att tacka
oss för.</footnote>; <i>Hvar är den vän, som öfver allt jag söker</i> m. fl.
Men dessa ha, lika litet som de i förutvarande samlingar,
någon blott accentuerande rytm, n. b. när de äro rätt återgifna.
<i>Herm. Schein</i> (1586—1630): <i>Till härlighetens land
igen</i> m. fl. <i>Johann Schopp</i> (1600—1642): <i>Helge Ande, hjärtats
nöje; 101 b</i> m. fl.  <i>J. R. Ahle</i> (1625—1673): <i>Dit du
går, dit går ock jag</i><footnote>Här torde jämförelsen emellan <i>äldre</i> och <i>senare</i> form vara särskildt
lärorik; i synnerhet <i>förste takten!</i> De arma komponisterna kunde ju frestas
att vända sig i sina grafvar.</footnote> (urspr:n <i>Liebster Jesu, wir sind hier</i>).
<i>Heinrich Albert</i> (1604—1651): <i>Än ett år uti sitt sköte</i> (att
jämföra med 204 a, Sv. koralbok). <i>M. Vulpius</i> (1560—1616).
<i>Melchior Franck</i> (1573—1639) och flera andra. Från franska
reformerta församlingen upptog lutherska kyrkan efter <i>Claude
Goudimel</i> (1505—1572), Palestrinas lärare, några af sina
bästa melodier: i Sv. koralbok n:is 33 a (ändrad i »1695»
såsom vid b); 107 a; 129 (»77:an»), typisk för blandad
taktart, hvaraf sedermera, då denna af 1700-talet <i>alls inte
begreps</i>, bildades den meranämnda s. k. »accentuerande 
rytmen» (skriften läsen, men icke förstådd), då man ljög bort
notvärdena; vidare 198; 204 b; 277 a; 285 b; 359 (af 
»förenklare» melodiskt och rytmiskt skadad); 374; 385; 418 a;
465; 500.

Från <i>Bömiska bröderna</i> härstamma den högtidliga 139 a
och 152 a.

Bland framstående källskrifter från denna tid ha vi att
äfven anteckna svenska kyrkosångens skönaste skatt, den
redan omnämnda 1695 års sv. koralpsalmbok (redigerad
af H. Vallerius). Den har äfven betecknats såsom den
enda i Sverige af K. Maj:t antagna. Som jämförelse med
»1819» är den högst intressant, blott man inte kommer på
den märkvärdiga idén att anse den senare såsom en förbättring
af den förra.

Dess allmänna kännetecken äro: oförfalskad melodi och
rytm, utom i några fall, där af missförstånd afvikelse ägt
rum. Sålunda har genomgående 3/4-dels takt ej sällan användts
i st. f. blandad taktart, t. ex. vid 77 (H:r), hvilket
alstrat en enformighet, som bör afhjälpas. För öfrigt äro
melismorna mycket riktigt kvar; bokens rikhaltighet är högst
berömvärd, i det att en mängd utmärkta melodier finnas,
som i vanliga tyska samlingar alldeles saknas. Harmonien
(i generalbasskrift) är dock högst ofullkomlig; men det är
en ringa sak att nu för tiden åstadkomma en god sådan.

Men — det finnes alltid ett men — ingenting hade åtgjorts
för kyrkosångens odling enligt denna musik, oaktadt
boken var auktoriserad. I det fallet står Sverige redan på
det snart inbrytande 1700-talets grund, och resultatet af
denna lustvandrande härliga melodik = o.

Hvilken bister varning för kommande tider!

Detta förhållande leder oss osökt öfver till sakens rent
praktiska sida, nämligen <i>den restituerade koralens införlifvande
med nutida gudstjänst.</i>

<i>Kyrkokörer</i> funnos i det protestantiska Tyskland, ända
tills religionskrigen gjorde på dem ett slut och religionshatet
mot katoliker äfven vände sig mot kyrkomusiken. Numera
äro de å alla kulturcentra återinförda i Tyskland, ja
äfven i Sverige, där t. ex. i hufvudstaden de flesta kyrkor
äga sådana. Det gäller nu att ge dem något att sjunga,
som är af beståndande värde och icke förfalskadt eller eljest
underhaltigt. Ett fel, som den äldre protestantismen icke
gick fri ifrån, var att icke fatta begreppet kör i annan bemärkelse
än fyrstämmig eller mångstämmig — ett fel som
öfvergått äfven till nutiden och är af ödesdiger verkan, ity
att sådan sångs dyrhet gör den tillgänglig endast för rika församlingar,
som kanske äfven de snart nog tröttna, då allt
faller tillbaka till intet. Men ej nog härmed: det öfvas bara
motetter, och man kommer aldrig fram till målet: mässan
och <i>koralen</i>. Den sistnämnda vanvårdas fortfarande: den
<i>spelas</i> efter 1800-talets kända manér, men <i>sjunges föga</i>, och
när man besinnar, att den utgör kvantitativt taget nästan
hela musiken, kan man väl förstå, att penningarna äro tämligen
illa använda. Nej, bort med motetter utom vid högtider
och fram med koralen, den äkta, utan gammal försoffande
tyngd, så kan församlingen få höra, huru det skall
vara, uppmuntras till kyrkobesök samt odla sitt skönhetssinne.
Härför är den <i>enstämmiga</i> välöfvade och valda koral-
och mässkören icke blott tillräcklig, utan den <i>enda
lämpliga</i> och som <i>hvarje</i> församling godt kan komma ut
med. Den är äfven, kulturellt sedt, fullkomligt oumbärlig.
Angående sättet att upprätta och inöfva sådana körer, på
hvilka alla reformmöjligheter i sista hand bero, här några ord.

Man skall vara en ohjälplig, af fördomar fången optimist,
om man trodde, att god kyrkosång vinnes utan arbete och
sträfvan. Nej, för det första ett <i>årligt anslag</i>, därpå ett
<i>godt urva</i>l af röster, helst flickor i yngre år, sedan <i>inöfning</i>
af sångerna. Den kan ske efter noter eller efter gehör eller
på båda sätten. Nu först gör man erfarenheter, som fullkomligt
vederlägga alla lösa antaganden om möjligheten af
en <i>oöfvad</i> kyrkosång. Hvaruti visar sig detta?

1:o. I fullkomlig okunnighet i sångens enklaste element:
<i>andhämtning, tonbildning, frasering, nyans;</i> de sjunga som
andra församlingsbor, d. v. s. tiga eller mumla. Har man
genom energiskt bedrifven öfning kunnat bibringa något af
allt detta, hvilket sedan brukar af disciplarna glömmas, så
fattas vanligen 2:o <i>accent</i> och <i>textuttal</i>; härför erfordras nya
kraftiga bemödanden; vidare fordras 3:o <i>uttryck</i> och <i>mening</i>,
så att man sjunger som det anstår erfarna kristna, utan pjoller.
Under allt detta: en ofelbar <i>renhet</i>, så att t. ex. durtersen får
sitt rätta antal sväfningar, så att den stämmer med orgeln.
Ändtligen 4:o <i>precision i takten (lång</i> och <i>kort</i> not) utan
släpning, dock med vissa calandoställen. Organistens ackompanjemang
<i>väl nyanserad</i>t, men äfven ibland med fullt
verk. Vid svag orgel sjunger koralkören fortfarande tydligt,
ej för svagt, och med tillräcklig andedräkt. Nyanserna:
<i>crescendo</i> i stigande melodi, <i>diminuendo</i> i fallande.

—
</chapter>
<chapter name="II. Koralens taktarter och rytm">
<h2><small>II.</small></h2>

<h2>Koralens taktarter och rytm.</h2>

I koralböcker af 1819 års typ är 4/4-dels takten med ständiga
halfnoter uteslutande förhärskande. Detta hade till
följd det bekanta långsläpiga tempot med <i>2 slag på
hvar not.</i>

Endast för att vinna <i>lika långa noter</i> hade tretakten 
anbragts.<footnote>Undantag n:r 61</footnote> Den ansågs nödvändig och enbart möjlig vid daktylisk
vers. Denna egendomliga åsikt motsäges såväl af
källskrifterna som af musikalisk praxis.

Till ofvannämnda ståndpunkt hade man småningom kommit
genom den sekelgamla utjämningsprocess, som hade till
mål att ur koralböckerna borteliminera såväl alla olikheter
i notvärdena som äfven samtliga melismor.

På slika grunder uppstod en ny, aldrig förut anad <i>korallära</i>,
i Sverige kallad »de haeffnerska principerna».

*

I en nutida restituerad koralsamling ter sig saken helt
annorlunda.

Sångerna äro där alla enkla och lättfattliga, oftast af den
orsak att de <i>återfått</i> sin rätta lydelse. Men taktarterna äro
omväxlande och rytmen likaså.

Med små medel stora verkningar. Med <i>halfnot</i> och <i>fjärdedel</i>,
någon gång punkterad not, har koralen uppbyggt sin
rytm och sina taktarter. Med dessa sina få grundelement

ter den sig än i dag frisk, lifskraftig, oberörd af tidens
tand.

<poem>— — — åldern dess anlet förnyar.</poem>

Vi vilja här anföra taktarterna jämte hänvisningar till
motsvariga musiknummer i N. S. K., börjande med

a) 4/4-<i>takt, jämngående<footnote>Penultimans förlängning underförstådd.</footnote> utan melismor och punkteringar.</i>
Typ n:r 200; är dessutom representerad af n:ris 28. 35. 51.
62. 63. 76. 83. 84. 92. 95 b . 101 a. 106 a. 111. 112 b.
140. 141 b. 143 c. 153. 155. 199 b. 203. 206. 224. 262 a
(och b <img></img>) 271. 318. 319. 323. 335 a. 340. 350. 376. 386.
418 b. 452 ( = 37 nummer).

Lägges härtill de 27 nummer, som upptagits såsom »senare
form», gör detta 64 koraler med denna gestaltning.
Dessa kunna <i>för oss</i> sägas utgöra koralens konservativa
element. Vid dem består reformen, liksom vid de följande,
i en väl inöfvad kyrkokör, väl nyanseradt ackompanjemang
och beriktigade tempi.

Till denna ansluter sig nära följande grupp, hvilken liksom
de efterföljande gruppernas nummer kunna benämnas
<i>historiskt restituerade</i><footnote>Såvida icke nykomponerade.</footnote> eller <i>äkt-konservativa</i>. Den senare
benämningen passar dock äfven in pa sådana koraler i
första gruppen, som, ehuru jämngående, fått sin rytm bestämd
under 15- och 1600-talen.

b) 4/2-<i>takt</i> och 4/4-<i>delstakt, med ett minimum af
punkterade halfnoter och af tvånotiga melismo</i>r, några kadenser
med <i>lång</i> begynnelsenot (sällan med <i>kort</i>): n:ris 6. 7. 9.
13. 14. 22. 26 b. 29 a. 33 c. 40. 42. 44. 58. 59 a och b.
64 c. 65 a, b och c. 74. 80. 81 a och b. 89. 98. 99. 103
a och b. 109 b. 112 a. 124 b. 126.<footnote>Delvis i annan taktart.</footnote> 127. 128 b. 139 a
och b. 142 a och b. 144. 147. 151. 162. 170 a. 171. 178.
182. 185. 188. 191 a. 204 b. 205 a. 211. 213 a. 214.
215 a. 216 a och b. 219. 225. 226 a. 233 a och b. 237.
238. 252. 257. 258. 263 a och b. 266. 268 a. 285 a. 288.
300. 302. 305. 307. 339 a. 361. 365. 374. 375. 379. 385.



387 (redan känd). 391. 406. 408 a. 434. 440. 453. 455. 456.
457. 466. 468. 486. 489. 497. 498 ( = 100 nummer).

c) 4/2 <i>eller</i> <img></img>; <i>med kraftigt kontrasterande växling emellan
halfnoter och fjärdedelar</i>, nämligen 18. 21. 42. 57. 77.
102. 133 a. 139 a och b. 154 b. 159. 170 a. 189 (delvis).
230. 258. 266. 298 a och b. 359. 385. 402. 446. 465. 481.
492 (= 25 nummer).

d) 3/4-<i>delstakt;</i> typ »24-an» (i sv. mässan <i>Allena Gud</i>).
Känd och omtyckt taktart. N:ris 1. 43. 47. 52 a och c.
53 a (6/4-akt). 60. 61. 62 b. 67 a, b och c. 68 a och b.
90 b. 96. 97 a. 101 b. 107 b. 108 a och b. 115. 125. 133
b. 145. 149 c. 152 b. 154 a. 157. 170 b. 204 a. 222. 235.
243 a och b. 245. 256. 260. 270 (i uppsången). 274 b. 282.
3 3 9 b. 346. 347 b. 366 (6/4 = 2 ggr 3/4). 370. 372 a. 377.
378 b. 380 (6/4). 381 (d:o). 395 (d:o). 424. 438. 441. 447.
462 (6/4). 474. 480. 483 a. 487 a och b. 488 (= 65
nummer).

e) 3/2-<i>takt;</i> typ 49. En för koralen nyvunnen taktart;
stod förut, ehuru oegentligt, i 4/4-delstakt med samma notvärden.
Dess plastiska klarhet gör den lättfattlig och populär:
49, 81 c. 107 a. 109 a. 110. 138. 141 a. 146. 161.
166. 181. 186 b. 210 delvis blandad). 232 (i nedsången
delvis). 239. 242. 276. 277 b. 285 b. 291. 301 (delvis). 303.
310 (mot slutet blandad). 313. 327. 328. 333. 335 b. 336.
347 a. 358. 359 (mot slutet; dock blandad). 360. 383 (kunde
ock stå i 3/4-delstakt). 388. 396. 404. 408 b. 414. 418 a.
426. 439. 449 ( = 4 3 nummer).

f) <i>Blandad taktart;</i> äfvenledes nyvunnen genom dess befriande
ur en blott mekanisk fyrtakt. Genom noggrant
iakttagande af notvärdena samt de naturliga textaccenterna,
visade det sig, att den består af 3/2-takt blandad med
3/4-dels, antingen i beständig regelbunden växling, ex. 129,
eller på annat sätt växlande; blott sällan växlar den med
fyrtakt. Det egendomliga är nu, att man vid föredraget
blott behöfver låta halfva och fjärdedelsnoterna växla (om
man så vill efter metronom) såsom <i>långa</i> och <i>korta</i>, med
iakttagande af textaccenten; så försvinner därvid hvarje spår af
»svårighet».

Den utgör i sanning inom musikhistorien ett det
eklatantaste prof på genialitet.

Representerad i N. S. K. af 62 nummer
(taktmärket <i>3</i>).

*
</chapter>
<chapter name="III. Koralens tillbakagång och förfall. 1700=talet intill vår tid">
<h2><small>III.</small></h2>

<h2>Koralens tillbakagång och förfall. 1700-talet
intill vår tid.</h2>

<small>En annan anda inom konsten. Krigens härjningar och deras följder.
<i>Pia fraus.</i> Upplysningstidehvarfvet. <i>J. S. Bach.</i> Senare koralister.</small>

Den senfödda musikestetiska vetenskapen låg ännu allt
fortfarande i sin linda långt efter sedan musikens första stora
klassiska period, 1500-talets konst, hade väckt sin samtids
beundran och hänförelse. Under denna, af en öfversvallande
alstringsrikedom kännetecknade tid saknades den också vida
mindre, än som under en långt senare epok skulle blifva
fallet. Musiken stod då på egen själfständig grund. Så
länge den var, hvad den ville vara, nämligen att, utan uppoffrande
af sin vunna själfständighet, utgöra ett religionslifvet
förklarande och lyftande poetiskt element, slöto sig
dess mästare i innerlig trosvärma till religionens sak, hvars
mest vältaltiga tolkare de blefvo. Att så var, bevisas tillfyllest
af dessa i vår tid ånyo i dagen bragta tonverk från
denna äldre period, helupplagor af såväl katolska som
protestantiska mästare.

Men en annan anda skulle inom religion och konst göra
sig gällande. När troshänförelsen sedermera urartade till
religionskrig och dessas äfven af världslig politik föranledda
långvariga härjningar spridt ödeläggelse öfver vår världsdel
och dess kultur, hade af tonkonsten visserligen ej så få
spillror räddats i arkivens gömmor. Men själf låg hon där
sargad. Sin förra gemenskap med det högre känslolifvet
hade hon förlorat, själfva detta känslolif blifvit förytligadt.
<i>Då fanns ingen vetenskap till hands,</i> som, påvisande dessa
allt degenererande förhållanden, kunde ge anvisning på sättet
att återknyta det brustna föreningsbandet emellan religion
och konst samt hela och läka såren.

Å ena sidan hade lutheranerna i sina konstläror betänkligt
börjat afvika från sina <i>enda</i>, äldsta och riktiga traditioner,
hvilka fordrade musikens odling, omvårdnad och hägn, samt
mer och mer närmat sig den reformerta kyrkans kallsinniga
ignorerande af densamma. Å andra sidan hade den dåtida
italienska operan med sin praktfullt bländande ytlighet vändt
uppmärksamheten ifrån kyrkomusiken, intagit eller, enligt
nutida uttryck, hypnotiserat äfven allvarligare sinnen, så att
de estetiska grundlärorna därigenom helt bragts på villovägar.
Då, liksom nu — blott modesak. Det sämsta nya
tog lofven af det bästa gamla. Men hvar äro <i>nu</i> dessa
operor?

Icke ens identitetssatsen: <i>A är A, detta är detta</i> brydde
man sig vidare om. Nej, just den var det, som trampades
under fötterna, i det man tillät sig <i>fria ändringar,</i> vanställningar,
förkortningar eller s. k. »förenklingar» i hvilka koralmelodier
som helst, jämväl de härligaste, mest inspirerade.
Först eleminerades rytmen och de melismatiska tonföljderna,
därnäst kom turen till den melodiska teckningen i öfrigt.
Inom hela konsthistorien är detta en enastående vandalism;
all konst förhånande och neddragande, som innebär sin
egen dom.

Och kyrkostyrelserna? De hade, såsom nämndes, närmat
sig det rent negativa reformerta musikidealet.
Så kommo representanter för upplysningstidehvarfvets bekväma
nyttighetsläror att äfven här ordnande ingripa och
vingklippa den en gång så väldiga, storslagna protestantiska
koralen.

Men, hör jag någon invända, lefde ej den store <sp>Sebastian
Bach</sp><footnote>* F. 1685 † 1750.</footnote> på denna tid, kyrkomusikens zenit och mästaren i
koralsats? Hade koralen råkat på förfall, så hade väl han,
om någon, varit ägnad att bringa den till rätta igen. Ja,


han var mästarnes mästare, hvars skotvång väl knappast
någon af vår samtid, om han då lefvat, varit värdig att
upplösa. Men han var icke koralhistoriker. Därtill var hans
storhet alltför öfverväldigande. Hans snille jagade honom
fram på alstringens väg i en oafbruten skapande verksamhet,
hvars resultat skulle väcka eftervärldens beundran och
häpnad — och innerliga kärlek. Man behöfver ju blott
erinra sig ett af alla dessa älskliga, djupt känsliga fugatemata,<table>
<td>såsom<td><img></img><td>för att
</table>med ens känna sig försatt till allharmoniens själfva medelpunkt.
Hade han ej i Matteuspassionen kringväft <i>Guds rena
lamm oskyldig</i> med en stämföring utan like. Men han hade
ej gett sig tid att efterforska, hvilka växlande öden denna
melodi under tidernas längd möjligen genomgått, innan den
som <i>cuntus firmus</i> nu stod där, klädd i all sin härlighet.
Och detta var icke heller nödvändigt för hans syfte. Ty
likasom människan efter fallet har hos sig något kvar af
gudsbelätet, så äfven koraltonerna efter <i>deras</i> fall. Sak
samma med alla de af honom så känsligt och konstnärligt
behandlade koralerna: <i>han tog dem sådana de voro,</i> och
harmoniseringskonsten fick göra det öfriga. Denna kunna
vi, sittande vid hans fötter, i mån af begåfning lära oss,
men ha inget skäl att i vårt koralstudium stanna vid denne
mästare, tagande honom för den oöfverstigliga kopparmuren.

För öfrigt fortgick lugnt den tärande förintelseprocessen
med koralen både före och efter Bach, som om han aldrig
hade lefvat. Redan hans närmaste efterträdare i Leipziger-
kantoratet <i>J. F. Doles</i> utgaf 1785 en koralbok, som i fadd
ytlighet sökte sin like; andra efterföljande fabrikanter i
branschen att förtiga.

Att denna period dock företedde en flitig melodialstring
i koralsången, kan icke förnekas, och ej så få nummer ha
därifrån influtit i det kyrkliga bruket. Vi svenskar ha särskildt
att minnas namnen <i>E. G. v. Rosen</i> (1775—1866)
och <i>O. Åhlström</i> (1756—1835).

Af nordiska koralboksförfattare, hörande till denna period,
nämna vi den inflytelserike <i>J. C. F. Hæffner</i> (1759—1833),
skicklig i harmonisering; <i>L. M. Lindeman</i>, norsk
(1812—1887) och författarne af Finska koralboken <i>R. Lagi</i> och
<i>F. R. Faltin</i>.

*
</chapter>
<chapter name="IV. Musikvetenskapen och koralrestitutionen">
<h2><small>IV.</small></h2>

<h2>Musikvetenskapen och koralrestitutionen.</h2>

<small>Abr. Mankell. Senare koralister. Kantorer på förordnande. Jobs lidanden.
Bibelöfversättning och koralrevision. Den ödmjuka tjänarinnan. Gamla
koralsångens verkningar. Musikvetenskapens tudelning. Den verkliga
musikvetenskapen = den barmhärtige samariten. Åtskilliga af dess uppgifter.
»Gemensamt tjänstgöringsreglemente.» En del viktiga sanningar.</small>

Det tvåhundraåriga sysslandet med »melodiförenklingar»,
då organister, kontrapunktister, kapellmästare och klockare
täflat uti att, med fullkomligt misskännande af lutherska koralens
skaplynne, ändamål och användning, draga hvar en
sitt strå till stacken: »der ausgeglichene Koral», hade ändtligen
i vårt land nått sin höjdpunkt — i Abr. Mankells
koralbok. I denna publikation af den en gång så värderade
skriftställaren hade t. o. m. penultiman i kvinnliga rimslut
genom förkortning till hälften bragts till lika längd med
alla öfriga noter. Komna till denna punkt kände sig alla
säkra; jordskorpan hade, för att begagna en geologisk bild,
hårdnat, så att man i sin »tjänstgöring» kunde på densamma
slå sig till ro — endast störd af allt för täta jordbäfningar.<footnote>I sista ögonblicket hade dock den utjämnade »Haeffner» räddats undan den
utjämnade »Mankell.»</footnote>
Än spordes det, att »bayerska koralboken» hade gjort slag
i saken och upptagit originalm elodierna, än uppstodo på
inhemsk botten Södling, Humbla, Anjou-Törnwall, Hallberg,
Hjort samt sällkapet K . S. W. Af dylikt uppkom oro i
sinnena, och man fruktade stundom liksom en katastrof à
la San Francisco. Med en mun hade samtliga våra
auktoriteter förklarat, att det vore svårt med koralfrågan; ty 

naturligtvis fick ingen tjänstgörande organist göra någon ändring,
bunden som han var af det »antagna» tjänstgöringsregiementet 
(hvarmed förstods koralboken<footnote>Redan i början på 80-talet hade kyrkomötet med ett visst beklagande
förklarat, att denna <i>icke</i> vore antagen.</footnote>), och som alla våra koralister
voro organister och kantorer, var det ju tydligt, att
ingenting kunde åtgöras. I åtskilliga stockholmsförsamlingar
hade man börjat tillsätta organister och kantorer blott på
förordnande för att — som det troddes — vid risk af lefvebrödets
förlust afhålla dem från att kasta kärliga blickar
öfver till en icke »renlärig» koral. De hade sålunda att
utstå en Jobs lidanden.

Det föll ingen in att tänka på, att liksom våra predikanter
under gamla bibelöfversättningens dagar vanligtvis togo
tillfället i akt och i sin utläggning rättade en hel del
öfversättningsfel i en uppläst text,<footnote>Jmfr t. ex. gamla öfversättningen (början af Pauli tal till atenarna)
Ap. 17: 22.: <i>Jag ser, att I i alla stycken umgåns med vantro</i> med nya
öfversättningen: <i>Jag ser, att I uti allt ären mycket benägne för gudsdyrkan.</i>
Hvilken skillnad! Hvilken förbättring!</footnote> på samma sätt och väl
med samma rätt hade hvarje sångledare medelst sin orgel,
sin sångröst och ännu bättre genom sin kör tillfälle att
söndagligen bringa åtskilliga grundligt malträterade melodier
till deras rätta lydelse. Men det skedde ej.<footnote>Hvarföre afskref man icke i k. Biblioteket alla dessa lättvinneliga och
säkra, sköna melodiskt-rytmiska beriktiganden, som stodo att bokstafligen
taga på hyllan?</footnote>

»I lutherska kyrkan är musiken blott en ödmjuk
tjänarinna», hade den store Törnwall sagt. Och han hade rätt.
Den hade från sin ursprungligen världsbetvingande makt
såsom en lagens och evangeliets jämlike (det sanna, det
goda och det sköna äro <i>ett)</i> nedsjunkit, icke till den ödm
jukhet som ju bör pryda hvarje kristligt sinne, ack! den
ägde den förut, utan till slafvens personligt om edvetna
ståndpunkt; förlorat sin ryggrad — rytmen —, sin talande
tunga — accenten —, sin lunga — den öfverväldigande
kraften.


Det vore omöjligt, påstås det, att vid skolor och läroverk
få en psalmtext af disciplarna nöjaktigt uppläst med sant
och lifskraftigt uttryck. Och orsaken? Ja, somliga skylla
det på koralsången, sådan den bedrifvits under generationer;
dess vissenhet, accentlöshet, brist på nyans och liflighet
hade inympat en slöhet i känslan, som hotade att öfvergå
till atavism.

***

Musikvetenskapen i våra dagar huru rik, huru omfattande!
Bevisar den icke redan därigenom, att tonkonsten dock alltid
är en faktor att räkna med, när det gäller värdesättning af
ett lands kultur?

Likväl känna vi svenskar näppeligen musikvetenskapen i
annan bemärkelse än såsom ägnad den »stora konsten» i ultra
modern mening: harmoni, instrumentering, virtuosväsen,
wagnerism, berömda sångare och sångerskor, musikföreningar
och -fester, kritik och kåserier. Med farten af en i
täflingshastighet stadd automobil framrusar denna moderna konst.
Ej underligt då, om en så föga beaktad, till fots linkande
stackars varelse, som den protestantiska koralen numera
blifvit, alltemellanåt blir öfverkörd. Inga musiklärda skänka
den ens en tanke. »Den är för kyrkfolk, vi gå icke i
kyrkan.» På 80-talet läste jag i ett tyskt musikorgan (jag tror
Allgemeine Musikzeitung) ett af den bekante Chrysander,
Händelbeundraren och -biografen, gjordt uttalande, däri han
bestämdt afrådde framstående musici och komponister från
att taga befattning med denna sak, hvilken blott skulle leda
till stridigheter med de andliga. <i>Och de ha lystrat till
hans maning.</i> Koralböcker skrifvas i Tyskland än i dag
blott af dilettanter, i hvilkas ådror konstnärsblod aldrig
strömmat (se den Wittenbergska k.b:n m. fl.). Märkvärdigt
nog har detta kommit att gälla äfven för skandinaviska
folk, som ingen Chrysander ägt. Jmfr <i>Grieg</i> och Lindeman;
<i>Gade</i> och Berggreen; <i>Norman</i> och Anjou-Törnwall. I Finland
likaså. Försöket med de beröm da svenskarna <i>Fr.</i>
<i>Berwald</i> och <i>J . A. Josephson</i> törnade emot på den omständigheten,
att de voro Haeffnerianer.

Helt annorlunda då musikvetenskapen tänkes såsom <i>alltomfattande</i>,
hvilket den ju <i>måste</i> vara; annars är den icke
vetenskap. Om vi hålla oss till en v. Winterfeld i st. f.
till Chrysander, om vi slå upp t. ex. gamla sv. psalmboken
och jämföra den med Törnwall och konsorter, så visar det sig,
att alla dessa »automobilismens offer», för att hålla oss till
ofvan begagnade bild, d. v. s. alla dessa rytmiskt och melodiskt
vanställda och lemlästade gamla favoritstycken, som
<i>varit</i> koraler, men som nu ligga kringströdda kvidande, att
de påkalla vårt skydd och vårt intresse — åtminstone vårt
kulturhistoriska intresse.

Vår härliga skatt af folkvisor och folkdanser, våra Bellmansmelodier,
våra öfriga framstående tondiktares alster
hälsa vi ju med glädje, då de framträda i pietetsfullt redigerade
nya upplagor, där hvarje not underkastats en omsorgsfull
granskning, så att dessa våra älsklingar på ett fullt
igenkännligt sätt träda oss till mötes. Hvad skulle det då
vara för en barbar, som tog sig det orådet före att förfalska
dem!<footnote>Sådant får endast ske med — koraler!</footnote> Han skulle med rätta få kritiken öfver sig som
ett yrväder och hvarje konstvän skulle hederligt delta i afstraffningen,
ungefär som i slutscenen af Nikolais berömda
opera »Muntra fruarna» med de muntra melodierna:

<poem>
Myg-ga, ge-ting, broms och bi,
Skyn-da hit, sätt gad-den i, etc.,
</poem>

och:

<poem>
Denna oförsynta kar’
Den bör man pina något hvar.
Nyp’en, slick’en, bränn’en!
Hejsan!
</poem>

I kyrkomusik är tyvärr förhållandet alldeles motsatt.
Om någon nu för tiden ville utge en lika pietetsfullt
redigerad upplaga af t. ex. 1695 års vackraste
psalmmelodier, så finge han nog fackkritiken afgjordt mot sig <i>därför</i>,
att han <i>är</i> pietetsfull. Hade han »följt med sin tid», fort-

satt att vränga, fuska och »förenkla», genom sofismer sökt
bemantla sina åtgöranden, så kanske han blifvit lejonet för
dagen. Så olika kan det vara!

Emellertid få dylika enstaka undantagsförhållanden icke
afskräcka, när det gäller en kulturangelägenhet af vikt.

Musikvetenskapen åligger således att utreda och klarlägga
äfven till <i>kyrkomusiken</i> hörande frågor, icke minst sådana,
som en missriktad utveckling gjort allt för att inveckla.
Härpå några exempel.

1:o. Om i en akademi fråga uppstår, huruvida det är rätt,
att kyrkomusici kallas för kyrkobetjänte, så går det ej an
att, såsom det lärer skett, man förklarar detta vara alldeles
i sin ordning, då länsmän och skogvaktare kallas kronobetjänte.
Och hvarför icke? Emedan dessa senare icke i
likhet med de förra representera någon högre idealitet, nämligen
<i>skön konst</i>. Då tonkonsten endast på ett inre ideellt
vis kan förenas med religionen, och då hon, som andlig, erkännes
vara ingifven af samme helige Ande, så kan ingen rangskillnad
emellan präst och klockare (organist) på allvar i
längden upprätthållas, utan torde den vara bestämd att så
småningom försvinna. (Matt. 20: 25 f. Luk. 22: 25 f.)

Så ungefär kunde man möjligen ha svarat i akademien.

2:o. Om, såsom det kan ådagaläggas, musiken enligt den
lutherska kyrkans alltifrån begynnelsen uppställda princip,
skall såsom skön konst vara med henne innerligt förenad,
så kan det vara af intresse att undersöka, i hvad mån detta
i kommande tid verkligen blef fallet, om reformatorernas
förväntningar härutinnan gingo i uppfyllelse. Därom på
annat ställe. Om själfva föreningen här några ord.

Såsom senare tillkommen än religionen, kunde tonkonsten
först i tidens fullbordan, då den nått sin första stora fulländning,
förena sig med denna, hvilket skedde vid reformationen.
Redan långt förut — ända från konung Davids tid
— hade i människosinnet en aning om, en trängtan efter
skön konst och efter dennas förening med religionen gjort
sig gällande. Därom bära också olika folks häfder sedan
ännu längre tid tillbaka otvetydiga vittnesbörd. Under mer än
ett årtusende var den ambrosianska och gregorianska sången
den västerländska kyrkans tonkonst, hvilken hölls i högt
anseende och sorgfälligt öfvades. Sedan Luther och hans
medhjälpare bragt den harmoniskt utgestaltade konstsången,
rikliggjord genom användning af folkvisan <i>»i dens tjänst,
som skänkt oss den härliga gåfvan»</i>, var i och med detsamma
föreningen inom vår kult blifven till en verklighet.

Men häraf framgår, att då musiken <i>i egenskap af skön
konst</i> ingått förening med och funnit ett hem vid gudstjänsten,
så kan hon endast såsom skön konst i denna förening
fortfarande <i>bestå</i>. Låt konsten förflackas genom vanvård,
och föreningen är bruten.

Nu har man påstått, att lutherska kyrkans sång är enbart
församlingssång. Men denna öfvas ju icke. Det som
kallas konst är dock det som skall <i>läras</i> genom öfning.
Farväl då med konsten! Här ha vi nu det historiskt vanställda
och skefva systemet i sammandrag.

Öfverallt i de församlingar, där behofvet af en kyrkosångens
reform gjort sig gällande, har man mer eller mindre klart
insett detta och börjat tvifla på dogmen om församlingssångens
allenaberättigande. Den trassliga härfvan lär icke
heller kunna redas på annat sätt än genom att återgå till
reformatorernas idé och återupprätta kyrkokören, att börja
med som unison.

Hvad är då det centrala i kyrkomusiken? Jo, själfva den
af dem åvägabragta <i>föreningen emellan religion och tonkonst</i>.

Orgelns fulländning, koralreformen, mässans musikaliska
utgestaltning, kyrkosångsföreningars bildande, allt tyder på
ett nyvaknadt behof af ett religionen värdigt gudstjänstfirande.

Körens (och liturgens) sånger, textligt som musikaliskt
fulländadt föredragna af skolade röster, med äkta melodi
och rytm, med uttrycksfull deklamation och accentuering,
det må gälla motett, mässa eller koral — hvilken senare
församlingen genom åhörande och öfning kan stämma in i
— detta är i luthersk kyrkomusik det historiskt riktiga,
sant uppbyggliga och därför — det centrala.

3:o) Musikvetenskapen har vidare att ådagalägga det falska
i sådana läror, som genom misskännande eller förvrängning
af den liturgiska musikens begrepp bidraga till dess
urartning och förfall.

En metrik t. ex., som i sin tillämpning reser sig upp
emot den under koralens gyllene tid, såsom musikaliskt och
språkligt riktig allmänt erkända och af de högt begåfvade
tondiktarna allmänt följda; ett taktsystem, som ej ger plats
för koralens mest allmänna rytmiska företeelser; inbillningen
att trippeltakt är syndig och blott låter förena sig med daktylisk
vers; att gamla psalmbokens »oordnade poesi» kräfver
'haeffnerianisering’ af dess musik, m. fl. amsagor: sådana
riktningar kunna vara skadliga. Vidare att göra mästarnas
mästare, den store Bach till koralhistoriker, åberopa Mozart
och Beethoven såsom vittnen i protestantisk koral, att tro
all utveckling vara framsteg, att söka fånga anhängare på
en urartad modernitets limstång, att anse hvem som helst
kapabel att komponera koraler, att församlingen skall kunna
sjunga allting — alla dessa och mångfaldiga andra dilettantismens
blotta hugskott har musikvetenskapen att energiskt
tillbakavisa. Först och sist måste han träda inom skranket
till försvar för koralens äkthet; dess rytmiska pulsslag få
icke afstanna — då blir diagnosen: hjärtfel eller —
död. De verkligt fromma tonmästarnes fromhet var lika
långt skild från fromleri, som öster är ifrån väster.

En förslagsställare vid organistmötet har begärt
»gemensamt tjänstgöringsreglemente för organister». Veta då icke
organisterna själfva sina åligganden? Hade icke såväl den
etiska som den estetiska lagen inskrifven i sina hjärtan?
Hvarifrån kommer förslaget? Hvartill syftar det? Är det
icke för tidigt väckt? Då ingen reform ännu hunnit genomföras,
skulle ju hvarje sådan tvingas att antingen tvärstanna
eller göra ett luftsprång in i det opröfvade nya. Då ingen
vet, i hvilken riktning — reformvänlig eller -fientlig — af
hvilka eller af hvad anledning det skulle skrifvas, stannar
man i villrådighet. I de församlingar, som med arbete och
omkostnader börjat reformera och höja sin kyrkosång, skulle
det tvifvelsutan verka som en förhärjande nattfrost. Personer,
utan inre drift, konstintresse eller arbetslust, skulle
kanhända komma att skrifva lagar för sådana, som i högre grad
besitta dessa egenskaper. Hvem vill lära örnen flyga! Den
jämnstrukna medelmåttans tidsålder vore kommen, all täflan
skulle till konstens obotliga skada upphöra. Hvartill
reglemente? Dragoxen älskar oket. Konsten afskyr det.

Det var sant! Förslaget hade visst sett dagen hos någon
lagstiftande korporation. Invändningarna kvarstå.

4:o) Att genom praktiska anvisningar verka eggande och
uppmuntrande till återupprättande af kyrkomusiken i sin
helhet, anstår äfven bäst musikvetenskapen. Den har
härvid att inskärpa en hel del viktiga sanningar, sådana som:
arbetaren är sin lön värd; af intet blir intet; utan ihärdig
sträfvan inget resultat o. s. v., således motarbeta den
uppfattningen, att sången är allt för helig för att behöfva
betalas.

—
</chapter>
<chapter name="V. År 1819">
<h2><small>V.</small></h2>

<h2>År 1819.</h2>

Detta för oss alla så välbekanta årtal förtjänar kanske att i
en svensk koralbroschyr särskildt ihågkommas, såsom
inledande en märklig period i vår koralhistoria.

Att karakterisera denna period är svårt eller lätt,
alltefter som man tar det.

Upplysningstidehvarfvets koral; dess musikaliskt och
rytmiskt utjämnade, afstubbade, »praktiskt» inrättade
nyttighetsmusik; församlingssångens allenaberättigande.

Dess öfvervägande prägel torde vara: en tungt sig
lägrande, påtvungen, sedan invand auktoritetstro.

Enligt våra dagars förändrade åskådning skulle den
liknelsevis te sig ungefär som en egyptisk pyramid, jämförd
med Kölnerdomen.

Den kännetecknas vidare

1) af det lugn och den »ordning», som efterträdde den
gamla psalmbokens »oordnade» rytm;

2) af de många med ett ömkans löje afspisade
revisionsförslagen;

3) af den oblandade tillfredsställelsen med koralerna: 1,
2, 3, 8, 12, 19, 23, 28, 31, 33, 35, 41, 45. 50, 51, 55, 63,
76, 77, 86, 89, 97, 99, 106, 111, 113, 124, 136, 137, 140,
155, 160, 186, 187, 197, 198, 199, 200, 210, 215, 216, 264,
280, 328, 335, 394, 429, 442, 452; således ett femtiotal
omtyckta melodier, de flesta visserligen med utplånad rytm,
ty så var tidens sed; vidare

4) af den upptvingade tonhöjden, af de dubbelt för långa
noterna (alla breve hade behöfts), af de bokstafligen åtlydda
obligatoriska fermaterna;

5) af den mängd undermåliga koralprodukter, dem ingen
vid omtryckning vågade utesluta (»antagna» förstås), hvilka
gjorde den alltid <i>icketillhandsvarande</i> minimitabellen lika
nödvändig som efterlängtad och saknad;

6) af den visserligen djupt kända, men alls icke <i>er</i>kända
melodibristen: man trodde sig lugnt kunna lita på, att
prästerna icke skulle skrifva »sådana» psalmer — hvilket dock
rätt ofta inträffade;

7) af den för hrr förläggare glädjeskimrande tid, snart en
saga blott, då de beredde sig en guldgrufva genom
omtryckning af den klassiska boken — vår musiks Schiboleth och
»oförändrade augsburgiska bekännelse».

—
</chapter>
<chapter name="VI. Slutet. År 1918">
<h2><small>VI.</small></h2>

<h2>Slutet.</h2>

<h2><small>År 1918.</small></h2>

Elfva år hade förflutit, sedan <i>första allmänna svenska
kyrkomusikermötet</i> hölls i Stockholm sommaren 1907.

De väckelser, som detta gaf, hade varit af en omfattande
betydelse och burit rika frukter. Genom knytande af personliga
bekantskaper, genom utbyte af tankar och åsikter i
en hel del vårt fack rörande ämnen, hade ett ökadt samförstånd
vunnits och kårandan väsentligen höjts i såväl kyrkligt-
musikalisk som i allmän humanitär mening. Afvoghet
och misstro hade gifvit vika, små eller stora tvistigheter,
som kunde förekomma, störde icke det allmänt kordiala i
umgänget: ty alla visste ju, hurusom i musik dissonanserna
ha förmågan, att till det sublimas högsta höjd lyfta och stegra
dess öfversvinneliga verkan.

Man hade för öfrigt känt sig ryckas med af den glädjande
nya allmänna rörelse, hvars lösen var: samling till
arbete för fosterlandets väl! Det gällde alltså äfven på vårt
område att söka framkalla de slumrande andliga krafter,
som blott behöfde solljus och värme för att väckas och för
att åstadkomma en efterlängtad nationell uppblomstring.

Flera sådana kamratfester hade under årens lopp ägt
rum och alltid präglats af denna humanitetens upplysta syn
på tingen, som gjorde diskussionerna till verkliga
glädjestunder. Fjärran från trångbröstadt småsinne, fällde man
ej förhastade domar öfver andras skiljaktiga meningar eller
öfver nya uppslag till kyrkom usikens fromma. Man hade
öfvergifvit plägseden att sätta en parlamentarisk omröstning
i stället för den tålmodiga vetenskapliga granskningen, som
nu öfverlämnades åt fackmän af erkänd opartiskhet. Kort
sagdt: man hade tillägnat sig de bästa metoder, hvilka
medgåfvo utvecklingen af alla de krafter, som så väl behöfde
tagas i anspråk till främjande af gemensam ma intressen, i det
alla lystrade till fältropet: upp till arbete för nationell samling!

Då inträffade en händelse, som skulle ge denna bok en
alldeles oväntad afslutning.

***

I mina tidigare år kände jag en ung man, hvilken liksom
jag ifrade mycket för koralreformen. Vi hade omtrent samma
uppfattning rörande sättet, men i grund och botten olika
lynnen. Jag var en fridens man, han en stridens. På spe
kallade han mig ibland för Melanchton, men ville icke
m edge, att hos honom fanns någonting utaf L uther. Vid
våra sam tal i äm net sökte jag alltid däm pa hans ifver,
men vanligen förgäfves. Sedan han i tideböckerna, som
orden föllo, med egna ögon sett, huru melodiförfalskningen
(ett af honom uppfunnet uttryck) hänsynslöst och, som
han trodde sig hafva märkt, under en hycklande mask
under långa tider system atiskt bedrifvits, med uppgifvet syfte
att gagna församlingen, men i själfva verket till hennes
skada och fördärf, sade han, att om något vore ett djäfvulens
verk, så vore det detta. Blefve protestantism en beröfvad
sin ljusa frimodighet, dess sånger sin klang af hjältedikt
och hjärtevärma, dess accenter och rytmer söfda och bebelagda
med sordin, då vore dess historia all. A ldrig har
jag, ej ens på teatern, sett någon såsom han genombäfvas
af fasa, då rundtom kring koralboksutgifvare m ed höga later
och granna företal uppträdde för att befästa oss i den tron,
att allt vore bra som det är.

Jag sökte för honom förklara de historiska orsakerna till
förfallet: kulturens nedgång, ja undergång under 30-åriga
kriget; vidare: Operans uppkomst, hvars stil naturligtvis var
en annan, men som af den tidens esteter i blindo troddes
vara en <i>fulländning af kyrkostilen,</i><footnote>Därför är <i>Palestrina</i> för oss viktig, att vi ej skola låta oss kringföras
af allehanda lärdomsväder, till förfång för kyrkostilen. Liksom det i arkitekturen
finnes kyrklig stil, så äfven i musiken.</footnote> så inbröt förflackningen
ohejdadt och ...

»Ja, alldeles som i våra dagar, då man dristar sig hallstämpla
en moderniserad förflackning som fulländning.»

Jag sökte vidare lugna hans upprörda känslor med påpekande
af, att under religionskrigen protestanter och katoliker
hatade icke blott hvarandra och hvarandras kult, utan
äfven hvarandras musik (hvilket Luther aldrig kunnat ana).
På så sätt, då den katolska musiken fortfor att vara ymnig
och rik, så måste den protestantiska, <i>för kontrastens skull</i>,
få en prägel af den allra största torftighet, så att ej ens en
unison sångkör fick medverka vid deras gudstjänter. Från
forna tiders religionshat ha vi sålunda hela denna misär.
Dessutom sökte jag trösta honom med den »utjämnade»
församlingssångens stora prisbillighet, då den alls ingenting
kostade och utgifterna till kyrkomusiken således nästan alldeles
bortföllo ....

»Schlecht und billig, ja. Har du icke i din ohjälpliga
optimism kunnat märka, att församlingarna börjat tystna?»

Så kunde vi ibland fortstätta till långt in på natten.

Det kan tilläggas, att han med sin argsinta penna förpassade
ur tiden åtskilliga koralböcker. I polemiken var han
en animerad deltagare, och när han stötte på någon riktigt
energisk motståndare, blef det lif och lust; deras strid kunde
ibland erinra om beskrifningen hos Frithiofs skald:

<poem>
De spände hop som örnar
utöfver vredgad sjö;
de brottades som björnar
uppå sitt fjäll af snö.
Rotfästad klipa hölle
väl knappast etc.
</poem>

Den omförmälda händelsen bestod uti att vi bägge en
dag oförmodadt råkades, efter det våra vägar icke på länge
kommit att mötas.

»Nej, se goddag», utbrast han, »du gamla optimist! Huru
lefver 'värden' med dig?»

»Goddag! jo tack, jag har en mycket hygglig <i>värd</i>, så
att jag kan få blåsa klarinett, flöjt, spela violin, violoncell,
altfiol, orgel, piano och kontrabas 18 timmar på dygnet!»

»Nå, men hvad gör du annars?»

»Sofver som en stock.»

»Hvad är det du har där i bakfickan?»

»A, bara ett litet manuskript, som jag tänkte ...»

»Får jag låna det ett par dar?»

»Gärna.»

Skildes åt. Om två dar kom han hem till mig med
m anuskriptet jäm te ett af honom författadt <i>tillägg</i>, som
han trodde vara åtskilligt piffigare än gamla slutet.

»Du får det», sa’ han.

—

Här vidtager nu den intresserade sångarbroderns

<h2>Afslutning och tillägg.</h2>

<h2>År 1918 (b).</h2>

Som kyrkomusikens idkare, trots deras väsentligen höjda
bildningsnivå och kyrkomusikens allmänna framsteg, på
grund af att de voro kyrkobetjänte, icke kunde vinna inträde
i kyrko- eller skolråd, var det heller ingen, som där
förde konstens talan beträffande de praktiska anordningar,
som voro af nöden för ett framgångsrikt reformarbete. Detta
gjorde, att allt förblef vid det gamla.

Sedan, efter år 1907, den ända upp till Luther sig sträckande
historiska kontinuitetens tråd i detta ämne för alltid
afslitits, befann man sig småningom åter inne i det gamla
ovisshetens tillstånd. Den åter och åter uppdykande »frågan»
stöttes och blöttes likt gummans skinnpäls. De till mötena
insända diskussionsämnena voro vanligen stiliserade så här:
I hvilken riktning bör utvecklingen af vår koralsång fortgå?
etc. Ja, man måste tillgripa det gamla medlet att, genom
utdelande af resestipendier åt framstående akademiledamöter,
få dem att resa till — Kristiania — <i>efter</i> unionsbrytningen! —
för att, väl för 7:de gången taga kännedom om den »lifliga»
Lindemanska koralen. Huru skulle man eljest kunna veta,
huru <i>vår</i> blifvande koral skulle komma att se ut? På det
viset vann det ohistoriska slagdängsmaneret alltmera terräng,
och koralböcker växte som svampar ur jorden.

Andra förnekare af den historiska kontinuiteten tänkte
sig sakens ordnande (liksom alltid behöfde den »ordnas»)
som en ämbetsåtgärd af ett enkom därför inrättadt byråkratiskt
skrifvardöme, där känslans konst skulle underkastas
en flinthård behandling. Genom omröstning emellan olika
riktningars representanter skulle då ett slags lottkastning,
minnande om de romerska soldaternas vid korsfästelsen,
företagas samt sanning och lögn ändtligen komma till en
slutlig och afgörande kraftmätning. I sanning storartadt!

Många föreställde sig, att allt berodde på »en varsam
revision af vår koralbok», synnerligast på inskrifvande af
inom musiken berömda namn på den gamlas titelblad. Denna
åsikt var koralförläggarnas, hvilka kunde berömma sig af
att ensamma vara initiativets män.

Annars skilde man på sina håll emellan nyrytmisk och
gammalrytmisk; med den förra menade man glad lindemaniansk,
med den senare någonting alldeles okändt.

För nytt var man mångenstädes ej obenägen, såvida detta
näml. 1:o ej skilde sig från det gamla, 2:o hade egenskapen
att kunna rycka församlingen med sig.

Detta senare slags optimism, som blifvit till ett slagord
med utopisk innebörd, hvilade på det antagandet, att religionsentusiasm
omedelbart föder musikentusiasm, denna åter lika
omedelbart sångkunskap och medveten sångplikt. En församling
är enligt denna åskådning en sångkår af sällsynt
homogenitet. Blott ledning behöfves, hvilken kan fås för
en ringa penning (— 12: 50 i kvartalet —).

Kyrkosångens <i>enhet</i> hade äfven upptagits på programmet.
Här tänktes mångfalden af sjungande församlingar hafva
uppgått i en enda.

Fördröjandet af psalmboksrevisionen hade gjort, att de
många kända metriska inadvertenserna, såsom: »Vänd af
din vrede», »Din sanna fruktan <b>och</b>» m. fl. hade blifvit den
käpphäst, på hvilken <i>metrikerna,</i> ett ringa fåtal organister,
ridit spärr emot den sannskyldiga koralrytmen. Inför deras
lära, att texten vore hufvudsaken, måste de verkliga rytmerna
ge vika för en godtycklighet som beröfvade koralen
all hållning. I grund och botten föraktande den protestantiska
koralen, använde de den blott för sina egna syften
och hugskott. I stället för att vi andra gladde oss åt att
se nyrenoverade, äkta gamla koraler, stodo metrikerna alltid
färdiga att, likt draken i Uppenbarelseboken, uppsluka de
nyfödda. Metrikerna uppträdde med stor pondus på alla
koralmöten och ansågos representera bildningen (i metrik),
beläsenheten, religionen. De voro den tidens enda
musikauktoriteter.

Vår bokligt lärda värld hade, med sina barndoms- och
ungdomsminnen från skolbänken, äfven det af läroverkets
dagliga morgonandakt med koral, där denna ackompanjerades
å ett mindre harmonium af något litet snällt underbarn till
10-åring. Att bortåt ett decennium dagligen under likgiltig
tystnad deltaga i denna repertoar på cirka 7 koraler, svaga,
stela, färglösa, utgjorde den kurs i ämnet, som blitvande
studenter, professorer, församlingslärare, kyrkofurstar, ledamöter
af akademier och lärda samfund, publicister och andra
snillen, utom i undantagsfall, hade till sitt förfogande, när
det gällde att, därtill uppfordrade, yttra sig i »koralfrågan».
(Den var nämligen och förblef alltid <i>en fråga</i>, huru mycket,
huru ofta den än dryftades och »ordnades».)

Spåren förskräcka. Men icke desto mindre hade under
årens lopp ej så få musikbegåfvade ungdomar offrat sina
bästa dagar och krafter, ja fortsatt därmed in i ålderns höst,
att af böjelse för ämnet genomleta k. Bibliotekets alla gömmor
för kyrkomusik, själfva bekostat sig resor och facklitteratur,
i nattens timmar suttit vid studielampan, om
dagarna gett lektioner, men slutligen, dignande under öfveransträngning
och nattvak, bragts till ett hopplöshetens till
stånd, utan annat resultat än anseendet att ha varit opraktiska
svärmare.

Så ljöd den lärda världens dom: <sp>En auktoritet kan
endast aflösas af en större auktoritet; men hvem vill
i sin fåvitsko framträda, påstående sig vara en
sådan?</sp>

Organisterna, som jämte sina genom föreningsväsendet
vunna oskattbara fördelar af världsvana och humanitet
äfven fått blicken öppen för den verkliga koralens uttrycksfulla,
smidiga och trosvarma kynne, när de iakttogo allt
detta, oroades deras sinne och de började frukta, att de möjligen
kunnat ha orätt. Alltmera sällan hörde man i kyrkorna
kort not bredvid lång. Man fick vara nöjd med vackra
preludier. Snart nog fanns den rytmiska koralen, protestantismens
bålverk och lunga, <i>blott på Skansen</i> jämte sjuglasvagnen
och andra se- och hörvärda föremål. Kyrkokörerna
aflystes eller själfdogo i brist på anslag, kyrkogångarna sökte
enbart förståndsmässig andlig näring, men älskade icke Herrens
sköna gudstjänst för dess skönhets skull. Sankeys
sånger blefvo vår enda folkmusik, nämligen på konventiklar,
medan kyrkorna stodo tomma.

Så småningom inbröt, tycktes det, <i>den andra</i> stora fimbulvintren
eller koralnedisningsperioden med årtalet 1918.
Den första hade årtalet 1819.

Eller döm själf, käre läsare! Här ett referat i sammandrag
af ett den outslitliga koralfrågans dryftande på år 1918
hållet organistmöte i Stockholm.

-- -- -- -- -- -- -- -- -- -- -- -- -- -- -- -- --

Sedan hr ordföranden öppnat sammanträdet och protokollet
från gårdagen upplästs och gillats, genomgicks föredragningslistan,
som uteslutande upptog detaljer rörande
koralfrågan.

Efter en orienterande inledning angående öfverläggningens
innebörd jämte en uppmaning till vederbörande talare att
fatta sig kort, följde dessa ämnen i nedan nämnda ordning:

a) <i>Anser mötet, att fermaterna i den Haeffnerska koralboken
böra bibehållas?</i>

Härvid utspann sig en ganska vidlyftig, men sakrik diskussion.
De flesta talare ansågo fermaterna vara af stor
praktisk nytta för organisterna själfva; ty då, såsom en af
dem uttryckte sig, organisten hunnit fram till en fermat, är
det klart att han behöfver en rundlig tid på sig, för att i
psalmboken läsa och i minnet inprägla följande textrad,
huru skulle det annars gå med hans sång? Denna meningsyttring
framkallade flera bravorop och: »proposition», hvarvid
frågan med enhälligt <i>ja</i> besvarades.

b) <i>Anser mötet de Haeffnerska halfnoterna böra bibehållas
och, om så är, hvilken metronomisering bör hvarje sådan
not erhålla?</i>

Den först uppträdande talaren, som sade sig ha gjort
specialstudier i ämnet, uttryckte sin djupaste afsky mot den
förgripelse som öfvats, i det man sökt förvandla de gamla
kära halfnoterna till fjärdedelar. Hvad hade man för befogenhet,
utbrast han, att göra den ringaste ändring i »den
antagna koralboken»? Har en kapellmästare skrifvit en
halfnot, så är det klart, att han också <i>menat</i> en halfnot och
icke en fjärdedel; bad likaledes få påpeka, att då en kapellmästare
skrifver 4/4-dels takt, så menar han <i>icke</i> alla breve,
hvilket ju kunnat rättfärdiga tilltaget med fjärdedelar; nu
saknades alla skäl till den nymodiga förändringen, som måste
stämplas som ett fräckt auktoritetstrots. Hvad metronomiseringen
beträffar, så skulle tal. helst sett, att den frågan
icke blifvit väckt, då dess nymodighet ju svär mot all religion;
men då nu så skett, trodde han sig för sin del böra
tillstyrka, att <b>2:ne metronomslag</b> <i>på</i> <b>hvarje</b> <i>halfnot</i> af
Maelzel <b>ställd på 58</b> (säger <b>58</b>) antages såsom normgifvande.

Ett allmänt sorl af bifall och tillfredsställelse hälsade denne
talares anförande, och beslöts likaledes enhälligt halfnoternas
bibehållande, jämte den föreslagna
metronombeteckningen.

c) <i>Har mötet någonting att erinra mot minimitabellens
aflysande?</i>

Flera talare påpekade farorna af akademiens minimitabell,
såsom motverkande <i>enheten</i>. Antag, yttrade en af entusiasterna
för enhetstanken, att några åhörare från grannförsamlingen
infunnit sig och <i>203</i> står som gradual på nummertaflan,
men organisten behagar välja mekn <i>264;</i> hvad skall
följden bli? Hvilket sammelsurium, då de i grannförsamlingen
ä' vana att sjunga och äfven nu ljudeligen sjunga mel:n
203! Må man spela dessa båda melodier sam tidigt, och
jag tror, att inte ens Sveriges lärdaste kontrapunktist skall
förmå bringa någon harmoni dem emellan.

Ordf.: Beslutar mötet för sin del aflysa minimitabellen?
Svar <i>ja.</i>

d) <i>Anser mötet, att tonhöjden i 1819 eller som vi hädanefter
vilja kalla den <b>1918</b> års k. b. är den rätta, eller bör
den sänkas eller höjas?</i>

Det påpekades, att visserligen vore tonhöjden i allmänhet
mycket för hög, så att hela skaror af sjungande menighet
därigenom fått sina röster totalt förstörda. Men de, som
klaga däröfver, veta icke hvad saken gäller; det gäller att,
som det heter, taga förnuftet till fånga under trons lydnad.
Hvarför har man en auktoritet? Jo, därför att han skall vördas
och åtlydas. De gamla fenicierna t. ex. förstodo denna
sak i grund. L äs beskrifningen öfver Moloksoffren!
Nog, nog! ljöd det, och med hänförelse beslöts tonhöjdens
bibehållande.

e) <i>Anser mötet, att nyupptagna melodier böra till om växling
i koralboken införas?</i>

1:ste talaren: Sant är, att en hel del melodier i vår
annars så härliga k. b. äro jämmerligt fula, ja plågsamma.
Men just häri ligger deras oändliga värde. Ty, mina herrar,
det är genom pröfningar och vedervärdigheter af alla slag
som människan m åste renas och luttras för ett högre lif.
Jag ber, för att belysa denna sanning, få välja ett exempel,
som herrarna måhända skola finna väl trivialt. Antag, att
en fattig vandrande musikant med ett ostämdt instrument,
ett positiv, ställer sig utanför mitt fönster, vefvande en
gemen slagdänga; jag kan då be karlen <i>gå</i>. Men, mina herrar,
hvart skulle då den pröfningens och vedervärdighetens sant
uppfostrande verkan, hvarom jag talar, taga vägen? Den
skulle ju gå på samma gång som han. Nej, låt honom
stanna kvar och prisa i ditt stilla sinne den försyn, som
skickat honom i din väg.

Ytterligare 10 talare hade anmält sig, men sade sig vara
förekomna af den förste ärade talaren.

Därpå besvarades frågan med ett ljudeligt, rungande <i>nej!</i>

*
</chapter>
<chapter name="Efterskrift. 
Konsten att skrifva koralböcker måste bli helt allmän">
<h2>Efterskrift.</h2>

<h2><small>Konsten att skrifva koralböcker måste bli helt allmän.</small></h2>

När hvar och en af oss kyrkomusici hunnit skrifva hvar
sin egen koralbok, först då kan <i>allas</i> öfvertygelse på detta
område blifva tillräckligt representerad.

<i>Koralkomponisterna</i> från olika århundraden, ehuru de diktat
ur fullaste hjärta och sålunda åstadkommit en psalmens
melodiskrud, som långt mera än annan musik trotsat
tidens tand, ha ju, enligt en nyare åskådning, blott i sina
tondikter framställt vissa lösa förslagsmeningar, dem det
beror på oss icke blott att antaga eller förkasta, utan äfven
att genom hvilka som helst godtyckliga ändringar och
»förbättringar» inrätta efter vår egen bekvämlighet som
tjänstgörande.

Nu säger ordspråket: så många hufv’en, så många sinnen.
Men då naturligtvis den enes öfvertygelse i saken är lika
god som den andres, en lika okränkbar helgedom, så följer
däraf, att, på det allas mening skall fullt ut kunna göra
sig gällande, också hvar och en får skrifva sin egen
koralbok.

Först såmedelst kan all önskvärd omväxling förlänas
korallitteraturen.

Någon torde invända, att då ha vi ju ett allas krig
mot alla.

Ja väl: detta blir verkligen följden, om man förnekar
den historiska kontinuitetens och forskningens rätt.

Dock, det gifves ett annat sätt, gentemot hvilket de
kära mästarna i sin himmel visserligen hafva ett medlidsamt
leende.

Och detta skulle vara?

<sp>Att mangrant sluta sig till den ofvan omhandlade</sp>
<big><b>1918</b></big> <sp>års koralbok</sp>.

*
</chapter>


<table o>
<td c><img><small><b>PRIS 50 ÖRE</b></small></img>
<td c>
<td c>
<td c><small>Centraltryckeriet, Stockholm 1907.</small>
</table>
