
*

P. E. Hundrup

Christian Frederik

Ingerslev

1868.




Indbydelsesskrift
til
Afgangs- og Aarsprøverne
i Aarhus Kathedralskole
i Juli 1868




Indbydelsesskrift
til
Afgangs- og Aarsprøverne
i Aarhus Kathedralskole
i Juni og Juli l868.

Indhold:
1. Christian Frederik Ingerslev, Nekrolog af Overlærer F. E. Hundrup.
2. Skoleefterretninger ved fung. Rektor Prof. Cl. Funch.

——————

Aarhus.Trykt i Stiftsbogtrykkeriet.1868.




Christian Frederik Ingerslev.
(Nekrolog af Overlærer F. E. Hundrup.)
———


(Anm. Denne Nekrolog har været optagen i „Illustreret Tidende“ tilligemed et
særdeles vellykket Billede af den Afdøde og aftrykkes her med Forfatterens og
Forlæggernes Samtykke.)

Professor Christian Frederik Ingerslev var født den
4de September 1803 i Gylling i Aarhus Stift, hvor hans
Fader, der døde i Aarhus den 25de Jan. l84l, Jubellæreren
Consistorialraad Chr. Fred. Ingerslev, var Sognepræst i over
5l Aar. Hans Moder, Elisabeth Marie Bering, der døde i
Aarhus den 26de Novbr. 1838, var en Datter af Peder
Lauritz Bering, der døde 1789 som Sognepræst samme Sted.
Indtil han havde fyldt sit tolvte Aar, nød han i Hjemmet en
omhyggelig og grundig Underviisning af sin kjærlige Fader, som
derefter den 28de Septbr. l815 satte ham i Aarhus
Kathedralskole. En ældre Broder af ham var allerede 18l1 dimitteret
til Universitetet fra denne Skole, der ogsaa havde fostret hans
Fader og Farfader. Skolen styredes dengang af Professor
Jens Stougaard, der selv underviste i Historie og Geographi
i alle Classer og i Hebraisk, en mild og human Lærer, hvem
Ingerslev stedse mindedes med Taknemmelighed og Kjærlighed.
Efter fem Aars Skolegang dimitteredes han 1820 til
Universitetet, hvor han ved examen artium erholdt Charakteren laudabilis.
I en Alder af sytten Aar fik han saaledes sit akademiske
Borgerbrev. Livlig og lærelysten, udrustet med gode aandelige
Evner og flittigt vænnet til at bruge og udvikle dem, betraadte
han den akademiske Bane, der dog ikke længe viste sig meget
gunstig imod ham. Thi efterat han i Foraaret 1821 havde
underkastet sig den philologiske Examen, blev han i Sommerens
Løb angrebet af en heftig Nervefeber, der holdt ham fængslet
til Sygeleiet hele den sidste Halvdeel af Sommeren, hvorefter
han for at gjenvinde de tabte Sjæls- og Legemskræfter maatte
tilbringe Vinteren i sin Faders Præstegaard. Han vendte
derefter tilbage til Kjøbenhavn, hvor han i April 1822 aflagde
den philosophiske Prøve med Charakteren laudabilis. Skjøndt
han heldigt havde bestaaet de to første akademiske Prøver, laa
dog Fremtiden noget mørk for ham. Hans Fader, der
kraftigen havde understøttet hans syv ældre Sødskende, var ved
knappe Kaar hindret i at yde ham Bistand, og hans Ophold i
Hovedstaden havde været for kort og afbrudt til at han, overladt
til sine egne Kræfter, kunde see sig istand til at skaffe sig sin
Underholdning der, hvor han var fremmed og uden alle
Forbindelser. Af Forkjærlighed for det philogiske Studium havde
han allerede tidligere besluttet at underkaste sig den ved
Anordning af 24de October 1818 befalede Skoleembedsexamen, som
dengang endnu Ingen havde aflagt, og han havde ogsaa i den
Hensigt allerede i Rusaaret hørt private philologiske
Forelæsninger hos Professor B. Thorlacius. Der var nu ingen anden
Udvei for ham end at søge sig en Huuslærerplads paa Landet.
Dette hans Ønske blev snart opfyldt.

I Ringsted havde nogle Familier forenet sig om at holde
en Huuslærer for deres Børn og formaaet Amtsprovst P. H.
Mønster til at føre Opsyn med denne Underviisningsanstalt.
Derpaa havde de henvendt sig til (senere Etatsraad og Rector)
H. M. Flemmer og anmodet ham om at vælge dem en Lærer.
Hans Valg faldt paa Ingerslev, der tiltraadte denne Stilling
den 1ste Mai 1822. Saaledes tidligt overladt til sine egne
Kræfter, fik han ogsaa tidligt Leilighed til at udvikle disse, og
hans temmelig uafhængige Stilling som Lærer gav ham ikke
blot praktisk Øvelse i at undervise og selvstændige Erfaringer i
Opdragelseskonsten, men bidrog ogsaa i det Hele til hos ham
at udvikle en Selvstændighed og Charakteerfasthed, der er en
god Ledsager paa vor hele Løbebane. Dog var det ingen let
Prøve. „Den uvante Anstrengelse,“ siger Ingerslev i sin
Autobiographi i „Flemmers Historiske Efterretninger om Randers
lærde Skole“, der blandt andre trykte Kilder her er benyttet,
„som denne Stilling medførte for ham, da han i en Alder af
l8 1/2 Aar maatte begynde at informere syv Timer daglig, og
dermed forbinde omtrent ligesaa mange Timers eget Studium,
virkede vel for en Tid skadeligen paa hans af Naturen stærke
Helbred, men vænnede ham ogsaa tidligen til en Udholdenhed,
som hans Forhold siden næsten stedse have gjort ham
nødvendig.“ Her fortsatte han altsaa det philologiske Studium,
men kom efterhaanden til den Erkjendelse, at det deels af
Mangel paa Bøger, deels paa Grund af Trangen til at
conferere med Professorer og Medstuderende om Omfanget af
de positive Kundskaber, der kunde udkræves ved en saa ny og
uprøvet Examen, ikke var muligt borte fra Universitetet at
indrette sit Studium paa en planmæssig Maade. Disse
Omstændigheder bragte ham i 1823 saa meget lettere til foreløbigt at
ombytte det philologiske Studium med Theologien, som han
vidste, at han derved vilde opfylde sin elskede Faders Ønske.
I syv Fjerdingaar studerede han da Theologi i Ringsted
— under den stadige Information paa syv Timer dagligt —
men opgav den 1ste Januar 1825 sin Stilling, der i mange
Henseender havde været ham kjær, for at vende tilbage til
Kjøbenhavn og der at høre Forelæsninger og fuldende sine
Studier, og allerede et halvt Aar derefter, den 22de Juli,
underkastede han sig theologisk Embedsexamen med bedste
Charakteer: et klart Beviis paa den Energi, hvormed han havde
studeret i Ringsted. „Fra den Tid af kunde han“ — efter
hans egne Ord — „ganske opoffre sig til det dog aldrig ganske
forladte philologiske Studium, og i det Hele paa en mere
tilfredsstillende Maade dele sin Tid mellem sin praktiske
Virksomhed som Skolemand, sine egne Studeringer og sin Interesse
for Universitetet og Hovedstadens videnskabelige Liv; i denne
Tid knyttede han ogsaa deels Bekjendtskab, deels fortroligt
Venskab med flere af Fædrelandets yngre udmærkede
Videnskabsmænd“ — deriblandt kan foruden hans philologiske
Medstuderende især nævnes Dr. juris A. L. Casse og Dr. theol.
H. C. Rørdam i Hammer — „hvis Omgang skjenkede ham
mangesidig rig Nydelse“.

Det faldt ham nu ikke vanskeligt at skaffe sig private
Informationer. Den 1ste Mai 1826 blev han Lærer i Latin og
Græsk i Borgerdydskolen paa Christianshavn (indtil 1ste Decbr.
1828); i Efteraaret 1826 blev han Alumnus paa Ehlers'
Collegium, som han i Mai 1827 ombyttede med Borchs
Collegium, hvor han forblev til Juni 1829. For dette Collegium
udgav han i 1828 en lille Disputats (Observationes in locos
aliquot Ciceronis), som han forsvarede paa Collegiet den
27de Juni. Dette er hans første trykte Skrift. Han havde
imidlertid besvaret det af Universitetet i 1826 udsatte historiske
Priisspørgsmaal „Om de Underhandlinger, ved hvilke de
byzantinske Keisere, i Tidsrummet fra 1300 til 1453, stræbte at
erholde Hjælp af de latinske Christne imod Tyrkerne“, og vandt
i 1827 Universitetets Guldmedaille for denne Besvarelse. Den
1ste April 1828 blev han Lærer i den kjøbenhavnske
Borgerdydskole (indtil 1ste Jan. 1832); han underviste her ligesom paa
Christianshavn i Latin og Græsk, begge Steder fordetmeste i
de øverste Classer. I November 1828 blev han ansat ved
Metropolitanskolen som Vicarius for daværende Overlærer
H. A. Kofod, hvis Fag, Historie og Geographi, han overtog.
Efter dennes Død (30te April 1829) blev han 6te Juni s. A.
udnævnt til Adjunct ved Skolen.

Men midt under denne practiske Virksomhed havde han med
sin sædvanlige energiske Flid stadigt havt sin philologiske
Embedsexamen for Øie. Den 26de September 1829 underkastede han
sig den theoretiske Examen med Charakteren laudabilis, og den
30te Septbr. 1830 aflagde han samme Examens praktiske Prøve
med Charakteren laudab. unanimi consensu.

Den 5te Mai 1830 indgik han Ægteskab med
Charlotte Marie Phister, født 25de Juni 1805 i Kjøbenhavn,
en Datter af cand. philos., Skolelærer, siden Klokker ved
Helliggeistes Kirke Ludvig Harboe Phister, født 11te Octbr. 1779,
der endnu lever i sit 89de Aar, og afdøde Hustru Christine
Maria Zahrtmann. Med hende levede han til sin Død i det
skjønneste og lykkeligste huuslige Liv, som stedse var beaandet af
den gjensidige inderlige Hengivenhed og Kjærlighed, der havde
stiftet dette Ægteskab, og med hende havde han fire Sønner og
tre Døttre, af hvilke han dog atter ved Døden havde mistet en
Datter og en Søn. Man maa have seet Ingerslev i sin
Families Kreds, glad og lykkelig i dens Lykke, hengiven og
opoffrende i dens Sygdom og Sorg, for ret at have fattet hans
Aand og Gemyt.

Den 16de Februar 1833 beskikkedes han til Overlærer
ved Randers lærde Skole; men inden han overtøg den nye
Embedsstilling, forsvarede han den 29de April s. A. sin for
Magistergraden (fra l0de Mai 1854 Doctorgraden) skrevne
Afhandling om de Homeriske Digtes Oprindelse og Historie.
I Randers, hvor Ingerslev underviste i Latin, Græsk og Fransk,
og senere i Historie og Geographi, tilhragte han elleve lykkelige
Aar, i den venligste Forstaaelse med Rectorerne Flemmer og
Borgen og med Skolens øvrige Lærere, elsket og agtet af sine
Disciple, der erkjendte hans Humanitet og store Lærerdygtighed,
og vel anseet i hele Byen, hvor han tog en ikke ringe Deel i
det selskabelige Liv. Her havde jeg i over fire Aar den
Fornøielse, at være hans Collega ved Skolen, og her lærte jeg
ogsaa at anerkjende hans Retsindighed og store Lærergaver.
Efter Dr. Flemmers Afreise styrede han i et Fjerdingaar
Skolen indtil Rector Borgens Ankomst, og jeg havde saaledes
ogsaa Leilighed til at lære ham at kjende som fungerende Rector
Som man kunde vente det af ham, naar man kjendte hans
foregaaende Liv, var han stedse nøiagtig og strengt
samvittighedsfuld i at passe sine Timer og at opfylde sine Embedspligter.
Dette fordrede han naturligviis ogsaa som Rector as sine
Lærere, men var maaskee undertiden lidt mindre behagelig i sin
controllerende Adfærd, hvilken han sikkerligen ansaae for en
Pligtopfyldelse, som han ikke turde unddrage sig, og denne
Omstændighed gjorde ham maaskee især i senere Aar, da
Frihedsfølsen var mere fremherskende, mindre vel lidt af sine
Medlærere, for hvis Vel og Bedste, Interesse og Forfremmelse han
dog stedse arbeidede og kæmpede med redelig Hu.

I Randers udgav Ingerslev blandt Andet et lidet Skrift
om vore lærde Skoler og examen artium, og i et af Skolens
Indbydelsesskrifter „Bidrag til Skildring af del lærde
Skolevæsen i Preussen, Sachsen, Bayern og Frankrig“, hvorefter
der ved kgl. Resolution af 29de September 1838 forundtes
ham, med Bibeholdelse af hans Gage, Dispensation fra sine
Embedsforretninger i en Tid af indtil tre Fjerdingaar, medens
han med offentlig Understøttelse foretog sig en Reise i Udlandet,
for at gjøre sig bekjendt med det lærde Skolevæsens Tilstand.
Paa denne Reise hesøgte Ingerslev fra Slutningen af Februar
indtil August 1839 de vigtigste laerde Undervisningsanstalter i
Tydskland og Frankrig; Frugterne af sine Iagttagelser paa
denne Reise nedlagde han i et stort Skrift: „Om det lærde
Skolevæsens Tilstand i nogle tydske Stater og i Frankrig,
tilligemed Betragtninger og Forslag angaaende det lærde
Underviisningsvæsen i Danmark“, hvilket i 1841 ifølge kgl. Rescript
udgaves paa offentlig Bekostning.

Den 10de Juli 184l udnævntes han endelig til Rector
for Vihorg Kathedralskole, hvor han tildeels fik Skolen
ombygget, og hvor Discipelantallet i hans Tid, skjøndt han kun
forblev ved denne Skole i halvtredie Aar, voxede fra 24 til
57, et Beviis paa den Anseelse og Agtelse, Ingerslev nød som
Skolemand i det almindelige Omdømme.

Den 14de Fehruar 1844 lod Ingerslev sig efter høiere
Opfordring forflytte til Rector for den lærde Skole i Kolding
(sammenl. Berl. Tid. l844 Nr. 124). Det var samtidigt
hermed ved kgl. Resolution af 7de Fehruar s. A. blevet bestemt,
at den forestaaende Skolereform foreløbig til en Prøve skulde
indføres i Metropolitanskolen, Odense Kathedralskole og Kolding
lærde Skole, idet disse Skoler skulde udvides og Afgangsexamen
afholdes ved dem istedetfor, som tidligere, ved Universitetet.
Med Hensyn til Iværksættelsen af denne Udvidelse sattes disse
tre Skolers Rectorer (Borgen, Henrichsen og Ingerslev) derfor
istand til ved personlig Sammenkomst mundtligen at conferere
derom. I samme Anledning bleve ogsaa nye og smukke
Skolebygninger opførte baade i Odense og i Kolding, hvilken
Omstændighed imidlertid ikke var istand til at forhindre Kolding
Skoles Nedlæggelse efter faa Aars Forløb. I 1849
afholdtes for første Gang i Kolding Skole den fuldstændige
Afgangsexamen,

Som Rector i Kolding blev Ingerslev den 16de Januar
1846 udnævnt til Professor og 28de Juni 1847 til Ridder
af Dannebrog; men han maatte den 22de August 1856 ved
denne Skoles Nedlæggelse friste den mindre hehagelige Skjehne,
i en endnu kraftig Alder at blive sat paa Ventepenge.

Denne Skoles Discipelantal steg under hans Bestyrelse fra
29 til 65, men sank i de senere Aar ned til 54 og 56, øg i
det sidste Skoleaar, da dens Undergang var hestemt, til 37.

Da Ingerslev ikke strax kunde vente at erholde et andet
Rectorat og allermindst ønskede at staae ledig paa Torvet,
ansøgte han Ministeriet om midlertidig Beskjæftigede og hlev den
15de Septemher s. A. ansat ved Metropolitanskolen som
constitueret Adjunct i Fransk og Historie, hvorved hans Ventepenge
udfyldtes til den Gage, han som Rector havde oppehaaret. I
denne for en Rector noget vanskelige Stilling forblev han i
henved 4 Aar, og forstod godt at indordne sig i de ham uvante
Forhold, medens han med sædvanlig Iver og Interesse
besørgede de ham overdragne Fag.

Den 4de Juli l86l beskikkedes han endelig til Rector ved
Aarhus Kathedralskole, den Skole, der havde fostret ham og
hvortil saa mange kjære Minder knyttede ham. Med frisk Mod,
med Iver, Lyst og Kraft tog han nu fat paa sin Gjerning.
Blandt Adjuncterne havde han den Glæde at finde en ham
hengiven fordums Discipel fra Randers, nuværende Overlærer
O. A. Hovgaard, og i l862 fik han sin egen ældste Søn
ansat som Lærer ved Skolen.

Hvor klart det nu end var, at han vilde komme til at
ende sin Virksomhed ved Aarhus Skole, saa havde dog Ingen
nogen Anelse om, at denne Ende var saa nær forestaaende.
Han røgtede sin daglige Gjerning med samme Iver og
Nøiagtighed og tilsyneladende med samme Kraft som tidligere. Endnu
om Fredagen den 3lte Jan. holdt han et Lærermøde fra Kl. 5–7,
hvor der ikke sporedes nogen aandelig eller legemlig Mathed hos
ham. Dog klagede han baade denne og den følgende Dag i
sin Familie over nogen Svimmelhed og Susen for Ørene,
ligesom han Søndag Morgen den 2den Februar yttrede til sin
Hustru, at han vilde tale derom med sin Huuslæge Dr. Meis.
Dog tog han ikke i Betænkning at hegive sig paa Vei til
Fruekirke for at bivaane Høimessen; men han havde neppe tilbagelagt
nogle faa hundrede Skridt fra sit Hjem, førend han faldt død
om paa Storetorv. Han blev ikke strax gjenkjendt af de
Tililende og derfor foreløbig bragt til Byens Sygehuus.

Om hans betydelige literaire Virksomhed giver Erslev i
sit fortrinlige Literaturlexicon og Supplementet til samme
fuldstændig Efterretning til l857. Efter den Tid har han,
foruden adskillige nye Udgaver af ældre Skolebøger, blandt Andet
udgivet en fransk Læsebog, Anmærkninger til Homers Odyssee
og en græsk Ordbog, der voldte ham en ubehagelig literair
Strid med Rector C. Berg. Ligeledes har han som Redacteur
med stor Arbeidsomhed og Nidkjærhed forestaaet og fuldført
Udgivelsen af „Nordisk Conversationslexicon“. Uagtet hans
Skolebøger havde deres Mangler, fandt de dog næsten alle en
saadan Udbredelse, at de udkom i forskjellige Oplag, hvorved
de naturligviis stege i Værdi. Hans korte Lærebog i
Geographi, der ogsaa er oversat paa Tydsk og Islandsk, udkom
saaledes endogsaa 1863 i 8de Udgave.

Hvad den Ilfærdighed angaaer, hvormed flere af disse
Bøger synes at være udgivne, og som kun lidet stemmer med
den Flid og Energi, der var Ingerslev saa eiendommelig, da
maa det tjene til Undskyldning, at hans Embedsindtægter i
mange Aar vare saa smaa, at han før at leve nødvendigviis
maatte skaffe sig anden Indtægt.

Jeg skal til Slutning samle min Dom oiu ham i faa
Ord. Han var, saaledes som jeg har lært ham at kjende, en
gudsfrygtig, christelig og ærlig dansk Mand, en taknemmelig
Søn, en hengiven og kjærlig Ægtefælle, en øm øg omhyggelig
Fader, en trofast Ven, en velvillig Lærer og en nidkjær
Skolebestyrer. Fred være med hans Minde.

*







