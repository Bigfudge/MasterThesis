Ivar Arosenius



IVAR AROSENIUS
SAGOR

IVAR AROSENIUS SAGOR

FEMTIOSEX BILDER
MED EN INLEDNING AV
AXEL L. ROMDAHL

STOCKHOLM 1939ÅHLÉN & ÅKERLUNDS FÖRLAG(ALBERT BONNIER)


INNEHÅLLSFÖRTECKNING
Sid.
INLEDNING7
UNGERSVENNEN OCH DE SEX PRINSESSORNA11
LIVETS SAFTBUTELJ27
SAGAN OM EN LEKSAK31
HONOLULI KEJSARE35
PSYKE39
LEDA47
PADDAN OCH BLÅKLOCKORNA53
EN SMÄRTSAM KOMPLIMANG57
BLÅKLOCKA OCH FJÄRIL6l
SAGAN OM DEN BERGTAGNE MANNEN65
RIDDAR RUDIS71
FISKELYCKA75
TROLLKARLEN OCH KVINNOFÅGELN79
FANTASIFÅGELN OCH ANKAN89
STEKTA SPARVAR93
BEN ONIS DRÖM97

Ill. - I A 08 -



UNGERSVENNEN OCH DE SEX
PRINSESSORNA


TEXT AV IVAR AROSENIUS




Sex små prinsessor de gingo vägen fram,
I vita sidenkjolar, så söta som små lamm.

Sex små prinsessor de kommo till en skog,
Där mötte dem så styggt ett troll, som hemskt emot dem log.

Sex små prinsessor de togos av det troll,
Och skogen blev så mörk och svart och vinden tjöt i moll.

Sex små prinsessor de fördes till hans slott,
För sex små prinsessor så sorgelig en lott.

En ungersven han gick sig densamma vägen fram,
Han sökte uti skogen de sex små vita lamm.

Han mötte uti skogen det hiskeliga troll,
Han drog sitt svärd, och solen sken, och trollet skrek i moll.

Han högg dess stygga huvud av och gick till trollets slott
För sex små prinsessor så fröjdefull en lott.

Och ungersvennen förde dem till kungens slott igen
Och sex små prinsessor blevo vigda med den sven.

Ja, lyckan följer den, som ej för trollena är rädd.
Med sex små prinsessor kröp ungersven i bädd.


Ill. - I A 05 -



Sex små prinsessor de fördes till hans slott,
För sex små prinsessor så sorgelig en lott.


Ill. I A  05



Han högg dess stygga huvud av och gick till trollets slott
För sex små prinsessor så fröjdefull en lott.


Ill. - I A 05 -



Och ungersvennen förde dem till kungens slott igen


Ill. - I A 05 -



Och sex små prinsessor blevo vigda med den sven.


Ill. - I A 05 -



Ja, lyckan följer den, som ej för trollena är rädd.


Ill. - I A 05 -



Med sex små prinsessor kröp ungersven i bädd.


Ill. - I A 05 -



LIVETS SAFTBUTELJ

ORATORISK SVADA

TEXT AV IVAR AROSENIUS


I ett slaskigt snölandskap ligger ett litet vackert rött hus med en vacker vit skylt, en blå
rök från skorstenen stiger rätt upp mot himlen, mot krogarna därovan, där alltid är dag och
aldrig dan efter, där ruset varar en evighet, där flugorna äro fjärilar och kvinnorna änglar
och därför allt frid, fröjd och fylla.

I det lilla röda huset ligga på buteljer och fat livets safter, hämtade från lyckligare,
varmare länder. Den sorgsne dricker dem och blir glad, den lame dansar, den halte hoppar
jämfota, den blinde ser syner, den döve hör toner.

Men varje livets saftbutelj är till hälften fylld med himmel, till hälften med helvete, och
man lurar inte Gud genom att bara dricka halvbuteljer. Vår själ har med vinångorna stigit
mot himmelen, men drages av vårt bräckliga stoft åter mot jorden, och snart lida vi lika
djupt som vi förut njutit högt.

Men livets saftbutelj vinkar oss snart åter.

Ära vare Gud, som gav oss vinet att färga vårt fattiga jordeliv med himmel och helvete.

Amen.

"De saligas boningar."Ill. - I A 07 -



SAGAN OM EN LEKSAK


TEXT AV IVAR AROSENIUS


Det var en gång ett barn som hade en liten vacker leksakskärra. Den hade ett långt skaft
och på hjulen sutto två fåglar som voro så konstigt inrättade att de snurrade runt när man
drog den. Den var dessutom målad blå och röd och gul, så det lilla barnet tyckta att det var
det vackraste och roligaste det sett och satt hela dagarna och drog den av och an och roade
sig med den, tills det på kvällen somnade alldeles uttröttat. Men nästa dag när det vaknade
började det genast leka igen med sin vackra leksak.

Och tiden gick och det lilla barnet blev stort, och det besynnerliga hände att leksaken
blev stor den med och barnet lekte fortfarande med den. Men den var ej längre så
vacker, färgerna hade nötts av så det satt bara litet gult kvar på fåglarnas huvud och ett
par röda fläckar här och där. Men det värsta av allt var att den aldrig ville sluta att
växa. Den blev allt större och större och till slut orkade barnet, så stort det var, ej dra’
den ensam längre, utan måste be’ sina kamrater hjälpa till. Och det gjorde de gärna. Och
när leksaken blev för tung för dem också, kommo fler till och på det viset gick det undan
för undan; och de lekte med den dagarna igenom och på kvällarna lade de sig alldeles
uttröttade. Men på morgonen började de åter igen, ty fast den var så tung, var det ändå
så roligt att se, när fåglarna snurrade runt.

Men på sista tiden måtte det blivit något fel med mekaniken, för hur de knoga’ och drog
ville inte fåglarna snurra runt. Och allt fler och fler ledsna’ därför på leken.

Ill. I A 06



HONOLULI KEJSARE


TEXT AV IVAR AROSENIUS




Och Honoluli kejsare han sitter på sin tron,
Och kvinnor små med palmblad, de svalka hans person.
Och gödda missionärer, som simma uti flott,
Serveras åt hans majestät uti en stor karott.
Och vin i mången skön butelj han sväljer lustigt ner
Och uti flottigt välbehag han uppå livet ser,
Och ropar: ”Nu I spelemän spel upp en glad galopp,
Förty jag svänga vill i dans min kejserliga kropp.”
Och spelemännen spela och kejsarn svänger kring
Med unga mör, som klädda ä’ i bara ingenting.
Så fröjdas jämt hans majestät av Honoluli land,
Mens dagarna de rinna hän som guld utur hans hand.
O du som dyster går och blek och önskar att få dö
O fröjda dig som kejsaren av Honoluli ö.
Och kan du ej, min stackars vän, så får du vara nöjd
Och fröjda dig åt kejsarens av Honoluli fröjd.


"Honoluli Kejsare."Ill. - I A 08 -



PSYKE


BILDTEXT AV A. L. R.


Psyke står marmorvit på piedestalen i parken, blyg och med händerna för ansiktet. Pagen
hyllar hennes skönhet.


Ill. I A

Hon får liv av hans glöd, stenen bytes i en mjuk och rosenskimrande kvinnokropp som
stiger ned och möter tillbedjaren i kyss och famntag.




Men plötsligt dyker det upp något fasansfullt — en snobb i hög hatt, i eleganta
välpresade kläder och med äckligt putsad och dum uppsyn. Huh då! Pagen rymmer fältet —
det finnes ej plats för sådana romantiska figurer längre.

Och Psyke står åter stel och marmorvit på sin sockel med händerna för ansiktet. Men
snobben bekikar henne som ett annat museiföremål och anar ej att hon nyss varit levande
och att den vita fjärilen som fladdrar förbi honom är hennes själ.





LEDA


BILDTEXT AV A. L. R.


I ett landskap med en blå älv mellan mörknande ängar och berg knäböjer Leda — en
blond och barnslig flicka — och smeker med ömhet sin älskade, svanen. Skymningen höljer
nejden i sin violfärgade dager.

Svanen har tröttnat på den ljuva leken och brett vingarna till flykt. Leda gråter strida
tårar.


Ill. I A

Då kommer ankan, frodig och vänlig, och erbjuder sig som tröstare.
Leda låter sig tröstas.


Ill. I A 08



PADDAN OCH BLÅKLOCKORNA


TEXT AV IVAR AROSENIUS


»Det är rätt», sade paddan, »att I pryden er för min skull, små klockor.»

»Du dumma padda», sade blåklockorna med ett sakta pinglande, »du är lika egenkär
som den dumma människan, vet du inte att varje naturens väsen pryder sig för sin egen
skull, var efter sin smak, annars skulle du väl inte se ut som du gör, du tror väl att du
också är vacker?»

»Det kan väl ingen tycka annat», sade paddan och speglade sig i kärret.

Ill. - I A 07 -



EN SMÄRTSAM KOMPLIMANG


BILDTEXT AV A. L. R.


Den söta flickan i röd turban — och ingenting mer — lockar den granna fågeln att
äta körsbär ur hennes hand. Fågeln tar alla bären och när de äro slut vill han ta för
sig mera än det var meningen. En smärtsam komplimang. Och sedan flyger han sin kos,
den otacksamme. Så är det att vara alltför givmild.


Ill. I A 08
Ill. I Aill. I AIll. I A




BLÅKLOCKA OCH FJÄRIL


BILDTEXT AV A. L. R.


En prinsessa i blå klänning med gyllene krona och gyllene små skor. En page med en
stor hatt som ser ut som en fjäril. Han har sitt ena knä på marken, på det andra sitter
prinsessan. De kyssas. Prästkragarna stå runt omkring i gräset som tända bröllopsljus.
Borta mellan träden kommer kungen, stannar och får syn på prinsessan och pagen. En
vink, och drabanterna gripa gossen och hänga honom i en gren. Kungen står invid
prinsessan och pekar i ursinne: »Där har du honom nu din slyna!» Kungen är klädd i nattrock
och ser ut som om han blivit väckt ur en middagslur med onda drömmar. Kinder och
näsa äro blåröda, ögonen rulla, skägget sprutar som en vit fors mot den prickiga röda
västen och kronan tyckes skjuta blixtar av ilska. Ju mer han bannar och förbannar desto
ondare blir han. Prinsessan krymper samman under de hårda orden. Hon blir allt mindre
och mindre. Till slut förvandlas hon till en liten blomma, en blåklocka. Men en gul fjäril
fladdrar muntert över ängen. När prinsessan hunnit bli blomma är hennes hjärtevän hos
henne på nytt. Och nu står kungen rådlös och mållös.


Ill. I A 08Ill. I A 08
Ill. I A 08Ill. I A 08




SAGAN OM DEN BERGTAGNE
MANNEN


BILDTEXT AV A. L. R.




Sorglös och förnöjd färdas ryttaren på sitt skumpande ök.
Den snöda huldran korsar hans väg.



Ill. - I A 08 -
Ill. - I A 08 -



Villigt följer han henne in i berget.
Vithårig och ryggbruten jagas han omsider ut av den sköna.



Ill. - I A 08 -
Ill. - I A 08 -



RIDDAR RUDIS


TEXT AY I VAR AROSENIUS



Herr Rudis, Herr Rudis af Plommongren
Hvi är du så dyster uti hågen!
Herr Rudis du sitter ju på grönskande gren!
Dig Gud och hela världen är bevågen!
Se, framför dig på bordet buteljer ju stå!
Och många stekta sparfvar och kalkoner!
Och allt hvad du kan önska dig kan du ju få,
Både portvin och päron och meloner!
Och flickan vid disken med längtan på dig ser,
Så trängtande och trånande och fager,
Så smäktande ögon hon åt dig ger,
När hon korken ur buteljerna drager.
Af pängar din ficka är trinder och spänd,
Och hemma har du guld och silfverkaggar,
Och rund är din mage och fet är din länd,
Och dina kinder hafva rosor utan taggar.
Ack Herr Rudis var glader och njut såsom förr
Af mat och af kvinnor och viner.
Se vidöppen är ju Himmelens dörr!
Hvi täres du af sorgens trikiner?
Herr Rudis ej svarar men suckar så tungt,
Och tårar på hans feta kinder trilla,
Ty re’n vid tolfte rätten hans mage sagt: ”Punkt.
Jag vill ej hafva mer ty jag mår illa.”
Förgäfves han försöker, han får ej mera ner,
Han därför tårar fäller uppå kinden.
Och framför sig på bordet så dystert ser,
Och ute suckar nordan uti linden.



Ill. I A 07



FISKELYCKA


BILDTEXT AV A. L. R.


Ute på fjorden innanför skären sitta två fiskare och meta. Den är lustig deras båt och
rakt icke byggd i Bohuslän. Och fiskarena bära ej sydväst utan turban. De äro hemma :
sagans lyckliga Arabien.

Det är en väldig fisk de få på kroken och det är ej gott att veta hur de kunnat få
upp den på landbacken. De knoga med den båda två och gå alldeles böjda under dess tyngd.
Och tung är den, även för att vara så stor som den är.

När de sprätta upp den befinnes den vara fylld av guldklenoder och guldslantar.

Men det bästa av allt: i fiskens mage hitta de lyckliga fiskarena ej blott två guldpokaler
utan också en butelj med kostligt vin. Så kunna de skåla för sin fiskelycka.


Ill. - I A 08 -Ill. - I A 08 -
Ill. I AIll. IA




TROLLKARLEN OCH KVINNOFÅGELN


BILDTEXT AV A. L. R.


Trollkarlen står på bergets krön och lyfter armarna mot den lockande kvinnofågeln.

Ill. I A 08

Lidelsen blir till en örn och bär honom mot skyarna som lysa olycksbådande mot
ovädershimlen. Staden med sina röda byggnader och skärgården med blåa berg och gröna öar
ligger djupt inunder.

Men kvinnofågeln dyker i havet, örnen förbytes i en fisk som fortsätter jakten i det gröna
vattnet, bland fiskstim och krabbor. Ett ögonblick synes bytet inom räckhåll, i nästa
är det borta.

Ill. - I A 08 -
Ill. - I A 08 -

Kvinnofågeln har gått upp till ytan och lyft. Ovädret har brutit löst, himlen svartnar,
vågorna gå vita. Här förslå ej örn och jättefisk. Nu kräves drakens övernaturliga styrka.

Ty färden går rakt ut i den oändliga världsrymden och in i själva solen. Draken spyr
etter och eld, han är gruvlig att skåda och tyckes sammansatt av allt vidrigt och styggt
som tänkas kan.

Ill. - I A 08 -
Ill. - I A 08 -

Hur det burit till är ej gott att veta — om trollkarlen fått svindel eller draken kastat av
honom — men plötsligt tumlar han huvudstupa mot jorden. Draken far sin kos och
hånskrattar, kvinnofågeln sänker sig mot jorden och ler. Äro de två i hemligt samförstånd?

Trollkarlen ligger död under öknens röda solnedgång. Fågeln hackar hjärtat ur hans
bröst.

Ill. I A
Ill. - I A 08 -



FANTASIFÅGELN OCH ANKAN


FABULÖS POLEMIK

TEXT AV IVAR AROSENIUS


»Usch, vad du ser banal ut», sa’ fantasifågeln till ankan, »se på mig, allt hos mig vittnar
om den finaste smak och den högsta originalitet, men så är jag också skapad av en av
världens största konstnärer.»

»Du pratar», sa’ ankan, »hals och kropp har du knyckt av mig, jag känner nog igen dem,
fast du lagt dig till med fiskfjäll, vilket förresten verkar uteslutande löjligt, vingarna har du
knyckt av sparven, benen av tuppen och svansen, som du tycks vara så stolt över är ju
inget annat än en gammal morot. Ingenting hänger ihop på dig, du kan ju inte gå, än mindre
flyga.»

»Du snattrar om vad du inte begriper», sa’ fantasifågeln och log överlägset, jag blir
firad i salongerna då du inte förrän efter din död får komma in i köket, och vad anbelangar
gå och flyga, så behöver jag inte det, för folk bär mig på händerna, hyllande mig var jag
kommer.»

Ill. - I A 07 -



STEKTA SPARVAR


TEXT AV IVAR AROSENIUS


På en mjuk blomstermatta under ett lummigt fruktträd vältrade sig tjocke
Petterson, röd och skinande, ideligen öppnande och slutande sin breda mun för var gång
sväljande en stekt sparv.

Kring berg och backar gnodde magre, långskranglige Anderson jagande i sitt anletes
svett sparvarna rakt ner i halsen på den fläskige Petterson på blomstermattan.





BEN ONIS DRÖM


BILDTEXT AV A. L. R.


Ben Oni, sorgens son, den fattige och föraktade, har somnat på gatan med en
trappsten till huvudkudde. En häst med gyllene vingar kommer till honom och står redo att
föra honom dit han önskar.

"Ben Onis dröm."Ill. I A 08

Det bär uppåt över stad och land, över berg och vatten. Minareter stiga över taken och
kupoler välva sig som det sig bör i en österländsk saga. Men bergknallarna och åsarna,
älven och de gröna ängarna ligga icke i Arabien eller Persien och inte östan om sol och
västan om måne. Likna de icke Hisingen och Inland, landskapet kring Göta älv? Och
natten är icke söderns natt med mörker och stora stjärnor utan en svensk försommarnatt
med mild skymning.

Ill. - I A 08 -

Vid midnattstid landar vinghästen på taket till kalifens slott.

Ill. - I A 08 -

Ben Oni är ej sen att stiga ned i slottet och leta sig fram genom trappor och gångar till
kalifens sovgemak. Kalifen är gammal och ful, rödnäst och gråskäggig och ligger på rygg
och snarkar. Den unga skönheten som delar hans bädd har i sömnen dragit av sig täcket.
Allt är fint och prydligt i rummet. Den sköna har ordentligt lagt samman sina nätta plagg
på sängpallen och kalifens röda tofflor stå välrättade på Brüsselmattan.

Ill. - I A 08 -


I hast har Ben Oni fått slumrerskan vaken och upp på altanen. För lösa tyglar susar
vinghästen i väg med dem båda.

Men Kalifen har vaknat och rusat upp på taket. Han har hunnit få på sig sin stora
blå turban och har trätt fötterna i de röda tofflorna. Men eljest är han i bara skjortan, och
skörten flaxa kring hans magra ben där han står och höter i raseri mot de flyende.

Ill. - I A 08 -

Ben Oni och den sköna ha snart hunnit lägga många mil bakom sig. Under dem breda sig
vänliga nejder i klarnande morgonljus. Bönderna äro tidigt uppe och plöja. De titta häpna
upp mot vinghästen, och deras ök stegra sig förskrämda.

Ill. - I A 08 -

Nu har solen runnit upp och vinghästen har landat på en underbar ö ute i det strålande
blåa havet, en liten ö vars enda träd bär alla slags frukter på en gång — päron, äpplen
och druvor — och hyser en hel kör av vingade sångare, klädda i vackra färger. Här ha de
älskande en tillflykt. Vinghästen betar bland blommorna, bunden med gyllene töm vid
trädet. Ben Oni och hans flicka kunna kyssas och smekas ostörda, medan fjärilarna dansa
i solskenet.

Ill. - I A 08 -

»Upp med dej din trashank» — polisen väcker omilt Ben Oni. »Inte får man ligga och
sova på gatan.» Skadeglada gubbar, madammer och pojkar se nyfiket på när ordningsmakten
gör sin plikt. Men drömmens ljuva flicka har redan svingat sig upp på vinghästen som lyfter
mot lyckligare rymder. Hon har ryckt till sig sitt vita linne och tyckts vifta gäckande
adjö. Fjärilarna, flyktiga som hon, följa hennes färd. Vart går den? Säkert icke tillbaka
till kalifens slott.

Ill. - I A 08 -




STOCKHOLMÅHLÉN & ÅKERLUNDSBOKTRYCKERI
1939









