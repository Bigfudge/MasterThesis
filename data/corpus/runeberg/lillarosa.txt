<img><i><small>Ill. Emily J. Harding.</small></i>
<b><big><sc>Lilla Rosa</sc></big>
och hennes Wänner
af L. L.</b></img>

<img><b>LILLA ROSA
och hennes Wänner
af L. L.
<i>Med illustrationer af Emily Harding.</i></b></img>
<table o>
<td c><sp>STOCKHOLM</sp><br>FOSTERLANDS STIFTELSENS FÖRLAGS EXPEDITION.
</table>
<chapter name="På det vida hafvets strand">
<img><i><small>Ill. E.J.H.[=Emily J Harding]</small></i></img><table o>
<td><poem>På det vida hafvets strand,
Där sig stolta böljor häfva,
I den mjuka, hvita sand
Barnen med sin spade gräfva.

“O , så roligt!” ropa de,
Strålande och öfversälla,
När de på sin sandhög se,
Som ett slott skall föreställa.

Ack, men fröjden blef dock kort
För vår lilla muntra skara:
Floden sköljde slottet bort
Inom några timmar bara!

Akten er från denna stund
Att på lösa sanden bygga;
Men på klippan läggen grund,
Där i kunnen bo helt trygga!</poem>
</table>
<img></img>
</chapter>
<chapter name="Se, hur vackert äppelträdet">
<img><i><small>Ill. E.J.H.[=Emily J. Harding]</small></i></img><table o>
<td><poem>Se, hur vackert äppelträdet
Står uti sin rika skrud
Af de skäraste små blommor,
Smyckadt likasom en brud!

Lilla Rosa, sjelf en blomma,
Röd och hvit som hon om kind,
Hoppar kring på trädgårdsgången,
Yr och lätt som vårens vind.

Hon förtjuses af de vackra,
Blomsterhöljda äppelträd
Och i förklädet hon lägger
Klase efter klase ned.</poem>
</table>
<img></img><table o>
<td><poem>Rosa, håll, för stundens nöje
Du förstör ett framtidshopp;
Kom ihåg, att frukten slumrar
Redan uti blommans knopp!

Ryck ej egenvilligt till dig
Hvad som väcker ditt begär!
Om du väntar nöjd och lydig,
Får du det som bättre är.

Om ej Rosa plockat blomman,
Hon den mogna frukten fått,
Och jag hoppas, att min lärdom,
Lilla vän, du har förstått!</poem>
</table>
</chapter>
<chapter name="Vyss, vyss, älskling min">
<img></img><table o>
<td><poem>Vyss, vyss, älskling min,
Slumra ljuft och roligt in!
Faderns öga
Från det höga
Vake öfver hvilan din!</poem>
</table>
<img><i><small>Ill. E.J.H.(=Emily J. Harding]</small></i></img><table o>
<td><poem>Qvitt, qvitt! dagen lång
Fåglar drilla gång på gång.
Skogen, hagen
Hela dagen
Fylls af deras glada sång.

Tyst, tyst! dagen flytt,
Och små fåglarne på nytt
Snabba ila
För att hvila
I sitt bo, tills dagen grytt.</poem>
</table>
</chapter>
<chapter name="På ängen lilla Rosa gick">
<img></img>
<img></img>
<img><i><small>Ill. E.J.H.[=Emily J. Harding]</small></i></img><table o>
<td><poem>På ängen lilla Rosa gick
I solens klara glans,
Att åt sin mamma binda hop
En vacker namnsdagskrans,
Den bästa som hon kunde få
Af ängens näpna klockor blå.</poem>
</table>

<img><small><i>Ill. E.J.H.[=Emily J. Harding]</i></small></img><table o>
<td><poem>Nu våren är kommen
Och vintern har flytt,
Och blommorna börja
Att lefva på nytt.

Konvaljer, violer
Och gullvifvor små
I systerlig endrägt
På gräsmattan stå.

Små barnfötter trippa
Bland blommorna gladt,
Och barnhänder samla
En doftande skatt.

När qvällen är kommen
Och solen gått ned,
De daggstänkta blomstren
Få slumra i fred.</poem>
</table>
</chapter>
<chapter name="Misse, är du ändtligt här?">
<img><small><i>Ill. Emily Harding</i></small></img>
<img></img><table o>
<td><poem>Misse, är du ändtligt här?
Åh, så smutsig misse är!
Nu jag vill dig grundligt snygga,
Lägg dig i mitt knä, du stygga!

Jag dig vill med svamp och tvål
Ge så mycket som du tål;
Misse, skrik då ej så illa!
Kan du inte ligga stilla?

Misse, är du inte glad,
Att du får ett sådant bad?
Karl och jag bli alltid glada,
När oss mamma låter bada.

Gif mig nu en vacker min,
Misse, se’n jag gjort dig fin!
Men vår misse omedgörligt
Skrek dock endast oupphörligt.</poem>
</table>
</chapter>
<chapter name="Säg, hvem lärde lilla fågeln">
<img></img>
<img></img><table o>
<td><poem>Säg, hvem lärde lilla fågeln
Reda till sitt nätta bo,
Där med maka och med ungar
Han får bo i frid och ro?

Samme Gud och samme Fader,
Hvilken hafver barnen kär
Och som leder och beskyddar
Den, som svag och liten är.

Vill åt fåglar och åt liljor
Deras drägt och spis han ge.
Barn, så trösten städs på honom!
I dock ären mer än de.</poem>
</table>
</chapter>
<chapter name="Nu ha vi sett på alla taflor">
<img><i><small>Ill. Emily Harding</small></i></img>
<img><i><small>Ill. E.J.H.[=Emily J. Harding]</small></i></img><table o>
<td><poem>Nu ha vi sett på alla taflor,
På fåglar, barn och blommor små,
Och läst allt, hvad som står att läsa,
Och därför boken sammanslå.
Dess lärdom ej vi vilja glömma,
Men i vårt minne troget gömma.</poem>
</table>
</chapter>

<table o>
<td c><i>Tryckt i Fürth, Bayern.</i>
</table>
<img></img>
