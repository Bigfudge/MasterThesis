<chapter name="Titel">
<table o>
<td c><b>﻿LANDSFÖRENINGEN FÖR KVINNANS POLITISKA RÖSTRÄTT.</b><br>=====================================================
</table>
</chapter>

<chapter name="Den svenska kvinnorösträttsrörelsens historia i korta drag">
<h1>Den svenska kvinnorösträttsrörelsens
historia i korta drag.</h1>

*

<table o>
<td c><big>Af <b>Klara Lindh.</b></big>
</table>

*

<img>Fredrika Bremer.</img>

Året 1912 kommer att, hur händelserna
än utveckla sig, stå som
ett märkesår i den svenska kvinnorörelsens
historia. För första gången
har konungen i sitt trontal bebådat
en kunglig proposition om
rösträtt och valbarhet för Sverges
kvinnor och för första gången har
alltså en svensk regering tagit frågan
om hand för att söka genomföra
denna för vårt folk och särskildt för
Sverges kvinnor så betydelsefulla
reform. Inför den sålunda inträdda
situationen torde det ej vara ur vägen
att kasta blicken tillbaka på
den rörelse som i vårt land uppstått
och verkat för kvinnans politiska
rösträtt.

Redan Hans Järta vidgick för
mer än 80 år sedan, att om också
de gifta kvinnorna skulle anses utöfva
sin medborgarrätt genom sina
män, så hade änkor, frånskilda
hustrur och myndiga jungfrur rättmätig
fordran att få deltaga i lagstiftningen,
och yttrade han ”man
bör hoppas att vid en blifvande förändring
af svenska nationalrepresentationen
denna rättsfordran icke
förgätes”. Men Fredrika Bremer är
det kvinnonamn, som först lyser oss
tillmötes, om vi kasta blicken tillbaka
öfver denna kvinnornas rösträttskamp.
Inte så att Fredrika
Bremer derikt slog ett slag för 
kvinnorösträttens genomförande, utan
genom den kamp hon förde för 
kvinnornas frigörelse i allmänhet efter
sin återkomst 1845 från det fria
Amerika, där hon på nära håll också
fått bevittna gryendet af de
amerikanska kvinnornas rösträttskamp.

Den kommunala rösträtten tilldelades
i vårt land tidigt — redan 1862 
﻿— de kvinnor, som hade egen debetsedel,
och det är inte godt att säga,
hvad som gjorde att kvinnorna, utan
att de själfva begärt det, då fingo
denna rättighet. Men det var mästadels
blott ett litet fåtal kvinnor
ur den besutna klassen, som den tiden
kunde få rätt till egen debetsedel
och först genom ett allmännare
kvinnans utträngande på arbetsmarknaden
steg siffran på de kommunalt
röstberättigade kvinnorna
nämnvärdt.

<img>Getrud Adelborg.</img>

År 1884 bildades Fredrika Bremerförbundet,
som verkat för flera
gagneliga och genomgripande reformer
för kvinnorna, men först
1899 började detta förbund direkt
arbeta för den politiska rösträtten
genom att petitionera om rösträtt
för kvinnor. För att stödja en af
borgmästare Lindhagen 1902 i Andra
kammaren väckt motion om utredning
och förslag angående kvinnors
rösträtt, anordnade förbundet
ett möte, vid hvilket beslöts en
skrifvelse till riksdagen med sympatiuttalande
för motionen ifråga.

Kvinnorna ha nu börjat taga sin
sak i egna händer och Fredrika Bremerförbundet
anordnar ett nytt
möte, där en komité tillsättes för
befrämjande af rösträttsrörelsen
bland kvinnor. Nästan samtidigt
hållas möten å Folkets hus i Stockholm,
där likaledes en komité för
samma ändamål tillsättes. Dessa
båda komitéer sammanslås och
kort därefter kan man se verkningarna
af deras arbete i det att i
juni 1902 den första rösträttsföreningen
i vårt land bildas och dess
namn blir: ”Föreningen för kvinnans
politiska rösträtt i Stockholm”.
Och så börjar den stora vandringen
af kvinnorösträttens apostlar ut öfver
landet.

Tätt i spåren följa sedan föreningar
i Göteborg, Lund, Helsingborg,
Upsala, Gefle, Karlstad, Linköping,
Norrköping, Ronneby, för att endast
nämna några af de tidigare och 1903
sammansluta sig de då bildade föreningarna
till ”Landsföreningen för
kvinnans poltiska rösträtt”, som
följande år ingår i den internationella
alliansen, hvilken nu räknar
22 anslutna länder.

I Landsföreningens stadgars första
paragraf bestämdes att föreningen
skulle verka för <sp>rösträtt
för kvinnor på samma villkor
som män</sp>. Denna paragraf
fick några år senare förändrad lydelse
i det att orden <sp>och valbarhet</sp>
inflickades såsom mera direkt
uttryck för föreningens slutliga mål.
Genom att läggas på denna breda
basis, rösträtt och sedermera valbarhet
<sp>på samma villkor som
män</sp> och genom att på sitt program
icke upptaga någon annan fråga,
kunde föreningen inom sig
samla alla kvinnor, hvilka samhällsklasser
eller åskådningar de för öfrigt
tillhörde och i enighetens och
sammanslutningens tecken gick föreningen
sin gifna och raka väg
fram under hård kamp till framgång

﻿på framgång under det att lokalföreningarnas
antal stadigt växte.
1905 räknades 47 föreningar, 1906—73,
1907—112, 1908—134 och
1911—171, hvaraf 17 filialer till
större föreningar.

<img>Ann-Margret Holmgren.</img>

I spetsen för den utomordentligt
välskötta organisationen, som t. o.
m. fått tjäna som mönster för andra
länders organisationer, står ett
verkställande utskott af tre personer,
utsedda af Stockholmsföreningen,
och centralstyrelsen består
dessutom af en medlem från hvarje
lokalförening. Det första ”V. U.”
(verkställande utskottet) utgjordes
af de kända och högt betrodda kvinnorna
Anna Whitlock, Ann-Margret
Holmgren, född Tersmeden, och
Gertrud Adelborg. Det är under
Anna Whitlocks fasta, kloka och
sammanhållande ledning Landsföreningen
gjort sin start och utstått
de första årens hårda kamp. Och
det är Ann-Margret Holmgren, resetalare
och sekreterare, som har
äran af att med outtröttlig energi
och under stora personliga uppoffringar
ha bildat det största antalet
föreningar (c:a 50) inom landet.
När dessa två kvinnor af bristande
krafter i likhet med fröken Adelborg
och hvad särskildt fröken Whitlock
beträffade, äfven öfverhopad af annat
arbete, måste afgå från sina
poster, ryckte doktor Lydia Wahlström
in på ordförandeplatsen och
fröken Signe Bergman öfvertog under
flera år den kräfvande och ansvarsfulla
befattningen som Landsföreningens
sekreterare. Då arbetet
på denna post i så oerhörd grad
växte, att en särskild sekreterare
måste engageras, hade föreningen
lyckan att härtill förvärfva fru
Ezaline Boheman, under det att fröken
Bergman som v. ordf. allt fortfarande
varit och är samma outtröttliga
verksamma ledarinna. Sedan
doktor Wahlström af hälsoskäl
afgått, hvilar nu åter Landsföreningens
kräfvande ordförandepost i
fröken Whitlocks trygga händer.

<img>Anna Whitlock.</img>

För den som erinrar sig allt det
nitiska, uppoffrande, ofta entusiastiska
arbete, som muntligt och skriftligt,
inom och utom föreningarna
utförts, träder i förgrunden vid sidan
af de ofvannämnda det ena
kvinnonamnet efter det andra.
Det är omöjligt att i en artikel som
denna erinra om dem alla och lika
omöjligt att söka göra något urval.
Om ingen nämnes blir ingen häller 
﻿glömd. Men när den svenska kvinnorösträttsröelsens
historia en
gång blir tecknad i större och bredare
drag, är det många kända kvinnonamn
som skola stråla oss till
mötes för att länge bevaras i tacksam
hågkomst.

<img>Lydia Wahlström.</img>

Genom utgifvande och spridande
af otaliga broschyrer, genom tidskriften
Dagny och genom för dagsprässen
redigerade artikelserier har
vid sidan af den muntliga agitationen
ett kraftigt arbete nedlagts på
att stärka organisationen samt sprida
upplysning och väckelse öfver
allt landet. Som en ny länk i denna
kedja startar i dagarna den nya
tidningen ”Rösträtt för kvinnor”.

Af stor betydelse har särskildt
under de senare åren varit arbetet
på det kommunala området, arbetet
för kvinnors inval i stadsfullmäktige
— vi äga nu i vårt land 46 kvinnliga
fullmäktige — i skolråd, fattigvård
m. m.

Den svenska kvinnan har med
allvar och ansvarskänsla omfattat
arbetet för rösträtten och samtidigt
som hon i rättvisans namn kräft sin
rätt, har hon sökt att göra sig värdig
densamma. Utan motstycke är
den sociala upplysningsverksamhet
som bedrifvits inom lokalföreningarna
och nu kommer denna att rationellt
och systematiskt ordnad under
10 år bedrifvas öfver hela landet
tack vare den Bergman-Österbergska
donationen för detta ändamål.
Om rösträtten skulle tillfalla
kvinnorna under de närmaste åren,
upphör ej detta upplysningsarbete
utan fortsätter tills alla landets
landskap genomgåtts. Och det blir
nästan uteslutande på landsbygden
dessa kurser komma att hållas med
en sakkunnig kvinna som ledare.

<img>Signe Bergman.</img>

Under de senaste åren ha en hel
del länsförbund bildats, särskildt
för att underlätta organiserandet af
föreläsningsturnéer, interpellationer
af landstings- och riksdagsmannakandidater
och för tillvaratagande
af öfriga lokalföreningarnas inom
länet inträssen.

Af kvinnornas direkta arbete för
att påverka riksdagen genom petitioner,
interpellationer och annorledes
bör särskildt erinras om den
stora masspetitionen af 1906 med
dess 142,128 namnunderskrifter
samlade i 19 stora band.

Värd särskild erinran är också
den internationella alliansens stora 
﻿kongress i Stockholm sommaren
1911, i samband med hvilken äfven
här i landet bildades en männens
förening för kvinnans rösträtt.

<img>Ezaline Boheman</img>

***

Låt oss nu i stora och korta drag
se, huru samtidigt med och under
inflytande af kvinnornas egen ofvan
skisserade rörelse frågan om
kvinnorösträtten utvecklats inom
svenska riksdagen.

Den första motionen, om <sp>rösträtt
och valbarhet på samma
villkor som för män</sp>,
väcktes i Andra kammaren 1884 af
den frisinnade framlidne riksdags- och 
tidningsmannen F. T. Borg.
Motionen rönte det ödet att Första
kammaren afslog den utan vidare
medan den i Andra kammaren föll
för den ringa majoriteten af 53
röster mot 44. Denna motion var
som den första svalan om våren,
men det dröjde ända till 1902 innan
en ny motion i frågan såg dagen
och då i mycket modifierad form.
Borgmästare Lindhagen motionerade
då som ofvan redan berörts om
<sp>utredning och förslag</sp>, men
utan resultat, och återkom med
samma motion både 1904 och 1905
med instämmanden af resp. 30 och
57 riksdagsmän. Herr Sjöcrona
motionerar 1904 och 1906 i Första
kammaren om <sp>politisk rösträtt
för kommunalt röstberättigade
kvinnor</sp>.

<img>F. T. Borg.</img>

1906 är ett betydelsefullt år i frågans
riksdagshistoria. Då väckas
förutom herr Sjöcronas förutnämnda
motion äfven i Första kammaren
motioner af herr Lithander m. fl. om
<sp>rösträtt för kvinnor på
samma villkor som för män</sp>
och i Andra kammaren af herr
Hörnstén m. fl. om allmän <sp>rösträtt</sp>
för kvinnor på samma villkor
som de i kungl. proposition för män
föreslagna samt af herr Lindhagen
om allmän rösträtt för kvinnor och
män, med uteslutande af vissa i
kungl. propositionen föreslagna garantier.
Dessa motioner föllo naturligtvis,
men det märkliga är att riksdagen
tillstyrker, Första kammaren
med 69 röster mot 60 och Andra
kammaren med 127 mot 100, konstitutionsutskottets
förslag om
skrifvelse till regeringen med begäran
om utredning. De inträsserade
trodde då att genom detta beslut 
﻿saken ryckt nära sin lösning, men
utredningskrafvet blef i stället ett
medel i motståndarnes hand till den
uppskofspolitik som nu tog sin början.
Den liberala ministären 1905
hade sagt ifrån att den ej ville 
sammanblanda kvinnornas rösträttsfråga
med männens, som just då
stod inför afgörandet efter en 40-årig
ihärdig kamp, utan ville uppskjuta
frågan tills den förra var
löst. Kvinnorna opponerade kraftigt
häremot och vände sig med sina
förhoppningar till den nya konservativa
ministär, som efterträdde den
liberala. Denna visade sig icke obenägen
att tillmötesgå kvinnornas
kraf, men hänvisade till den af riksdagen
begärda utredningen i frågan
och uppsköt dymedelst år från år
allt aktivt åtgörande.

<img>Carl Lindhagen.</img>

1907 väckas 6 motioner i riksdagen
med delvis olika kraf och den
slutliga voteringen står om en reservation
inom konstitutionsutskottet
till förmån för herr Hörnstéens
motion om allmän rösträtt och valbarhet
för kvinnor på samma villkor
som för män. Andra kammaren afslår
den med 133 röster mot 91.

Jämsides med motioner af herr
Sjöcrona samt af socialdemokratiska
och Lindhagenska grupperna,
framför Liberala samlingspartiet
1908 för första gången såsom parti
genom sitt förtroenderåd en motion
om rösträtt och valbarhet för kvinnor
såsom ett tillägg till det hvilande
förslaget om allmän rösträtt för
män, hvilken motion dock delade de
föregåendes öde att afslås i båda
kamrarna. Följande år medför likväl
en afsevärd seger i det att den
då af Liberala samlingspartiet förnyade
motionen om rösträtt och valbarhet
på samma villkor som män
tillstyrkes af konstitutionsutskottet
och bifalles <sp>utan votering</sp> i
Andra kammaren medan den däremot
röner rakt motsatt öde i den
Första. 1911 bifaller Andra kammaren
på nytt Liberala samlingspartiets
motion, men den faller
dock i riksdagen, liksom de öfriga
af hrr Beckman och Bergström
samt socialdemokratiska gruppen
väckta motionerna.

<img>Karl Staaff.</img>

Vi ha så hunnit året 1912 med
dess nya män i regering och riksdag
och med det i trontalet bebådade
regeringsförslaget om politisk

﻿rösträtt och valbarhet för kvinnor
på samma villkor som för män. Ännu
torde dock åtskilliga spännande
kapitel fattas innan kvinnorösträttens
genombrottshistoria kan färdigskrifvas.
Men se vi tillbaka på
hvad som gjorts och hvart vi hunnit,
behöfva vi under inga förhållanden
misströsta om den slutliga
utgången. Och förr än målet helt
vunnits får ej och skall ej kvinnornas
egen rösträttsrörelse afstanna
eller förlora något af sina anhängares
hängifna, offervilliga arbete.

<img></img>
</chapter>

<table o>
<td c><small>Gefle 1912. Gefle Dagblads tryckeri.</small>
</table>

<img>Pris 5 öre.</img>

