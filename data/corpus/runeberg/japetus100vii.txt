
VII
JAPETUS STEENSTRUP OG KØKKENMØDDINGERNE
EN HISTORISK REDEGØRELSE
AF
K. RØRDAM




I Danmark er Undersøgelsen af Stenalderens Køkkenmøddinger et Æmne, der har
haft og har mindst lige saa stor Tilknytning til Naturvidenskaben som til
Oldtidsforskningen, og Naturforskere har ogsaa paa meget væsentlig Maade
deltaget i Spørgsmaalets Behandling til forskellige Tidspunkter her i Landet. Den første
Klarlæggelse af de nævnte Oldtidslevninger foregik, som det vil vides, ved den
saakaldte Lejre-Komité's Undersøgelser, hvorom de første Efterretninger er nedlagt
i »Oversigt over det kgl. danske Videnskabernes Selskabs Forhandlinger« for 1848, og
blev fortsat i de følgende Aar. Komitéen bestod som bekendt af J. G. Forchhammer,
Japetus Steenstrup og J. J. A. Worsaae.

Naar, som i dette Tilfælde, flere Videnskabsmænd ved ydre Tilskyndelse eller
frivilligt har sluttet sig sammen for at udfore en Række Undersøgelser og i Fællig
har bragt Arbejdets Resultaler frem, uden at det i Redegørelsen heraf af Parterne
selv fremhæves — endsige at der opstaar Kamp mellem dem — om det er den ene
eller den anden af Deltagerne, der har indlagt sig størst Ære ved Undersøgelserne
eller har udført den vigtigste Del af Arbejdet, vil det i Almindelighed ikke tilkomme
Efterverdenen at gaa Deltagerne i Undersøgelserne imellem ved at forsøge paa at
udskille de Dele af Arbejdet, der muligvis kan skyldes den ene eller anden af dem.
Men bliver der dog udført Forsøg paa ensidigt at hænge Laurbærkransen paa en
enkelt af Deltagerne, kan man i hvert Fald i den historiske Retfærdigheds Navn
forlange, at den af Parterne ukaldede Voldgiftsmand strængt holder sig lil den historiske
Sandhed ug lægger Æren fur de skete Opdagelser paa det Sted, hvor den virkelig
hører hjemme.

Som bekendt for alle, der er interesserede i Spørgsmaalet om Opdagelsen af
Stenalderens Køkkenmøddinger, er der i Løbet af de sidste Aartier fra forskellige Sider
gjort Forsøg paa at udskille, hvad Del den omtalte Komité's enkelte Deltagen havde
i Opdagelsen. Enhver uhildet Dommer, der kender Sagens historiske Forløb og
navnlig er inde i dens Forhistories geologiske Side, kan ikke undgaa at iagttage,
at de Forsøg, der gennem Benyttelsen af Worsaaes Dagbøger er gjort paa at tillægge
nævnte Arkæolog Ene-Æren for Opdagelsen, ikke er helt forligelige med, hvad der er

passeret forud i Sagen, ej heller er i Overensstemmelse med den Anskuelse, Deltagerne
i Undersøgelserne selv nærede, eller den Maade, hvorpaa Samtiden betragtede
Opdagelsen. Da der altsaa fra forskellige Sider allerede forlængst er rørt ved de enkelte
Deltageres Part i Opdagelsen af Stenalderens Køkkenmøddinger, kan der ikke siges
længere at ligge nogen Tabu over denne Side af Sagen, saaledes som der, som anført, under
normale Omstændigheder vilde være ved Fællesarbejde af flere Videnskabsmænd.
Forf. af efterfølgende Linjer, der i mange Aar har interesseret sig for Spørgsmaalet
og dels gennem Studier af Sagens geologisk-historiske Side og Undersøgelsen af
samtidige og senere Arkivsager vedrørende Sagen og ikke mindst ved Samtaler med en af
de tidligste Øjenvidner til Sagens Forhistorie og senere Forløb — afdøde Prof. J. F.
Johnstrup — mener i det efterfølgende at kunne give nogle Bidrag til Sagens rette
historiske Belysning. Prof. Joh. Steenstrup har med stor Velvilje givet mig
uhindret Adgang til at stifte Bekendtskab med et betydeligt Antal interessante Aktstykker
i det Steenstrupske Arkiv vedrørende Køkkenmøddingerne, Aktstykker bestaaende
af Breve modtagne af Jap. Steenstrup, Kopier af Breve affattede af ham, Avisudklip
og andre Notitser. Hvor saadanne Aktstykker i det efterfølgende benyttes, er ved
Benyttelsen tilføjet (Stp. Ark.). For flere Aar siden har jeg, førend jeg lærte disse
Arkivsager at kende, givet en lille historisk Oversigt over Køkkenmøddingernes
OpdagelseshistorieK. Rørdam: Geologi og Jordbundslære, II Del, Danmarks Geologi, Kbhvn. 1909,
S. 197 o. flg., hvoraf der ogsaa er gjort Brug her. De af mig da fremførte
Resultater har faaet en fuldstændig Bekræftelse ved de gennem Arkivstudierne nu oplyste
Forhold.



A. Køkkenmøddingernes Forhistorie.

Allerede i Trediverne i forrige Aarhundrede var Steenstrup opmærksom paa
Forekomsten af Oldsager navnlig Flintflækker i visse geologisk set moderne Dannelser, der
ved deres Indhold af Skaller af Saltvandsbløddyr — naar der ikke blev gaaet nærmere
ind paa Sagen — nærmest maatte antages at være marine Alluvialdannelser. I sin
Afhandling Om Martørven i det nordligste JyllandJap. Steenstrup: »Om Martørven i det nordligste Jylland«. Krøyer: Naturhist. Tidsskrift,
2. Bd., Kbhvn. 1838—39, S. 496—518. skriver Stp. saaledes (1838):
»At Stenflækker ere fundne i nyere Alluvialdannelser kender man flere Exempler paa.
Jeg har 2 saadanne, af hvilke den ene fandtes i en Sandmasse, der laa under en Eng
nær Skelum Præstegaard over en Mil fra Kattegatet i Forbindelse med
Saltvandsbløddyr: Littorina littorea, Cardium edule, Lutraria etc. etc, den anden fandt jeg selv
i en Østersbanke paa Visborg Byes Mark i en ikke ringe Højde over Mariagerfjorden«Jap. Steenstrup: Anf. Sted, S. 516..
Senere tilføjes: »Lignende Banker med Muslinger og Østers findes ved de fleste
Kyststrækninger, navnlig er de hyppige omkring Issefjorden«Jap. Steenstrup: Vid. Selsk. Overs. 1848, S. 7.. Andre har meddelt herom
følgende: »Der var navnlig et Sted Havelse Møllebakke N. f. Frederikssund som Stp.
der i Fyrrerne jevnlig tilbragte sine Sommerferier i den nærliggende
Græse-Præstegaard idelig valfartede til. Møllen er opført paa en — nu stærkt afgraven — Banke
og i denne havde han opdaget Lag af Østers- og Muslingeskaller og iblandt disse fundet
ikke blot forskellige af Mennesker forfærdigede Genstande men ogsaa Dyreknogler«Medd. fra Arkæologen V. Boye, smlg. ogsaa sammes Artikel i »Dannevirke« 11/3 1870 (Stp. Ark)..
Steenstrup havde dog, optaget af meget andet Arbejde, opsat Behandlingen af disse
Spørgsmaal til senere Tider, men Forholdene foranledigede ham i 1848 til at tage kraftig
fat. For at blive klar paa Bevæggrundene hertil, maa man vende Opmærksomheden
hen paa, hvad der i dette Tidsrum (1837—48) foregik indenfor Studiet af Danmarks
Geologi.

J. G. Forchhammer, hvem Danmarks Geologi er i saa overordentlig stor Gæld
til, saa at der endnu næppe eksisterer et eneste Studieæmne af Betydning, hvor man
ikke nødes til først at nævne Forchhammers Undersøgelser, havde, samtidig med at
han udførte saa meget fortræffeligt Arbejde, tidt meget sære Ideer og lod sig ofte
ganske ensidigt lede af et eller andet i Virkeligheden ikke betydningsfuldt Kendetegn.
Han havde i det anførte Tidsrum med Rette lagt stor Vægt paa Studiet af »den
forandrede Vandhøjde ved de danske Kyster«, og han havde vist, at der forekom
Havstokke og Strandvolde bestaaende af Sand, Stene og Muslingeskaller betydelig
op over »den øverste Tanglinje«. Forchhammer var blevet opmærksom paa, at
i nogle af disse hævede Havstokke« var Indholdet af Muslinge- og Østersskaller meget
betydeligt, og at der sammen med dem forekom »sorte Striber«, undertiden ogsaa
Flintfliser og Flækker tildannede ved Menneskehaand. Han begyndte at sætte
disse Fund i Forbindelse med sine Hævningsteorier paa en næppe holdbar Maade.
I Spørgsmaalet om »de sorte Lag« i »de hævede Havstokke« begyndte Forchhammer
nu ogsaa at tage andre Midler til Hjælp. I 1844 forelagde han saaledes for Vid. Selsk.
sin Afhandling om den Indflydelse som Tangen udøver paa Jordens Udvikling«.
Blandt andet finder han ved Analyse af Tangaske, »at Tangarterne samle af
Havvandet dets sjeldneMed »sjeldne« mener F. ikke, at disse Stoffer kun undtagelsesvis forekommer, men at de
kun forekommer i smaa Mængder. F. har netop Fortjenesten af at have vist, at de nævnte Stoffer
altid forekommer i Tang. Bestanddele nemlig først og fremmest Svovlsyre dernæst Kali
og Phosphorsyre«J. G. Forchhammer: Vid. Selsk. Overs. 1844, S. 94—98.. Han fremhæver desuden næsten med Beklagelse, al det aldrig
er lykkedes ham at finde virkelige sikkre Lag af Tangtørv, skønt »Dau derimod har
anført et af Tang dannet Tørvelag paa Øen Als«J. G. Forchhammer: Anf. Sted, S. 102.. Disse Ideer om »Tangtørv« og
»Tangens Svovlsyreindhold« som Ledestjerne ved geologiske Undersøgelser af
alluviale Lag var i et Tidsrum af Fyrrerne, om man saa tør sige, Forchhammers mest
benyttede Kæphest. Dertil kom det for F.'s livlige Fantasi meget farlige Naboskab
mellem shævede Havstokke« og »hævede Havstokke med sorte Striber og
Flintflækker«. Steenstrup havde en ganske vist endnu ikke fuldt gennemarbejdet, men dog
langt klarere Opfattelse af de virkelige Forhold. Da Steenstrup altid behandlede
Forchhammer med den største Opmærksomhed og Højagtelse, holdt han sig en Tid
lang hensynsfuldt tilbage i denne Sag, sandsynligvis i Haab om, at F. med sin store
Idérigdom snart vilde forlade dette Æmne og beskæftige sig med mindre farlige
Spørgsmaal. Som en lille historisk Oplysning hertil er Forf. i Stand til at meddele følgende
gennem et Øjenvidnes personlige Beretning om en Exkursion, hvori baade F. og Stp. deltog.

Da Forf. af disse Linjer i 1888 ved Igangsættelsen af »Danmarks geologiske
Undersøgelse« i Henhold til den da første Gang givne Statsbevilling skulde drage ud for
at undersøge særlig de hævede Havstokke i Nordsjælland, fortalte Prof. J. F.
Johnstrup, der havde været J. G. Forchhammer's Assistent, og hvis Assistent jeg i en
Aarrække havde den Ære at være, mig følgende som et historisk Exempel paa, hvilke
Faldgruber geologiske Undersøgelser af denne Art over tilsyneladende simple
Fænomener kan byde. Johnstrup og Steenstrup havde engang i sidste Halvdel af Fyrrerne
været sammen paa en af Forchhammer som geologisk Professor ledet Exkursion for
at se paa hævede Havstokke og lignende Forhold ved Roskildefjord. De kom til
Kattingeværk (hvor jeg ganske nøje kendte Forholdene fra min Barndom, hvad J.
vidste). Her fandtes en med Køkkenmøddingmateriale navnlig med Kulsmuld stærkt
blandet Havstok, der foroven gik over i en ren Køkkenmødding, men nedad Bakkens
Skraaning blev til en ren Havstok bestaaende af Sten og Grus. F. udviklede for
Deltagerne i Exkursionen, hvorledes Østersskallerne var revet løs fra Havbunden ved
Bølgeslaget, og hvorledes »de sorte Striber« bestod af forkullet Tang eller »Tangtørv«,
hvorpaa han mente at faa Bevis ved Lagets Svovlsyreindhold. Steenstrup og
Johnstrup blev lidt tilbage paa Stedet, og Steenstrup rystede paa Hovedet og sagde til Jstp.:
»Det forholder sig ganske anderledes. Kulstriberne er Rester af Baal, Urbeboerne
har optændt paa Strandbredden, og Østersskallerne er af Mennesker revne løs fra
Havbunden for at tjene til Føde«.

I Overensstemmelse hermed er ogsaa nogle Yttringer meddelte i et Brev (dat.
Haderslev 2den Jan. 1870) i Stp. Ark. fra den afd. Arkæolog Vilh. Boye til
Steenstrup. Med Udeladelse af Personernes Titler lyder det: »Saavidt jeg mindes er det
Johnstrup, som engang har fortalt mig, at da Forchhammer i Begyndelsen af Fyrrerne
begyndte sine Undersøgelser over de formentlige Hævninger, var Hr. Etatsraaden
strax meget skeptisk, da De fandt tilhugne Plintredskaber blandt »Østersbankerne«.
Men da dette havde gentaget sig flere Gange, foranledigede De, at en Antiqvar i
Forening med Dem og Forchhammer blev udnævnt til Medlemmer af den
geologisk-antiqvariske Comitée«.

Forchhammer havde altsaa i sidste Halvdel af Fyrrerne begyndt at røre paa sig
og holdt sig ikke blot til de virkelige hævede Havstokke, men var i Færd med at drage
de andre omtalte Forhold ind under sin »Interessesfære«. Steenstrup indsaa, at nu
var det nødvendigt at handle, men viste ogsaa i denne Sag F. den største
Hensyntagen. Der var nu ogsaa her særlige Grunde, hvorfor Steenstrup overfor
Forchhammer baade maatte handle hurtigt og tillige tage saadant Hensyn. Forchhammer
havde nemlig faa Aar før det her omhandlede Tidspunkt lidt et højst ubehageligt
Nederlag i et geologisk-arkæologisk Spørgsmaal, den bekendte Runamo-Sag.
Forchhammer og andre havde antaget, at nogle Ridser paa en Grønstensgang i Halland
foruden mange naturligt opstaaede Sprækker ogsaa iblandt disse indholdt kunstigt
indhuggede Tegn. Paa Basis af Forchhammers Adskillelser mellem kunstige og
naturlige Ridser havde den meget lærde Forsker Finn Magnussen efter store
Anstrengelser læst de formentlige Runer og tydet dem som en Fortælling om Braavalla-Slaget.
Den unge fremadstræbende Arkæolog J. J. A. Worsaae drog nogen Tid efter stærkt
til Felts herimod og viste, at den hele Indskrift kun var en Samling af naturlige
Sprækker. Skønt man egentlig skulde synes, at Blamen for den falske Tydning maatte
falde paa Runologen og ikke paa Geologen, der kun havde begaaet den mindre og
omtvistelige Fejltagelse at antage naturlige Sprækker i en Stenflade for tildels kunstig
indhuggede, blev det dog Forchhammer, der kom til at bære Ubehagelighederne.
Forchhammer tog til Genmæle og fastholdt vel tildels, at han havde Ret m. H. t, at visse
af Stregerne var kunstigt indhuggede, men hans Forsvar forekommer meget mat, og
han led utvivlsomt et NederlagJ. G. Forchhammer: Anf. Sted, S. 120 o. flg.. Steenstrup, der havde lært at differentiere mellem
almindelige hævede Skallag og, som han udtrykker det, »visse hævede Lag« mellem
»Østersbanker« og »Østersbunker«, saa, at nu var Forchhammer atter ved at styre fejl
ledet af Lygtemændene »Tangtørven« og »Svovlsyremængden«, men det gjaldt om at
gaa varligt fremSteenstrup havde allerede som Student modtaget Venskab af Forchhammer og glemte det
aldrig. Om Steenstrups Forhold til den ældre Reinhardt og Forchhammer findes interessante
Oplysninger i Mathilde Reinhardt: »Familie-Erindringer«, II Del, 1831—1856. Trykt som
Manuskript. Kbhvn. 1889, S. 74—76.. Det fremgaar, af hvad der foreligger, at Steenstrup paa enhver
Maade gerne vilde have Forchhammer til at se det rigtige selv. Han (Stp.)
fremdrager et af Forchhammer selv omtalt Fund af en — som det senen viste sig — meget
udstrakt og typisk Køkkenmødding ved Krabbesholm ved Skive og gaar endog
saa forsigtig frem, at han faar Forchhammer til at undersøge og give sig (Stp.) Attest
for, at nogle af Steenstrup i Køkkenmøddingerne ved Roskildefjord fundne
Flintflækker er virkelige Oldsager og ikke Naturprodukter. At dette ganske
øjensynligt er for at vække Forchhammers Eftertanke, kan ingen nu være blind for.
Steenstrup trængte ingenlunde selv til et saadant Overskøn, han havde fra sin
tidligste Ungdom interesseret sig for og beskæftiget sig med saadanne Spørgsmaal. Endelig
faar Stp. dannet en Komité, hvori foruden Forchhammer og Steenstrup ogsaa J. J.
A. Worsaae (den Gang 26 Aar og ikke Medlem af Vid. Selsk.) faar Sæde. Det taler i
en stærk Grad for Forchhammers Højsind, at han – den da ansete Videnskabsmand
og Universitetsprofessor — overhovedet gik ind paa at sidde i Komité sammen med
Worsaae, der paa en overlegen og haanlig Maade havde kritiseret Forchhammer i
Runamosagen, og ikke mindst taler det for Steenstrups store i bedste Forstand
diplomatiske Ævner og den ejendommelige vindende Elskværdighed, som alle, selv den,
der kun har kendt ham i Oldingeaarene, kan bære Vidnesbyrd om.


Steenstrup vidste eller havde i alt Fald en stærk Formodning om, hvad der skjulte
sig under Navnet »visse hævede Havstokke«. Nu gjaldt det altsaa om at fortsætte
og fuldføre Undersøgelserne i F'orbindelse med Forchhammer. Der haves fra den
følgende Tid (Vinteren 1850) et tiltrækkende lille Billede af Undersøgelsernes Gang,
som her kan anføres. I de interessante »Familie Erindringer«, som en Omgangsfælle
af det Steenstrupske Hus Frk. Mathilde Reinhardt udgav i Slutningen af forrige
Aarhundrede, læses saaledes:

»I Stedet for Krigens almene og dybt indgribende Spændinger, var der (saaledes)
kommet nogle af mere ephemer Natur, men som dog havde stor Betydning for osD. v. s. Frøknerne Mathilde og Julie Reinhardt..
I vort daglige Liv hørte vi alt tidligere tale om Gennembrud og om et nyt Syn paa
det bestaaende, men her var det Videnskaben, der gennembrød Aartusinders Lag,
klarede Synet og forklarede Kendsgerningerne. Det vil med andre Ord sige, at vi
i disse Aar, saa godt det lod sig gøre fulgte med Steenstrup i hans
stigende Forstaaelse af de Dyngers Betydning, som han havde været
paa Spor efter, allerede da han besøgte sin daværende Forlovede i
Græse Præstegaard nærved Havelse Mølle og BankeUdhævet af K. R.. Vi var langt fra
at have Forkundskaber, hvad der, i dette Tilfælde, da Kundskaben først skulde
skabes, heller ikke var at forlange, men vi øste Oplysninger om Undersøgelserne fra
Hovedkilden, og lyttede opmærksomt til Fortællingerne om Lejrekomiteens Expeditioner,
da disse var komne i Gang. Det blev ogsaa i det mindste i en Vinter, et yndet
Haandarbejde for os, naar vi forbleve samlede efter Theen om Aftenen, at skrive Dato og
Findested paa alle de Fugle- og andre Knokler, Østers og Muslingeskaller og alle de
mislykkede FlintredskaberMeget af, hvad der nu er erkendt for at være virkelige Redskaber, gik den Gang under
anførte Betegnelse., som Steenstrup kom ind med ordnede paa store
Bakker. Mange Hundrede af Gange (for at sige det mindste) skaffedes der, paa de tidt
smaa Stykker, Plads for »Havelse« »Sølager« og andre Navne og medens denne
Virksomhed gik stille for sig, læstes der gerne højt i et eller andet Digterværk. Siden
da disse Undersøgelser var bleven en anerkendt Gren af ArkæologienUdhævet af K. R.,
da Kjøkkenmøddingerne ikke alene havde fundet deres Plads i alle de forhistoriske
Skildringer, hvor de hørte hen, men da jeg paa det almindelige Naturforskermøde
havde hørt Navnet lyde fra Talerstolen med en fransk Betoning, der helt omskabte
det, da mindedes jeg med Glæde de venlige Aftener, da det spredte Materiale til dem
samledes og fik en Røst at tale med«Anf. Sted, S. 201—203. Hvad Sølager angaar, maa Frk. Reinhardt antagelig huske fejl,
da dette Sted vistnok først blev undersøgt nogle Aar senere, ikke i 1850..




B. Undersøgelserne af Køkkenmøddingerne.

I d. kgl. d. Videnskabernes Selskabs Møde den 7de Januar 1848 begyndte
Steenstrup de første Beretninger om de Undersøgelser, som fik saa stor Betydning ved den
endelige Klarlæggelse af Forholdet mellem Kokkenmøddinger og almindelige hævede
Havstokke og Skallag. Ordene herom lyder:

»Prof. Steenstrup meddelte nogle Iagttagelser, han havde anstillet angaaende
Tiden, da visse hævede Lag af Østers- og Muslingskaller vare dannede, og angaaende
de Natur- og CulturforholdUdhævet af K. R., som da havde fundet Sted her i Landet. Disse
Iagttagelser indledede han med en kort Fremstilling af de Sætninger som en berømt
Naturforsker hinsides Sundet nylig havde udtalt angaaende lignende Forhold i
Nabolandet, navnligen i Skaane«.

Som nogle af de vigtigste Findesteder angiver Steenstrup en Forekomst »tæt ved
Frederiksund Færgested og det andet ved Havelse Mølle«. Steenstrups Meddelelse,
der som anført blev givet den 7de Jan. 1848, er anført som Bevis paa, at han slet ikke
vidste andet, end at det var hævede Havstokke eller hævede Skallag, som det drejede
sig om. De under Afsnittet A meddelte historiske Kendsgerninger viser, at denne
Anskuelse ikke er rigtig. Rent bortset herfra er det klart, at det umuligt kan forholde
sig saaledes. Der var gaaet omtrent en halv Snes Aar forud, gennem hvilke
Forchhammer gennem den ene Beretning efter den anden havde omtalt Forekomsten af
Hævningsmærker i Danmark, og det vilde være ganske absurd at paastaa, at
Steenstrup nu i 1848 skulde staa frem og give sig til at udtale sig om disse velbekendte
Forhold, som om det var ny Opdagelser, han havde gjort, ikke at tale om det højst
upassende der laa i for to saa nær knyttede Videnskabsmænd, naar den ene (Stp.) vilde
vælte sig ind paa den andens (F.s) Omraade om Hævningsforholdene, hvis der ikke
laa noget helt andet bag ved. Hvad dette andet er, nemlig Fonkellen mellem »visse
hævede Havstokke og de Natur- og Kulturforhold, som da havde fundet Sted i
Landet«, og almindelige hævede Havstokke, kommer ogsaa frem tydeligere og
tydeligere i den følgende Tid. I Mødet d. 17de Nov. 1848 findes følgende Meddelelse at
være givet:

»Professorerne Forchhammer og Steenstrup meddelte følgende: Selskabet har
ifjor bevilget en aarlig Sum at 300 Rbdlr. i tre Aar til en geologisk-antikvarisk
Undersøgelse af Omegnen af Lejre, der skulde udføret af D'hrr. Prof. Forchhammer,
Steenstrup og Inspektør Worsaae. Commissionen har benyttet afvigte Sommer, saavidt
Medlemmernes øvrige Førretninger og det ugunstige Vejr tillod for at bestemme denne
Egns geognostiske Forhold og har nu af dets Medlemmer Prof. Forchhammer og
Steenstruap modtaget to særskilte, hinanden supplerende Beretninger, hvoraf den første,
affattet af Prof. Forchhammer, indbefatter de almindelige geognostiske Forhold, og
den anden affattet af Prof. Steenstrup de sig dertil knyttende zoologiske Forhold«.

Førend vi gaar nærmere ind paa Undersøgelsernes Resultater, maa det være
rigtigst at blive klar paa »Commissionen«s eller som den senere altid kaldtes
»Lejre-Comiteens« Dannelse. At det er Steenstrup, der har foranlediget Comiteen til at træde
sammen, er ganske utvivlsomt. Det fremgaar vel ikke direkte af de trykte
Beretninger, men bliver gennem andre Forhold klart.

Saaledes skriver Steenstrup under 16de Sept. 1851 (Stp. Ark.) i et Brev til
Kammerherre Grevencop-Castenskjold til Frederikslund følgende:

»Ved at gennemløbe Navnene paa en Liste af Venner og Velyndere, til hvem jeg
havde sendt de Undersøgelser, jeg havde i de senere Aar taget Deel i og jeg kunde
næsten sige foranledigetUdhævet af K. R. angaaende Urindvaanerne og Landets ældste
Cultur- og Naturhistorie, savner jeg Deres Højvelbaarenheds og maa altsaa antage, at jeg
har forsømt at sende Dem den«. — — — Efter en Række Høflighedsyttringer slutter
Skrivelsen med: »Udbyttet af Undersøgelserne paa over 20 med de beskrevne aldeles
overensstemmende Punkter vil (nemlig) formodentlig blive noget af det første som
bliver Selskabet forelagt og publiceret. Ved disse er det blevet godtgjort, at det er
Urindvaanerne alene, hvem disse uhyre Opdyngninger af Østers og Muslinger osv.
ofte paa 10—20 tusinde Læs skyldes, er uden for enhver Tvivl, og disse »Møddinger«
give allerede nu mangen Oplysning«. — — —

I de nævnte Undersøgelser, der blev berettet om d. 17de Nov. 1848, giver
Forchhammer en Oversigt over Saltvandsalluviets Udbredelse i Egnen omkring
Roskildefjord. Skønt det kun kan være en flygtig Rekognoscering, som er foretaget i
Sommerens Løb, er Resultatet i alt væsentlig overensstemmende med det der senere
hen, efter at »Danmarks geologiske Undersøgelse« var begyndt, blev paavist ved langt
mere i Detailler gaaende Undersøgelser. Det er i Virkeligheden en beundringsværdig
Oversigt, Forchhammer i Løbet af den angivne korte Tid har naaet at give, i
Særdeleshed, naar man tager Hensyn til, at han ikke havde det gode med ækvidistante
Højdekurver forsynede Kaartmateriale, som Generalstabens Maalebordsblade byder
Nutidens Geologer. Imidlertid ser vi, at Forchhammer, skønt han nu synes at ville
lade de arkæologiske Forhold hvile, dog endnu holder fast paa, at de sorte Lag er
»Tangkul« eller »Tangtørv« og ligeledes paa, at Svovlsyrebestemmelser af
disse Stoffer kan have Betydning som Pegepind i geologisk Retning. I Modsætning
hertil og sikkert netop som retledende Faktor overfor Forchhammer fremhæver
Steenstrup, foruden forskellige vigtige Iagttagelser om Skaldyrene og om forskellige
Hvirveldyrlevninger, den store Udbredelse, som Trækul, Kulsmuld og Striber eller
Lag af Kulsmuld fra Stenalderfolkenes Virksomhed har. At Steenstrups Bestræbelser
gik ud paa at retlede Forchhammer og bringe ham selv til at se, fremgaar ogsaa klart
af den følgende Tids Begivenheder. Hvad Virksomhed, der var i 1849, kan ikke
oplyses, men d. 17. Maj 1850 var Steenstrup og Forchhammer ikke til Stede ved Vid.
Selskabs Møde, fordi disse to Medlemmer af Komiteen besøgte Forekomsten ved
»Bilidt (Frederiksund Færgested), og i Løbet af Sommeren blev Forholdene ved Havelse
Møllebakke paany undersøgt (Datoen kan her ikke opgives). Af særegne Grunde
fremkom Beretningen om de allerede ved Foraarsbesøget ved Bilidt væsentlig af
Steenstrup fastslaaede Forhold dog først ved Vid. Selskabs Møde den 10de Januar 1851.
I Steenstrups Manuskript hertil omtales Bilidt som det først undersøgte Sted først
(S. 4—6) og derefter Havelse (S. 7—15). Men i Korrekturen blev af Steenstrup gjort
en Rettelse, saa at Havelse som det mest interessante Sted blev omtalt først, omend
Bilidt var Stedet, hvor Opdagelsen blev gjort (Stp. Ark.). For at give Forchhammer
Lejlighed til saa at sige at rehabilitere sig, inden den endelige Opgørelse kom, blev
det ordnet saaledes, at Forchhammer i Vid. Selskabs Møde den 29de Nov. 1850 gav
»en kort Beretning om Robert Chambers: »Ancient sea margins« og Sammenligning
med vore Forhold«, og til Mødet d. 13de Dec. havde Steenstrup anmeldt »en
Beretning om Udbyttet af nogle ved Issefjordens Kyster (og i Jylland) sidste Sommer
anstillede geologiske Undersøgelser angaaende Landets ældste Natur og Cultur-Forhold«.
Denne Beretning blev dog udsat til Mødet d. 10de Jan. 1851. Forchhammers
Meddelelse gaar i det væsentlige ud paa »at sammenligne de Forhold som Chambers har
iagttaget med dem, som i en Række af Aar have været Genstand for hans egne
Undersøgelser, og ofte været omtalte i Selskabets Møder. . . . Hos os har man allerede
i længere Tid iagttaget mange Phænomener i Forbindelse med de hævede Havstokke,
som antyde, at Landet under disse tidligere Niveauforhold var beboet af Mennesker;
Chambers efterviser det samme med Hensyn til de britiske Øer«J. G. Forchhammer: Vid. Selsk. Overs. 1850. S. 130—131.. Nu havde F.
imidlertid lært at gøre Forskel, og vi ser ham derfor ogsaa faa Aar efter i den
Hovedoversigt, som han gav over sine Undersøgelser over Hævnings- og Sænkningsforholdene
i Danmark, fremstille Sagen klart og rigtigt. Saaledes anfører hanJ. G. Forchhammer: »Om den forandrede Vandhøjde ved de danske Kyster«, Nord.
Universitets Tidsskrift, 2. Aarg., Kbhvn. 1856, S. 13-14.: »Skaller i vore
Ler- or Sandlag kunne muligeo hidrøre fra ældre Perioder, men naar de ere de samme
Arter, som de, der endnu leve i vort Hav, maa de henhøre til vor Tid. De kunne
endvidere hidrøre, som saamange Dynger af Skaller ved vore Kyster og Fjorde
fra de ældste Beboere her i landetUdhævet af K. R., men naar de ere lukkede og spredte i Lagene,
kunne de ikke være samlede al Mennesker og benyttede som Fødemidler; desuden
pleje slige Levninger fra de ældste Beboeres Maaltider at indeholde Knokler af større
Pattedyr og Fugle, glødede Stene og Aske. Hvor disse mangle, vil der altsaa være
stor Sandsynlighed for, at Mennesket ingen Deel har i Forekomsten af Havets Beboere
paa det Sted, hvor vi finde deres Levninger osv. osv.«.



Fra det Tidspunkt, da Opdagelsen af Køkkenmøddingernes sande Natur endelig
var fastslaaet gennem »Foraarsudflugten« til Bilidt (17de Maj),
Sommerundersøgelserne ved Havelse og Worsaaes Iagttagelser den 24de September ved
Mejlgaard, træder Forchhammer efterhaanden mere og mere i Baggrunden. Nu havde
Steenstrup jo ikke længere nogen Grund til at nære Frygt for, at Forchhammer skulde
fare vild, hvad Forbindelsen mellem Arkæologi og Geologi angik, og Steenstrup, der
straks i Begyndelsen gjorde Hovedarbejdet, blev senere alene om Arbejdet, hvad den
naturvidenskabelige Side angaar. Dog fik han snart en Assistent i Chr. Lütken, der
havde været Steenstrups Elev i Sorø og deltaget i hans geologiske Exkursioner.
Lütken blev jo langt senere Steenstrups Efterfølger som ProfessorI Stp. Ark. findes Koncepten til et Brev, dat. 27de Juni 1851 fra Jap. Steenstrup til
»Hr. Premierlieutenant v. Lütken, 3. Reservejæger Compagni«. Heri lover Steenstrup at henvende
sig til Kultusministeren, for at denne kan paavirke Krigsministeren, saa at Lütken kan blive
»hjemforlovet« for at blive ansat som Assistent hos Steenstrup ved det zoologiske Museum »med
en Gage af maaske? 500 Rdl. aarligt!«. Lütkens Beretning
om Opdagelsen lyder saaledesChr. Lütken: Vid. Selsk. Overs. 1897, S. 544.: »Et beslægtet og ikke mindre vigtigt Æmne tilbød
sig allerede i Begyndelsen af Stp.s Universitetsvirksomhed, da han gjorde den
Opdagelse, at visse Dannelser ved vore Kyster, som man havde opfattet som hævede
Skalbanker af Muslinger og Snegle, ved deres Indhold af Skaller af disse spiselige
Bløddyr, blandede med Ben og Tænder af spiste Pattedyr, Fugle og Fiske osv., røbede
sig at være frembragte af Mennesker, af vore Urindvaanere nemlig som
Efterladenskaber efter deres Maaltider. Hvor ny og mærkelig denne Opdagelse var, fik vi
Samtidige en Forestilling om ved at være Vidne til den Tvivl, hvormed den til en Tid
modtoges baade af Zoologer og Arkæologer«. . . .

Denne Tvivl, som Lütken omtaler, var tildels for visse ikke uvigtige Punkters
Vedkommende endnu i December 1850 til Stede hos de to af Komiteens Medlemmer
nemlig Forchhammer og Worsaae, skønt Worsaae i September 1850 ved Mejlgaard
havde gjort Iagttagelser, der som det udtrykkes i Beretningen fra Jan. 1851: »baade
godtgøre Rigtigheden af de her yttrede Anskuelser (om Køkkenmøddingerne ved
Bilidt og Havelse) og endmere vise den Vigtighed disse Dannelser have for vore
Kundskaber om Landets ældste Forhold«Vid. Selsk. Overs. 1851, S. 14.. Vi skal straks komme tilbage hertil, men
maa først henvende Opmærksomheden paa selve Opdagelsen. Herom lyder detVid. Selsk. Overs. 1851, S. 12—13.:

»I Skrænterne ved Færgestedet »Bilidt« forefandt vi, allerede paa en tidlig
Foraarsudflugt»Vi«, d. v. s. Steenstrup og Forchhammer den 17de Maj 1850, da nævnte Forskere ikke
var tilstede ved Vid. Selsk. Møde. særdeles heldigen blottede Vægge, der strax lod os erkende flere Forhold,
som forhen vare undgaaede os, og ved et senere Efteraarsbesøg fandt vi disse Forhold
væsentligen igen i de nye Vægge, som imidlertid vare fremkomne ved Massens
Borttagelse til Vejfyld osv. og som i Længde udgjorde en Strækning af 40 Alen«. . . . Nu
følger en Beskrivelse af Forholdene, hvor man sammen med ildskørnede Sten
sammenstillede til Arnesteder finder Aske, Kullag og Kulstykker, Skaller, Benstykker
og Flintredskaber osv. Derefter udtales: »Det var umuligt længere at
tilbageholde den Tanke, at naar Striber af Kul og Aske, Potteskaar og glødede Stene findes
igennem det hele Lag og saaledes tydelig vise, at Mennesker havde havt Baal paa
et saadant Sted i længere Tidsfølge, og det — hvad allerede enkelte Pattedyrknogler
tyde hen paaVed  Bilidt, der har ligget paa en lille Ø, er der nemlig kun faa Knogler i
Køkkenmøddingen, medens der ved Havelse, der har ligget lige ved Skoven, er mange Knogler af Skovens Dyr. — til deres Fødemidlers Tilberedning, saa kunde de uhyre Masser
af Skaller af Østers og andre Muslingarter, der alle er spiselige, maaske netop være
Levninger af den Føde, de her fortrinsvis have tilberedt. I dette Tilfælde vilde altsaa
den hele Opdyngning af Skaller have fælleds Oprindelse med Kullene,
Asken, Stenene osv.«

Den sidst fremhævede Sætning viser altsaa, at der nu slet ikke mere er Tale om
hævede Skallag ikke heller om Skallag, »i hvis Nærhed Mennesker har opholdt sig og
holdt Maaltid«, men at hele Dyngen, Skaller, Ben, Kul, Flint er en
Ophobning foretaget af Mennesker, og bl. a. heri ligger den Steenstrup’ske Hovedtanke.
Der foreligger Vidnesbyrd om, hvor vanskeligt det var for Steenstrup at faa
Forchhammer og navnlig Worsaae til at gaa ind herpaa. Men Stp. bevægede F. og W. til
Julen 1850 at tage ud til Havelse og paany undersøge Forholdene. Som Steenstrup
har meddelt sin Broder Mathias Steenstrup, var Worsaae endnu noget tvivlende,
men da Forchhammer underskrev Beretningen, tiltraadte Worsaae ogsaa denne, der
altsaa blev forelagt Vid. Selsk. den 10de Jan. 1851 og ikke, som Steenstrup først havde
bestemt, den 13de Dec. 1850. Men herved blev der Lejlighed til at tilføje Worsaaes
Beretning. Som allerede omtalt, havde Worsaae nemlig i September 1850 undersøgt
den typiske Køkkenmødding ved Mejlgaard i Jylland. Han har derefter aabenbart
tidligere i Efteraaret 1850 omtalt sine Fund for Steenstrup, men først ved en endnu
opbevaret Skrivelse af 12te Dec. 1850 faar Steenstrup den fuldstændige Udskrift af W.s
Dagbog til Brug ved den Beretning, der bliver forelagt i Jan. 1851. Denne
Beretning er skrevet af Steenstrup, men i den sidste Del har W. foretaget enkelte
ubetydelige Rettelser, saa at man kan se, at han nu har været enig med Steenstrup om
Formen, hvori Meddelelserne blev forelagt Selskabet. Worsaae’s Brev til Steenstrup
lyder:

Bredgade 192, 2den Sal. Torsdagen d. 12te Dec. 1850.

Højstærede.

Hoslagt den ønskede Udskrift af min Dagbog. Tjen mig i at udhæve
Proprietær Olsens Navn i den trykte BeretningUdhævet i Brevet.. Det vil gøre godt for en anden Gangs
Skyld. Desuden har han virkelig vist særdeles Interesse for Sagen. Jeg vil da i sin
Tid sende ham et Exemplar af den trykte Beretning.

Altid  Deres

J. J. A. Worsaae

Hr. Professor Steenstrup

Rid. af Dbg.

Beretningen, der rummes paa fire Sider i alm. Brevformat (Oktav), begynder med:

»Uddrag af mine Optegnelser om Østersbanken i Mejlgaard Skov
mellem Randers og Grenaa«.

»For et Par Aar siden indsendte Hr. Proprietær Olsen til Meilgaard en lille
Beenkam til Museet, som var opdaget i en ØstersdyngeDer har staaet Østersbanke, men det er senere rettet til Østersdynge. langt inde og højt oppe i
Mejlgaards-Skov. Da man meddelte ham, hvor interessant det vilde være at erholde flere
Stykker fra samme Sted, gjorde han sig Umage for at skaffe dem tilveje, efterhaanden
som de blev kjørt fra Østersdyngen til VejfyldI et Brev dat. 11te Juni 1893 fra Førsløv pr. Fuglebjerg (Stp. Ark.) oplyser Fru Karen
Voigt (nævnte Proprietær Olsens Datter) følgende: »Om Køkkenmøddingen kan jeg fortælle, hvad
jeg ved. Allerførst kom Professor Becker og saa de hvide Veje i Skoven, hvor der, før Fader
kom til at eje Mejlgaard, var taget Fyld til fra Østersbanken. Fader gjorde opmærksom derpaa
og viste ham Banken, og han (d. v. s. Becker) havde omtalt denne Mærkelighed i København. Saa
var det vist Aaret efter, at Worsaae kom, og han og Fader undersøgte nu nøjere Banken«.
Derefter følger en kort Beretning overensstemmende med den trykte. Prof. Becker var Tyge Alexander Becker (1812—69), en bekendt historisk og belletristisk Forfatter.. Ved min Ankomst til Aarhuus 
i Sommer traf jeg Hr. Olsen, der fortalte mig, at han nu havde faaet adskillige
gennemborede Hjortetakker samt nogle Beenprene fra den ommeldte Banke, i hvilken
Anledning han indbød mig til at lægge Hjemvejen til Kjøbenhavn over Meilgaard.

Efterat jeg i Slutningen af sidst afvigte September Maaned var kommet hertil,
begav jeg mig d. 24de om Morgenen i Selskab med Hr. Olsen ud til Østersbanken.
Jeg fandt denne liggende paa et Terrain, der højner sig noget inde i den saakaldte
Aigt eller Agt Skov«. ... Nu fortsættes næsten ordret som i den trykte Beretning
(Vid. Selsk. Overs. 1851 S. 15—16), hvortil der kan henvises. Der sluttes med:

»Jeg blev saaledes her fuldstændig overbevist om den højst mærkværdige
Kjendsgerning, at der i Østersdyngen fra Øverst til Nederst, dog især i Midten, under de
tæt sammenpakkede Østerslag findes en Mængde forarbejdede Sager af Steen og Been
liggende enkeltviis med Kul (Aske?) og Dyrebeen samt Skaar af Leerkar. Naar man
seer hen til, at Meilgaards Omegn, efter Sigende ikke frembyder andre Spor af Østers
end netop den ommeldte Banke, der tydelig er begrænset, og naar man seer hen til
de deri adspredte forarbejdede Gjenstande ved Siden af Kul og Dyrebeen, maa man
fristes til at troe, at der i den fjerneste Oldtid, medens Stranden gik tæt op til Banken,
her har været en Slags Spisested for Omegnens Folk. Derfra Kogekarrene, Kullene,
Dyrebeenene, Østers og Muslingeskallerne, Flintspaanerne (Østersknive?) Gaflerne (?)Dermed hentyder Worsaae til de mange Benprene, som han formoder blev brugt til
Gafler. Saa forfinet var man dog vist ikke i Stenalderen..
Lignende men mindre ØstersdyngerOgsaa her har oprindelig staaet Østersbanker, men Banker er overstreget og rettet til Dynger.) skulle forresten findes noget fra Meilgaard ved
Kolind Sund ved Byen Fannerup, een tæt ved Byen, en anden noget længere borte«.

Kbhvn. d. 12te December 1850.I. I. A. Worsaae.

Worsaaes Iagttagelser fra Mejlgaard fra Sept. 1850 bekræfter altsaa forsaavidt
Steenstrups Slutninger fra Maj og August (Bilidt og Havelse), men var ikke saa vidt
gaaende, eller rettere sagt, Worsaae havde vel set, at der i Østersbanken eller
Østersdyngen var Vidnesbyrd om Menneskers Færden i Nærheden af Dyngerne, men at
hele Dyngen var opdynget af Mennesker, kunde han endnu ikke gaa ind paa. Derfor
maatte Steenstrup tilbageholde sin Meddelelse (der var fastsat til den 13de Dec. 1850),
efter at han havde modtaget Worsaaes Brev og Uddraget af Dagbogen, hvoraf det
fremgik, at Komitéens Medlemmer endnu havde nogle Differencepunkter i Opfattelsen.
Først efter det fælles Besøg i Julen 1850 tiltraadte Worsaae som meddelt dog med
nogen Nølen Steenstrups Opfattelse »at alle disse Dynger af Østers og
Muslingeskaller — saa uhyre de end synes — skylde menneskelig Virksomhed deres
Tilblivelse«. Naar man derfor har villet tildele Worsaae Æren som den egentlige
Opdager af Køkkenmøddingernes sande Natur, er dette ganske i Strid med de
foreliggende historiske Kendsgerninger. Man kan snarere hævde, at trods den
Omstændighed, at Worsaae havde haft saa god Lejlighed til at undersøge Mejlgaarddyngen,
og skønt det maa siges, at han meget vel udnyttede denne Lejlighed til at fremskaffe
interessante Kendsgerninger, stod han endnu i Dec. 1850 paa det ovenfor beskrevne
uklare Standpunkt, hvorfra Steenstrup saa at sige tvang ham bort gennem
Undersøgelserne i Julen ved Havelse — Undersøgelser, som slet ikke blev anstillede paa denne
ubekvemme Aarstid for Steenstrups Skyld, da han allerede i Efteraaret havde affattet
sin Beretning, der skulde forelægges i December, men som udelukkende blev anstillede
for at faa Worsaaes Tvivl om Køkkenmøddingteoriens Berettigelse til at svindeRent psykologisk set er det egentlig ganske ubegribeligt, hvorledes nogen, der kender det
mindste til de paagældende Forskere, kan antage, at Forchhammer og Steenstrup — hvis det ikke var Forholdene ved Bilidt og Havelse, der i Sommeren 1850 havde klaret deres Syn, men
man vil antage, at de endnu i Efteraaret 1850 stod paa Standpunktet: »hævede Skaldynger« —
blot ved at høre Worsaae give Beretning om Mejlgaardfundene som villieløse Nikkedukker skulde
kaste deres egne Standpunkter overbord og underskrive alt, hvad Worsaae havde ment at slutte
fra de Fund, som ingen af dem (Forchhammer eller Steenstrup) havde set. En saa stor og
usædvanlig Føjelighed og Lettroenhed fandtes ellers ikke hverken hos Forchhammer eller Steenstrup,
selv bortset fra ovenanførte Fakta, der viser, at Forholdet netop var det omvendte..

At Samtiden ogsaa ganske ubestridt af de andre Medlemmer af Lejrekomitéen
betragtede Steenstrup som den egentlige Opdager af Køkkenmøddingerne, haves der
ogsaa mange Vidnesbyrd om. Det maa dog være tilstrækkeligt at fremdrage følgende
Korrespondance mellem Steenstrup og Sven Nilsson i Lund. Under 24de April
1851 tilskriver Steenstrup ham et Brev om forskellige Museumssager, derunder
omtales endvidere følgende:

»De veed maaske, at jeg har erholdt af Mammouthen en Kindtand af Overkjæben
og et stort stykke af Hoftebenet. Men disse Fund staar langt tilbage for dem, vi
have faaet fra de saakaldte hævede Østerslag eller Strande langs Isefjorden og
andre danske Fjorde og Bugter, thi disse Dannelser sees nu at være hverken mere
eller mindre end Urindvaanernes Kjøkkenmøddinger. Østerserne, Muslingerne, som
udgjøre l000der af Læs, ere spiste af Mennesker, Fiskenes Knokler og endnu mere
Pattedyrenes, som findes mellem Muslingerne, ligeledes behandlede af Mennesker og
vidne paa mange Maader om Urindvaanernes Liv. Det var herom, jeg havde begyndt
at udtale mig i mine begyndte BreveBrev fra Efteraaret 1850., men da min paa egne og Kollegers
(Forchhammers og Worsaaes) Vegne ved Nytaarstid afgivne Beretning om denne Gjenstand
om faa Dage kan sendes omkring, saa vil jeg nu foretrække at henvise til den, som
snarest skal blive Dem sendt — og da risquerer jeg ikke at blive paany afbrudt i min
Fremstilling. Kun her saameget, at Urindvaanerne have været saa lystne efter Marv
af de vilde Dyr, at de ikke have givet den bedste Lap noget efter i dette Kapitel«. ...

Sven Nilsson svarer herpaa under 5te Juni 1851 med et Brev, som her kan
gengives in extensoOriginalens Sprog og Stavemaade er fulgt ordret. Sproget er vist temmelig dansk
paavirket. Stavemaaden ikke helt konsekvent. Brevet næsten uden Skilletegn, men som det vil ses
af betydelig Interesse i flere Henseender.:

Min högtärade vän og Collega.

Jag har nu så mycket att tacka Dem för, och så många ämnen att besvara, att
jag knappt vet hvarmed jag skall börja. Deras bref af den 24de April erhöll jag sent.
Jag havde då redan länge hört Deras märkvärdige upptäckt af »kjökkenmöddingerne«
från de äldste invånarnes måltider omtalas, jag längtade derföre att få mottage Deras
tryckta berättelse derom, ock jag beslött att uppskjuta svaret tills jag läst
Afhandlingen. Ändtligen kom den ock De kan lätt föreställa Dem, att jag genast, ock med
det allrastörste interesse läst den. Jag tackar Dem härtligst ock beder Dem att i
mitt namn tacka de andra Hrr. Comitterade för den vänskapliga uppmärksamhet
De visat mig genom att till mig öfversenda detta Arbeta. På det högsta lyckönskar
jag Dem till denna i vår Nord nya ock vigtiga uppdagelse. Jag är fullt öfverbevist
derom att De i alle delar riktigt förklarat det märkvärdiga fyndet, och jag tror
likasom De att hvad hittills deraf kommit i dagen blott är begynnelsen till en ny räcka
af uppdagelser ock att på denna väg kommer alt erhållas långt mera kunskap om
de äldsta invånarnes lefnadssätt ock kulturgrad, än på någon annan. Jag tror också
att man på många andra kuster af Europa skall finna liknande »Køkkenmøddinger«
från de äldsta inbyggares tiderDet förste fyndat är altid svärast at göra — ock Deres är det första i sitt slag.. Hvad som hittills är funnet öfverensstämmer på
en nästen förunderlig måde, med hvad som, under andra förhållanden, från samma
tidsperiod blifvit funnet hos os. Om De vill jemföra 5te kapittel Side 2 i
»Urinvånarne« ock 9de Häftet Side 296 i »Iduna« med Deras fynd, så vill De finna att knappt
en enda Djurart blifvit funnen såsom till föda använd på det ena stället, som ej äfven
träffats på det andra; till ock med Erinaceus europæus ock en liten gnagare. På förra
stället har jag omtalet smärre Cetaceer ock De har funnit ben af en Delfin. Jag har
sett ock omtalat sot på Urinvånarnes lerkär (Side 2). De har funnit deras
arnestäder. — Jag er fullt förvissat derom att De i Østersbankerne vill finna båda metkrokar
ock harpuner ock metsänken. Äfven skall De utan tvifvel finna ben af Torsk ock
andra hafsfiskar.

Bland det märkvärdigaste vid detta märkvärdiga fynd är den upptäckt De gjort
att desse förste-inbyggare, likasom Lapparne de brukade klyfva benen af de djur de
fälet, för att komma åt ock förtära mergen. Denna uppdagelse är alldeles ny ock
Deras. Eljest har man, som De väl vet, också på annat ställe af jorden funnit
(Østersbanker) vallar af muslor med indblandede flintredskap från de äldsta vilda
inbyggarnes tider — ock man vet också att hela folket samlats till stränderna vissa tider
för att fiska ock förtära muslor.

Såsom Zoologiens Olding i vår Nord hembär jag Dem kjäre vän ock Collega min
värma tacksägelse äfven derföre att De genom Deras märkvärdiga Afhandling bidraget
än ytterligare att visa den zoologiska vetenskapens vigt äfven för Historien, för det
antiquariska ock ethnografiska studium. Zoologien, som förr af många blott
betraktades som en barnslig Curiositet vinner mer ock mer terrain, så att till sists må hända
till ock med att den gamle Molbeck nödsakas medgifva den något värde för det
antiquariska studium. Tack og heder kära vän.

Det var för mig i flera än ett hänseende smickrande att bli vald till Medlem
af Videnskapernes Selskab. Jag beder Dem derför mottage min hjertliga
tacksägelse ock att anmäla den samma hos mina öfvriga vänner som dertill
bidraget. Jag vet fullkomligt att uppskatta den heder ock den sanna vänskap som
derigennom blifvid mig bevisad; ock detta blir ett nyt ock starkt vänskapsband
mellan mig ock Köpenhamns Naturforskare — en föreningslänk imellan våra zool.
Institutioner. Hvad jag kan aflåta, dertill har Deras Museum rättighet i första
handHentyder til, at Stp. havde foreslaaet en Bytteforbindelse mellem Lunds og Københavns
zool. Museer.. Cranier af Varg, Bjørn, Lodjur skall jag skaffa Dem, men i denna tid,
för ankomsten af Deras bref, hade jag derom requisitioner från flera håll ock jag hade
redan lofvat bort hvad jag kunde undvara. Jag har dock många jägarebekantskaper
i landet ock skall skaffa. Schonewelde vill jag gerna köpa äfven utan figuren, kanske
jag kunde få på ett par veckor låna ett exemplar med figurer, så kunde jag låta
copiera dem till det exemplar der de fattas. Snäckor kan jag tyvärr ingen köpa i denna
tid. Af Cetaceer önskade jag helst et cranium af Delph. Tursio. Käre seg mig snart
ock bestämt om De resar till mötet i Stockholm i Juli? Ock säg mig äfven hvilka
af våra andra vänner fr. Köpenhamn ämna sig dit? De må komme för all det ock
hålla et offentligt foredrag om Deras högst märkvärdiga fynd.

Lund 5te Juni 1851.

Deras tillgifne vän

S. Nilsson.

Endnu kan dog til Slutning anføres et Vidnesbyrd fra en Mand, der som ikke
mange andre havde haft Lejlighed til at se Lejre-Komitéens vie intime, nemlig J.G.
Forchhammers Søn den nu afdøde Filolog Rektor Joh. Forchhammer. I en længere
Beretning om Undersøgelserne, der dog ikke indeholder noget nyt, skriver han til
Prof. Joh. Steenstrup (Stp.s Ark.):

»Disse Undersøgelser forefaldt i Slutningen af mine StudenterdageJoh. F. blev Student fra Metropolitanskolen 1848, filolog. Kand. 1849. og
Begyndelsen af mine Kandidataar. Jeg levede i København i min Faders Hus, og det hører
til mine kære Erindringer, at jeg har deltaget i en af Lejrerejserne sammen med
Komiteens tre Medlemmer. Det har altid staaet for mig, og gør det endnu den Dag idag,
at det er Prof. Steenstrup hvis Skarpsyn har løst Gaaden. ... Den Gaade der havde
foresvævet Stp. siden 1837, vistnok førend nogen anden, var nu løst og det var kun
naturligt, at det blev Steenstrup der afgav Beretningen«. ...

31te Marts 1902.

Joh. Forchhammer,
Dr. phil., forhenv Rektor.

Da Opdagelsen af Køkkenmøddingerne nu var gjort her i Danmark, spredtes
Efterretningen om disse mærkelige Fund og deres rette Tydning hurtigt over hele
den civiliserede Verden, og rundt om kappedes Forskere om at fremlægge lignende
Fund fra deres egne Kyster. Det er dog her ikke Stedet for en nøjere Paavisning
heraf, men der kan anføres et enkelt Eksempel, da det angaar en berømt dansk
Zoologs Virksomhed i det fjerne Brasilien. P. W. Lund skriver i Marts 1852 til
Steenstrup følgende Brev (Stp. Ark.):

Lagoa Santa d. 11te Marts 1852.

»Højstærede Hr. Professor.

Allerede oftere har jeg havt Lejlighed til at bevidne Dem min forbindtligste Tak
for den forekommende Velvilie, hvormed De har været saa god at betænke mig med
venlige Erindringer, der foruden det Værd de som saadanne havde for mig, tillige
ydede en riig aandelig Nydelse ved deres interessante Indhold. En lignende
Anledning tilbyder sig paany ved Deres venskabelige Meddelelse af Deres i Forening med
Etatsraad Forchhammer foretagne antiquarisk-geognostiske Undersøgelser, og til min
Tak seer jeg mig ei mindre ved denne end ved de foregaaende Leiligheder foranlediget
til at føie min oprigtige Lykønskning til de vigtige og dog saa afgørende Resultater,
hvortil de have ført og som ei blot umiddelbart ville oplyse lignende Forhold paa andre
Punkter, men tillige, hvad har været Deres sjeldne Lod ogsaa med Deres foregaaende
Arbeider tjene som ledende Stjerne for fremtidige Forskere i samme Retning. Hvad
det første Punkt angaaer nemlig det umiddelbare Lys, der ved Deres og Etatsraad
Forchhammers Undersøgelser vil kastes over lignende Forhold paa andre Steder,
glæder det mig strax at kunne meddele Dem et Bevis.

Store Dynger af Skaller af de i det tilgrændsende Hav nulevende Skaldyr findes
hist og her ophobede langs hele Østkysten af Brasilien i større eller mindre Afstand
fra Havbredden. I disse Dynger findes, indblandede imellem Skallerne, Knokler af
Fisk og Landdyr, samt Potteskaar, det heele sammenkittet til en fast, steenhaard
Masse. Disse Dynger er vel bekjendte af Beboerne, der benytte dem til at brænde
Kalk af, af hvilken Grund de i Nærheden af Byerne ere mere eller mindre udryddede.
Dette er navnligen Tilfældet i Omegnen af Rio de Janeiro.

Om Oprindelsen til disse Skaldynger har Folket den samme Anskuelse som den
De er kommet til ved Deres Undersøgelser, hvilke saaledes tjene til Bekræftelse af
denne hidtil saa at sige blot instinktmæssige Anskuelse, ligesom paa den anden Side
Deres Resultater erholde en end yderligere Stadfæstelse ved Forholdene her, der ere
saa tydelige, at de neppe tillader nogen anden Forklaring.

Med Højagtelse

Deres hengivne og forbundne

P. W. Lund.«

I det foregaaende er vist, at saavel alle Begivenheder, der gik forud for
Køkkenmøddingernes Opdagelse, som Opdagelsesberetningens eget Vidnesbyrd og alle
Samtidige og Efterfølgendes Dom om Spørgsmaalet tilfulde viser, at det var Japetus
Steenstrup, der som Naturforsker fik frem i fuldstændig Form trods alle en Tid lang
truende Hindringer det Resultat, som allerede fra 1837 havde foresvævet ham. Hvis
man ikke vil lade Æren for Opdagelsen bero hos den samlede Komité, sum denne selv
foretrakSmlg. Japetus Steenstrup: »Kjøkken-Møddinger. Eine gedrængte Darstellung dieser
Monumente sehr alter Kulturstadien«. Kbhvn. 1886, S. 4., er det ganske unægtelig Steenstrup, den bør tilkendes. Der er da fra dansk
Side realiter kun anført et eneste Bevis herimodW. Sørensen: »Hvem er Opdageren af Steenalderens Affaldsdynger« (»Kjøkkenmøddingerne«).
Kbhvn. 1899. nemlig den omtalte
Dagbogsoptegnelse af Worsaae, der som det er vist i det foregaaende ikke er forstaaet rigtig. Fra
Udlandets Side er Steenstrup overalt anerkendt sum Opdageren særlig da i England
og Frankrig, som  var de mest interesserede Parter i Spørgsmaalet. Fra Tyskland
derimod foreligger fra den nyere Tid (1906) overfor Stp.s Opdagelse af
Køkkenmøddingerne et af de ogsaa fra andre videnskabelige Felter velkendte Forsøg paa at 
annektere dansk Forsknings Resultater. Hos den tyske Forsker Ludwig Reinhardt
lærer man saaledes, at Steenstrup ved at erfare Resultaterne af Undersøgelserne af
de svejtsiske Pælebygninger i 1854—55 kom til at tænke over Forholdene i Danmark
»og i Slutningen af 50erne i forrige Aarhundrede« derfor foretog sine Undersøgelser
af KøkkenmøddingerneLudwig Reinhardt: »Der Mensch zur Eiszeit im Europa«, München 1906, S. 232.. Den brave Germaner har dog her altfor aabenlyst været
uforsigtig ved Dateringen af de forskellige Opdagelser. Heller ikke dette velmente Forsøg
kan borttage noget af den uvisnelige Ære, som tilkommer Japetus Steenstrup som
Køkkenmøddingernes Opdager, og den Glans han har kastet over dansk
Naturforskning ved denne Opdagelse.

*




HENVISNINGER

Henvisningerne er flyttede till vær stæd i siderne.

*



