
NÅGRA ORD
OM
SLAFHANDELN
OCH
SLAFVERIET,
TILLEGNADE SVENSKA FOLKET
AF
GEO. WILL. ALEXANDER.

STOCKHOLM,TRYCKT HOS L. J. HJERTA.1840.







Det finnes en svår fläck på den närvarande tidens
civilisation och kristendom, som allmänt beklagas af
de vise och gode, i samma mån dess egentliga
beskaffenhet mera allmänt uppfattas. Denna fläck
på nittonde århundrades karakter är Negerslafveriet.

     För menniskovännen och den sannt kristne kan
det icke vara utan intresse, att känna ursprunget,
vidden och omständigheterna af detta grymma
träldomssystem, hvarvid tillika en underrättelse torde
böra lemnas om denna omenskliga handel med
menniskovarelser, som är dess naturliga och nästan
oundvikliga följeslagare. Det torde derföre vara tillåtet
att i korthet få hänvisa till några omständigheter,
hvilka medfört slafhandelns undertryckande och
afskaffandet af ständiga slafveriet i engelska
westindiska kolonierna.

      Negerslafveriet börjades för tre och ett halft
århundrade sedan af europeiska nationer, då Afrikas
olycklige innevånare första gången rycktes från sitt
hem af den tidens kringfarande Portugisare, för
att arbeta i deras nyligen upptäckte och inkräktade
besittningar i nya verlden. Exemplet följdes derefter 
af alla Europas stora sjömakter, hvilka efter hand
erhöllo landsträckor på Amerikas öar och fasta land.
Man uppskattar till trettio millioner antalet af de
Afrikaner, som blifvit våldsamt hemtade från sina
fädernebygder, för att tillfredsställa Europeernes
vinningslystnad.




     Nära trehundrade år hade tilländalupit, innan
detta öfverdrifna våld väckt någon allmännare
uppmärksamhet, i förening med ett allvarligt bemödande 
för dess upphäfvande, på menniskovännernas sida.
Det hade funnits några goda menniskor under
denna tidpunkt, och det af olika religioner, som
otvetydigt fördömt slafhandeln. Men det blef likväl
förbehållet en ännu lefvande utmärkt enskild man,
Thomas Clarkson, att taga första steget för framkallandet 
af något systematiskt och väl riktadt anfall
emot ett ondt, som så länge haft bestånd och
uppnått en fruktansvärd styrka.

     Thomas Clarksons uppmärksamhet synes hafva
blifvit fästad på slafhandeln, genom vice kansleren
vid universitetet i Cambridge, Doktor Peckands
anbud af ett pris till författaren af det bästa latinska
försök att besvara frågan:  «Är det rätt att göra
andra till slafvar, emot deras vilja?» Thomas Clarkson 
var en af de täflande om priset, och han
vann det.

     För honom blef det likväl nödigt att förut
underrätta sig om de förnämsta facta, som rörde det
ämne, han skulle behandla; och det var under
loppet af denna undersökning och i följd af de
deraf härflytande reflexioner, som han förnam vidden
af det onda, hvarpå hans tanka af Försynen blifvit
rigtad. Han kände sig kallad att uppoffra sitt lifs
vår, och, om så skulle erfordras, hela sin lefnad,
till det svåra men högst intressanta försöket att
åstadkomma slafhandelns afskaffande, så långt som
brittiska undersåter voro invecklade i dess utöfning.

     För att göra sig ett begrepp angående omfånget 
af det arbete, som Clarkson åtog sig, behöfver
man blott besinna, huru det är bestyrkt, att af
70,000slafvar, som för femtio år sedan årligen 
fördes ifrån afrikanska kusten, hälften transporterades
i brittiska fartyg, och att omkring 300 sådana
voro sysselsatta i och för denna omenskliga 
handelsrörelse.

     Tjugu år erfordrades, innan Englands regering
kunde förmås att förstöra en handel, hvilkens
fortfarande högligen yrkades af de brottsliga personer,
som förde den, i trots af Wilberforces enkla och
ädla vältalighet, samt alla förenade bemödanden af
Englands utmärktaste statsmän och talare, ibland
hvilka namnen Pitt, Fox och Burke finnas på den
sida, som ifrade för slafveriets afskaffande.

     Man är skyldig härvid nämna, att, till följd af
senfärdigheten på den verkställande maktens i
England sida, Danmark fick hedern af att taga första
steget ibland alla Europas nationer till slafhandelns
afskaffande.

     Det finnes nu ingen europeisk eller 
trans-atlantisk makt, som icke förklarat den afrikanska 
slafhandeln olaglig, och den karakteriserades vid 
kongressen i Wien år 1815 med rätta såsom ett
gissel, hvilket alltför länge ödelagt Afrika, vanärat
Europa och bedröfvat menskligheten; men man
måste beklaga, att en handel, som af lagarne var
förbjuden, likväl länge blifvit utöfvad af alla de
länders undersåtare, som hade ogillat den.

     Detta var olyckligtvis fallet i de engelska
kolonierna, åtminstone i några år; och i synnerhet på
den ö, som, mest aflägsen från moderlandet, var
närmast till afrikanska kusten, Mauritius, hvarest
öfver 40,000 slafvar olagligen blifvit införde.

     Genom en följd af lagstiftningsåtgärder, hvilkas
verkställighet måhända var mera kraftlös än
annorstädes, i samma mån, som kännedom spridde sig
om det förakt, hvari denna menniskohandel hölls 
inom England, upphörde den ändtligen helt och
hållet i dess kolonier, icke endast i lagen, utan i
gerningarne.

     Den svårighet, som förefinnes att afskaffa
slafhandeln, der slafveriet existerar, kan tillskrifvas
bristen på känsla för mensklighet och dygd hos de
menigheter, ibland hvilka denna förfärliga källa till
moraliskt förderf begagnas, och hvilket beröfvar
lagen dess kraftigaste stöd.

     Det är ej behöfligt uppräkna alla de länder,
i hvilkas kolonier lagarne för slafhandelns afskaffande 
blifvit våldsamt öfverträdde. Ibland dessa torde
dock franska westindiska öarna och ön Bourbon, som
tillhör samma makt, synnerligen förtjena uppmärksamheten. 
Den sednare i synnerhet tyckes för det
närvarande erbjuda ett motstycke till Mauritii
historia.

     Men det finnes länder, i hvilka Afrikas
infödingar ännu införas, i trots af lag och den
civiliserade och kristna verldens högsinnade röst — införas
måhända i större antal och under biomständigheter
af olika, om icke större vigt, än de, som utmärka
slafhandeln i någon annan period af dess historia.

     Brasilien samt spanska öarna Cuba och
Porto-Rico emottaga en stor del af de slafvar, som nu
föras ifrån Afrikas kust och som uppskattas af en
nitisk vän af Negrerna, Mr Button, till mer än
100,000	årligen. Portugisare, Spanjorer och invånare 
af Nordamerikas förenta stater synas vara djupt
invecklade i brottsligheten, att föra denna handel på
de här ofvan omtalade platser.

     Slafhandelns verkan, sådan den föres på
Afrikas fasta land, har varit, och är ännu, att förtorka
källorna för den lagliga handeln med denne stora
verldsdel, att tvinga tillbaka civilisationens flod, som 
eljest öfverallt i verlden har en önskvärd framgång,
och att förmörka — nästan utsläcka evangelii ljus på
denna mörka del af jorden.

     Om vi vända oss ifrån ämnet om slafhandeln
och dess verkningar på det land, som den så grymt
beröfvat sina barn, för att skåda dem i deras
fångenskap uti andra länder, möter oss ett ännu
smärtsammare skådespel. Ett nedtryckande arbete, en
knapp tillgång på lifvets förnödenheter, ständiga
bestraffningar och en nästan allmän demoralisation,
äro de utmärkande dragen af slafveriet, och de
bidraga i de flesta fall att förkorta perioden af en
usel tillvarelse.

     Såsom några bevis på rättvisan af de
beskyllningar, man har gjort slafsystemet, böra här omtalas,
att år 1829 de i offentliga akter upptagne serskilda 
bestraffningar i Demerary, der landsbygdens
slafbefolkning utgjorde 60,500, uppgingo till 17,359.
År 1830 hade antalet af slafvar minskats till 59,547,
under det att sockerfabrikationen hade ökats och
med den antalet af bestraffningar till 18,324.
Antalet af spö- eller daggslagen, som på detta år
blifvit ådömde Negrer, var icke mindre än 199,744.
År 1831 hade landtbefolkningen ännu mera
minskats och var blott 58,404, men bestraffningarnes
antal hade ökats till 21,656 och slagens antal
uppgick till 199,507.

     Ett bevis på den förfärliga dödlighet, som
slafveriet medförde i engelska kolonierna, under dess
fortfarande derstädes, är den tabell, som blifvit
uppgjord af Mr Button, efter officiella uppgifter, och
som lemnades till Öfverhusets kommitté. Deraf
synes, att slafvarnes minskning på 11 år, ifrån slutet
af 1817 till samma period år 1828, var 52,887.

     Man behöfver icke här ingå i några vidare 
detaljer om de olyckor, hvaraf slafveriet utmärktes i
de engelska kolonierna. De ådrogo det alla gode
och förständige mäns ogillande i England, och lagen
om dess afskaffande beslutades ändtligen af
engelska parlamentet.

     För några år sedan blef likväl ett mildradt
slafveri eller tvungen tjenstbarhet infördt, under namn
af lärlingsskap, hvilket skulle vara mindre hårdt än
det förra. Under detta system bibehöllos några af
slafveriets väsentliga olägenheter, såsom tvunget
arbete, utan arbetslön, och utan att den arbetande
sjelf fick välja husbonde. En ansenlig fördel, som
lärlingen ägde framför slafven, om den verkligen och
i fullt mått kommit honom till godo, bestod deri,
att hans arbete blef inskränkt till en viss tid i
hvarje vecka, och att han för egen fördel kunde
disponera den återstående tiden.

     Der negrerne behandlades väl, uppförde de sig
äfven i allmänhet väl i sin nya ställning, — ett
faktum, som i synnerhet kan till fullo ådagaläggas i
afseende på Jamaica, der 260,000 lärlingar funnos,
och om förhållandet på hvilken ö en kommitté, af
Underhuset tillsatt att undersöka verkningarne af
lärlingssystemet, yttrar sig på följande sätt: «I
de intyg och vittnesbörd, som kommit oss tillhanda,
finna vi en mängd bevis på lärlingarnes goda
uppförande i allmänhet och deras villighet att arbeta
för betalning, då de behandlas beskedligt och
förståndigt af sina husbönder. Ja, det har blifvit till
fullo ådagalagdt, att det arbete, negern på detta sätt
sjelfvilligt förrättar, göres bättre än det han förrättade 
såsom slaf, eller det han nu är tvungen såsom
lärling förrätta åt sin husbonde!»

Oaktadt detta fördelaktiga vittnesbörd om
lärlingarnes på Jamaica goda uppförande och flit, 
finnes dock, att, under loppet af 22 månader,
antalet af negrer derstädes, som blifvit afstraffade,
utgjorde 35,536 af mankön och 22,887 af qvinkön,
inalles 58,417. Af dessa bestraffningar skedde 10,770
genom slag af piska, med öfver hufvud 22 slag på
personen, och utgjorde hela antalet af slag 242,325,
samt totala beloppet af andra slags bestraffningar
47,647.

     Resultater, mycket lika dessa, i några fall icke
så beklagansvärda, men i andra åter, i synnerhet
på Mauritius, ännu mera sorgliga, visade sig inom
alla de kolonier, der lärlings-systemet blifvit infördt,
och bevisa på det mest bindande sätt den stränghet,
som alltid kommer att äga rum, då fruktan i stället 
för en billig vedergällning är den drifkraft, som
åstadkommer arbete, och den ena menniskan äger
alltför mycken makt öfver den andra.

     Lärlings-systemet upphörde innan ännu den tid
tilländalupit, som lagen för detsamma bestämde, och
det i följd af de missbruk, som under dess tillvaro
ägde rum.

     Fastän Storbrittannien afskaffat de sista
lemningarne af slafveriet i sina westindiska kolonier, så
återstår ännu att befria omkring 7 millioner slafvar
i de länder och kolonier, der kristna religionen
bekännes. Tre millioner af dessa olyckliga varelser
finnas i Brasilien, i hvilket land, såsom ofvanföre
blifvit sagdt, slafhandel idkas i hög grad. I de
förenade Nordamerikanska staterna finnes ett nära lika
antal. Fastän man måste medgifva, att importen af
negrer från Afrika icke numera äger rum inom
dessa stater till någon betydlig mängd, så har dock,
under loppet af flera år, en ganska betydlig handel
med menniskor blifvit drifven från de norra
slafhållandc staterna till de mera i söder belägna, och
medfört många af de olyckor, som åtfölja utrikes
slafhandeln, i synnerhet derigenom, att personer,
förenade genom de närmaste och dyraste band, blifvit
för hela lifstiden skilda från hvarandra. Det
förtjenar anmärkas, att i många, om icke i alla de
slafhandlande staterna inom den Nordamerikanska
republiken lagen vid strängt straff förbjuder att lära
en slaf läsa. Detta förbud är grundadt i husbondens 
fruktan, att hans slafvar skulle komma till
kännedom om det intresse, som lifvar så mången att
söka bereda dem friheten, och om de åtgärder, som
äro i verket för att vinna detta ändamål.

     På detta sätt leder ett ondt till ett annat, och
slafveriet utestänger från den amerikanske slafven
den bok, som i icke ringa mån skulle bidraga att
upprätthålla honom i hans lidande, och i hvilken lif
och odödlighet framhafvas i ljuset.

     Samma fruktan, att väcka jäsning bland
slafbefolkningen, är upphof till det stadgande, som
gäller för flera hamnar i de södra slafhållande
staterna: att då en fri neger kommer dit, inspärras han
i fängelse ända till dess det fartyg, som bragt
honom till detta den brottsliga fruktans land, åter
förer honom derifrån.

     Icke så få af de fartyg, som begagnas för den
spanska slafhandeln, byggas i Baltimore för detta
ändamål.

      Cuba och Porto Rico hafva tillsamman en
slafbefolkning, som sannolikt stiger till omkring en half
million. På dessa öar, liksom öfverallt der slafhandeln 
drifves i stor skala och det således är lätt att
få nya arbetare, frågar man mindre efter menniskolif, 
än i andra slafhållande länder, och slafvarnes
lifstid aftager i proportion. En upplyst och kunnig 
man, som bor på Cuba, uppskattar den årliga 
minskningen af slafvarne på denna ös plantager till
8 procent, med hvilken siffra dödsfallen öfverstiga de
föddas antal.

     Frankrike har omkring 245,000 slafvar i sina
westindiska kolonier och på Bourbon, bland hvilka
bristen på uppfostran och vanvård i moraliskt och
religiöst hänseende är förfärlig, och antalet af
dödsfall, jemförda med antalet af födda, kan icke på
något tillfredsställande sätt förklaras.

     I Annales maritimes et coloniales för Juli
månad 1839 uppgifves antalet af gifta, födda och
döda på följande sätt:

slafvar,gifter-mål,födda,döda,flera dödaän födda.
På Martinique   76,012—15—2303—2592— 289.
» Guadeloupe    94,591—19—1857—1883—  26.
» Frans. Guiana 16,140—43— 207— 628— 331.
» Bourbon ....  68,195—— —1001—2359—1358.


     Häraf synes, att bland en slafbefolkning af
inalles 244,938 personer ingingos under loppet af ett
år 77 äktenskap, och att de dödas antal öfversteg
de föddas med 2004. Det heter väl, att antalet af
äktenskap på Bourbon icke ännu vore med
noggrannhet kändt; men man kan troligen, utan att
begå misstag, antaga, att det är nära lika med noll.

     I hopp att kunna undandraga sig detta ömkliga 
slafveri, hafva 3000 slafvar, under loppet af de
sednaste åren, försvunnit från Martinique, och af
detta antal hafva blott 1,200 kommit till de
brittiska öarna, så att det vill synas, som nära 2/3 af
dessa flyktingar omkommit i dessa förtviflade försök.

     Oaktadt slafveriets oförsvarlighet och den
ytterliga svårigheten att upprätthålla detsamma, då frihet
råder på angränsande öar och kolonier, har
fransyska regeringen vidmakthållit det, och för detta 
ändamål, med en kostnad af 300,000 francs om året,
ökat sin militär-styrka i kolonierna.

      Holland har besittningar, der slafveriet herskar,
bland hvilka Surinam är den förnämsta. Slafvarnes
antal i dessa kolonier synes utgöra 50 à 60,000.
Deras uppfostran och moralitet vårdslösas på ett
skamligt sätt — icke en fjerdedel af dem erhåller
undervisning i kristendom, och deras antal minskas med
icke mindre än 3 à 4 procent årligen.

     Danmark hade år 1836 omkring 26,000 slafvar 
på öarna S:t Croix, S:t Thomas och S:t John,
i afseende på hvilkas belägenhet och den allmänna
karakteren af slafveriet, under ett af dess mest
upprörande och grymma drag, något ljus spriddes genom
följande utdrag ur en aktad amerikansk författares,
Mr Sylvester Storey's arbete kalladt: «Bref från
West-indien, rörande isynnerhet Danska ön S:t Croix.»
Han yttrar nemligen:

     «Det är förgäfves att vänta, sådan som
menskliga naturen är beskaffad, att trohet inom
äktenskapet, ehuru högtidligt den än må hafva blifvit
lofvad, hålles af slafvar. Jag vill icke tala om deras
okunnighet och brist på moraliska grundsatser; men
man och hustru bo vanligen på serskilda plantager,
ofta på ett afstånd af flera mil från hvarandra, och
följaktligen är deras umgänge oregelmessigt och ofta
afbrutet. Det är nära nog omöjligt, att under
dylika förhållanden bevara ömsesidig tillit till
hvarandra. Dessutom finnes i slafveriet, jemförelsevis,
ingen plats för kärleken inom familj-lifvet. Barnen
tillhöra, enligt lag, den, som rår om modren. De
äro hans egendom. Han föder och kläder dem, och
under deras barndom tillåtes det knappast modren
att gifva dem den föda, deras späda ålder kräfver.
Fadern har icke det ringaste att skaffa med deras 

underhåll, vård och uppfostran eller arbete för
framtiden.  Slafveriet förbjuder det.  Det tager barnet
från dess naturlige vårdare, och öfverlemnar det åt
en, som icke frågar vidare efter dess bästa, än att
dess ben och senor blifva starka för arbete. Detta
är orsaken, att de heliga band, som förena familjen
i det civiliserade samhället, äro okända inom
slafveriet; och med dessa band förstöres dygdens kraft
i menniskohjertat.  Följden är en gränslös liderlighet. 
Denna sista anmärkning synes nästan icke äga
mindre tillämplighet till den fria, än till
slafbefolkningen. Bruket att lefva med frillor säges vara
ganska allmänt bland förvaltare och uppsyningsmän på
plantagerna; och det är ingalunda okändt, äfven bland
personer på de högsta platser och med största
inflytande. På detta sätt ser man ofta män, omgifna
af en skara barn, dem deras känsla ej tillåter dem
att förskjuta, och samhällets icke att erkänna.»

     «Sedan slafhandelns afskaffande har slafbefolkningen 
på S:t Croix småningom aftagit. Således var
t. ex. slafvarnes antal.

1810 -- --  26,796.
1827 -- --  21,509.
1836 -- --  19,753.


      I följd af de förbättringar, hvilka i sednare
tider blifvit införda i systemet, har slafvarnes
aftagande under ett par af de sednaste åren varit mindre
hastigt. Förlidet år ökades de till och med med 25.»

     Ön S:t Barthelemy, under Konungens af Sverge 
och Norge välde, har den minsta slafbefolkning
bland kolonier tillhörande europeiska makter; och man
hoppas, att förebråelsen att gifva stöd åt ett system af
grymt slafveri snart måtte upphöra att hvila på
denna monarki. Det är allmänt bekant, att ön är
ytterst dålig och medför kostnad i stället för 
pekuniär vinst för Konungen.  I både dessa hänseenden
är det anledning förmoda, att ett vida mera
gynnande resultat skulle vinnas under ett system, som
afskaffade slafveriet.

     Denna anmärkning leder till betraktande af
slafemancipationens följder i de brittiska kolonierna i
Westindien.

     Dessa följder kunna i korthet angifvas bestå i
en betydande tillväxt af mensklig lycka och
belåtenhet, derigenom att dessa, numera fria menniskor
äga ett större förråd af lifvets nödvändighets varor
och flera beqvämligheter, än de förut hade, jemte
alla de andra stora fördelar, dem Lord Stanley så
vältaligt beskref på följande sätt, då han föreslog
emancipations-billen: «Jag föreslår således, att hvarje
slaf, efter antagandet af denna akt, genast skall
hafva rättighet fordra, att blifva försatt i en 
belägenhet, der han kommer i åtnjutande af alla en fri
mans rättigheter — der han icke känner någon fläck
fästad vid sin tjenande ställning — der han blir
befriad från det grymma systemet af kroppslig 
bestraffning, utan ansvar hos den, som bestraffar — 
der han kommer i fullt åtnjutande af familj-lifvets
rättigheter och behag — der han icke tvingas att se
dem, som äro honom närmast och kärast, skymfade
genom straff eller utsatta för förnedring — der hans
vittnesmål blir gällande inför domstol — der hans
äganderätt, af hvad slag som helst, blir tryggad och
oförkränkt, som den är för hvarje annan klass af
Konungens undersåtare.»

     Stora framsteg i uppfostran, moralitet och
religion hafva följt på negerns förbättrade ställning i
samhället.

     Följderna af slafveriets afskaffande hafva i icke
ringa grad varit gynnande för handeln. Värdet af 
exporten från England till de brittiska kolonierna i
Westindien och till Mauritius, under de 5 år, som
föregingo emancipationen, utgjorde 14,831,556 L.
och under de fem år, som följde på densamma,
17,927,766 L. Det visar sig således ett plus, på
5 år, af 3,096,210 L., till favör för det fria
tillståndet. Exporten af bomullstyger har stigit från
26,893,183 alnar, som den öfverhufvud utgjorde
hvarje år af de 13, som föregingo emancipationen,
till 50,291,195 alnar, hvilket utgjorde dess belopp
år 1838.

     Såsom ett ytterligare exempel på det välstånd,
som åtföljer friheten, anföres följande, bland många,
som kunde väljas, ur ett bref från Mr H. Light,
guvernör öfver engelska Guiana, till statssekreteraren
för kolonierna, dateradt den 26 Juni 1839:

     «0m Eders Herrlighet och Hennes Maj:ts
regering behaga taga kännedom af värderingen på
nedanstående egendomar, så skall deraf den öfvertygelse 
vinnas, att slafvarnes befrielse icke minskat priset
på egendomar, hvilket bäst bevisar förtroendet för
beståndet af sakernas närvarande ordning i kolonien.

     Plantagen Allness, Berbice, såldes 1839 för
28,000L., fulla värdet, som den egde innan
slafvarnes emancipation. — Plantagen Thomas, Demerara, 
som för 7 eller 8 år sedan såldes för 9000
L, har, sedan emancipationen, blifvit betald med
20,000 L. — Plantagen Vrow Anna, Leguan ön,
Essequebo, såldes 1839 för 35,000 L, dess fulla
värde före slafemancipationen. — Plantagen Abardéen,
Essequebo, således 1839 för 20,000 L. större
summa, än hvarmed den betaltes för 8 à 9 år sedan.

     Märkvärdiga bevis på resultaterna af slafveri 
och frihet, jemförda med hvarandra, i ett land,
der båda länge funnits, lemna följande komparativa 
tabeller öfver importen i staterna Virginien, Södra
Carolina och New York vid serskilda epoker:


  Virginien(slafhållande stat.)  Södra Carolina (d:o)  New York.(fri stat.)        	
 1791  2,248,000.  1,520,000.   3,222,900.
 1821  1,078,000.  3,000,000.  23,000,000.
 1832    550,000.  1,213,000.  57,000,000.


     Jag vill sluta de anmärkningar, som blifvit
gjorda om det okloka och det ofördelaktiga af att
begagna slafarbete, och de vittnesbörd, som blifvit
anförda till stöd för dessa anmärkningar, med
anförande af ett utdrag ur den berömde engelska
statsekonomen Adam Smiths skrifter. I det kapitlet, som
handlar om åkerbrukets betryck, efter romerska
väldets fall, yttrar han följande:

     «Men om man sällan kan vänta stora förbättringar 
och odlingar af stora jordegare, så kunna de
aldraminst förväntas, då slafvar användas såsom
arbetare. Erfarenheten i alla tidehvarf och hos alla
nationer bevisar, såsom jag tror, att det arbete,
som förrättas af slafvar, fastän det icke synes
kosta mera, än dessas underhåll, är det dyraste af
alla, då räkningen uppgöres.  En person, som icke
kan förvärfva någon egendom, kan icke hafva något
annat intresse, än att äta så mycket som möjligt
och att arbeta så litet som möjligt. Allt arbete, som
han verkställer, utom det, som åtgår för att
förskaffa honom hans uppehälle, kan endast genom våld
afpressas honom och icke genom något hans eget
intresse. Både Plinius och Columella anmärka,
huru mycket åkerbruket i forntidens stater aftog och
huru föga lönande det blef för jordegaren, då det
sköttes af slafvar.»

      Man hoppas att tillräckligt blifvit sagdt, för att
bevisa pligten att afskaffa slafveriet och att 
ådagalägga de stora fördelar, hvilka man har skäl att
vänta af slafvarnes befrielse.

     Slutligen skulle jag vilja uppmana hvarje vän
af frihet, mensklig lycka och förbättring, i synnerhet
invånarne i sådane länder, som på något, om ock
aflägse sätt stå i förhållande till slafhandels- och
slafsystemet, att lemna sin medverkan till undanrödjande 
af dessa stora olyckor. Om man säger: «vi
instämma i edra åsigter, vi älska icke slafveriet — 
men den stora svårigheten möter, att finna medel
till slafvarnes friköpande; vårt land är för fattigt,
för att vidkännas denna utgift», så skulle jag
aktningsfullt, men med styrka svara: att den menniska
icke förtjenar att kallas frihetens eller mensklighetens 
vän, som emot lumpet guld väger sina
medmenniskors heligaste rättigheter deras timliga och
eviga välfärd.

     Mr Gladstone, som åt en plantageägare och
ledamot af Brittiska Underhuset yttrat ganska riktigt
i afseende på fortfarandet af lärlings-systemet, att,
om det kunde bevisas, att det var förenadt med
betydligt lidande för en talrik klass af befolkningen
i kolonierna, så borde det utan all fråga afskaffas,
och hvad anginge det financiella af ämnet:
ersättningen till plantageägarne, så finge detsamma
sedermera tagas i öfvervägande och bestämmas. Jag
skulle vilja göra en dylik anmärkning i afseende på
afskaffandet af slafveriet. Om man likväl närmare
betraktar frågan om ersättningen, så synes klart af
hvad redan blifvit sagdt, att slafägaren har ringa
eller intet att fordra, emedan slafvarnes befrielse
icke i allmänhet beröfvar honom värdet af hans
egendom, utan blott förändrar dess natur.
Emancipationen ökar jordens värde lika mycket eller mera 
än som låg i värdet af slafflocken.  I de jemförelsevis 
få fall, då personer äga slafvar utan att äga jord,
der synes mera skäl vara för handen till ersättning,
emedan dylika slafägare icke komma i åtnjutande af den
fördel, jag förut nämnt. Jag tror dock att man
skall finna, det endast få lära gifvas, som icke
vinna genom den nya äggelse, friheten kommer att
gifva åt handeln, och genom det allmänna stigande af
allt slags egendomsvärde, som af emancipationen
blifver en följd.

     Jag får slutligen anmärka, att i England hafva 
Anti-slafveriföreningarne haft ett vigtigt inflytande
på befordrandet af slafveriets afskaffande i de
Brittiska-westindiska kolonierna, genom det understöd
och den uppmuntran, dessa föreningar gifvit åt dem,
som intresserat sig för detta stora ändamåls vinnande. 
Sedan detta ändamål blifvit uppnådt, har en
ny förening i ännu större skala blifvit stiftad i Englands
hufvudstad, hvilken förening redan räknar flere
auxiliär-föreningar i några af de förnämsta städer i
England.

     Denna nya förenings ändamål är att befordra
slafveriets och slafhandelns afskaffande öfver hela
verlden, äfvensom att vaka öfver de befriade negrernes
i våra kolonier rättigheter. Vi anse det vara vår
pligt, att vända oss till mensklighetens och religionens 
vänner i andra länder, som ännu äro invecklade 
i slafveriets eller slafhandelns system, och
hvilkas uppmärksamhet måhända ännu icke blifvit
tillräckligen fästad på det ämne, som är föremålet för
denna adress.

     Men man må ej tro, att England ensamt har
föreningar mot slafveriet.  I Förenta Staterna
finnas emellan 1,600 och 1,700 sådana och icke få af
dessas ledamöter äro lifligt verksamme för 
neger-emancipationens rättvisa sak. Frankrike har ett samfund
för slafveriets afskaffande, för hvilket Hertigen af
Broglie och många af landets utmärktaste män, ibland
hvilka Passy, Lamartine, Odillon-Barrot, m. fl. äro
nitiske stöd. Der, lika som i England, arbeta män
af i öfrigt alldeles motsatta politiska åsigter
gemensamt för en sak, hvilken bör hos hvarje vän af
menskligheten och religionen vinna sympati och
lifligt bistånd. Holland och Danmark äro icke utan
dylika föreningar, och i de trakter, der förtrycket
länge varit skyddadt af lagar, hafva de nya engelska 
befriade negermännen blifvit ifriga medarbetare
för sina i andra länder förslafvade bröders räddning.
Jamaica, Trinidad och brittiska Guiana äro ibland
de ställen, der Anti-slafveri-föreningar finnas,
under det att ifrån Jamaica betydliga penningbidrag
insändas till engelska föreningen, till stor del af
befriade slafvar. Jag är äfven glad att finna, det man
i Sverige inrättat en förening för neger-emancipationens
sak, och jag hoppas, att, med försynens bistånd till visa
och kraftfulla bemödanden, dess medlemmar innan
kort måtte se uppfyllas det hufvudsakliga målet för
deras önskningar, att slafveriets totala afskaffande
öfverallt på jorden måtte röna medverkan på ön S:t
Barthelemy.





