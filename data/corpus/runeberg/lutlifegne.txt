



<table o>
<td c>N:r 32.
<td c><big><big><big>SVENSKA FOLKETS ÖRESKRIFTER.</big></big></big>
<td c>Utgifna på <b>Folkupplysningsföretagets Förlag.</b>
<td c>Redaktör: DAVID BERGSTRÖM.
<td c>==================================================
<td c><h1><big>Luther och
de lifegne.</big></h1>
<td c>Af
<td c><big>Kata Dalström.</big>
<td c>==================================================
<td c><big><big>Pris: 5 öre.</big></big>
<td c><i>(Eftertryck utan redaktionens tillstånd förbjudes.)</i>
<td>Postadress för meddelanden i redaktionsärenden: Folkupplysningsföretaget,
Redaktionen. Stockholm.
<td>För andra meddelanden: Folkupplysnings företaget, Expeditionen. Stockholm.
<td c>————————————————<br><small>Stockholm, Gustaf Lindströms boktr., 1898.</small>
</table>
<chapter name="Svenska Folkets Öreskrifter">
<h2>Svenska Folkets Öreskrifter</h2>
utgifvas på det af Folkriksdagen grundlagda
Folkupplysningsföretagets förlag. Dessa skrifter utgå i
massupplagor om 50,000 à 100,000 exemplar, och de äro
<i>ytterst prisbilliga</i>, endast <i>5 à 10 öre</i> för hvarje skrift.

Svenska Folkets Öreskrifter äro afsedda att
värksamt bidraga till svenska folkets <b><i>politiska och
samhälleliga upplysning.</i></b> Närmare angifvet komma
de att behandla ämnen företrädesvis inom följande
hufvudområden:
<poem>historia och folkbeskrifning;
statsrätt och politik;
kommunalkunskap;
folkrätt;
sociologi (samhällslära);
nationalekonomi;
finansrätt (jämte skattelära och budgetfrågor);
industri- och jordbruksarbetarefrågor;
bonde- och jordbruksfrågor;
undervisningsfrågor;
allmänna kulturfrågor (jämte litterära frågor);
försvars- och militärfrågor;
statstjänst och ämbetsmannavälde;
juridik.</poem>
När därtill finnes anledning, kommer öreskrifternas
text att beledsagas af illustrationer, grafiska
framställningar o. s. v.

Det skall bliifva redaktionens allvarliga bemödande
att, i enlighet med den af Folkriksdagen utstakade
planen, gifva öreskrifterna ett så godt och allsidigt
innehåll som möjligt.

Men det är icke nog att innehållet blir af bästa
slag. Redaktionen vill sätta som sitt ögonmärke, att
dessa skrifter skola framträda i en så klar och
lättbegriplig form, ätt de därigenom och genom sin
prisbillighet kunna bana sig väg till hvarje hem och sålunda i
egentlig mening och fullt ut skola förtjäna att kallas
<h2>Svenska Folkets Öreskrifter.</h2>
Stockholm 1897.

<tab><tab><tab><tab><tab><tab><i>Redaktionen.</i>

<b>Önskningsmål i fråga om skrifternas innehåll, förslag å ämnen som böra behandlas o. s. v. torde benäget insändas till <big>Redaktionen.</big></b><br>————————————————————————————————————————————————————————— 
</chapter>
<table o>
<td c>N:r 32.
<td c><h2>SVENSKA FOLKETS ÖRESKRIFTER.</h2>
<td c>utgifna på <b>Folkupplysningsföretagets förlag.</b>
<td c>Redaktör: DAVID BERGSTRÖM.
<td c>====================================================
<td c><h1><big>Luther och
de lifegne.</big></h1>
<td c>Af
<td c><b>Kata Dalström.</b>
<td c>====================================================
<td c><big><big>Pris: 5 öre.</big></big>
<td c><i>(Eftertryck utan redaktionens tillstånd förbjudes.)</i>
<td>Postadress för meddelanden i redaktionsärenden: Folkupplysningsföretaget,
Redaktionen. Stockholm.
<td>För andra meddelanden: Folkupplysningsföretaget, Expeditionen. Stockholm.
<td c>———————————————<br><small>Stockholm, Gustaf Lindströms boktr., 1898.</small>
</table>

<chapter name="Luther och de lifegne">
<h1>Luther och de lifegne.</h1>
<h2><small>——</small></h2>

Liksom alla värkliga folkrörelser, fram trädde äfven
<i>reformationen</i> på samma gång i vidt skilda länder, ehuru
med olika styrka. Och den var lika mycket en politisk
som en andlig rörelse, ehuru man i allmänhet äflas att
så litet som möjligt framhålla dess politiska och sociala
tendenser — och <i>alldeles</i> lämnar ur räkningen de försök,
som det då alldeles omogna folket gjorde, för att afskudda
det världsliga oket samtidigt med det andliga.

Likväl bära de blodiga folkresningarna i södra
Tyskland och i Holland noggrannt vittne om, att
“reformationsstriden“ äfven var en strid för de politiska och
sociala frågornas lösning och ej blott och bart en
religionsstrid!

De egentliga orsakerna till reformationen voro i
främsta rummet den stigande upplysningen, och därnäst
det olidliga förtryck, som påfven i Rom, och hela
prästerskapet för öfrigt, utöfvade i både andligt och världsligt
afseende, så snart “kyrkans“ inträssen stodo på spel, —
hvarvid är att märka att <i>kyrkans inträssen</i> här var
liktydigt med deras <i>egna inträssen.</i>

För ovanlighetens skull få vi under reformationens
första skede se, huru såväl furstarna som de högre
samhällsklasserna, i förening med folket, enigt stredo
mot den gemensamma fienden <i>kyrkan, staten i staten.</i>
Men längre fram, sedan folket förhjälpt furstarna och
adeln till seger, få vi äfvenledes se, huru dessa med
alla till buds stående medel söka kufva det tyska folket
och förvägra det alla fri- och rättigheter! Och det oaktat
furstarna just genom en resning vunnit seger i striden
mot <i>sina</i> “rättmätiga“ herrar, den tyska käjsaren och
“den heliga kyrkan“.
</chapter>

<chapter name="Luther och de protestantiska furstarna">
<h2><small>Luther och de protestantiska furstarna.</small></h2>

Reformationens egentliga ledare i Tyskland var i
de kyrkliga striderna f. d. munken Luther, som genom
en lycklig förmåga att vinna folket spred sina åsikter
vida omkring.

En skildring af “den lille munkens“ lif och
värksamhet är ej på sin plats i denna lilla skrift. Dessutom
lämnas i alla för folket afsedda läroböcker utförliga
lefnadsteckningar af honom.

Under sin klostertid hade Luther grundligt studerat
bibeln och under dessa studier hade han fått klart för
sig, att det ingenstädes i den boken stod något om
“Kristi tjänares“ absoluta herravälde öfver människornas
själar — eller med andra ord att “kyrkans“ kraf på
envåldsmakt öfver människorna ingalunda var berättigat.

Ej häller stod det i bibeln på något ställe att
“kyrkan“ ägde makt att skänka syndernas förlåtelse, d. v. s.
att meddela aflat; och med oförfärat mod drog Lnther
i härnad mot såväl dessa som en mängd andra irrläror
och missbruk.

I sina tal och stridsskrifter hade Luther på ett
alldeles särskilt sätt lyckats vinna furstarna och adeln på
sin sida. Han förkunnade nämligen öfverallt, att påfven
ingalunda, enligt bibeln, vore någon Guds ställföreträdare
på jorden och i föjld däraf ej vore allena rådande öfver
såväl furstar som folk. Öfverallt sökte Luther häfda
Guds och bibelns auktoritet, gentemot påfvens och
kyrkans.

Dessa nya läror passade ypperligt i stycke med
furstarnas egna inträssen, hvarför dessa i rent själfviska
syften på allt sätt understödde Luthers reformatoriska
värksamhet.

Visserligen hade Luther godt skydd af flere bland
furstarna och adeln, men det fordrades, det oaktat, ett
stort mod att på den tiden upptaga striden mot den
allsmäktiga kyrkan, ty de läror Luther förkunnade
kunde lika lätt föra honom till kättarehäktet som till
erkännande och framgång.

Att Luthers efterföljare sedan försumpat hans värk,
genom att i sin ordning förkunna “den rena evangeliska
läran“ för den enda sanna hör ej hit, lika litet som att
Luther, under frihetskampens fortgång, ställde sig på
furstarnas sida och därigenom svek reformationens sak,
eller med andra ord ryggade tillbaka för att dra slutsatserna
af de läror han själf förkunnade.
</chapter>

<chapter name="Vederdöparne">
<h2><small>Vederdöparne.</small></h2>

Medan Luther efter riksdagen i Worms 1521, dit han
kallats af käjsaren för att stå till svars för sina
revolutionära åsikter och läror, satt i lugn och ro på slottet
Wartburg, och där öfversatte bibeln och skref en del
agitationsskrifter, fortsattes reformationsarbetet i
Wittenberg af hans anhängare. Inom kort uppstodo dock
oroligheter genom de alltför häftiga reformifrarnas
brådstörtade tillvägagående och inbördes strider. Vid flera
tillfällen hände det att väpnade studenter ocb borgare
stormade in i kyrkorna och hindrade mässans läsande
samt krossade och förstörde hälgonbilderna och andra
religiösa föremål, som aktades och ärades af de troende
katolikerna.

När så “Vederdöparna“ och flere andra religiösa
sekter äfven vunno talrika anhängare i Wittenberg och
omnäjden, blef oredan ännu större.

Vederdöparna voro en religiös sekt, som förkastade
barndopet och förkunnade, att lärdom är en öfverflödig
sak, <i>anden</i> är den ende rätte “läraren“. Dessutom lärde
de, att “den inre uppenbarelsen“ vore förmer än
bibelns bokstaf, och förebrådde häftigt de öfriga
reformatorerna, att dessa fäste sig för mycket vid bokstalven.
Äfven en del rent sociala och politiska nydaningstrågor
hade denna märkliga sekt skrifvit på sitt program.

Det torde här vara på sin plats nämna, att
vederdöparna, de i Holland så fruktade nyhetsmakarna, som
djärft förkunnade <i>egendomsgemenskap såsom statens enda
rätta grundval</i>, äro de s. k. anabaptisternas föregångare
— och således på samma gång våra dagars baptisters,
ehuru nu alla sociala spörsmål fallit bort från denna
religiösa sekts läror.

Det var i synnerhet “Vederdöparnas“ förakt för
all lärdom, som förskräckte den akademiskt bildade
<i>Melanchton</i>, Luthers vän och medhjälpare. Förgäfves
sökte den lärde doktorn att lugna sinnena! Slutligen
hade han ingen annan utväg än att vända sig till Luther
och bedja honom återkomma till Wittenberg för att
bringa reda i reformationsarbetet.

Så snart Luther fått kallelsen, skyndade han dit,
trots varningar från sina vänner, och predikade häftigt
mot såväl “bildstormare“ som “vederdöpare“ och lyckades
äfven att någorlunda återställa lugnet i staden. Men
rundt om ute på landsbygden sjöd och jäste det i folkets
sinnen.
</chapter>
<chapter name="De lifegnes ställning">
<h2><small>De lifegnes ställning.</small></h2>

Till de religiösa frihetsidéerna hade, såsom förut
blifvit sagt, politiska och sociala spörsmål sällat sig, och
äntligen år 1524 bröt den stora folkresningen ut i
Syd-Tyskland. I historien är resningen känd under namnet
<i>Bondekriget</i>, emedan det just var landtbefolkningen som
var den ledande i denna strid.

Orsakerna till detta uppror var i främsta rummet
de mäktiga feodalherrarnas gränslösa förtryck mot sina
lifegna bönder! När dessa “kristna slafvar“, ty det
voro de tyska bönderna, jämförde sin ställning med de
fria, själfständiga böndernas i Schweiz, brast slutligen
tålamodet och de djupt förbittrade bönderna reste sig
mot sina förtryckare. I stora skaror tågade de
upproriska bönderna omkring, och öfver allt spredo de skräck
och fasa bland sina nyss så öfvermodiga förtryckare.

Innan vi gå närmare in på skildringen af själfva
<i>Bondekriget</i>, skola vi lämna en bild af de lifegnas
ställning i Tyskland, för att visa huru berättigad denna
folkresning var. Vi kunna knappast göra oss en
föreställning om de ohyggliga lidanden, som de lifegna
bönderna voro utsatta för.

Fastän de voro fullständigt rättslösa gent emot sina
herrar, nödgades de dock betala dryga skatter såväl till
staten som till sina förtryckare, och dessa skatter utkräfdes
med skoningslös hårdhet. Likaledes voro jaktlagarna
på denna tid ytterst stränga — och de vilda djuren
skattades vida högre än ett människolif.

Man har svårt att fatta, huru “fri jakträtt“ kunde
vara en af böndernas hufvudfordringar vid denna tid,
men när man lärt känna jaktlagarna förstår man det —
och gripes af harm öfver deras omänskliga hårdhet.
Att “de nådiga herrarna“ hade rätt att rida öfver
böndernas sädesfält och med sitt stora jaktsällskap ödelägga
åkerfälten utan att betala ersättning för skadan, det
gick väl ändå an. Sådant händer ej alla dagar. Värre
var, att bönderna <i>året</i> om nödgades åse, huru hjortar
och rådjur, harar och kaniner samt annat villebråd i
grund förstörde åkrarna, och att de olyckliga ägarne
vid lifsstraff voro förbjudna att döda eller ens ofreda
det dyrbara villebrådet. Ej häller fingo de hägna sina
åkrar, ty hägnaderna voro till hinder vid “de nådiga
herrarnas jakter“.

Hundar fingo visserligen finnas, men på det att
djuren ej skulle kunna vålla någon vidare skada var
det i lag föreskrifvet, att hvarje hund, som ägdes af en
bonde, skulle ha antingen frambenet krossat eller ock
senorna i knävecken genomskurna, på det han ej skulle
kunna springa fatt villebrådet. Dessutom skulle
hundarna bära munkorg.

För att någorlunda skydda sina åkrar och trädgårdar
mot skadedjuren nödgades därför bönderna under nära
6 månader af året hålla vakt kring sina ägor, och ofta
hjälpte ej ens detta, utan villebrådet förstörde fullständigt
säden. Om då de utsvultna bönderna sköto ett rådjur
eller en hjort, för att rädda sig själfva och familjen från
hungersdöden, så kunde jaktbetjäningen utan vidare
skjuta ned dem, ifall de ertappades. Och en jaktbetjänt,
som skjutit en bonde för att skydda husbondens villebråd,
var alltid säker om belöning af sin herre!

Ett annat lagbud, som djupt grämde bönderna, var
bestämmelsen, att de, under den tid grodorna lekte,
skulle om aftnarne infinna sig vid vallgrafven kring
slottet och med långa spön slå i vattnet, så att ej
grodorna med sitt kväkande skulle störa “de nådiga
herrarnas sömn“. Denna förordning var dock mera
kränkande för deras själfkänsla än tryckande.

Men värst af allt var dock, att de lifegna bönderna
i alla hänseenden voro prisgifna åt sina herrars godtycke,
och ej blott de själfva, utan äfven deras hustrur och barn.

Vi kunna nu törhända fatta, huru förtviflad
böndernas ställning var vid reformationens början, och
huru ifrigt de skulle gripa fatt i allt, som de trodde
skulle i någon mån kunna lindra deras hårda lott. Och
i sin “okunnighet“ tänkte förmodligen bönderna att,
när “de nådiga herrarna“ och furstarna reste sig mot
sina förtryckare, borde det ej vara bönderna förmenat
att äfven söka förbättra sin ställning.
</chapter>

<chapter name="Bondekriget">
<h2><small>Bondekriget.</small></h2>

Sedan det länge jäst och sjudit på djupet hos
massan, bröt därför slutligen upproret ut i full låga år 1524.

Bönderna hade i 12 s. k. <i>artiklar</i> uppsatt sina
fordringar, och i dessa artiklar begärdes en del fri- och
rättigheter, som voro af yttersta vikt för folket att äga.

“<i>Det evangeliska brödraskapet</i>“ — så kallade sig de
upproriske — fordrade bland annat: “Frihet till jakt
och fiske; rätt till skogshygge samt lifegenskapens
upphäfvande, <i>emedan ju Kristus med sitt blod återlöst alla</i>“.
Dessutom begärde de rätt att själfva få tillsätta sina präster
m. fl. smärre rättigheter.

Dock förklarade bönderna att, om deras fordringar
strede mot bibelns ord, skulle de afstå från dem, —
och till skiljedomare mellan sig och furstarna och
herrarna valde de Luther.

Ett gynnsammare tillfälle att visa, hvars andas barn
han var, kunde Luther ej gärna erhålla!

Luther stod vid skiljovägen, och han valde att följa
den breda vägen, som ledde till ära och lycka för
honom själf, lämnande det arma, förtryckta folket kvar
i lifegenskapens bojor, prisgifvet åt sina herrars förtryck!

I en skrift besvarade Luther böndernas 12 artiklar,
och i denna ställde han sig helt på furstarnas sida.
“Visserligen — sade han — ha furstarna och herrarna
genom sitt olidliga tyranni framkallat upproret, men
detta förtryck tillstadde ej bönderna att göra uppror.
De hädade Gud, då de grepo till vapen mot öfverheten.
Dålig styrelse urskuldade ej uppror!“

Ett skönt svar af en man, som själf genom uppror
mot både världslig och andlig öfverhet vunnit sina
segrar!

Luthers skrift uppretade blott ännu mera bönderna.
Ursinniga, som de voro, och utom sig af länge kväft
raseri, kastade de sig öfver riddareborgarna och klostren,
hvilka jämnades med marken. Männen och kvinnorna
mördades och de nyss så brutala herrarna stodo
maktlösa mot sina forna slafvar.

Hela Sydtyskland stod i eld och lågor!

I Thüringen hade bönderna till anförare valt den
religiöse svärm aren <i>Münzer</i>, och kriget var där nästan
ett rent religionskrig.

I sina proklamationer till folket kallade sig
Müzer för “Guds tjänare och Gideons svärd“. I olikhet
med Luther, som grundade sin makt på den världsliga
maktens representanter, furstarna, afskydde och hatade
Münzer den världsliga makten och svärmade för
kommunistiska läror. Han förebrådde äfven skarpt Luther
för att denne blott höll sig till <i>bibelns bokstaf</i>, ej till dess
anda, samt sade, att han blott sökte furstegunst och ej
vore någon sann Kristi efterföljare! Münzer för sin
del fordrade, att man skulle befria bönderna ur
lifegenskapen och på samma gång införa
egendomsgemenskap — med ett ord i grund <i>reformera såväl det
andliga som del världsliga samhället</i>.

Öfverallt hvarest Münzer predikade, flockade sig
folket omkring honom, och som förut blifvit sagt, var
han de upproriska bödernas ledare äfven i kriget.
Samman med en f. d. munk Pfeiffer, ströfvade han om kring
med sina väldiga bondeskaror, brännande borgar
och kloster, hvar han drog fram. Och under striderna
hördes han ofta ropa till bönderna: “Käre bröder,
hysen ej förbarmande, om ock <i>Esau</i> gifver eder goda
ord! Låten icke blodet kallna på edra svärd!“ Och
bönderna själfva sade, “att ingen man, som har sporrar
(adelns privilegium), vore värd att lefva.“

Med religiös fanatism följde bönderna sina anförare
och öfver allt måste de stolta feodalherrarna vika.

Nu blandade sig Luther ånyo i striden, genom att
utgifva en skrift, i hvilken han i ett häftigt språk äggade
furstarna och adeln till strid mot de för sin frihet och
sina mänskliga rättigheter kämpande bönderna. Och
för att kufva den mäktiga folkresningen förenade sig i
broderlig endräkt både katolska och protestantiska
furstar. När det gällde folkets frihet, voro de annars så
oense parterna eniga!

Först vände sig de förenade furstarna till “de
förvillade bönderna“ och erbjödo dem “nåd“, ifall de ville
utlämna sina anförare — vissa om att de oordnade
folkhoparna, utan ledare, lätt skulle bli deras byte. Men
bönderna vägrade att göra sig skyldiga till ett dylikt
nidingsdåd.

Vid Frankenhausen den 25 maj 1525 kom det till
strid mellan bönderna och de förenade furstarnas härar,
och efter en ytterst skarp strid blefvo bönderna slagna.

Münzer lyckades fly. men blef inom kort fången.
Sedermera afrättades Münzer och Pfeiffer samt flere af
de ledande bönderna, sedan de först undergått den
grymmaste tortyr.

Sedan upproret kufvats skulle en blodig hämd
utkräfvas! Och de frihetsälskande bönderna skulle dyrt
plikta för sin “förmätenhet“.

För sin omänskliga hårdhet mot de skingrade och
värnlösa bönderna omtalas särskilt <i>Georg von Woldberg</i>
från Würtenberg, ett riktigt odjur i människohamn!

Det beräknas att öfver 50,000 människor fått sätta
lifvet till i Bondekriget.

Äfven <i>Reformationen</i> i sin helhet led afbräck genom
denna mäktiga folkrörelse, ty många af furstarna, som
förut gillat “den nya läran“, blefvo avogt sinnade mot
densamma, när de sågo, att den förmådde väcka upp
själfva bönderna ur deras slöa likgiltighet.

“Bondekriget“ i Tyskland är en af de viktigaste
folkresningar, som någonsin ägt rum, just därför att i
densamma deltog landtbefolkningens kärna, bönderna. Men
“Bondekriget“ är äfven märkligt därigenom, att det
förtryckta folket redan då, på bibelns grundval, så att
säga med den till sköld, förkunnade just de läror om
<i>frihet, jämlikhet</i> och <i>broderskap</i> som våra dagars väldiga
proletärskaror förkunna i mänsklighetens och rättvisans
namn.
</chapter>
<chapter name="Svenska Folkets Öreskrifter, forts.">
<h2>Svenska Folkets Öreskrifter</h2>
<table>
<td><i>N:r</i><td r><i>1.</i><td><b>Veta, vilja, vinna</b> af redaktör <i>Mauritz
Hellberg</i><td r>5<td>öre.
<td c>„<td r><i>2.</i><td><b>Folkens vandringar</b> af filosofie doktor
<i>O. W. Ålund</i><td r>10<td c>„
<td c>„<td r><i>3.</i><td><b>Profeterna — oppositionsmännen inom
Israels folk</b> af <i>L.</i><td r>10<td c>„
<td c>„<td r><i>4.</i><td><b>Ordens-humbugen</b> af redaktör <i>Axel
Svenson</i><td r>5<td c>„
<td c>„<td r><i>5.</i><td><b>Egna hem på egen torfva</b> af skriftställare
<i>J. Stadling</i><td r>5<td c>„
<td c>„<td r><i>6.</i><td><b>Lungsoten och dess bekämpande</b> af läkaren
d:r <i>Paul Rosenius</i><td r>10<td c>„
<td c>„<td r><i>7.</i><td><b>Bönderna och deras naturligaste bundsförvanter</b>
af <i>L—t</i><td r>5<td c>„
<td c>„<td r><i>8.</i><td><b>Vårt insjöfiske.</b> <i>Huru skall del förbättras?</i>
af ordföranden i Värmlands läns
fiskeristvrelse, medicine o. filosofie d:r
<i>Carl Cederström</i><tab><td r>10<td c>„
<td c>„<td r><i>9.</i><td><b>Hänförelsens makt och betydelse</b> af <i>En
återkommen svensk-amerikan</i><td r>5<td c>„
<td c>„<td r><i>10.</i><td><b>Medeltidens bonde</b> af skriftställare <i>August
Strindberg</i><td r>5<td c>„
<td c>„<td r><i>11.</i><td><b>Förklaringen af människans rättigheter</b>
af skriftställare <i>Ernst Wallis</i><td r>10<td c>„
<td c>„<td r><i>12.</i><td><b>Europas kineser</b> af redaktör <i>Valfrid
Spångberg</i><td r>5<td c>„
<td c>„<td r><i>13.</i><td><b>Mera ljus.,</b> <i>Några ord till arbetareklassen
om själfundervisning</i> af redaktör <i>K.
J. Gabrielsson</i><td r>5<td c>„
<td c>„<td r><i>14.</i><td><b>Sveriges småbönder.</b> <i>Ett ord till de frisinnade,
i landet</i> af redaktör <i>Viktor
Larsson</i><td r>5<td c>„
<td c>„<td r><i>15.</i><td><b>Skogshushållning.</b> <i>En hjälpreda för
smärre skogsägare</i> af jägmästare <i>Hugo
Samzelius</i><td r>10<td c>„
<td c>„<td r><i>16.</i><td><b>En ringdans medan mor väntar</b> af skriftställare
<i>Pelle Molin</i><td r>5<td c>„
<td c>„<td r><i>17.</i><td><b>Fyra dikter</b> af skriftställare <i>Gustaf Fröding</i> <td r>5<td c>„
<td c>„<td r><i>18.</i><td><b>Undantagsgumman</b> af skriftställare <i>Gustaf
af Geijerstam</i><td r>10<td c>„
<td c>„<td r><i>19.</i><td><b>Vid sotsängen</b> af <i>Ernst Ahlgren</i>
(skriftställarinnan <i>Viktoria Benedictsson</i>)<td r>5<td c>„
<td c>„<td r><i>20.</i><td><b>Sånger i kyrktornet</b> af skriftställare <i>Verner
von Heidenstam</i><td r>5<td c>„
</table>

<b>Anmärkningar och förslag i fråga om öreskrifternas expediering och spridning torde benäget adresseras till <big>Expeditionen.</big></b><br>—————————————————————————————————————————————————————

<table>
<td>N:r<td r><i>21.</i><td><b>Några ord om bakterier</b> af doktor
<i>Rikard von Post</i><td r>5<td>öre
<td c>„<td r><i>22.</i><td><b>Social själfhjälp</b> af redaktör Axel
Danielsson<td r>10<td c>„
<td c>„<td r><i>23.</i><td><b>Italienska bönder</b> af <i>Saxon</i> (redaktören
<i>Johan Lindström</i>)<td r>10<td c>„
<td c>„<td r><i>24.</i><td><b>Tsar Peter</b> af skriftställare <i>Verner von
Heidenstam</i><td r>5<td c>„
<td c>„<td r><i>25.</i><td><b>Handledning i jaktvård</b> af jägmästare
<i>Hugo Samzelius</i><td r>10<td c>„
<td c>„<td r><i>26.</i><td><b>Gladstone</b> af skriftställare <i>Emil Svensén</i><td r>10<td c>„
<td c>„<td r><i>27.</i><td><b>Bismarck och hans värk</b> af filosofie
doktor <i>O. W. Ålund</i><td r>10<td c>„
<td c>„<td r><i>28.</i><td><b>En resa genom Holland</b> af lektorn fil.
doktor <i>Johan Erikson</i><td r>10<td c>„
<td c>„<td r><i>29.</i><td><b>Onödig, onyttig, orättvis.</b> <i>Hvad våra
motståndare säga om rösträttsreformen</i>
af lektorn fil. doktor <i>Johan Bergman</i> <tab> <tab> <tab> <tab><td r>5<td c>„
<td c>„<td r><i>30.</i><td><b>Den politiska rösträtten och skatterna</b> af
filosofie doktor <i>Knut Wicksell</i><td r>5<td c>„
<td c>„<td r><i>31.</i><td><b>Allmänbildning</b> af <i>Wollmer Froste</i><td r>5<td c>„
<td c>„<td r><i>32.</i><td><b>Luther och de lifegne</b> af skriftställarinnan <i>Kata Dalström</i><td r>5<td c>„
<td c>„<td r><i>33.</i><td><b>Upplysning och frigörelse</b> af
skriftställarinnan <i>Hilda Andersson</i><td r>10<td c>„
<td c>„<td r><i>34.</i><td><b>Mogenhet och omogenhet</b> af <i>L—t</i><td r>10<td c>„
<td c>„<td r><i>35.</i><td><b>Om läsning</b> af skriftställarinnan <i>Ellen Key</i><td r>5<td c>„
</table>

*

<h2><i>Folkupplysningsföretagets adresser.</i></h2>

<b>Alla meddelanden i redaktionsärenden torde adresseras:</b><br><b><tab><tab>Folkupplysningsföretaget.</b><br><tab><tab><tab><b>Redaktionen.<tab>Stockholm.</b>

<b>Alla meddelanden, som röra öreskrifternas försäljning oeh expediering, torde adresseras:</b><br><tab><tab><b>Folkupplysningsföretaget.</b><br><tab><tab><tab><b>Expeditionen.<tab>Stockholm.</b>

<b>Redaktören</b> träffas dagligen 5—6 e. m. <b>Valhallavägen 45 B. Allm.</b> tel. 48 07.

<b>Expeditionen</b> är öppen dagligen 1—2 e. m. Humlegårdsgatan 16.

<b>Tidningar och tidskrifter, som göra Svenska Folkets Öreskrifter till föremål för omnämnande eller granskning, torde benäget sända sina uttalanden till Öreskrifternas redaktion.</b><br>————————————————————————————————————————————————————————————————————————————
</chapter>




