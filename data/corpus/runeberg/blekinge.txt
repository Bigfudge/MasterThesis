
TOPOGRAFISKA

OCH

STATISTISKA UPPGIFTER

OM

CARLSKRONA LÄN

ELLER

BLEKINGE




TOPOGRAFISKA

OCH

STATISTISKA UPPGIFTER

OM

CARLSKRONA LÄN

ELLER

BLEKINGE

*

STOCKHOLM, 1849.

P. A. NORSTEDT & SÖNER,
Kongl. Boktryckare.


<chapter name="Carlskrona län eller Blekinge, belägit i Södra delen
af Riket">

Carlskrona län eller Blekinge, belägit i Södra delen
af Riket, mellan 56 och 56 1/2 grader nordlig bredd,
samt sträckande sig i Öster och Vester från 2 till
2 2/3 grader Vester från Stockholms observatorium, är
det minsta af Sveriges landskap, håller i längd vid
pass 10 mil, har en medelbredd af knappa 3 mil,
och intager, tillhopa med omgifvande skärgård, en
yta af 26,04 qvadratmil, inberäknade sjöar och vattendrag, 
hvilka utgöra 1,04 qvadr. mil.

Till hälften af sin omkrets, i Öster och Söder,
omgifvit af Östersjön, utgör detta län ett kustland
som sammanhänger, i Vester med Skåne och i Norr,
utåt hela sin längd, med Småland, hvars bergsryggar
derifrån intränga i länet och sprida sig i alla rigtningar, 
under fortsatt sänkning mot kusten. Blekinge
bildar sålunda den sista sydliga afsluttningen mot
hafvet af Småländska berglandet, och företer, likasom
detta, en ständig omvexling af berg, höjder och
dalar, de senare uppfyllda af en myckenhet små sjöar
och kärr, eller genomskurna af vattendrag, hvilkas
ursprung igenfinnas i de ofvanliggande Småländska
bergtrakterna.

Af länets många insjöar äro Halen och Raslången, 
på gränsen mot Skåne, de betydligaste, innehållande 
den förra vid pass 780, och den senare 520
tunnland. Sjön Alljungen i östra delen af länet,
lång men smal, har icke fullt 500 tunnlands vidd,

och af de öfriga finnas ganska få som äro öfver 200
tunnland; de flesta gå vida derunder.

De vattendrag som, med ringa afstånd från
hvarandra, tvärsöfver genomskära länet, uppkomma
och insamla sina vattentillopp inom trånga,
åtminstone föga vidsträckta floddalar, och äro, i följd deraf,
icke särdeles betydliga. Mörrumsån, den största och
vattenrikaste, gör härifrån ett undantag. Den har
sina källor inom Jönköpings län, genomlöper och
afteder Helgasjön, Salen och Åsnen i Kronobergs län,
samt inkommer på Nordvestra sidan af Blekinge, med
ett stridt och af flera forssar afbrutet lopp. Närmare
utloppet bildar den vid Mörrums kyrka det, för sitt
laxfiske, bekanta Mörrumsfallet, hvarifrån den, med
sakta fart, går mot hafvet och utfaller i den så kallade
Listerviken, nedanför Elleholm.

Mitteln af Länet genomskäres af Rottne- eller
Ronnebyån som kommer ur sjön Rottnen i Kronobergs
län, och utfaller i Ronnebyviken. Den forssar
mellan branta stränder och har flera utmärkta vattenfall,
såsom vid Kalleberga och Djupadal. Vid det
sistnämnde bryter ån sig fram genom en remna af
endast 8 till 10 fots bredd, hvars lodräta bergväggar
äro förenade af ett klippstycke som dem emellan
bildar en naturlig bro. En qvart mil längre ned
möter det vackra Ronnebyfallet af mer än 30 fots höjd,
hvarefter ån, lugn och segelbar, går till sitt utlopp
i hafvet.

Lyckebyån som inkommer i länet från de på
Nordöstra gränsen mot Kalmar län belägna sjöarna
Fuhren, Vestersjön och Bockabosjön, slingrar sig i
många krökningar, än i stilla lopp genom sanka
slättfält, än med strida forssar och vattenfall, af hvilka
det nedersta förekommer i den sköna nejden vid
Lyckeby, der ån utfaller i viken af samma namn.
Jemnsidigt med dessa, länets största vattendrag,
genomskäres landet af en mängd åar och bäckar,
såsom: i Vester om Mörrumsån: Farubols eller 
Höljeån, som går inåt Christianstads län; samt de båda
åarna som från sjön Örlunden förena sig i Wesan
och derigenom utfalla genom Norjesund i Hanöbugten.
Emellan Mörrums och och Ronnebyåarna träffas Mieån
som afleder sjön Mien till Carlshamnsviken, samt
Bräkne- och Viaryds-åarne m. fl. Emellan Ronneby-
och Lyckebyåarne äro Edestaån, Listerbyån, Nätrabyån
och Bubbetorpsån de betydligaste, och i Vester
om Lyckebyån förekomma Jemsjöån samt slutligen den
lilla Brömsebäcken, fordom Riksgräns, nu skillnad
emellan Blekinge och Kalmar län, samt historiskt
märkvärdig för de fredsfördrag emellan Sverige och
Danmark som der blifvit afslutade.

Från Brömsebäck sträcker sig kusten i sydvestlig
rigtning, och är, ända till den ytterst belägna 
Thorhamns udde, öfverallt låg, flackländig och kal, samt,
med undantag af några mindre holmar och skär, 
öppen mot hafvet. Men från sistnämnde udde, der
kusten tvärt afbryter i rigtning mot vester, förändrar
den på en gång utseende, form och beskaffenhet, och
företer en ständig omvexling af djupt inskurna vikar
mellan långt utskjutande uddar, näs och halföar, 
hvilkas stränder, än branta och klippiga, än jordbetäckta
och skogiga, äro skyddade mot hafvet af en mängd
större och mindre öar, holmar och skär, bildande
inom sig rymliga fjärdar med ypperliga ankarplatser
och säkra hamnar. Synnerligen utmärker sig, i dessa
afseenden, den östra skärgården eller bugten emellan
Tborshamnslandet och den mot hafvet blottade Giöudde,
inneslutande Carlskrona redd med omgifvande fjärdar
och, i en sträckning af 2:ne mil, betäckt af öarna
Almö, Arpö, Hasselö, Aspö, Tjurkö, Sturkö, Sennoren
m. m. fl. samt, i fortsatt rigtning af Thorshamnslandet: 
Ytterön, Inlängan, Långören och Utlängan,
jemte de, en mil från den sistnämnde belägne, låga
Utklipporna, der ett  fyrtorn  är uppfördt.

Den öfriga kuststräckan från Gjöudde till Pukavik
är endast der och hvar betäckt med mindre skärgårdar, 
af hvilkas öar ingen är af betydenhet, mer
än Ternö som, i likhet med Gjöudde, är blottad mot
hafvet och, jemte denna, erbjuder goda landkänningar
för anlöpandet af denna del af kusten.

Från Pukavrken till den, vid gränsen mot: Skåne
belägna, Saxaviken utgör landet en, mot sydost 
utskjutande, halfö, kallad Listerlandet, hvars låg!ända,
mot hafvet obetäckta, stränder bilda en öfvergång från
Blekinges klippiga skärgårdar, till den vidtagande
öppna och jemnsträckta kusten af Skåne.

Blekinge, öfverallt uppfyldt af berg, jordhöjder,
kullar och dalar, förändrar märkbart utseende och
beskaffenhet, under sin sänkning från den 
jemförelsevis höglända gränsen mot Småland, till det lägre
mot hafvet belägna kustlandet. Denna olikhet i 
skaplynne inom särskifta trakter och innebyggarnes deraf
följande olika näringsfång, hafva, från äfdre tider,
gifvit anledning till landskapets indelning, längsefter,
i trenne särskilta byggder, kända under namn af
Skogsbyggden, Mellanbyggden och Strandbyggden,
likväl med obestämda, hvarandra korssande gränsor.

Skogsbyggden utgör en fortsättning af det 
ofvanliggande Småland, hvars vilda, bergiga natur och
öfvenallt brutna, stenbundna yta, här oförändrade
igenfinnas. Berg och höjder sluta sig merändels tätt
intill mellanliggande dalar och vattendrag, men 
framstå sällan i långsträckta, skarpt utmärkta ryggar eller
åsar. Vanligen utgöras de af hopade, i allar 
rigtningar spridda berg, än uppskjutande från en 
gemensam bergplan; än t vågformiga kullar, betäckta af
små ooh grusade bergarter; än utbredda i flata,
nakna berghällar; än åter bestående af sönderfallna
klippstycken och stenblock, staplade på hvarandra,
samt äfven strödda öfver dalbottnar och fördjupningar.
Sällan hinna bergen någon betydlig höjd öfver 
mellanliggande vattendrag; men genom landets allmänna
höjaning uppnå de dock, utåt Smålandsgränsen, en höjd
öfver hafvet af 500 till 550 fot, såsom i trakten af
Ronnebyån, der landet synes hafva sin största 
höjning Sjön Tjurken, belägen i länegränsen och vester om 
Ronnebyån ligger 438 fot öfver hafvet, hvaremot den nordligare
sjön Fuhren har en höjd af endast 358 och sjön Mien af
325 fot öfver hafvet. Landets allmänna lutning i rät linia
till närmaste hafsstrand, gör således: från Tjurken 5, samt
från Fuhren och Mien blott 4 dec. tum på hvar 100:e fot
i längd..

Genom landets trappvis skeende sänkning mot
hafvet -- utgörande 1/2 fot på 100 -- bildas, på
många ställen jemnländiga, planer, der vattendragen
sakna nödigt affall och, vid hvarje ökadt vattentillopp,
öfversvämma sina bräddar. Sådant är förhållandet
med de flera vattendrag, hvilkas forssar och fall äro
belägna närmare utloppen, men i det inre af landet
lugnt framrinna mellan låga, släta bäddar. Så 
genomlöper Lyckebyån, från Fuhren till Wernasjön,
nära 2 mil, släta nästan vågräta fält, som i flera
tusende tunnlands vidd bestå af kärr och vattensjuka
s. k. ängsmader En sådan vattendränkt trakt förekommer inom Wissafjärda ,
Thorsås, Sillhöfda, Rödeby och Augerrums socknar som
innehåller ej mindre än 6500 tunland genom aftappning
odlingsbar jord.). På samma sätt Nätrabyån, 
under dess lopp genom Tvings och Fridlefsta socknar,
åfvensom sjön Vesan med deri infallande vattendrag,

hvilkas omgifningar nästan allestädes lida af 
vattenstånd. Kring de flesta vattendrag och sjöar, i öfra
och medlersta delarna af länet; förekomma vattensjuka
marker, hvarförutan en myckenhet kärr och måssar
finnas instängda inom de trånga dalarna och 
fördjupningarna mellan bergen. Sammanräknade vidden af
dessa, mer eller mindre vattendränkta kärr, måssar
och mader, uppgår till minst 1 1/2 qvadrat-mil, eller
omkring 35,000 tunnland.

Hela trakten mellan östra kusten och Jemsjöån,
från Kalmar läns gränsen till nedåt Thorhamns udde,
är ett lågt slättland; men vester om nämnde 
vattendrag blir landet ojemnt och småkulligt, hvarefter
mellanbyggden och strandbyggden, med få afbrott,
erbjuda en ständig vexling af höjder och dalar, uddar
och hafsvikar, bördiga ängs och åkerfält genomskurna
af sjöar och slingrande vattendrag, samt lummiga
skogsparker af ek, bok m. fl. trädslag; med ett ord,
en mångfald af täcka, leende utsigter öfver land och
vatten, å hvilka, i alla rigtningar, välbyggda, snygga
bostäder framskymta mellan trädgrupperna eller 
afspegla sig i vattendragen. Många af de 
naturskönheter som fordom utmärkt Blekinge såsom ett af 
Sveriges vackraste landskap, hafva i senare tider gått
förlorade, sedan vinningslystnaden hunnit sköfla en
mängd af de yppigaste ek- och bokskogar, och i deras
ställe blotta i dagen nakna grusåsar, berg och 
förbrända stenrösen; men Lyckeby med sina härliga 
utsigter; belägenheten deromkring prunkande med täcka
herrgårdar och landtställen, trakten der ifrån till 
Nätraby; den löfrika skärgården kring Tromtö; 
omgifningarne af Ronneby, och nejderna kring Carlshamn,
Asarum, Mörrum, Elleholm m. m. fl. skola alltid för
sin skönhet högt värderas, lika som Listerlandet eller 
Mellby socken för sin fruktbarhet och folkrikhet i 
förhållande till sin ringa vidd.

*

Oaktadt sin mångfald i ytbilning, företer Blekinge, 
i geognostiskt hänseende, ganska få omvexlingar. 
Dess rådande bergarter äro Granit och Gneis,
den förra i större utsträckning än den senare, och
hvardera förekommande i tvänne särskilta bildningar.

Den ena, eller större granilbildningen, är utbredd 
öfver landets östra del, der den, inkommande
från Kalmare och Kronobergs län, sträcker sig utöfver
Östra och Norra delarne af östra härad, samt Norra
delen af Medelsta, och afviker derifrån inåt Södra
delen af Bräkne härad, förbi Ronneby och Carlshamn,
ut till hafvet. Den andra mindre granitbildningen
börjar helt smal i den höjdsträckning som, under
namn af Ryssberget Rätta benämningen är Riesberget, eller Jetteberget, i 
vanligt tal förändrad till Ryssberget., utmärker gränsen, mot Skåne,
och fortsätter, med ökad mägtighet, åt Norr genom
Gammeltorps och Jemshögs socknar, sammanfallande
med den på gränsen af Småland rådande graniten.

På flera ställen finnas Granitbergen förklyftade
och sönderremnade. Det förut nämnda vattenfallet
vid Djupaforss, i närheten af Ronneby har brutit sig
väg genom en sådan remma.

Röd gneis intager skärgården och kuststräckan
från Jemsjöån i Öster och Edestaån i Vester, samt
sträcker sig i Norr mot Angerums, Hjortsberga och
Edestads kyrkor, och en annan bildning af samma
slags röda gneis, är utbredd emellan de båda förut
nämnde granitbildningarne.  Så väl i Granit- som

gneisbildningar förekomma små octaëdriska kristaller
af magnetisk jernmalm, men i så ringa mängd att
deras tillgodogörande i tecknisk väg icke kan komma
i fråga Sjömalm finnas i åtskilliga insjöar, såsom i Hjortsberga,
Tvings, Hoby m. fl. socknar.. Tvenne bildningar af Diorit träffas, den
ena S. V. om Rödeby kyrka, den andra ofvanom
Sillhofda kapell, till gränsen mot Kronobergs och
Kalmare län.

Af yngre, sedimentära bildningar förekomma
några lager af, till kritformationen hörande, gruskalk,
nemligen på Östra sidan af Carlshamn, mellan de
rundslipade granitklipporna vid Södra ändan af det
s. k. Penningberget, samt vid foten af Listershufvud
och af bergkullen Högarör, invid Mörby by af Mellby
socken. Kritlagrets mägtighet vid Penningberget är
ungefär 8 fot, men vid Listershufvud är det 
genomgräft till 20 fots djup, utan att annan bergart kunnat
anträffas.

I Norra hälften af länet, eller skogsbyggden, är
sandmylla, mer eller mindre stenbunden, den 
allmännast rådande jordarten, der den ej uttränges af
kärr- och mossjord i de mellan höjderna instängda
sumpiga dälderna. Der och hvar på jemnländigare
trakter oeh i ådalarna, träffas lera, dels såsom 
bottenlag under sandmyllan, dels med denna blandad i
dagen, och är den rådande jordarten i den 
flackIändiga platå som omgifver de låga stränderna af 
Lyckebyån. Trakten utåt Kalmareläns gränsen och hela
det låga östra kustlandet, bestå hufvudsaklfgast af
sand och klapperjord. Men Vester om Jemsjöån, der
slättländigheten upphör samt bryter sig i kullar och
jordhöjder, vidtager en bördig, lös lerjord som, med
undantag af den sandiga Sturkön, äfven anträffas i 
skargården, och som i närheten af Ronneby, öfvergår
till styflera. På andra sidan om denna köping och
Vester om Wiarydsån består den i allmänhet bördiga
jordmånen ömsom af ler- och sandmylla på lerbotten,
ända tiil trakten af Norjeån hvarefter sandmyllan,
ensam rådande, utbreder sig öfver det flacka 
Listerlandet, der Skånes skaplynne och natur vidtaga.

*

Genom sitt sydliga läge, sin omgifning af hafvet
och sin allmänna lutning mot Södern, har Blekinge
ett mildt och för vextlighelen gynnsamt luftstreck,
liknande Skånes deruti att vintrarna äro blida och
ostadiga, samt att vårvärman tidigare infinner sig
och, i förening med hafsvindarna befordrar 
snösmältningen, vida förr än i det ofvanliggande Småland,
Granskapet af detta bergland, med sina länge 
qvarliggande snö- och ismassor, inverkar dock återhållande
på vårvärmans utveckling, samt underhåller en kyla
och fuktighet i jorden, som vanligen fördröja 
vårbruket och sådden i Blekinge, en och annan vecka
längre än i mera öppna, ehuru nordligare belägna
orter. Frostskador förekomma också både sent om
våren och tidigt om hösten, och hafva sina säkraste
ledare i den mängd af kärr och sumpiga marker
hvaraf Blekinge är uppfyldt. I saknad af 
instrumentala observationer är luftens medeltemperatur icke
känd, lika litet som högsta graden af köld och 
värma; men jordens medel-temperatur är, genom 
Thermometer-observationer i källan vid Lyckeby befunnen
att vara  +8,54 grader.

*
I följd af gynsamt luftstreck och angränsning
till hafvet, har Blekinge en, mot sin ringa vidd, rik
vegetation, nemligen 836 vasculära vexter. Endast
Skåne frambringar ett större antal, och Halland ett
ungefärligen lika. Deremot saknas der alldeles egna
utmärkande vextformer. Den Blekingska vegetationen
utgör en sammansättning af Skånes och Smålands,
jemte den Skandinaviska hafskustens flora i allmänhet
samt Ostersjöstrandens enskilta. Inga stora sjöar, 
vidsträckta kärrfält eller höga bergsryggar föranleda
märkbara förändringar härutinnan.

Såsom exempel på några af Östersjöns stränder
utmärkande vexter må anföras: Festuca arundinacea,
Samolus valerandi, Geum hispidum, Cochlearia 
danica, Orchis sambucina, Carex eutensa m. fl. All-
männa, här befintliga, Svenska hafskustvexter äro:
Salicornia herbacea, Scirpus rufus, Aster tripolium,
Carex arenaria och distans m. m.

Ur Skånes flora ingå i Blekinge: Panicum crusgalli, 
Holsteum umbellatum, Evonymus europeus,
Dianthus arenarius, Thalietrum aqvilegifolium, 
Trifolium striatum, Cineraria palustris, Inula, publiearia,
Orchis morio och mascula, Carpinus betulus m. m. fl.

De från Småland inträdande arterna äro sådana
som tillhöra hela medlersta delen af riket. Sonchus
palustris är i Sverige funnen endast vid Saxaviken
på gränsen emellan Blekinge och Skåne.

Alla slags löfträd som tillhöra södra och med-
lersta Sverige finnas och frodas i Blekinge, dels 
samlade i skogar och lundar, dels spridde och blandade
med hvarandra och i barrskogarne. Bland löfträden
intaga Eken och Boken förnämsta rummet, utbreda
sig öfver hela länet, och utgöra på många ställen de
rådande slagen.

*

<chapter name="Blekinge län och landskap är, med hänseende
till styrelse och uppbörd">

Blekinge län och landskap är, med hänseende
till styrelse och uppbörd, deladt i två Fögderier; det
östra bestående af Östra och Medelstads härader, det
vestra af Bräkne och Listers härader, det förra 
fögderiet innefattar fem, det senare fyra Länsmansfördelningar.

I lagskipnings-ärender lyder Blekinge under
Skånska Hof-Rätten och utgör med landskapet Skåne
en gemensam Lagsaga. Lagskipningen på landet, i
första instantien, är fördelad på tvenne domsagor,
innefattande, den ena Östra och Medelsta, den andra
Bräkne och Listers härader hvartdera häradet 
utgörande ett  tingslag.

Länets trenne städer Carlskrona, Carlshamn och
Sölvesborg, hafva hvar sin Jurisdiction, men 
köpingarna Ronneby och Christianopel lyda under 
landsrätt, den förra inom Medelstads, den senare inom
Östra härads tingslag.

I afseende på kyrkliga styrelsen hör länet under 
Lunds stift, och är fördeladt i trenrte Prosterier
eller Contracter, nemligen Östra härads, Medelstads
härads samt Bräkne och Listers häraders, innefattande
3:ne Stads och 19 landsförsamlingar, bestående af 28
socknar och 3 Kapellag, tillsammans innehållande
1083 mantal, af hvilka 111 3/4 säteri och frälse, 970 1/4
krono och skatte.

Länet är indeladt till underhåll af 6 kompanier
eller 1500 man s. k. indelnings-båtsmän, hvartilt
kommer 27 frälse-Båtsmän tilldelade de Compagnier
inom hvilka frälserotarne äro belägna.

*




Folkmängden i Blekinge beräknades vid 1845
års slut till 100,878 personer, Tabell-Commissionens underd. Berättelse 1846.
hvaraf:

                                   Mankön QvinkönSumma.
Skattskrifne ......              24,101.27,417. 51,518.
Skattfrie ..........             24,985.24,375. 49,360.
                  S:a            49,086.51,792.100.878.
I Städer och Köpingar bosatte ...9 ,517.10,723. 20,240.
På landet d:o ...                39,569.41,069. 80,638.


Således af hela folkmängden omkring: 1/5 i Städerna
och 4/5 på landsbyggden boende.

Dessa 4/5 utvisa en befolkning på qvadratmilen
af 3,226 personer. — Utåt strand- och mellanbyggderna 
är dock denna befolkning vida större, synnerligen 
i det mot Skåne angränsande Listers härad. —
Mällby Socken har, på qvadratmilen, 6,955 personer;
Gammeltorps 5,975; Ysane 5,436, Elleholms 5,690, o.
s. v. hvaremot den vidsträckta, inom Skogsbyggden
belägna Jemshögs socken icke har flera än 2,715 
personer på qvadr. milen. I Bräkne härad uppgår 
befolkningen till 3,133 och i Medelstads till 2,743, men
de i sistnämnde härad inom skogsbyggden belägne
socknarna Hjortsberga, Fridlefsta och Sillhofda, samt
Tving och Eringsboda, hafva blott 2,100 till 2,300
innevånare på hvar qvadratmil, under det 
strandsocknarna Listerby och Nätraby räkna, den förra
5,080 den senare 4,060, Samma förhållande finner man
i Östra härad. Den längs kusten belägna Thorhamns
socken har 4,931, men Rödeby socken, som helt och
hållit tillhör skogsbyggden, endast 2,740. Hela 
häradets befolkning går till 3,613 personer på qvadr.
milen. I det hela tagit kan räknas på hvart helt
hemman 75 personer, 36 af mankön och 39 af 
qvinkön; Men i skogsbyggden, der hemmanens egorymd 

är vidsträckt, uppgår befolkningen till 100 ändä till
120 personer på mantalet.

På de 30 åren 1815—1844, har folkmängden
ökat sig med 28,650 personer, således nära 40 
procent eller 1 1/2 procent om året. I medeltal för senaste
5 års perioden hafva årligen blifvit födde 3,054 och
döde 2,146, Antalet af de förre förhåller sig således
till det af de senare, som 100 till 70, och af årligen
födde till hela folkmängden, i Städerna som 1 till
37, och på landet som 1 till 30, Af 100 barn
som födas äro: i städerna 11, och på landet 7—8
oäkta.

I städerna kan antagas ett dödsfall af 38, och
på landet ett af 46 personer af folkmängden.

Från 1815 till 1845 hafva, i medeltal 121 
äktenskap i städerna, och 540 på landsbyggden årligen
blifvit ingångne.

Af 1000 personer befinna sig:

                 I Städerna.På landet.I länet.
Under 15 år . . . . . . . . 277.352.338.
Ogifte öfver 15 år  . . . . 378.271.292.
Gifte . . . . . . . . . . . 265.318.308.
Enklingar . . . . . . . . .  13. 17. 16.
Enkor . . . . . . . . . . .  67. 42. 46.


Öfver hufvud tagit bestå 2:ne hushåll af 11 personer.

Om folkmängden på landet fördelas efter yrken
och näringsfång, uppkommer det förhållande att af
1000 individer, utgöra:

Embets och tjenstemän med tillhörande familjer                  7.
Till sjöfarten hörande med     d.o                   10.
Handtverkare, fabriks och bruksidkare med d:o                  45.
Ur tjenst gångna, m. fl. samt privates betjening med d:o ...   56.
Jordbrukande Ståndspersoner, Arrendatorer, och deras arbetare med tillhörande familjer .............                                             30.
Bondeståndet med d:o ......................................   760.
Indelte båtsmän med d:o ..................................     45.
Underhållne fattiga .........................................  47.



Häraf synes att 79 procent eller nära af landsbyggdens 
folkmängd tillhöra jordbruket, såsom egare,
arrendatorer eller arbetare dervid Af dessa utgöra inhyses- och backstugusittare, med dem
 tilIhörande qvinnor och barn, 1/5 eller nära 17 procent., utan att räkna
dem af städernas personal som idka jordbruk, eller
det understöd i arbetskraft som tillfaller denna näring
af det indelta båtsmanshållet.


<chapter name="Folkbildningen, till hvars befrämjande folkskolor
nu inrättas">

Folkbildningen, till hvars befrämjande folkskolor
nu inrättas i alla socknar, har förut varit mycket
försummad och barnaundervisningen nästan uteslutande
anförtrodd åt kringvandrande lärare, utan all 
skicklighet och utan annan kallelse än det egna behofvet.
Det oaktadt, träffas bland Blekings allmoge, en 
hyfsning och redbarhet, och, ej sällan, en höjning i
seder och begrepp, som  lemnar föga öfrigt att önska.




Folklynnet röjer, i allmänhet, mycken beslutsamhet, 
kraft och sjelfständighet, oftast likväl i förening med 
en retlighet som lätt öfvergår till trotts
och öfvermod, samt ett hämdbegär som vid minsta
anledning utbryter och tillfredsställes. Denna retlighet 
och hämdlust näres och äggas till utbrott af ett
tyvärr allmänt gängse missbruk af bränvin, hvadan
ock fredsstörande uppträden, slagsmål och 
våldsgärningar utgöra föremål för domares och 
kronobetjenings, snart  sagdt, oafbrutna  behandling.

Undantag från detta förhållande träffas visserligen 
i mängd, likasom hedrande föredömen af nyckterhet 
och sedlighet bland de bättre och förståndigare 

af allmogen; äfven bland massan, för hvilken ett
omåttligt bruk af bränvin blifvit vana och behof,
synes en bättre anda börja göra sig gällande, och
fylleriet vara i aftagande. Mycket återstår dock i
den vägen att önska; det onda har vidt utgrenat sig,
och bränvinet utgör ännu en flödande källa till de
missdåd och förbrytelser hvarpå brottmåls-statistiken
för det lilla Blekinge, i påfallande mängd, företer bevis.

Antalet af sakfällda uppgeck, i medeltal, på
landsbyggden:

åren 1836—1840 till 929 om året.
  "  1841—1844   "  845 "   "

således under första 5 års perioden till 1 af 82, och
under den senare till 1 af 93 af landets folkmängd;
de flesta likväl sakfällde för öfverträdelser af 
ordnings och polisstadgar, eller för sådana mindre 
förbrytelser hvilka, ehuru upptagne i allmänna Lagens
missgärningsbalk och vid Domstolarna behandlade, i
allmänhet icke utmärka vanart eller stämpla den 
sakfällde med vanfrejd. Ibland sådana må anföras oqvädande och slagsmål, för
hvilka förbrytelser 340 personer om året p. m. varit 
sakfällde.

Afskiljas dessa mål, så återstå för svårare och
urbota brott dömde:

Åren 1836—1840 p. m.  98 om året.
men  1840—1845   "   160 "   "

eller i första qvinqvennium 1 af 770, men i det senare
1 af 501 af folkstocken. Hela summan af lagbrytare
har således minskats i de senare åren i förhållande
som 100 till 91, hvaremot de egentliga brottslingarnas 
antal ökats i ett vida större förhållande, eller
som 100 till 149.



<chapter name="Förmögenhet öch välstånd finnas, men endast
såsom undantag">

Förmögenhet öch välstånd finnas, men endast
såsom undantag, och äfven dessa, någon gång, mer
skenbara än verkliga. Deremot är massan af allmogen 
fattig och skuldsatt, och blir det med hvarje
år mer och mer. Kronoutskylderna indrifvas med
städse ökad svårighet, och lagsökningsmålen tillvexa
både i antal och skuldbelopp. Nästan hvarje år, under 
decenniet före 1845, har allmogen, genom 
försäljning utöfver inköp, årligen afhändt sig 
jordegendom för mellan 8 och 9000 R:dr, och det intecknade
skuldbeloppet, som åren 1836--1840 ufgjorde i 
medeltal 149,000 R:dr, har de följande åren uppgått till
278,000 R:dr årligen, utöfver beloppet af dödade 
inteckningar
Det ökade inteckningsbeloppet låter dock, till stor del,
förklarar sig, genom de fastighetsköp som allmogen sins
emellan afslutat, och hvilka äfven ökat sig från 400,000 till
500,000 R:dr om året. Dessutom visar sig den intecknade
skulden större än den i verkligheten är, ty ofta försummar
allmogen att döda infriade inteckningar; stundom meddelas
sådana å skuldbelopp som upptagas på flera ställen, då den
pantförskrifna egendomen är belägen i flera domsagor, och
äfven händer, att under den intecknade gälden, äldre 
förnyade fordringar inbegripas.
. Utmätning med executiv försäljning
af fast egendom visar sig också i betydligt tilltagande;
beloppet deraf utgjorde, före 1843 endast en procent
och derunder, men har sedan uppgått till 2 1/2 procent
af summan för frivilligt försåld egendom.

Onekligen härleder sig detta ekonomiska betryck
från öfverdriften i bränvinets både tillverkning oeh
förbrukning, men också, till stor del, från lättheten
ett erhålla penningar, dels genom lån i Discont och
Privat-Banker, mot blotta namnteckningar, dels genom
förlagslån eller förskotter af Städernas handlande, för
betingade bränvinslefveranser, mot utfästade viten eller


skadeersättningar till säkerhet för fullgörandet. I
stället för omtanka och sparsamhet har uppkommit
ett lättsinnigt anlitande af sådana lånetillgångar, ofta
använda att tillfredsställa inbillade behof, utan 
beräkning på förmågan att uppfylla ingångna förbindelser.
Merändels uppgå skadeersättningar samt räntor och
arfvoden å Discootlån m. fl. till betydliga summor,
hvilka måste executift indrifvas, hvaraf ökade 
kostnader och förluster uppkomma, eller ock med nya
lån betäckas, hvarigenom ett inveckladt skuldsystem
utbildas som, med hvarje år, griper vidare omkring
sig och undergräfver både sedlighet och välstånd hos
menigheten.

Med allt detta visar sig en betydlig förändring
i lefnadssätt mot fordom, bestående i minskad flit
och tarflighet, i bredd med stegrade anspråk på 
vällefnad samt beqvämlighet i bostäder och husgeråd
m. m. i följd hvaraf mången bonde måst afträda sin
egendom, och öfvergå till klassen af inhyses och 
backstugusittare.


<chapter name="Vid pass 7 procent af allmogens fastigheter 
omflyttas årligen">

Vid pass 7 procent af allmogens fastigheter 
omflyttas årligen från en egare till en annan, 
hvarvid priset på de små sönderstyckade 
hemmansdelarna håller sig ganska högt, och stiger med hvarje
år. Ännu 1836 utgjorde värdet af ett helt hemman,
vid frivillig försäljning, i medeltal 9,750 R;dr,
men 1843 hade samma värde uppgått till 12,500
R:dr, och jemförelsevis ännu mer för små hemmansdelar.

Vid 1845 års slut voro hemmanen på följande
sätt, mellan egarne fördelade:


Egare och innehafvare af hemman. Hemmans taxe-ringsvärde. R:r.
   24 afAdelnHvaraf en eger 51,79 mantal utgörande Johannishus och Tromtö Säterier med underlydande gods. ....... 89,72 648,750.
    2 " Presteståndet 0,35 2,825.
   59 " Borgare d:o .... 30,-- 346,350.
4,152 " Bonde d:o ...... 817,05 6,592,935.
  111 " Ståndspersoner 68,29 838,625.
   41 " Boställshafvare 21,50 176,825.
    7 " Arrendatorer af Kronans hemman 3,34 26,800.
  226 Sterbhus, oskiftade 52,75 433,500.
    1 Bolag ....... -- -- 225,000.
Summa 1,083 9,291,610.


Vid samma tid hörde således mer än tre fjerdedelar 
af Länels hemmantal till bondeståndet Utom den Andel, troligen den största, som tillkommer
detta stånd i de till oskiftade Sterbhus hörande 52 3/4 mantal., nemligen i 
följande förhållanden:


Egare af tillsammans hvar för sig p. m.
hemman. Taxer.-v. R:dr hemman. taxer.-v. R:dr
1,415 .......  82,89   649,610 0,06    458
1,438 ....... 240,25 1,882,840 0,17  1,310
1,014 ....... 307,25 2,407,920 0,30  2,375 
  261 ....... 157,-- 1,370,015 0,60  5,249
   23 .......  27,66   254,750 1,21 11,076
    1 .......   2,--    27,800 2,-- 27,800
4,152 S:ma    817,05 6,592,935      



<chapter name="Blekinges jordbruk, till vidden inskränkt, och
splittradt">

Blekinges jordbruk, till vidden inskränkt, och
splittradt i många små egolotter, lönar dock väl den
möda som dera nedlägges, i följd af det blida 
luftstreck, den bördiga jord och den rika vextlighet
hvarmed denna lilla provins är af naturen gynnad.
Också utgör jordbruket den hufvudsakligaste, mäst
båtande och snart sagt den enda näringen, sedan de
fordom ymniga skogstillgångarna nu finnas i det 
närmaste  uttömda.

Öfverallt i länet har odlingsfliten, under senare
årtionden, visat sig särdeles verksam, å kärr och
mossar likasom å stenbundna oländiga marker, öcb den
odlade jordvidden har dymedelst, med hvarje år,
vunnit en betydande tillvext. Detta sträfvande till
jordbrukets utvidgande, till dess extensiva förkofran,
har onekligen blifvit framkalladt af ett stegradt behof
att aftvinga jorden nya och ökade skördar, till 
underhållande af en städse ökad bränvinstillverkning, 
hvilken uteslutande tagit landtmännens omtanka i anspråk
oob utgjort föremålet för den allmänna 
spekulationen. Men derigenom har jordbruket kommit
i ett beroende af bränvinstillverkningen och, genom
dennes öfverdrift, fått en ensidig, falsk rigtning, som
på intet sätt varit förenlig med dess sanna fördelar
eller gynnat dess intensiva förkofran. Också är 
Blekingska åkerbruket långt ifrån den ståndpunkt 
hvartill det borde och kunde hinna, ej en gång 
jemförligt med det som Sveriges medlersta, af naturen 
mindre gynnade, landskap redan ega. Allmogen 
vidhåller det gamla brukningssättet med ensäde, och 
aftvingar sin jord årligen sädesskördar, utan att 
medgifva den någon hvila, eller, genom omvexling med
sädesslag och fodervexter, underhålla dess hårdt 
anlitade produktionsförmåga. Grunden för detta 
jordbrukssätt och möjligheten af dess bibehållande måste
sökas i den inskränkta vidden af hemmanens åkerjord
och behofvet att årligen begagna hvarje del deraf,
samt i bördigheten af denna jord som, under sådana
förhållanden, dock någorlunda återgäldar derå nedlagd
möda, och sällan blottställer denna ort för allmän
missvext. Det går an, med de långvariga vackra
höstar klimatet vanligen medgifver, att, såsom här
brukas, först efter inbergad vårsäds-gröda, å nyo
bereda och beså den afbergade åkern med höstsäd,
och deraf kunna förvänta hjelplig skörd det 
kommande året. Men följderna af detta förvända 
brukningssätt visa sig hämnande de år då bergningen
sent inträffar och jordens beredning till det nya 
utsädet derigenom fördröjes, eller måste företagas under
ihållande höstregn. Dertill kommer, att åkerjordens
dikning, så nödvändig på de mellan berg och höjder
inklämda åkerfälten, nästan allmänt försummas; så att
allmogens odikade åkertegar ej sällan finnas 
öfversvämmade af vatten som förstör den utsådda säden
eller fördröjer jordens beredning till den osådda,
under det att herremännens välskötta och dikade
åkrar prunka med lofvande rika skördar. Dessa
m. fl. ögonskenliga bevis på nödvändigheten och
nyttan af jordens omsorgsfullare behandling synas dock
hafva väckt allmogens uppmärksamhet få bristerna
i hittills rådande jordbrukssätt, och flera, de senare
åren, deruti vidtagna förändringar antyda nogsamt
att en öfvergång nu mera inträdt, från det gamla
bruket till ett bättre, mera lönande, efter de 
föredömen som, hos ortens upplyste possessionater, länge
varit  att  tillgå.

Årliga utsädet kan antagas till minst 32,000
Tunnor, hvaraf hvete 2, råg 40, korn 38, samt hafra,
blandsäd och skidfrugter 20 procent, de sistnämnde
dock endast till husbehof.  Behållna afkastningen 
beräknas, i medeltal, till 5 3/4 gånger utsädet, af alla
sädesslag gemensamt, och anses således uppgå till
179,200 Tunnor. Härtill kommer afkastningen af
städernas jord, utgörande omkring 2,800 Tunnor, så
att länets årliga sädesproduktion kan uppskattas till
minst 182,000 Tunnor, utgörande på hvar person,
öfver hufvud tagit, 1 3/4 och på hvart helt hemman
168 tunnor.

Från utrikes orter införas årligen 3 till 4000
T:r Spanmål, utöfver hvad af denna vara utföres, och
från Skåne införpassas, sjöledes, 40 till 45,000 
tunnor. Betydliga Spanmålsposter tillföras äfven länet
med smärre fartyg, som med innehafvande last, icke
äro underkastade kontrollen af förpassning. Beloppet
af denna slags import kan således icke utrönas, lika
litet som af de ansenliga Spanmålstransporter som
från denna kustort, land vägen afföras till det 
ofvanliggande, sädesbehöfvande Småland. Huru 
spanmålsåtgången än må beräknas, det säkra är att länets
egen produktion af Spanmål icke kan fylla behofvet
deraf, och skulle, under nu varande starka 
bränvinstillverkning, ännu mindre kunna det, om ej bristen
ersattes genom potates-odlingen, hvilken onekligen är
i Blekinge drifven till större höjd än i något af Rikets
öfriga  landskap.

Man räknar årliga utsädet af potates till minst
40,000 tunnor, och behållna afkastningen till 320,000,
eller tillhopa med hvad som skördas på Städernas jord
till 330,000 tunnor; således, öfverhufvud tagit, 3 1/3
på hvar person och omkring 300 tunnor på hvart
helt hemman. Sannolikt stiger dock afkastningen till
högre belopp. Ty då den årliga förbrukningen af
potates kan antagas till minst 2 tunnor på hvar 
individ, eller för hela länet till omkring 200,000 
tunnor, skulle af den uppgifna tillgången, endast 130,000 
tunnor återstå för bränvinsfahrikationen. Men det är
i orten allmänt kändt och erkändt att det qvantum
potates som förtäres till föda, icke utgör hälften af
det som användes till bränvinsbränning. Antages åter,
att till dennas underhållande endast åtgå 300,000 
tunnor, hvilka med all säkerhet dertill användas, så
skulle dock den årliga förbrukningen af potates 
uppgå till omkring 500,000 tunnor, hvartill också 
länets produktion med all sannolikhet kan uppskattas.

I följd af den utsträckning potatesodlingen i 
Blekinge erhållit, saknas både omtanka och utrymme för
odlingen af andra hushållsvexter. Lin odlas ingenstädes
utöfver hvad ett inskränkt husbehof kräfver; hampa
i än mindre grad, och humlegårdar äro knappt 
tillfinnandes, om ej såsom lemningar från tider, då 
behofvet af sådana, jemte förbrukningen af öl och dricka
ännu icke blifvit af bränvinet utträngd.

Deremot synes trädgårdsskötseln tillvinna sig
mera uppmärksamhet, och tilltaga i samma 
förhållande som omsorgen om bättre och prydligare 
boningshus, med hvifka vanligen nya 
trädgårdsanläggningar förenas. Hos ståndspersoner är 
trädgårdsskötseln i allmänhet behandlad med omsorg, och ej sådan
med hänsigt till smakens fordringar i förening med
nyttans; äfven hos förmögnare bönder äro vackra och
väl vårdade trädgårdar nu mera icke sällsynta.

Ängs- och ladugårdsskötseln, står i allmänhet
ganska lågt hos allmogen. Ej nog att ängarna lemnas
i fullkomlig vanvård, de minskas äfven i vidden 
genom årligen skeende intagningar till åker. Men 
afkastningen af dessa intäckter äfvensom af de många
små kärr och måssar som nyodlas, kommer ej 
ladugårdarna utan bränvinspannorna till godo. 
Fodertillgången är således ytterst knapp, och betesmarkerna,
utom i skogsbyggden, ganska inskränkta; hvadan ock

allmogens kreatur äro småvexta och svaga, samt till
föga gagn för sina egare. Vanligen har bonden flera
kreatur än han mägtar underhålla, och med ökad
fodertillgång ökar han äfven dessas antal, heldre än
att förbättra utfordringen för dem han redan eger,
Följden häraf, äfvensom af den gängse ovanan att,
innan uppnådd utvext, begagna kreaturen till arbete
och afvel, visar sig påtagligen. Uppmärksamma 
landthushållare i orten påstå, att boskapsafveln med hvarje
år försämras, och flera, på hvarandra följande, 
officiella uppgifter antyda att äfven antalet af kreatur
icke obetydligt minskats, under loppet af de senare
20 åren. Om än denna minskning kan antagas att
ligga mer i en origtig beräkning än i verkligheten,
det säkra är dock att allmogens ladugårdar icke 
förkofrat sig, hvarken i antalet eller i beskaffenheten af
underhållna kreatur, under perioden af en högt 
uppdrifven allmän bränvinstillverkning, som uteslutande
tagit i anspråk afkastningen af ett, på 
fodertillgångarnas bekostnad, städse utvidgadt åkerbruk. I 
allmänhet anses ladugårdarnas afkaslning, fylla det 
dagliga hushållsbehofvet, men sällan derutöfver lemna
någon behållning, utom i granskapet af Städerna, der
genom mjölkförsäljning ladugårdarna äro mera 
vinstgifvande och, åtminstone hos Ståndspersoner, väl
underhållna. I skogsbygden och närmare Småländska 
gränsen är visserligen ladugårdsskötseln mera
utvidgad i följd af dervarande ymnigare betestillgång,
så att kreatur, jemte åtskilliga ladugårdsprodukter
kunna derifrån på länets marknader afyttras; men det
är förnämligast Småland, som förser länets städer
med deras behof af slagtboskap och victualievaror.

Under denna allmogens vanvårdnad om en af
landtbrukets vigtigaste angelägenheter, finner man
dock på de flesta herrgårdar en vårdad och lönande 
ladugårdshushålining grundad på förädlade 
boskapsracer och på ett ordnadt vexelbruk, med ymniga
fodertillgångar.

Äfven hos allmogen hafva dessa föredömen icke
varit utan allt inflytande de senare åren. Den börjar
inse och medgifva att väl underhållna ladugårdar,
säkrare än bränvinsfabrikationen, främja jordbrukets
uppkomst, så att flerastädes i länet, särdeles i vestra
defen deraf, upplysta hemmansegare och bönder, allt
mer och mer frånträda hittils följda hushållssätt, för
att på ängsskötsel och foderodling rigta omtanka och
verksamhet.

I allmänhet har hästafveln tillvunnit sig 
uppmärksamhet och förbättrats de senare åren, genom
croisering med förädlade racer från Flyinge Stuteri,
så att en märkbar skilnad företer sig emellan 
allmogens hästar nu och för ett tiotal af år tillbaka.

Utom på säterierna Johannishus och Tromtö,
hvilkas egare underhåller ett Schäferi af omkring 800
finulliga får, visar sig ingenstädes någon särdeles 
omsorg om fårafvelns förbättrande. Hos allmogen är den
fast mer, hvad antalet beträffar, i märkbart aftagande,
och Ullproduktionen i följd deraf knappast tillräcklig
för de oundgängligaste behofven Mellan 2 och 3000 skålpund grof ull införas årligen i länet,
hvaraf vid pass hälften från utrikes orter..

Mera omsorg egnas allmänligen åt Svinskötseln,
som genom tillgången på Ollonbete i ännu befintliga
ek- och bokskogar, och synnerligast genom den 
biprodukt som bränvinstiliverkningen lemnar, utgör en
god inkomstkälla för många hemmansegare. I Bräkne
och Listers härader, der denna näringsgren är mest
allmän, uppköpas en myckenhet svinkreatur från Skåne,
och ensamt från Sölfvitsborg utskeppas årligen 


omkring 5000 Lispund fläsk till Stockholm och andra orter
utom länet.

Efter flera i orten samlade uppgifter, jemförde
med de från Läne-Styrelsen inkomne 5 års Tabeller,
kan antalet af underhållne kreatur antagas att f. n.
utgöra:

 Hästar. Oxar. Kor. Ungnöt. Får. Svin.
På landet.....  8,360 11,060 26,300 13,550 29,850 28,500 
I städerna.....   180     40    620     20     30    200
I hela länet....8,540 11,100 26,920 13,570 29,880 28,700


Således kunna räknas, på 100 personer af länets
folkmängd: omkring 8 hästar, 51 boskapskreatur --
hvaribland 26 kor --, 30 får och 28 svin, samt 
ungefär lika många kreatur af hvarje slag på hvart helt
hemman.

*




Bränvinsbränningen, vanligen betraktad såsom
binäring, är i Blekinge med jordbruket så införlifvad,
att den deraf utgör en väsendtlig beståndsdel och,
så till sågandes, dettas egentliga mål. Nästan 
öfverallt är landtmannens hushållning bygd på 
bränvinsbränning; allt hvad han kan undandraga de dagliga
lifsförnödenheterna användes till denna s. k. förädling,
den han på närmare eller fjärmare håll afsätter, 
uppoffrande allt för ögonblickets vinst, och liknöjd för
de olyckor och det  förderf han derigenom utbrederLandshöfd:s 5 års Berättelse af år 1833..

Så beskrifves tillståndet i länet under åren 1828--1832, 
då ock bränvinstillverkningen ansågs uppgå
till omkring två millioner kannor, hvaraf hälften till
förbrukning inom länetLandshöfd:s 5 års Berättelse af år 1833..

Under denna period synes också öfverdriften
hafva nått sin höjd, hvaremot flera omständigheter



antyda ett fortsatt aftagande under påföljande år. --
Så t. ex. utgjorde antalet af begagnade och år 1828
till bevillnings-taxering uppgifne bränvinspannor 2,424,
med en Pannerymd af 85,255 kannor, men uppgeck,
efter ständig minskning, år 1846 till 1188 med en
parmerymd af 33,081 kannor Häruti inbegripna Städernas Bränneriredskap som, med få
förändringar, utgjorts af 16 Bränvinspannor tillsammans
innehållande 350 kannors rymd. 

De s. k. konstpannorna af 2:a, 3:e och 4:e klasserna,
hvilka äfven finnas i totalsumman intagna, voro:

år 1842, 34 med pannerymd af 1430 k:r
 " 1846, 40 med  d:o     " 1248 "

så att dessa redskap, till antalet ökade under detta 5 årstal,
dock i rymdmått aftagit med 182 kannor.. Förstnämnde år var
folkmängden 81,437, men det sistnämnde 100,878 
personer.

Denna betydliga minskning i bränneriredskapens
både antal och rymdmått, utmärker väl icke en, i
samma förhållande, minskad bränvinstillverkning; men
den tyckes dock utvisa ett mindre allmänt anlitande
af denna näringskälla, och en, åtminstone börjad,
frigörelse från det beroende deraf, hvari jordbruket
förut stått.

Huru stor årliga tillverkningen varit och är, kan
icke med någon tillförlitlighet beräknas, men att den
ännu är ganska ansenlig, kan slutas deraf, att länets
export af bränvin till inrikes orter, förnämligast 
Stockholm, uppgått i medeltal för åren 1846 och 1847 till
765,972 kannor Härvid bör anmärkas: att någon del af delta belopp 
blifvit införd till Sölvesborg från kringliggande trakter af
Skåne, och till Carlshamn från åtskilliga Småländska 
egendomar., hvaraf 562,877 k:r endast från


Sölvesborg der bränvinshandeln florerar och utgör
borgerskapets förnämsta inkomstkälla Under de föregående 3:ne åren 1843--1845 uppgeck 
bränvinsutförseln från Sölvesborg i medeltal till icke mindre än
735,100 kannor om året..

*




Skogshushållningen, som utgör en så vigtig del
af landtbruket, är bland Blekinges allmoge ytterst
vanvårdad, hvaremot skogsödandet, med ohejdad fart,
år från år utbredt sig till alla delar af länet. Trakter
som, ännu i mannaminne, prunkat med de herrligaste
löf-. och barrskogar, förete nu blott kala berg och
ödsliga förbrända stenbackar; hemman, hvilkas 
förnämsta värde utgjorts af rika skogstillgångar, sakna
nu de nödvändigaste skogsbehofven; och socknar som
fordom voro beryktade för sina yppiga, outtömliga
bokskogar, ega nu af dem endast minnet i behåll.
I sjelfva skogsbygden börjar bristen på fullmoget
byggnadsvirke och timmer blifva allmän; hvilket också
visar sig i beskaffenheten af de timmer- och 
brädupplag m. m. som finnas vid hamnar och allmänna 
lastplatser. Äfven ekskogarna, fordom någorlunda 
fredade under Statens hägn, äro nu föremål för den 
allmänna förödelsen, som skoningslöst öfver dem 
framgår, sedan rättigheten till deras inlösen blifvit 
medgifven och af skatteallmogen begärligt omfattad 
Hela lösesumman för länets, å skattejord vexande Ekskogar
har, efter antagen värderingsmethod, uppgått till endast
23,616. R:dr, eller lika med värdet af exporterade 
Tunnstäfver af ek, för ett år..

Ännu äro dock Blekinges skogstillgångar icke
helt och hållit uttömde; ännu finnes en återstod som,
klokt vårdad och begagnad, skulle, för all framtid,

kunna fylla ortens behof, och äfven gifva ämne till
måttlig afsättning till andra orter. Men omtanka för
framtiden och sparsamhet med de skatter naturen
sjelfmant erbjuder, ingå icke i allmogens lynne och
vanor; och så länge den skogsödande 
bränvinsfabrikationen anses såsom ett oundgängligt bihang till
jordbruket, lärer en sparsammare behandling af 
skogarna fåfängt vara att förvänta.

Emedlertid fortgår skogsbruket att vara en 
vigtig näringsgren som, i fråga om afkastning, inom
skogsbygden täflar med dervarande åkerbruk och i
betydlig mån afhjelper de tryckande penningebehofven.
Länets egenskap af kustland, samt dess rikedom på
hamnar och lastplatser äro, för utförsel af trävaror,
särdeles gynnande. Under åren 1843--1847, 
utskeppades årligen till utrikes orter omkring 8000 stycken
bjelkar och spärrar af olika dimensioner, 17,000 
tolfter plank och bräder, 4,175,000 st. tunnstäfver och
bottnar af ek och bok, 7,700 st tunnor och diverse
iaggkSril, samt en myckenhet mer och mindre för-
arbetade trävaror, såsom år-ämnen, spakar, hjulekrar,
läckten, qvarakuggar m. m. Värdet af denna export
upptages i Tullspecialerna efter medelberäkning till
nära 132,000 R:dr om året.

Till inrikes orter, förnämligast Skåne, afsättes
äfven en myckenhet byggnadsvirke, ved, tunnstäfver
och bundttunnor (af stäfver 1,600,000) samt diverse
förarbetade trävaror, utgörande i medeltal ett värde
af 120,000 R:dr om året Förpassnings-Journalerna, hvilka utgöra den enda 
kontrollen å inrikes handeln, äro likväl, i detta hänseende,
ganska ofullständiga, enär gods som fragtas i fartyg af
mindre an 15 lästers drägt icke förpassas eller till 
anteckning uppgifves.. Hela trädvaruexporten
skulle således inbringa länet en inkomst p. m. af

252,000 R:dr om året. Men en icke ringa del af
de exporterade skogseffecterna tillhöra det 
ofvanliggande Småland, hvarifrån de dels landvägen, dels
utåt flottlederna, nedföras till utskeppningsorterna i
Blekinge. Deremot afföras trävaror, isynnerhet ved
till Skåne, både landvägen och i oförpassade båtar,
men sannolikt i ringare mängd än hvad af dessa 
varor inkomma från södra Småland, som i Blekinges
hamnar upplägger sina afsättliga produkter i utbyte
mot derifrån afhemtade behofsartiklar. Inkomsten af
länets trävaruhandel såsom vinst af egna skogar, kan
således icke beräknas, men säkert är att den icke,
på långt när, uppgår till värdet af de skogseffekter
af alla slag som i länet årligen förbrukas.

Oaktadt den tilltagande bristen på byggnadstvirke,
uppföras dock alla byggnader af trä, samt af vida
större dimensioner än fordom. Merändels bestå 
allmogens boningshus af 2:ne våningar, med flera 
rymliga och väl inredda rum, och äfven ladugårdshusen
uppföras med hänseende till beqvämlighet och 
tillräckligt utrymme. Endast i Listers härad, der 
skogstillgångarna äro, på de flesta ställen uttömde, 
förekomma ladugårdshus af gråsten, samt der och hvar
mangårdsbyggnader af tegel. Också har bruket af
stenmurar till stängsel spridt sig, från detta härad,
utåt kustlandet och är i märkbart tilltagande både hos
allmoge oeh ståndspersoner. Bränntorf begagnas nu
temligen allmänt vid bränvinsbränning, inom de 
skogfattiga socknarna Mellby, Ysane, Mörrum och en del
af Asarum.

*




Hvad skogsbruket är för skogsbygdens befolkning, är 
fisket för strandbygdens och skärgårdens:
en temligen indrägtig och allmänt idkad näringsgren. 
I yttre skärgården äro, å dervarande fiskarbyar eller
fiskelägen, bosatte, omkring 400 s. k. Saltsjöfiskare,
försedde med länestyrelsens antagningsbref och såsom
fiskare skattskrifne. Dessa uppehålla sig och sina
talrika familjer endast med fiske, synnerligen det i
öppna hafvet, der Torsk och Småsill utgöra den 
förnämsta och mest lönande fångsten. Skärgårds-fisket,
ehuru mindre gifvande, är också, för den fattigare
skärgårdsallmogen, ett mycket anlitadt näringsfång,
och utgör det hufvudsakligaste, snart sagdt enda,
medlet till uppehälle för en stor mängd 
strandsittarehushåll.

Det fiske som idkas i länets många insjöar, ger
väl, på sina ställen ett bidrag i den enskilta 
hushållningen, men är icke så betydligt, att det, såsom 
näringsgren, kan anses. Deremot är laxfisket i 
Mörrumsån temligen indrägtigt. För dervarande 
Kronolaxfiske, har Staten, under en längre tid, årligen
uppburit en arrendeafgift af 2000 R:dr, vid senast
hållna arrendeauktion uppdrifven till 2950 R:dr; och
det till Elleholm hörande laxfiske lärer äfven inbringa
egaren en betydlig inkomst. Årliga afkastningen af
samtliga i Mörrumsån belägna laxfisken uppgifves i
orten till omkring 8000 R:dr. I de öfriga vattendragen 
uppgår laxen i så ringa mängd att fångsten
deraf blott tillfälligtvis förekommer.

Utom den ansenliga tillgång på fiskvaror som
fiskerierna aflemna, införas årligen från Norrige salt,
sill och torra fiskvaror af flera slag till ett 
medelvärde af 95,000 R:dr. Deremot afyttras, af länets
egen fångst, temligen betydliga qvantiteter till flera
inrikes orter, och en del af södra Småland afhemtar
äfven landvägen sina behof, af salta och torra 
fiskvaror, från länets städer. Huruvida värdet af denna
export motsvarar det af importen, låter sig icke 
beräkna, men det vill dock synas som skulle 
fiskerinäringen icke, på långt när, hafva uppnått den 
ståndpunkt hvartill den borde och kunde hinna. Den är
för litet vinstgifvande och för mycket äfventyrlig för
att locka de förmögnare, som deråt kunde använda
omtanka och kapitaler, och den tillgripes derföre
endast af de fattigaste som sakna andra utvägar till
bergning, och som, för en ringa vinst, måste 
underkasta sig detta yrkes faror och ansträngningar.

I skärgården idkas äfven jagt efter sjöfogel, hvaraf
åtskilliga slag der uppehålla sig, eller på vissa tider
sträcka utåt kusten. Förnämligast vårtiden infinna sig
stora skaror af en art vildgäss, i orten kallade 
Taflackor, hvilka i bestämda rigtningar sträcka utåt
kusterna, särdeles i östra skärgården.

Vid den jagt som då anställes samlas en mängd
folk, under iakttagande af vissa på förhand bestämda
ordningsstadgar, och fångsten blir ej sällan ganska
betydlig.

*




Handeln å landtbygden utgör icke en särskilt
näringsgren. Hvarje landtman säljer eller utbyter
sjelf, i länets städer och köpingar, sina varor, och
finner vanligen för dem en säker afsättning, antingen
till förbrukning på stället, eller till utskeppning åt
andra orter. De varor som sålunda omsättas bestå
hufvudsakligen af skogseffekter, spanmål, kreatur, 
victualier, fiskvaror, och framför allt bränvin, som lättast
afsättes och merändels förskottsvis betalas. Den större
bränvinshandeln afslutes vanligen genom s. k. 
bränvinskontrakter, enligt hvilka tillverkaren förbinder sig
att, mot erhållit förskott, till köparen terminvis aflemna 
ett visst qvantum bränvin, vid påföljd att, om
sådant försummas, i skadeersättning erlägga 8, 12
ända till 16 skillingar banko för hvarje bristande
kanna bränvin, utom ränta på det erhållna förskottet.
Lättheten att på detta satt erhålla penningar, lockar
ej sällan allmogen att ingå förbindelser som 
sedermera öfverstiga dess förmåga att fullgöra, hvadan
ock viten och skadeersättningar för bristande eller
ofullständiga bränvinslefveranser med dem åtföljande
kostnader för lagsökningar och utmätningar, årligen
uppgå till betydliga belopp.

Mången hemmansbrukare har bringats på obestånd
genom denna olyckliga förlags handel, hvilken har
Sölvitsborgs handlande att tacka för sin uppkomst och
utbildning.

Lifligast visa sig handeln och varuomsättningen
vid marknaderna, hvilka talrikt besökas af allmoge,
äfven från nästgränsande län. Flera marknader hållas
årligen, hvaraf 4 i Carlskrona, samt 2 i hvardera af
de öfriga städerna, äfvensom i Ronneby, i 
Christianopel, i Öljehults by och i Kolje by i Jemshögs
socken.

Varutransporten, från det inre af landet, till de
vid kusten belägna afsäftningsorterna, måste ske 
landvägen, och ehuru afstånden från länets nordligaste
trakter icke utgöra mer än 4 till 5 mil, försvåras
likväl dessa transporter, synnerligen de af 
skogseffekter, genom bristen pé brukbara föreningsvägar emellan
de från Smålandsgränsen till kustlandet, i sydlig 
rigtning gående Hufvudvägarna. Somliga vattendrag
kunna dock, vid högt vatten vårtiden, begagnas till
flottning af timmer, bjelkar, bräder o. d. Flottleder
förekomma i öfra delan af Mörrumsån, i Mieån oeh
i Långasjön, vid hvars södra ända en myckenhet 
skogseffekter uppläggas,  för att derifrån landvägeo forslas
till
Carlshamn eller annan inlastningsort. Vid stranden
af södra Ollasjön i Åryds socken finnes äfven en 
sådan upplagsplats för de trädvaror som vårtiden 
nedflottas utåt det i denna sjö infallande vattendrag.

Å strandbyggden och i skärgården utgör kustfarten
med öppna båtar och jagter, ett vigtigt 
befordringsmedel för den inre rörelsen och omsättningen af 
landtmannavaror. De flesta skärgårds- och kustbor 
transportera sjelfva, på egna fartyg, sina producter och
uppköp, hvaremot en del idkar fragtfart åt andra,
såsom särskilt näring eller förena dermed en egen
handelsrörelse. Sålunda afsättes trävaror, af många
slag, till Skåne, mot utbyte af spanmål, 
ladugårdseffekter m. m. och öboarne förskaffa sig sina 
behofsartiklar för fiskvaror, af hvilka betydliga qvantiteter
afyttras på Öland, i Kalmar, i Norrköping m. fl. st.

Utom de nu anförda, idkar Blekingska allmogen
icke några med jordbruket förenade binäringar, och
befattar sig föga med handaslöjder, utöfver hvad som
fordras till underhåll af byggnader, redskap o. d.
Tillverkningen af linne- och ylleväfnader motsvarar
ej en gång det hvardagliga behofvet, utan blifva
sådana varor kringförda och försålda af 
Gårdfarihandlare från Westergöthland, jemte en myckenhet
utländska yppighetsvaror, hvilka af allmogen begärligt
emottagas och allmänt förbrukas.

Handtverkare, eller s. k. gärningsmän, såsom
smeder, snickare, målare, skräddare, skomakare, m.
m. fl. finnas bosatte i alla socknar. Antalet af 
skattskrifne Handtverkare uppgår till 400, utom 230 hos
dem antagne lärlingar, och oberäknade dem som idka
handtverk, utan att dervid  vara skattskrifne.

*



I saknad af malmförande bergarter, har Blekinge
icke någon egentlig bergverksrörelse, om ej till 
sådan hänföras de 2:ne kopparhamrar, Olofsström vid
Hölje i Jemshögs, och Granfors i Asarurns socken,
hvilka dels för Kongl. Flottans i Carlskrona, dels för
ortens behof, tillverka åtskilligt kopparsmide, till det
mästa Bränneri-redskap, Ärliga tillverkningen som
drifves mnd 2:ne mästare och 14 arbetare uppgifves
i medeltal till 300 Skålpund upptagne i värde till
60,000 R:dr.

Bland fabriksinrättningar i länet står i första
rummet det å hemmanet Strömma, nära Carlahamn,
anlagda Bomullsspinneri, hvarmed äro förenade färgeri,
chemiskt blekeri samt maschinverkstäder. Spinneriet,
som nedbrann 1840, är sedan detta år ombygdt och
utvidgadt. Tillverkningen uppgeck år 1840 till 456,200
#, och 2 år derefter till 566,622 # diverse sorter
bomullsgarn. Hela fabriken sysselsätter 300 personer,
och sammanlagda värdet af tillverkningarna uppgifves
till 302,600 R:dr.

På landsbygden finnas 5 pappersbruk, nemligen:
Mariefröjd, Holma och Mariefors vid Lyckebyån i
Angerums socken, samt Långasjönäs i Asarums och
Olofsström eller Hölje i Jemshögs socken. 23 ständige
arbetare äro vid dessa bruk anställde, och 
tillverkningen, som mäst består af grofva papperssorter såsom
förhydnings- och takpapper m. m. skattas i värde till
omkring 12,000 R:dr om året.

Nio färgerier med tillhörande fem stampverk
skötas af 15 arbetare och anses gifva en årlig inkomst
af 4 till  5000 R:dr.

Af 12 i åtskilliga delar af länet belägna
garfverier är icke något af betydenhet, utom 3:ne i
Asarums by, hvilka, med 13 arbetare tillverka för
ett medelvärde af 19,400 R:dr om året. Vid de öfriga

uppgifves det gemensamma tillverkningsvärdet till 
endast 4,100 R:dr.

I Asarums by är nyligen anlagd en klädesfabrik,
men uppgifter saknas ännu om beloppet af dess 
tillverkningar.

Slutligen må anföras: att Mjölqvarnar och Sågar,
till förädlande af åkerbrukets och skogarnas produkter,
finnas nästan allestädes, der lägenhet till deras 
anläggande sig erbjuder, Af de förra räknas 123 
skattlagde eller s. k. Tullqvarnar och 49 husbehofsqvarnar,
och de senare 64 Tullsågar och 10 som endast för
enskilt behof begagnas.

*




Länets samtlige Skatter och kommunala utskylder, 
i penningar, varor och tjenstbarheter, uppgår, i
medeltal och efter afdrag af ordinarie och extraordinarie 
afkortningar, till en summa af 456,430 R:dr,
och kunna innefattas under följande hufvudrubriker:


Direkta Skatter m. m. Städerna. Landsbyggden. Summa.
Ordinarie Ränta och Afrads-Spanmål ........      9  13,388  13,397
Kronotionde-Spanmål ....................... ------   9,654   9,654
Mantalspenningar ..........................  2,349   8,979  11,328
Båtsmansrotering och Vacans-afgift ........  1,775  96,408  98,183
Allmän bevillning ......................... 26,015  44,896  70,911
Bränvins-brännings bevillning .............  1,057  22,621  23,678
Clereci-Statens underhåll .................  3,732  32,450  36,182
Fattig-afgift, uttaxerad ..................  8,524   9,920  18,444
Skjuts ....................................  3,770  14,870  18,640
Väghållning ...............................  1,770   9,226  10,996
Diverse utskylder, onera och besvär ....... 32,162  13,330  45,492
 R:dr                                       81,163 275,742 356,905




Transport                                                         356,905.
Indirekta eller Konsumptions-Skatter:
Stämpelpappers-afgift ............................... 12,086. 
Öfverskotts-Postmedel ............................... 10,247. 
Sjötulls m. fl. dithörande medel, behållne .......... 77,192. 
                                                           ———   99,525.
Summa                                                  R:dr   456,430.


Utom dessa, af personer, egendom och näring,
under olika namn och form utgående, Stats- och
Kommunalbidrag, har Staten att från länet uppbära
samt till afsedda ändamål disponera:

Hemman och lägenheter utarrenderade för                  6,870. 
D:o d:o upplåtna till Boställen m. m. och 
 uppskattade till 210,700 R:dr, hvarå räntan à 4 procent ......8,428. 
                                                           ———    15,298.

som, tillhopa med ofvan utförde Skattebelopp, gör en
Summa af 471,728 R:dr.

Häraf finnas, till Löne-Stater samt allmänna verk
och inrättningar anordnade, till afsedda ändamål 
anvisade och directe utgjorde, nemligen: till Riks-Statens


2:dra Hufvudtittel:
Justitiæ-Departementet ............................ 843.
4:de Hufvudtittel:
Landtförsvars-Departementet ..................... 5,630.
5:te Hufvudtittel:
Sjöförsvars-Departementet ......                  9,407. 
Båtsmans-rotering m. m. ...........              98,183. 
Boställs- m. m. afkastning ..........             1,712. 
                                                     ———   109,302.

6:te Hufvudtittel:
Civil-Departementet .........15,777. 
Boställs-afkastning ......... 1,755. 
                                  ———  17,532.
7:de Hufvudtittel:
Finance-Departementet ................... 3,643.
8:de Hufvudtittel:
Ecclesiastik-Departementet ....   421. 
Församlingarnas bidrag ....... 36,182. 
Boställs-afkastning ........... 4,948. 
                                    ———  41,551. 
Kyrkors friheter .........................  2,580. 
Skolor och fromma Stiftelser ...  3,816. 
Fattigafgifter, uttaxerade ..... 18,444. 
                                    ———  22,260. 
                                              ———   66,391.
9:de Hufvudtittel:
Pensions-Staten .....................................  8,807.
Utom Stat:
Diverse verk och inrättningar .......................  9,393.
Direkte utgjorde
Skjuts, väghållning, tjenstbarheter samt diverse utskylder ...... 93,572.
----------------------------------
Summa R:dr 315,113.




Hvilken Summa, dragen från förestående 471,728,
ger en behållning för Statens kassor af 156,615 R:dr.

Af det direkta Stats- och Kommunalbidraget 356,905
R:dr, utgör Städernas andel 22,7 och Landsbygdens
77,3 procent, som i de förra gör 4 och å den senare
3 5/12 R:dr öfverhufvud på hvar person af folkmängden.

I förhållande till egendom och näring utgöra 
sistnämnde bidrag:

för Städerna ............................ 1,53 proc. af uppskattn.-värdet.
för Landsbyggden i allmänhet ................2,59 d:o d:o d:o.
Särskilt för:Jordbruket ................2,68 d:o d:o d:o.
Mjölqvarnar och Sågar .........................1,56 d:o d:o d:o.
Diverse fabriker och inrättningar å landet ... 0,46 d:o d:o d:o.


*



Städer.




Carlskrona, Länets hufvudstad, är belägen på en
ö, en fjerdedels mil från fasta landet, i den hafsbugt
hvari Lyckeby- och Näträby-åarna utfalla, och som,
mot hafvet stänges af Aspön, Sturkön, Tjurkön, med
flera af de många öar och holmar som bilda Blekinges 
östra, på omvexlande naturskönheter, rika skärgård.

Såsom hufvudstation för Rikets Flotta, är denna
stad af stor betydenhet och utgör, i sådan egenskap,
ett dyrbart minne af sin grundläggares -- Konung
Carl XI:s -- ordnande omtanka om Rikets förkofran
och försvar.

Under krigen mot Danmark, och Sveriges täflan
med denna magt om väldet i Östersjön, hade man
ofta fått vidkännas hinder och olägenheter af flottans
förläggning i Stockholm, så väl genom aflägsenheten 

från den egentliga krigsskådeplatsen, som genom den
sena islossningen i skärgården och skeppens deraf
fördröjda utlöpande. Konungen beslöt derföre att 
förlägga örlogsflottan till Blekinges östra skärgård, hvars
läge i närheten af Öresund, och hvars rymliga djupa
hamnar, säkra ankarplatser och beqväma inlopp, 
erbjödo alla önskliga fördelar för en sådan anläggning.
Efter noggrann undersökning af skärgården utsågs, år
1679, den i medelpunkten deraf belägna ön Trossö,
såsom i alla afseenden bäst passande för det 
tillämnade företaget, hvarefter öns bebyggande genast 
börjades, och den uppvexande staden erhöll sitt namn,
samt året derpå sina privilegier såsom Stapelstad.

Stadens bebyggande äfvensom befästningarnas 
uppförande på Tjurkön och Aspön till inloppets försvar,
anordnades af Riks-Rådet Grefve Dahlberg, och 
Flottans samt Varfvets anläggningar af Riks-Amiralen
Grefve Wachtmeister; allt med den drift och 
skyndsamhet att Carlskrona hamn, år 1689, kunde förete
den  stolta anblicken af 30 Linieskepp och 10 Fregatter.

Under tiden och till befordrande af den nya
stadens befolkning och uppkomst, anbefalldes 
borgerskapet i det närbelägna Ronneby att inom 2:ne år,
med hus och hemvist afflytta till Carlskrona, hvars
handel och näringar kraftigt understöddes genom, 
borgerskapet förunnad, optionsrätt till alla arbeten och
lefveranser för  Flottans och  Örlogs-varfvets  behofver.

Under ett periodiskt stigande och fallande, beroende 
af större eller mindre rörelse och verksamhet inom 
örlogsflottan och varfvet, hade Staden, efter ett
århundrade småningom kommit till något anseende och
välstånd, då en förfärlig vådeld, under krigsåret 1790
lade den, till största delen, i aska, men skonade 
lyckligtvis varfvet med dess dyrbara byggnader och 
förråder. 
Den nuvarande staden, som ifrån denna tid
räknar sin ålder och uppkomst, är i allmänhet väl
byggd, till stor del med stenhus, hvaraf många 
ganska ansenliga både till storlek och byggnadssätt, 
såsom Landshöfdingehuset vid Stortorget, Befälhafvande
Amiralens hus vid Landbrogatan, Frimurarelogens vid
Drottninggatan, nya Kassernen vid Stumholmsbron m.
m. fl. Antalet af hus och tomter stiger till 1419,
häri inberäknade de bebyggda tomterna å de små, på
norra sidan belägna förstäderna, Pantarholmen och
Pottholmen.

Ehuru uppförd på en oländig och klippig grund,
är staden dock, till det mästa, regelbundit anlaggd,
med räta och breda gator, till och med, hvad 
hufvudgatorna beträffar, alltför breda i förhållande till
de omgifvande husens höjd. Vid inträdet till staden
från landsidan, öfver den 1017 alnar långa bron från
Pantarholmen, mötes man af en rymlig och smakfullt
anlaggd promenadplats, kallad Hoglands-park, på båda
sidor hvaraf breda gator löpa uppför, rakt i Söder
till stadens Stortorg, på hvars rymliga plan 2:ne 
kyrkor ligga midt emot hvarandra: Storkyrkan prydd
med 2;ne torn, samt Tyska kyrkan, en smakfull 
rotunda med flyglar, båda uppförda efter Grefve N.
Tessins ritning, ehuru den senare kyrkan blifvit 
betydligt förändrad efter 1790 års brand. Straxt söder
om Stortorget vidtager en brant sluttning, vid foten
hvaraf utbreder sig en öppen plan af mer än 16 
tunlands vidd, kallad Amiralitetsslätten, hvilken slutar vid
Högvakten, der ingången är till Örlogsvarfvet och
Flottans anläggningar, som alla afskiljas från Staden
genom en fortlöpande, hög slutmur. Den mängd 
byggnader som intaga det rymliga varfvet, innehålla alla
slag af verkstäder för flottan och artilleriet förråder,
modellsalar m. m. samt,  till venster om högvakten, 
Amiralitets-kyrkan. Söder om Varfvet, och dermed
broförbundne, ligga Lindholmen och Söderstjernan,
bildande den ypperliga hamn, der örlogsfartygen 
förtöjas på båda sidor om den s. k. brobänken, invid
hvilken djupet är sådant att linieskeppen kunna der
fullständigt tacklas, bestyckas och utredas, utan att
förut på redden utlägga; en beqvämlighet som ingen
örlogshamn i Europa lärer kunna erbjuda.

Bland byggnaderna på Lindholmen utmärker sig
den nära 600 alnar långa reparbanan och, framför allt,
den gamla Reparations-Dockan, den första anläggning
af detta slag i verlden, insprängd i klippan, med 
dimensioner tillräckliga för inrymmande af de största
Linieskepp. Varfvets Vestra sida upptages af de stora
och märkvärdiga anläggningar som bilda nya 
Dockorna, hvilkas byggnad börjades 1775, af Thunberg.
En indämd vik framför Dockornas södra sida bildar
en liten hamn, der skeppen kunna intaga master, 
tackling, bestyckning m. m. På dess nordöstra sida är
ingång, genom slussportar, till en bassin i form af en
fjerdedels cirkel, utgörande ett s. k. svajrum framför
5, i rigtningen af radier, der anlaggde dockor, hvaraf
den femte eller den vestligast belägna ännu är under
byggnad. Hvarje docka, rymmande ett Linjeskepp, är
murad af huggen gråsten, och öfverbyggd med skjul,
samt genom slussportar afstängd från svajrummet. 
Enligt plan, skall ett dylikt svajrum anläggas på vestra
sidan, med sina 5 dockor, och det hela sålunda 
komma att bilda en halfcirkel som innesluter 10 dockor.
Efter en äldre plan skulle ännu en rad af 10 dockor
läggas bakom dessa.

Åtskilliga, på östra sidan om staden liggande
holmar innehålla byggnader, tillhöriga Örlogsvarfvet.
På Stumholmen är ett stort Slup-skjul i 2:ne 
våningar: i den nedra förvaras Barkasser, i den öfre 
Slupar. Här finnes &fven Kronobageri, 
Tunnbindareverkstad samt Magasiner till förvaring af proviant oeh
vattenfat m. m. En bro leder till en liten holme
hvarpå gamla Laboratorium är beläget. På 
Kungshall finnes en Skans, på Basarholmen är nya 
Laboratorium, samt på Koholmen och Möllholmen Kruthus.

Stora inloppet till Carlskrona redd går emellan
de i hafsbandet belägna öarna Aspö och Tjurkö oeh
försvaras af de båda fästena Drottningskär och 
Kungsholmen. Det förra, i oförändradt skick sedan dess
första anläggfiing, är nu af mindre betydenhet; 
hvaremot Kungsholmen, helt och hållit ombyggt under de
senare 30 åren, intager ett utmärkt rum bland Europas 
starkaste sjöförsvar och utgör, både till plan och
verkställighet, ett af den militära byggnadskonstens
vackraste skapelser.

Stadens närmaste omgifningår åt landsidan 
erbjuda ingenting för ögat behagligt. Wemmön, som
genom en bro sammanhänger med Pantarholmen, är
kal och bergig, likasom kringliggande holmar och
skär. Först på andra sidan om den kanal Till försvar, från landsidan, af det smala näs som afskäres
af kanalen äro starka batterier anlaggda; lika så på Pantarholmen. som vid
lägenheten Hvitakrog afskiljer Wemmön från fasta 
landet, samt i närheten af landsvägen som, längs 
stranden, förenar Kalmar län med Skåne, förekomma åter
täcka belägenheter och leende utsigter hvilka, under
mångfaldig omvexling, förena sig i den sköna nejden
af Lyckeby. Ehuru 3/4 mif aflägsen från Carlskrona,
men egande dermed en ständig gemenskap, kan 
Lyckeby äfven räknas till denna stads omgifningar. Vid
härvarande kronoqvarn, belägen straxt nedom den
vackra bron öfver Lyckebyån, förmales den spanmål
som vid Flottans bageri förbrukas; från den 

ypperliga källan vid Lyckeby hämtas dagligen dricksvatten
för staden som derpå lider brist, och hela trakten
kring Lyckeby är uppfylld af välbyggda egendomar
och lustställen tillhörige Embetsmän och Borgare i
staden. Ett af dessa ställen, vid åns utlopp i 
hafsviken, erinrar genom namnet Lyckeby Slott, om den
tid då Lyckeby var en Stad, med ett befästadt slott,
hvars utmärkt vackra belägenhet, af några få, 
obetydliga lemningar ännu utmärkes Staden och Slottet blefvo, af de Svenske ar 1564 eröfrade
och afbrände. Slottet iståndsattes väl åter, men nedbröts
slutligen af Danskarna, år 1600..

Enligt senast af Tabellkommissionen uppgjorda
beräkning, år 1844, utgör folkmängden i Carlskrona:

Skattskrifne ......... 6,640.
Skattfria ............ 5,950.
                      Tillsammans  12,590 personer,

utom Amiralitets-församlingens fångpersonal samt 
arbetsfångarna på Kungsholmen, tillhopa utgörande 
omkring 560. -- Staden har omkring 260 borgare och
näringsidkare, af hvilka 80 äro handlande, med en
handelsbetjening af 65 personer: samt 180 mästare
och idkare af handtverk m. fl. näringar, hvilka 
begagna 354 gesäller, lärlingar och arbetare. Hela 
militärstaten, befäl och manskap, upptages till 2000, samt
Embels- och Tjenstemän af alla grader till 190 personer.

Staden, som ifrån början hämtat sin uppkomst
af de för flottan erforderliga arbeten och Iefveranser,
samt uteslutande egt tillgodonjuta vinsten deraf, har,
efter upphörandet af detta monopolium, icke förmått
att under en friare täflan upparbeta sig till något
verkligt välstånd, ännu mindre blifva, hvartill den
frän början var ämnad, en betydande handelsstad.


Dess handel och sjöfart äro, för det mästa, inskränkte
till omsorgen att förse staden och närmast liggande
landsbyggd med sina förnödenheter. Den större, 
utrikes handeln lider, af brist på utförsel varor, ty 
trävaruexporten, den enda af någon betydenhet, delas af
angränsande städer, hvilka genom fördelaktigare läge
hafva en ymnigare tillförsel af dessa varor.

I medeltal för åren 1843--1847, har exporten
uppgått, efter Tullvärdering, till 94,423 R:dr om året,
hvaraf Trävaror för 58,425 samt något Spanmål, Jern,
Papper m. m. för 36,000 R:dr. Importen för året
uppgick i värde till 277,648 R:dr, hvaraf för Spanmål 
18,560; Salt 17,295; salta och torra Fiskvaror
46,730; Vin, Rom, Arrack o. d. 24,840; Kaffe 22,545;
Stenkol 4,980, samt Specerier och Kramvaror diverse
142,698 R:dr.

Årliga Tulluppbörden med dithörande umgälder,
utgjorde, under samma tid, 52,822 R.dr, som efter
afkortning af 20,032 till aflöning och omkostnader m.
m.  lemnade en behållning af 32,790  R:dr Förestående summor äro gemensamma för Carlskrona och
Ronneby, emedan båda orternas export- och importhandel
med utlandet, måste i Carlskrona tullkammare ut- och in-
klareras, och kunna icke i tulljournalerna hvar för sig utrönas..

Stadens handelsflotta uppgafs år 1845 till 29
större och mindre fartyg tillsammans 1,212 läster, af
hvilka fartyg 7 om 169 läster endast begagnades till
inrikes handel och fragtfart, förnämligast på 
Stockholm. Omkring 70 fartyg inkomma årligen från 
utrikes orter, och lika många blifva i Carlskrona 
utklarerade, de flesta  på  Hamburg och  Lybeck.

Antalet förpassade smärre fartyg och båtar som
årligen från inrikes orter till Garlskrona inkomma
och  derifrån  till inrikes orter afgå, utgör i medeltal

813, med ett sammanräknadt lästetal af 7,213, utom
den mängd förpassningsfria båtar hvarmed kringboende
skärgårdsallmoge underhåller en jemn tillförsel af 
landtmannavaror vid Stadens saluhamnar.

Från landsidan är äfven tillförseln af sådana varor 
daglig och oafbruten; likväl ingalunda svarande
mot den betydliga åtgången, till fyllande hvaraf 
åtskilliga förnödenheter måste anskaffas, äfven från 
aflägsnare orter.

Handtverkerierna gifva uppehälle för dagen men
icke välmåga och välstånd åt sina idkare. En stor
del arbeteo förrättas i kronovarfvets verkstäder samt
af dess arbetare, och förtjensten af de öfriga delas
såväl af dessa arbetare som af garnisons-manskapet
och allmänna arbetskarlar, hvilkas antal är nog stort
att kunna bringa arbetslöshet bland de skattdragande
mera fåtaliga handtverksklasserna. Fabriksrörelsen är
af ringa betydenhet. 22 så kallade Fabriker hafva
omkring 40 ständiga arbetare, och deras samfäldta
tillverkningar uppgåfvos, 1847, i värde till endast
24,000 R:dr, hvaraf 18,980 såsom inkomst af 5 
Tobaksfabriker.

Bland industri-inrättningar förtjenar likväl särskilt 
nämnas Coopvaerdie-Skeppsvarfvet på nordöstra
sidan af Staden, hvarå större och mindre fartyg 
årligen nybyggas efter beställningar såväl från in- som
utrikes orter. Varfvet sysselsätter 25 ständiga 
arbetare och lemnar en behållning, som år 1847 uppgafs
till 8,752 R:dr. Med detta Varf är förenadt ett 
Skeppsbyggeri-institut, der plats finnes för 25 elever, hvilkas
2:ne lärare af Staten aflönas.

Stadens Styrelse utgöres af 2:ne Borgmästare,
med 3 Rådmän, samt en Magistrats-Sekreterare jemte
tjénstenrrån och betjente. Den ena af Borgmästarne är
tillika Ordförande i Poliskammaren.

I kyrkligt hänseende har Staden, från sitt första
bebyggande, varit indelad i 2:ne församlingar, 
nemligen: Svenska eller Storkyrko-församlingen, samt 
Tyska eller Helga Trefaldighets-församlingen; den senare
grundad af Tyska, i staden bosatta familjer. För 
närvarande, och sedan år 1839, äro båda 
Stadsförsamiingarna sammanslagna till en enda, hvardera likväl
bibehållande sin egen kyrka. Flottans och Varfvets
talrika personal äfvensom krono-arbetsmanskap och
fångpersonal, utgöra en särskilt församling, kallad
Amiralitets församlingen, med egen, inom Varfvet 
belägen kyrka, hvilken, efter plan, kommer att 
ombyggas och uppföras på Amiralitetsslätten, der grunden
är laggd till en sådan byggnad.

Stadens Allmänna Undervisningsverk utgöras af
följande:

Lägre Lärdomsskolan har 4 Lärare, samt omkring 
100 lärjungar. Skolans rymliga hus, af 2:ne 
våningar, står på samma tomt der egaren af den fordna
Trossön, bonden Vittus bodde, hvilken visade sådan
motsträfvighet att åt Carl XI upplåta ön, att han,
ehuru under annan förevändning, sattes i fängsligt
förvar på Carlshamns Kastell, under det första 
anläggningen  begyntes.

Fattigvårdens Vexelundervisnings- och Slöjdskola;
den förra afdelningen utgör en vanlig folkskola, den
senare lemnar undervisning i handtverk och 
qvinnsslöjder. Läro-inrättningen bevistas af 130 barn af
båda könen.

Söndagsskolan, afsedd till undervisning för 
Handtverkslärlingar, begagnas vanligen af omkring 40 
sådana.

En Folkskola är äfven under anläggning, i 
enlighet med den nya Folkskola-stadgan. 
För sjöstatens barn ocb ungdom finnas:

Amiralitets-Barnhusskolan, stiftad 1760, 
underhålies med räntan af ett egit kapitel -- Omkring
25,000 R:dr -- jemte 1/4 procent af all aflöning vid
Stationen. Dervarande 105 barn erhålla hvartdera 32
skiII. i månaden.

Skeppsgosseskolan är på sitt sätt en krigsskola,
emedan derifrån årligen utgående ynglingar äro 
ämnade att hålla Kanonier- och Matros-Corpserna 
fulltaliga; men de kunna äfven flyttas på handtverksstaten, 
om de visa större fallenhet dertill än till sjötjensten. 
Gossar, hvilkas fäder varit eller äro i kronans tjenst, 
antagas vid minst 10 och högst 15 års
ålder (ill ett antal af 200, som helt och hållet 
underhållas och beklädas, samt af 100 som till någon
del åtnjuta samma fördelar. De äro indelade i 2:ne
lika starka Compagnier. Fader- och moderlösa och
de som behöfva mera uppsigt, kaserneras till ett antal
af 80. De öfriga bo i qvarteren. Från Skolans högre 
klass utgå eleverna till

Styrmans- och Artilleri- Underofficers-skolorna
samt till Skeppare-skolan, hvilkas benämningar 
tillkännagifva deras ändamål. I hvardera af dessa 
skolor är en Capitaine-Lieutenant lärare.

Stadens fattigvård är sedan 1837, ordnad efter
ganska goda grunder. Den afser att försörja till 
arbete oförmögne; anskaffa arbete åt arbetsföre; 
understödja dem som icke förmå försörja de sina, samt
skaffa uppfostran och undervisning åt fattiga barn. I
medeltal lemnar fattigvården årligen, föda, vård och
beklädnad inom fattighuset åt 216, samt bidrag till
hushyra, föda, uppfostringshjelp m. m. åt 470 utom
fattighuset. Årliga kostnaden uppgår p. m. till 14,000
R:dr, hvaraf mellan 7 och 8,000 uttaxeras af Stadens
innevånare; det öfriga fylles af Statsmedel 3,000, af
bidrag från Amiralitets-Krigsmanskassan 1,000 R:dr,
samt af diverse tillskott jemte ränta å donerade fonder.
-- Åtskilliga andra välgörenhets-anstalter finnas äfven, 
såsom: Handlande Borgerskapets Enke- och 
Pupill-Kassa, med en sammanskjuten fond af 86,000 R:dr,
samt Handtverks-borgares Enke- och Pupill-Kassa med
fond af 7,000 R:dr. Härtill kommer: Lundeska 
Hospitals-Kassan, samt Danielsonska fattigfonden, 
hvardera med kapital af vid pass 25,000 R:dr, hvaraf
räntorna utdelas till hospitalets och församlingarnas
fattiga af borgareklasserna. Bland välgörenhets-anstalter 
bör äfven anföras Blekinge Läns Sparbank som
stiftades 1827, med en grundfond af 5,000 R:dr, och
hvars ansvarighets-summa nu uppgår till omkring
140,000 R:dr.

Länets Lasarett och Kurhus, beläget i Staden, är
sedan 1841, både till utrymme och beqvämligheter,
ansenligen tillökadt och förbättradt. Det har 60 
ständiga sjuksängar; antalet af årligen intagne och dels
kostnadsfritt, dels mot en ringa afgift vårdade sjuke
uppgår p. m. till 220, och årliga underhållskostnaden
har  utgjort omkring 3,200 R:dr.

Stadens ekonomiska angelägenheter besörjas af
en Drätsel-Commission, bestående af 12, bland 
borgerskap och tjenstemän valde personer. Dess 
inkomster bestående af: arrendemedel, tolag, hamn-, bro-,
våg- och mätare-penningar, tomtören m. m. räknas
till 24,500 R:dr, för hvilka underhållas: allmänna
byggnader, gator, torg, broar och vägar, 
brandredskap, lyckttändning, m. m.

Arrendemedlen, utgörande 5,850 R:dr, utgår af
Stadens donerade jord. Den består af 4 5/24 mantal, i
vidd upptagande 1,062 tunland, hvaraf en del är 
upplåten till betesmark, och en annan indelad i 37 
farmer eller lägenheter som på vissa år utarrenderas.

Stadens
Stadens hus och tomter äro uppskattade i värde
till 1,274,125 R:dr, och dess donerade jord till 29,000
R:dr.

Samtlige utskylder till Staten och Staden uppgå
till den betydliga summan af 49,876 R:dr, hvaraf för
hus och tomter 7,524 R:dr, samt bevillning särskilt
för borgerlig näring 4,870 R:dr.

Till Carlskrona höra 2:ne köpingar: Ronneby och
Christianopel.



Ronneby var fordom en ansedd Stad, som redan
på 1300-talet omtalas såsom befästad. Under den 
oroliga Unionstiden, då de blodiga fejderna äfven sträckte
sig till Blekinge, nämnes ofta denna fasta ort såsom
hårdt ansatt och ett mål för den segrandes härjningar.
Sedermera, under Gustaf den förstes tid, lemnade 
borgerskapet hemligt bistånd åt den upproriske Dacken
och hans anhang, och minnet häraf bidrog troligen
till den ytterliga grymhet hvarmed Staden behandlades 
1564, då den, efter tappert motstånd och flera
afslagna anfall, af Erik XIV med stormande hand intogs 
samt derefter plundrades och uppbrändes, under
uppträden af det vildaste mördande. Väl hade Staden
ånyo uppvext ur askan, men icke förmått upparbeta
sig till något välstånd, då 1680 Konung Carl XI 
fråntog den sina Stadsprivilegier och ålade dess 
innevånare att afflytta till det nyanlaggda Carlskrona. 
Samma år hemsöktes Ronneby af en härjande vådeld, 
nedsjönk derefter till en kyrkoby och förordnades 
omsider 1714 till köping under Carlskrona.

Ronneby har en särdeles vacker belägenhet, emellan 
grönskande berg, frugtbara dalar och leende 
utsigter, omgifven på 3:ne sidor af den Å hvarefter 
orten benämnes, och som en qvart mil derifrån, lugn
och segelbar, utfaller i hafvet. Köpingen är temligen 
välbyggd, ehuru med låga, lätt hopbyggda trähus,
och smala gator. Kyrkan, belägen på en höjd, är af
sten, rymlig och vacker. Vid vestra sidan är en bro
öfver strömmen, hvilken här nedstörtar utför 
klippbranterna och bildar det sköna vattenfall hvarmed
köpingens qvarnar och pappersbruk drifvas. På södra
sidan är åter en bro, jemte saluhamn och lastplats för
båtar och mindre fartyg. På motsatta stranden af ån
möter en smakfull parkanläggning, kallad Snäckebacken, 
hvars löfrika kullar erbjuda herrliga utsigter öfver de 
omgifvande nejderna.

Köpingen har en folkmängd af 1,720 personer,
af hvilka 940 äro skattskrifne. Af dessa räknas 29
mästare och idkare af handtverk och näringar, med
57 lärlingar och arbetare, samt 17 handlande med en
handelsbetjening af 15 personer.

Med 12 större och mindre fartyg om tillsammans 
375 läster, underhålles handelsgemenskap med
Köpenhamn och flera Danska städer, men isynnerhet
med städerna i Skåne, samt med Kalmar, Gottland,
Stockholm m. fl. Utrikes handeln Sr af ringa 
betydenhet och i märkbart aftagande, hvaremot handeln
med inrikes orter fortfar att vara temligen verksam.
Handtverkerierna bedrifvas med mera liflighet, och
deras tillverkningar finna afsättning äfven å andra
orter.

Af industrr-anläggningar finnas: ett Pappersbruk,
en Snusfabrik, fem Läderfabriker m. fl. samt en i 
vidsträckt skala anlaggd mekanisk fabrikation af 
Kopparslagare-arbeten. Dessa anläggningar, jemte sex 
mjöl- och grynqvarnar, äro i värde upptagna till 65,975
R:dr, ingående i den summa af 216,900 R:dr hvartiII
köpingens 179 hus och tomter finnas uppskattade. --
Dess jordegor räknas till 4 mantal med ett 
uppskattningsvärde af icke mindre än 104,850 R:dr. 

Köpingen lyder under Landsrätt, men styres af
ett Ordningsmannaråd, bestående af 12 årligen valda
ledamöter, samt utgör ett Pastorat gemensamt med
socknen af samma namn.

Fattigskolan, som årligen besökes af 90 till 100
skolbarn, underhålles genom räntan å ett af Konung
Carl XIV Johan föräradt kapital af 4,800 R:dr. Äfven
fatttgförsörjningen underlättas betydligt genom 
afkastningen af dertill donerade fonder, och Sparbanken ser
med hvarje år sitt insättningskapital ökas.

SamtIige af Köpingen utgående Stats- och 
Communal-utskylder kunna beräknas, i medeltal till 3,560
R:dr.

Hamnen, utanför mynningen af Ronnebyån, är
tillräckligt djup och skyddad af framför liggande holmar, 
men inloppet derifrån till ån är stängdt af en
sandbank som hindrar fartyg, mer än 6 fot 
djupgående, att dit inlöpa.

Midt emellan köpingen och hamnen, på vestra
stranden af Rottnaån, ligger Ronneby Hälsobrunn,
namnkunnig för sitt starkt mineralhaltiga vatten, sin
välgörande, vid badning begagnade, gyttja, och sina
behagliga omgifningar. Vackra och rymliga 
brunnsbyggnader, badhus m. m. äro de senare åren 
uppförde, och antalet af såväl brunns- som badgäster har
betydligt tilltagit, till icke ringa fördel för handel
och rörelse inom köpingen.



Christianopel anlades år 1600 af Danska Konungen 
Christian IV, i afsigt att såsom gränsfästning mot
Sverige utgöra en nederlagsplats för krigsförråder och
att, på nära håll, bevaka Svenska fästningen Kalmar,
hvarföre ock den nyanlaggda Staden i början kallades 
Styrkalmar. Då i Maj 1611 Kalmar Stad och
Slott blifvit af Danskarna intagit, och Konung Carl IX 
med sin här anryckt mot den eröfrade Staden, 
afsändes Kronprinsen Gustaf Adolph att öfverrumpla
och intaga Christianopel, som också lyckades, 
hvarefter Staden plundrades och uppbrändes, för att hämna
de grymheter som vid Kalmars eröfring af de Danska
utöfvades. Ånyo uppbyggd och befästad blef Staden,
under Carl Xl:s krig 1677, åter intagen af Svenskarna
efter en 10 dagars belägring, i grund förstörd, och
slutligen år 1714 förklarad för köping under 
Carlskrona. Nu återstå blott spridda stenhopar efter de
fordna fästningsverken, och de få byggnader som 
finnas kring kyrkan, utgöra en vanlig kyrkby som ej
förtjenar namn af köping.

Hela befolkningen uppgår till 130 personer, af
hvilka fyra handtverksmästare samt en handlande, 
hvilken betjenar närmast kringboende allmoge med hvad
i sådant afseende hämtas från Carlskrona. Innevånarnes 
förnämsta näringsfång är fiske.

*




Carlshamn. Der Staden nu är belägen, fanns,
under Danska tiden, ett Fiskeläger, kalladt Bodekull,
allmänt kändt för sin ovanligt goda hamn. Men 
Blekinge hade icke förr blifvit en Svensk provins, än
Carl X beslöt att, vid denna hamn, anlägga en Stad.
Konungens tidiga död afbröt dock verkställigheten af
detta beslut, och Ronneby borgare sökte på allt sätt
få frågan derom att förfalla, då omsider 1664 
Bodekull förklarades att vara Stapelstad samt erhöll någon
tid derefter sitt nu egande namn och sina privilegier.
Carlshamn är belägen vid slutet af en skön och frugtbar 
dal som omgifves af grönskande höjder och berg:
på vestra sidan af Hinseberget, sluttande mot stranden 
af den här utfallande Mieån, och på den östra af
Penningberget. 
Staden är ganska väl byggd, ehuru till det mästa
med trähus. Gatorna äro räta, och skära hvarandra
rätvinkligt. Genast vid inträdet inom Staden, 
omgifves man af stora prydliga hus, på båda sidor om den
breda, räta gatan. Torget utgör en stor fyrkant, på
alla sidor planteradt med träd framför de vackra 
husraderna, och kyrkan, som grundlades 1682, är af 
gråsten, byggd i form af ett kors, efter ritning af 
Riks-Rådet Grefve Dahlberg. På en öppen plats är 
uppfördt ett högt runt torn som begagnas till 
klockstapel. Antalet af bebyggda tomter går till 526, 
hvilkas taxeringsvärde upptages till 656,085 R:dr. 
Framför hamnen och till försvar deraf, ligger det lilla 
kastellet Carlsten, anlaggdt 1675, nu mera af föga 
betydenhet.

Stadens folkmängd kan antagas till 4,596 personer Efter Tabellkommissionens senast utgifna berättelse för år
1844.. 
Ehuru således, till vidd och folkmängd betydligt 
mindre än Carlskrona, röjer den likväl en 
lifligare handel och rörelse, hvartill en beqvämare 
förbindelse med landet och en förträffllig hamn -- som
bland andra egenskaper eger den att, af alla 
hamnar i Östersjön, längst vara isfri -- i väsendtlig mån
bidraga.

Den utrikes handeln synes, de senare åren, hafva
hvarken af- eller tilltagit. Under loppet af de 5 åren
1843--1847, har, i medeltal, exporten, efter 
tullvärdering, uppgått till 93,670 R:dr, hvaraf för bjelkar,
plank, bräder m. m. 39,518, för tunnstäfver af ek och
bok 32,935 eller tillsammans för skogsprodukter 72,453
R:dr. Af öfriga mindre betydliga export-artiklar 
förekommer diverse sorter papper för omkring 6,300 R:dr.
Importen har, under samma tid, uppgått p. m. till

514,587 R:dr, hvaraf för Vin, Arrack, Rom och Conjac
92,160, för Salt, Sill och Fiskvaror 43,320, Kaffe
16,545, Tran 7,182, Spanmål 4,515; det öfriga eller
en summa af 350,865 R:dr för Specerier, Droguer,
Tobaksblad, Kramvaror, Bomull m. m.

Årliga tulluppbörden med tillhörande umgälder
åtgjorde, under nämnde tid, p. m. 79,290 R:dr. som
efter afdrag af 29,490, lemnade en behållning af 49,800
R:dr Af förestående summa kan Sölvesborgs andel icke 
särskiljas, emedan dess export och import i Carlshamn 
tullklareras och, gemensamt för båda Städerna, upptagas i 
tulljournalerna..

Stadens 57 handlande (med 36 handdsbetjenter),
äro egare af 20 större och mindre handelsfartyg om
tillsammans 960 laster, hvilka dels till utrikes, dels
till inrikes handel och fragtfart begagnas. De varor
som till inrikes orter afsättas, bestå hufvudsakligen af
Trävaror (hvaribland 3,667,000 Ek- och Bokstäfver),
till Skåne samt Bränvin (p. m. 182,000 kannor) till
Stockholm.

Antalet af förpassade smärre fartyg och båtar
som från inrikes orter till Carlshamn inkomma och
derifrån till inrikes orter afgå, utgör omkring 930
Om tillsammans 950 läster, utom förpassningsfria 
båtar som dagligen till saluhamnen införa skärgårdens
och kustbyggdens produkter.

Handtverkerier och särskilta yrken till antal af
41, gifva arbetsförtjenst och bergning åt 174 mästare
och idkare, med 195 gesäller och lärlingar, samt 
motsvara Stadens med kringliggande orters behofver. --
Fabriksrörelsen är icke betydlig. En Segelduksfabrik
med 18 arbetare uppgifves till 5,000 R:drs tillverkning, 
och vid öfriga under fabriks-benämning 
förekommande näringar, såsom Färgerier, Tobaks- och
Kort fabriker m. fl. upptages hela tillverkningsvärdet
för 1847, till icke fullt 21,000 R:dr.

Skeppsvarfvet är af mera betydenhet; det sysselsätter 
60 arbetare, dels med nybyggnad, dels med
reparation af fartyg, hvaraf arbetsvärdet uppgifves till
20,000 R:dr.

Stadens jord, utgörande 494 tunnland beräknade
till 1 1/3 mantal, är uppskattad till 25,000 R:dr. Den
är utarrenderad i lotter, eller upplåten, mot årliga
afgifter, till betesmark.

Staden styres af en Borgmästare med 3:ne Rådmän, 
jemte en Magistrats-Sekreterare och en Actuarie,
samt utgör ett, med Asarums socken, gemensamt 
Pastorat.

De här befintliga Läroverk äro:

En Lärdomsskola, uppvuxen ur den äldre 
Stadsskolan, har en Rector och 2:ne Colleger, hvilkas 
aflöning till ungefär hälften utgår af Statsverket. 
Lärjungarnas antal är omkring 60. Skolan har en 
donation af 10,000 R:dr, hvaraf räntan användes till
stipendier åt 10 obemedlade ynglingar.

En Vexelundervisnings-Skola för gossar  underhålles 
af fattigvården och begagnas af omkring 80 barn.

En Fattigskola för flickor, till ett antal af 50.
Den underhålles dels med räntan af några donationer,
dels genom frivilliga bidrag.

Fattigvården bestyres af en Direktion, och kostar
omkring 6,000 R:dr om året, som till ena hälften 
uttaxeras och till andra hälften utgöras af en stor mängd
diverse afgifter. Omkring 400 fattiga dels underhållas, 
dels åtnjuta understöd af inrättningen.

Sedan 1829 har Staden en Sparbank, hvars egna
fond utgör vid pass 5,500 R:dr, och insättningssumma
60,000 R:dr.
Staden underhåller ett eget Hospital för fattiga
sjuka af borgerskapet. Dess fond, tillkommen genom
åtskilliga donationer, utgör vid pass 4,000 R:dr. 
Dessutom finnes, sedan 1829, ett af enskild person stiftadt
och doteradt Sjukhus.

Staden uppbär i tolagsmedel, hamn-, bro- och
våg-penningar, tomtören m. m. 5,440 R:dr, samt i
arrende-medel för jordlotter och i afgifter för 
muhlbete 4,560 R:dr, eller tillsammans 10,000  R:dr.

Statsbidragen utgöra med båtsmans-vacance-afgiften 
en summa af 9,408 R:dr, hvaraf bevillning för
borgerlig näring 3,248 R:dr. Communala afgifter: till
underhåll af Stadens styrelse, Clerecie-stat, fattigvård,
skjuts m. m. uppgå till 15,616 R:dr, utgörande således 
Stats- och Communal-utskylder tillsammans en
summa af 25,024 R:dr.

*




Sölvesborg, belägen vid Sölveviken, en qvart mil
från Skånska gränsen, i en angenäm, af slättfält och
bokskogar omvexlande trakt, är af hög men okänd
ålder. Den var fordom Blekinges förnämsta Stad, och
hade ett befästadt Slott, men förföll allt mer och mer
under unionstidens fejder, då Staden, af båda de 
stridande partierna, flera gånger eröfrades, plundrades och
brändes, och slutligen förlorade sin Stapelstadsrätt,
som af Danska regeringen öfverflyttades på det 
nyanlaggda Christianstad, dit också de handlande 
tvungos att afflytta. Från denna tid nedsjönk Staden till
en obetydlighet; försvagades ytterligare, i början af
förra århundradet, af pest och krig, samt förstördes
nästan alldeles af en eldsvåda 1801.

Ånyo uppbyggd, efter en mera regelbunden plan, har 
Staden nu 151 tomter, hvaraf 132 bebyggda, de flesta
flesta med vackra hus af korsverke och tegel, samt
48 med stenhus. Uppskattningsvärdet uppgifves till
188,620 R:dr.

Helt nära Staden på nordöstra sidan deraf, ligger 
den vackra egendomen Slottet, der några 
obetydliga lemningar utvisa läget af den fasta borg 
hvarefter stället nu benämnes.

Stadens hamn är beqväm och säker, men endast
för 10 fot djupgående fartyg.

Stadens folkmängd beräknades 1844 till 1,334
personer, hvaraf 778 skattskrifna.

Näringarna hafva, under de senare åren, visat ett
jemnt framskridande till förkofran, hvartill orsaken
förnämligast måste sökas i en lönande handel med
trävaror, victualier m. fl. landtmannaprodukter, hvilka
vanligast afsättas på Carlskrona, Norrköping och 
Stockholm, hvarifrån salt, kläden, specerier m. m. 
återhemtas. Denna handel, som idkas af 19 handlande
med 15 handelsbetjente, är likväl, till största delen
och hufvudsakligast, grundad på export af bränvin,
hvaraf, under de 10 åren före 1846, blifvit lill 
Stockholm afsände icke mindre än p. m. 739,000 kannor
om året. Denna, för Staden vinstgifvande, rörelse
synes likväl de senare åren varit i något aftagande,
till verklig lycka för ortens allmoge, som ofta med
sin ofärd och slutliga undergång fått grundlägga och
befordra Sölvesborgs stigande välstånd Rörande beskaffenheten och följderna 
af den större Bränvinshandeln, se sid. 31 och 32..

Staden eger 10 större och mindre fartyg om
tillsammans 271 läster, hvilka till fragtfart begagnas


inrikes orter emellan och, någon gång, äfven till 
aflägsna utländska platser.

Handtverks med flera näringar hafva de senare
åren förkofrat sig, särdeles de som med 
bränvinsfabrikationen stå i någon beröring. Dermed sysselsätta
och underhålla sig 85 mästare och idkare, med 106
lärlingar och arbetare.

Näst bränvinshandeln utgör jordbruket en af 
Stadens betydligaste näringsutvägar. Dess jordegor, ber
räknade till 31 mantal och i värde uppskattade till
66,000 R:dr, innehålla 400 tunnland odlad jord, 
fördelade i smärre skiften, dels upplåtna till löningsjord,
dels tillhörande Stadens hus- och tomtegare. Den med
skön bokskog bevexta utmarken, 700 tunnland, 
begagnas såsom betesmark, mot afgift till Stadskassan,
och skogen vårdas omsorgsfullt, samt återplanteras i
samma mån den traktvis afverkas. Stadens kontanta
inkomst af utmarken uppgår på detta sätt till mer än
2,000 R:dr, utom den inkomst af omkring 1,000 R:dr
som, för Ollongäld, hvart 3:dje eller 4;de år uppkommer.

Stadens Styrelse är till formen, olika andra Städers, 
i så måtto, att den i judiciella mål anses såsom 
Kämnersrätt och lyder under Carlshamns 
Rådhusrätt, men behandlar ekonomiska och administrativa 
ärender med samma myndighet som annan Magistrat.

Tillhopa med, kringliggande hemman och byar,
nemligen: Slottet, Sölje, Ynde, Sissebäck och Walje,
utgör Staden ett Pastorat med gemensam kyrka i
Staden.

2:ne Skolor finnas här. Den ena en lägre Apologist-Skola, 
stiftad 1843, har 2:ne lärare med endast 16 till 20 lärjungar; 
den andra en 
Vexelundervisnings-Skola, tillkommen 1839, har en lärare och
begagnas af 70 à 80 skolbarn.

Stadens Sparbank, äfven inrättad 1839, har en
delegare-insatts af omkring 16,000 R:dr.

Bevillning för borgerlig näring utgöres med 860
R:dr, och samtliga Stats- och Communal-utskylder
uppgå till 6,253 R:dr.

*




Pris: 20 Skill. Banko.


