F. S. N.
Dialoger.
Första serien.
II.


F. S. N.
DIALOGER. FÖRSTA SERIEN.
II.
HURU FARBROR ANDERS
BLEV NYKTERIST
LEK FÖR HOPPETS HÄR
AV
R. I.


HELSINGFORS,FINLANDS SVENSKA NYKTERHETSFÖRBUND.



Gamlakarleby,Aktiebolaget österbottningens tryckeri.1909.



Huru farbror Anders blev nykterist.


PERSONER:
FARBROR ANDERS.MATTAS MICK, pojke
FASTER STINA.ANDERSAS KALLE, pojke
Barn så många man vill.



I.
(Kalle och Mick gående bredvid varandra på vägen.
De stanna).


KALLE. Vet du vad?

MICK. Nej, va’ sku jag veta!

KALLE. Jo, vet du, jag har skrivit in mig i
barnnykterhetsföreningen, som kallas Hoppets här, och fått
ett så vackert kort.

MICK. I barnnykterhetsföreningen! Vad ska’ det
tjäna till?

KALLE. Jo, sir du, jag har beslutit och lovat att
aldrig smaka på brännvin, öl, konjak, vin, punsch och
allt vad starka drycker heter.

MICK. Men vad ska’ det tjäna till?

KALLE. Det tjänar till mycket. De starka
drykkerna ha gjort så gruvligt ont på jorden. Tusentals
människor ha genom dem blivit olyckliga, sjuka och
fattiga, ja rusdryckerna ha gjort mången hederlig karl
till en usling och därför vill jag aldrig smaka på dem,
aldrig, hör du!

MICK. Hå hå, kära Andersas Kalle. Nu vill jag 
just skratta. Vem bryr sig därom om du smakar på
starka drycker eller låter bli. Sku’ du hälst vara prästen
eller skolläraren, men nu är du bara Andersas Kalle,
en liten putifnasker. Det är just detsamma vad du gör.

KALLE. Ja, jag är bara Andersas Kalle och är
ännu liten och svag. Men jag växer väl upp en dag
och blir stor och stark. Och då jag som barn inte alls
börjat att smaka på de starka dryckerna, så vill jag ej
heller ha dem när jag blir stor, utan jag vill försöka få
så många som möjligt att lämna bort det, som endast
gör dem skada. (Tar Mick under armen). Kom du
också, Mattas Mick, med i Hoppets här, så ångrar du
dig inte!

MICK. Pytt också! Vad sku’ du och jag kunna
göra, då det fins å många fyllbultar i världen!

KALLE. Jo, ser du, vi kan få andra barn med
oss; och när vi sen växa upp bli vi en hel krigshär,
som till slut besegrar den onde jätten Dryckenskap, så
att han aldrig mer får göra något ont.

MICK (fundersamt). Nå — ja — kanske vore det
inte så dumt att vara med. Bara vi sen bli flera, för
sir du annars skratta de bara och göra narr av oss.

KALLE. Låt dem skratta! Den skrattar bäst
som skrattar sist. Min mamma brukar säga, att om vi
göra det, som vårt samvete säger vara rätt, så behöva
vi ej bry oss om vad människorna säga. — Mången elak
och oförståndig människa, som hånat och skrattat åt
nykteristerna, har till sist med skam och ånger fått se att
de ändå hade rätt. — Och dessutom ska’ jag säga dig
Mick, att vi inte bli ensamma i nykterhetsarbetet. I går
inskrevo sig i norra byn 30 gossar och flickor i Hoppets
här. Kom med nu, så gå vi till Söderbyn och be
barnen där komma med i Hoppets här.

MICK. Vet du, jag börjar få riktigt god lust att
vara med om nykterheten, men — vad ska’ farbror
Anders säga!

KALLE. Farbror Anders?

MICK. Ja, du vet ju, att jag inte är hemma
härifrån byn, fast jag går här i folkskolan. Då bor jag hos
farbrors. Och nu är det så, att farbror Anders alltid
har en stor flaska med brännvin eller konjak i 
hörnskåpet. Och då han dricker därifrån blir han så elak.
Voj ändå, hur många gånger han kört ut faster Stina
och mej! Ibland mitt i kalla vinternatten. Och då
gråter faster Stina, och jag är så rädd.

KALLE. Ja, ser du, så gör de starka dryckerna.
Farbror Anders är väl snäll, när han är nykter, är
han inte?

MICK. Visst är han det! Han brukar alltid
hämta lakrits åt mej, när han kommer från handelsboden.
— Men vet du, han är rysligt arg på nykteristerna.
Han kallar dem till »vattumånsar». Inte låter han mej
gå i nykterhetsföreningen. Jag törs inte fråga honom
heller. Och så är det något annat också . . .

KALLE. Något annat? Vad då?

MICK. Jo, jag vet inte om jag ska’ tala om det . . .
Det är så, att farbror Anders ibland vill att jag också
ska’ smaka på det som är i flaskan.

KALLE (i>ivrigt). Men du har väl sagt nej?

MICK (förlägen). Inte alla gånger. För sir du,
farbror blir ond om jag nekar. Jag törs inte säga nej.

KALLE. Det är rysligt ledsamt. Vad ska’ vi göra?

MICK. Ja, vad ska’ vi göra?

KALLE. Vi måste försöka få farbror Anders att
skriva in sig i stora nykterhetsföreningen. Då låter han
nog dig gå in i Hoppets här.

MICK. Ja, men hur ska’ vi bära oss åt?

(Gossarna sätta sig på en sten vid vägen och sitta
en stund tysta och fundersamma).

KALLE (springer upp). Hurra! Nu vet jag vad
vi göra?

MICK. Vad då? Säg fort!

KALLE. Du ska’ få höra:	Jag har läst i en bok
om något märkvärdigt, som hände i Amerika för många
år sedan. Där beslöto en hel hop fruntimmer att gå och
sjunga nykterhets- och andra sånger utanför krogarna
och inuti dem, där det såldes rusdrycker. Och tänk, de
som suto därinne och söpo, slutade därmed och blevo
nyktra människor. Krogvärdarna stängde krogens dörrar
och endel öppnade dem aldrig mera. På många ställen
fick kvinnorna slå ut brännvinet i rännstenen. — Nu 
ska’ också vi, alla barn i Hoppets här, gå sjunga för
farbror Anders. Då Amerikas fruntimmer fick
hundratals människor att bli nyktra, så må nu vi få helst en
enda. Vad säger du härom?

MICK. Farbror Anders tycker nog rysligt om sång.
Och när vi äro en hel hop pojkar till som sjunger, så
låter det säkert både starkare och bättre än när bara
kvinnor och flickor pipa. Karl är ändå karl.

KALLE. Det är nog sant.

MICK. Men vad ska’ vi sjunga?

KALLE. Vi ska’ ta’ en sång från Hoppets	härs
sångbok. Till exempel: »Kom, broder, fäst vårt blåa
band» . . .

MICK. Ja, den kan jag också. Och så förändra
vi broder till farbror. Kom, farbror fäst vårt blåa band
uppå din rock också . . .

KALLE. Det blir	utmärkt	bra! Kom, så skynda
vi strax att samla de andra barnen!

(De springa bort).


II.


FARBROR ANDERS (sitter ensam i stugan). Var
i alla dagar kan Stina dröja så länge! Här har jag nu
suttit på andra timmen helt ensam. Besynnerligt, att folk
int kan hållas hemma! Vart var det nu riktigt som
Stina sa’ att hon sku’ gå? Jaså, jo nu mins jag. Det
var till Nystu’, där sonen i går kom hem från Amerika.
Ja, få se om han har hälsningar från vår pojk Henrik,
som int har skrivit hem	snart på andra året. Vad som
nu kommit åt honom! Hm! Han var	visst lite’ fallen
för starkvaror. Märkvärdigt varifrån han kunde få smak
för sådant, då han har en så nykter och måttlig far, som
jag. Ända från det Henrik var en liten pojkbyting har
jag förmanat honom att alltid hålla måttan med starka
drycker. (Ser ut genom fönstret). Det var då fasligt
vad Stina dröjer! Och var kan Mick, bror mins pojk,
hålla hus, han också? Han har på senare tider börjat
med ens vara tillsammans med den där Andersas Kalle. 
Och det tycker jag inte om. Han kan snart bli lika
förvillad som Kalle av de där nymodiga
nykterhetstradiljorna som barnen nu också, kantänka, börja med.
Märkvärdigt vad människorna kunna vara dumma! Annat
var det förr i världen. Då fick man i fred ta sin
oskyldiga sup, utan att någon missunnade den, som
nykteristerna, de vattenmånsarne, 1111 göra. Hå, hå! Det blir
visst råskväder i dag efter jag känner mig så duven i
hela kroppen. Jag tror jag måste ta mej en liten
styrketår. (Närmar sig hörnskåpet, men stannar, då sång
höres utanför. Ser ut genom fönstret).

— Vad betyder det här? En hel skara barn med
Mick och Andersas Kalle i spetsen! Och hit tyckas de
komma!

(Barnen tåga in, ställa upp sig och sjunga: sång
N:o 13 ur Hoppets härs sångbok).



Kom farbror, fäst det blåa band
uppå din rock också!
Och räck oss nu i kväll din hand
och med till verket gå!

Du vet så väl, att synd och skam
och ve och brott och kiv
av dryckenskapen födas fram
i tusen hem och liv.



FARBROR A. De sjunga ganska bra de där
ungarna. Men vad må de mena med »farbror» och
»drykkenskapen»? Det är bäst att jag sitter ner och hör
noga efter. Vem vet vad de kunna hitta på.

Barnen sjunga:



Du vet så väl, att drinkarns steg
bär ned till dödens ort,
att varje krog, som öppnar sig
är en fördärvets port.

Blå bandet skall dig pryda väl
på varje rum och stig;




det viskar tyst till rusets träl:
stå upp och bättra dig!



FARBROR A. (rusar upp). Vasa? Vem ska’
bättra sej?

Barnen sjunga (höjande rösterna).



»Se över allt i bygd och stad
de tätna våra led;
kom farbror, giv ditt löfte glad,
tag bandet och följ med!



(Under sången inkommer faster Stina, torkande sig
i ögonen med förklädet).

Barnen sjunga än en gång, starkt och glatt:



»Kom farbror, giv ditt löfte glad,
tag bandet och följ med!»



FARBROR A. (arg). Vad ä’ det här för spetakel
och vad vill ni riktigt?

KALLE. Vi sku’ be farbror Anders vara så
rysligt snäll och skriva in sig i nykterhetsföreningen och
låta Mick komma med i Hoppets här.

EN GOSSE. Vi är så många ren där, och alla ha
vi lovat att aldrig smaka brännvin eller konjak eller
andra starka drycker.

EN FLICKA. Snälla farbror Anders, låt Mick få 
komma med oss i Hoppets här!

MICK. Jag sku’ bli så glad om farbror skriver in
sig i stora nykterhetsföreningen och låter mig gå med i
Hoppets här.

FARBROR A. Jaså, du sku’ bli glad. Jaa, det
kan jag nog tro, att det sku’ vara roligt att alltid ränna
kring byn och skråla och tränga in i folks stugor. Vem
har gett er lov att komma hit, era kalvdansar?

STINA. Anders, var då inte så häftig mot barnen!

MICK. Snälla farbror Anders, säg inte nej, utan 
låt mig gå med i barnnykterhetsföreningen!

BARNEN. Ja, ja!

FARBROR A. Pojke, har jag inte varit för dej i
fars ställe, vasa? Och har du inte fått rida på Svarten
och har du inte fått potatispannkaka var söndagsmorgon
och har jag inte satt 10 penni många gånger i din
sparbössa och hållit dej som mitt eget barn, och nu gör
du mej den sorgen att du vill gå in i
nykterhetsföreningen och vill narra mej med. Men det blir ingenting av,
så sant jag heter Anders.

STINA. Men så hör då, Anders. Hur kan du tala
så där till gossen? Det är ju bara bra, att han och de
andra barnen vill bli nyktra människor.

FARBROR A. Jaså Stina, du är hemma nu
äntligen. Så så! Du tycker nykterheten är bra. Har du
också låtit villa bort dej på gamla dar? Bäst det är
börjar du också springa på nykterhetsmöten. Ha ha ha!
Och hålla tal där kanhända, ha ha ha!

STINA. Jag, jag tror bestämt att jag härefter
börjar gå på mötena. Något tal ska’ jag inte hålla där,
ty det duger inte jag gamla ugnsskrapa till. Men här
har jag en god stund väntat att få säga några
allvarsamma ord. Och om du inte varit så förargad på de
kära barnen, vilka i all enfald kommit för att sjunga in
det goda i ditt hjärta, så sku’ du nog märkt, att jag har
bara sorgebudskap till dig.

FARBROR A. Sorgebudskap? Ja nu sir jag att
dina ögon ä’ som mörtens. Det är väl inte något
ledsamt med . . .

STINA. Jo, det är från vår gosse. Vill du veta
var han nu är?

FARBROR A. (oroligt). Var är han då?

STINA. I fängelse är han.

FARBROR A. (sjunker ned på en stol). I fängelse!
Och varför?

STINA. Dryckenskapen har fört honom dit. Redan
för halvtannat år sen miste han sin goda plats, då han
inte kunde hålla sig nykter. Så råkade han för en tid
sedan i slagsmål och i fyllan och villan slog han en karl
så illa, att han ännu svävar mellan liv och död.
Doktorerna ha ändå hopp om att han skall repa sig, men vår
gosse, han är i fängelse för att avtjäna sitt straff.

FARBROR A. Oj, oj, oj!

STINA. En hälsning har han skickat till dig med
Nystu-Frans.

FARBROR A. En hälsning?

STINA. Ja, så här har han sagt:	Hälsa far och
säg, att jag inte tackar honom för att han då jag ännu
var en liten pojke, ofta nog lät mig smaka på vad som
fanns i flaskan i hörnskåpet därhemma. Hälsa honom
vidare och säg, att då han förmanade mig att med måtta
begagna rusdryckerna, satte han själv snaran ut för
mig. Och nu sitter jag fast där.

FARBROR A. Jag olycklige! Nu först förstår
jag de starka dryckernas rätta natur. Och varför sade
ingen åt mig, när jag var barn, huru farliga dessa
drykker äro? Då hade det inte skett en sådan olycka. Min
stackars son i fängelse därborta i främmande land! Och
jag är skulden därtill!

STINA. Lugna dej nu Anders! Jag känner som
en aning att allt ännu skall bli bra. Vår gosse måste ju
tjäna ut sin strafftid, men sedan skickar du respengar
till honom, så att vi få honom hem.

FARBROR A. (stiger upp). Och då ska’ det bli
ett annat liv för mej också. Inte en droppe starkt ska’
mera finnas i min stuga! Hör du det, mor! Hören det,
kära barn! (Går och fattar Micks och Kalles händer).
Mick, gå du gärna in i Hoppets här och bli alltid trogen
ditt nykterhetslöfte! Tack, Kalle, och tack alla barn,
att ni kom och sjöng för farbror Anders, den gamla
brumbjörnen. Nu förstår jag, att en högre makt sänt er
på samma gång som sorgebudskapet att klappa på mitt
gamla, frusna hjärta. Gud välsigne er alla!

BARNEN. Hurra för farbror Anders! Hurra!
Hurra!

MICK. Duktigare farbror fins inte i hela byn.

KALLE.	Nä inte! Vem sku’ det vara!

STINA.	Även jag vill säga tack; tack, kära barn
för er sång!

FARBROR A. Hör ni, barn! Ni ha väl alla sett
den där vägstolpen av sten, som står här utanför en bit
från grinden?

BARNEN. Ja! ja!

FARBROR A. (Går till hörnskåpet och framtager
en stor flaska). Ser ni den här? Betrakten den riktigt
noga! Från den har allt ont kommit. Tag den du,
Kalle. Och när ni komma ut, så slån den sönder i
tusen bitar mot vägstolpen!

KALLE (tager flaskan). Ack, så roligt! Precis som
i Amerika.

FARBROR A. Ty ser ni, barn, denna dag är som
ett vägmärke i farbror Anders’ liv. Nu skall han börja
gå en annan väg med Guds hjälp.

STINA (fattar hems hand). Tack, gubben min!

ALLA BARNEN. Hurra för farbror Anders och
nykterheten!





Följande dialoger ock dramatiska stycken
kunna bl. a. erhållas från F. S. N:s expedition, Helsingfors:


Klockarfar och nämdeman10p:i
Torrbacka gästgifvaren och magister Aholin20„
Tre nykterhetssamspråk20„
Som seden är av M. N.10„
Vid kaffekoppen av M. N.25„
Ett räddat liv25„
Julbrännvinet av Flavia25„
Far super av Parus Ater25„
De ungas seger av Lennart Nylander25„
Kung Alkohol av Rosa Jnvenius10„
Julens ängel av d:o25„
Julklockorna av d:o25„	





Denna serie dialoger kommer att omfatta tio
stycken, av vilka under detta år utgivas:

1. Tre dagar under påsklovet. Av Ellida Erling.

2. Huru farbror Anders blev nykterist. Av
Rosa Invenius.

3. Under marknaden. Av Maria Nyström.

4. Förbudslagen. Av Flavia.

Varje nummer omfattar 16 sidor och kostar 25
penni. Subskription sker genom resp. nykterhetsförening,
bokhandel eller F. S. N:s expedition, Albertsgatan 17,
Helsingfors.




Pris: 25 p:i.

