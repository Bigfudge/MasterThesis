<chapter name="Titel">
<h2>PROFETIORNA OM</h2>

<h1>BABYLON OCH VILDDJURET</h1>

<h2>I UPPENBARELSEBOKEN,

SYNDENS MÄNNISKA,  ANTIKRIST,  DET  MYSTISKA

TALET 666, DOMEN ÖFVER DET STORA VILDDJURET

OCH SKÖKAN

SAMT

TIDERNA FÖR DESS FULLBORDAN,</h2> 

<sc>förklarade enligt historien och skriftens utsagor

af</sc>

<h2>D:r H. GRATTAN GUINESS,</h2>

Präst i engelska statskyrkan, Föreståndare för missionsläroverket i Harley House, Bow, London, medlem af Kongl. geografiska samfundet m. m.

—

<sc>öfversättning från engelskan.</sc>

<sc>stockholm 

p. a. huldbergs bokförlags-aktiebolag.</sc>
</chapter>
<chapter name="Tryckort">
NORRKÖPING

M. W. WALLBERG & C:o  BOKTRYCKERI

1894.
</chapter>
<chapter name="FÖRSTA KAPITLET. Profetiorna om "Babylon" och "Vilddjuret". — Förklaring af dessa tvänne profetior.">
<h1>FÖRSTA KAPITLET.</h1>

<h2>Profetiorna om "Babylon" och "Vilddjuret". — Förklaring af dessa tvänne profetior.</h2>

Detta arbetes begränsade utrymme tillåter oss icke att ingå på en noggrann undersökning af Uppenbarelsebokens alla sinnebilder. Boken själf uttyder somliga af dem och andra ställen i Den heliga Skrift tolka de flesta öfriga. Det skulle icke vara svårt att uppställa en någorlunda fullständig ordbok rörande betydelsen af Uppenbarelsebokens sinnebilder genom att med dem jämföra de skriftspråk, i hvilka samma sinnebild förekommer i den förklarande kontexten, eller med historiska berättelser, religiösa ceremonier och lagstadganderi, hvilka kasta ljus öfver dem. Genom att undersöka Skriftens ord skall man finna lösningen på många svårtydda ställen i denna underbara bok, ty den står i ett mera innerligt samband med Bibelns öfriga böcker än hvad man efter en ytlig genomläsning kan förmoda.

Vi vilja här i korthet undersöka två af Uppenbarelsebokens förnämsta profetior, ty om man fullkomligt förstår dessa, skall detta i och för sig vara tillräckligt att bestämma hela bokens syfte och karaktär. De utgöra två af de viktigaste i hela följden af sinnebildliga framställningar; de upptaga flere hela kapitel och i andra kapitel hänvisas till dem; de stå båda i ett nära samband med hvarandra och på den ena af dessa 


profetior har lämnats en <i>gudomlig uttolkning,</i> nämligen 
synen om <sc>det stora babylon,</sc> hvilken omtalas i bokens 
sjuttonde kapitel, en profetia, som genom sin samtidiga 
förbindelse med nästan alla öfriga Apokalypsens 
förutsägelser lämnar en mycket värdefull nyckel till 
betydelsen och tillämpningen af hela följden af syner. Dessa 
profetior hafva dessutom för oss en djup praktisk 
betydelse, hvilket gör det särskildt nödvändigt att de tolkas 
riktigt.

Omedelbart före Babylons fall, hvilket beskrifves i 
Uppenbarelseboken, 18:de kapitlet, höres en röst från 
himmelen, som ropar: <i>”Gån ut från henne, I mitt folk, 
för att icke deltaga i hennes synder och få del i hennes 
plågor. Ty hennes synder räcka ända upp i himmelen, 
och Gud har kommit i håg hennes orättfärdigheter”.</i> 
Är det icke således utomordentligt viktigt, att de kristna 
få en tillfredsställande, en tydlig och klar förklaring 
beträffande det förhållande eller det system, hvilket 
denna röst från himmelen så högtidligt fördömer? Och 
på liknande sätt höres strax efter Babylons fall, ”en 
stark röst såsom af en stor skara i himmelen, som 
sade: ”Hallejuja! Frälsningen och äran och makten är 
vår Guds! Ty sanna och rättfärdiga äro hans domar, 
ty han har dömt den stora skökan, som fördärfvade 
jorden med sin skörlefnad, och han har utkräft sina 
tjänares blod ur hennes hand. Och åter sade de: 
Halleluja! Och röken af henne uppstiger i evigheters 
evighet”. Om nu denna sinnebild betecknar någonting så 
allt igenom afskyvärdt, en ondska så ofantlig, att själfva 
himmelen känner sig manad att sjunga lofsånger vid 
dess fall, höfves det då icke den kristna församlingen på 
jorden att låta sig angeläget vara att igenkänna och 
förstå hvad denna bild betyder, så att den må kunna 
undvika hvarje samband därmed?


Det stora moraliska förfall, som tillskrifves ”det 
stora Babylon”, den särskilda, högtidliga uppmaningen 
till Guds barn att gå ut därifrån och den ytterliga och 
förfärliga förstörelse, som förkunnas med afseende å 
denna stad, allt detta förenar sig däri, att det måste ligga 
en stor praktisk betydelse uti denna frågan: <i>Hvad menas 
väl med denna sinnebild?</i>

En granskning af Uppenbarelsebokens 17:de och 
18:de kapitel visar oss, att ”det stora Babylon” betecknar 
en lärobyggnad eller ett system, som skulle bibehålla 
sig länge, utöfva ett vidsträckt och förslaget inflytande 
och göra sig skyldigt till utomordentliga orättvisor och 
grymheter. Detta system måste <i>ännu finnas till,</i> emedan 
vi af berättelsen förstå, att dess undergång skall äga rum 
samtidigt med ”Lammets bröllop”, en händelse, hvilken 
vi veta ännu hör framtiden till, liksom vi ock se, att 
ända till ögonblicket före dess fall eller åtminstone 
mycket nära intill denna tid, det ännu skall finnas Guds 
barn, hvilka mer eller mindre stå i förbindelse med detta 
system, så att det är nödvändigt att för dessas skull ett 
så enträget varningsrop utgår som detta: <i>”Gån ut från henne, 
I mitt folk”.</i>

Detta system skildras såsom mycket grymt och 
förföljelsebringande, såsom ett, hvilket utgjuter ”de 
heligas blod och Jesu vittnens blod”, och på hvilket Gud 
skall hämnas ”sina tjänares blod”. Vår herre Jesus 
Kristus, som älskar sin sanna kyrka eller församling och 
som förutsåg detta förfärliga systems tillvaro och 
utveckling, varnar därför medels denna profetia och väpnar 
därigenom således sin kyrka till försvar däremot. Han 
beskrifver och lämnar i öfverflöd klara och tydliga märken 
medels hvilka fienden må kunna igenkännas, och varnar 
högtidligt mot att ingå något vapenstillestånd eller någon 
kompromiss, under det att Han däremot eggar och 


uppmuntrar sin sanna kyrka i och för den långa och bittra 
striden genom att på förhand visa henne den slutliga saliga 
segern. Han ville, att hans folk ej skulle vara i 
ovisshet eller tvifvel rörande denna viktiga fråga, och har 
därför gjort denna förutsägelse synnerligen tydlig; han 
har uppställt densamma såsom ett bestämdt och 
afsiktligt <i>motstycke</i> till en annan profetia, hvilken endast ännu 
ytterligare tydliggör den förra, och han har dessutom 
därtill lagt en <i>förklaring,</i> hvilken gör det omöjligt för 
den som ärligt forskar i Skriften att därpå taga fel.

Må läsaren noga lägga märke till de motsatta 
grunddragen hos dessa tvänne symboliska förebilder:

<table>
<td c>”SKÖKAN,  SOM SITTER <td c>”BRUDEN, LAMMETS 
<td c>ÖFVER DE MÅNGA<td c>HUSTRU”.
<td c>VATTNEN”.<td c>"DET 

<td c>"DET STORA BABYLON.” <td c>HELIGA JERUSALEM.”

<td>Och en af de sju änglarne, <td>Och där kom en af de 
<td>som hade de sju skålarne, <td>sju änglarne, som hade de sju 
<td>kom och talade med mig <td>skålarne, fulla af de sju 
<td>och sade: Kom hit, jag <td>sista  plågorna, och han 
<td>skall visa dig domen öfver <td>talade med  mig och sade: 
<td><i>den stora skökan,</i> som sitter <td>Kom hit, jag  skall visa dig 
<td>öfver de många vattnen. <td><i>Bruden,</i> Lammets  hustru.
<td><tab>Och han förde mig i <td><tab>Och han förde mig i 
<td>anden bort till en öken, och <td>anden bort till ett stort och 
<td>jag såg en kvinna sitta på <td>högt berg och visade mig 
<td>ett skarlakansrödt vilddjur, <td>den heliga staden Jerusalem, 
<td>som var fullt med hädiska <td>som nedkom af himmelen 
<td>namn och hade sju hufvud <td>från Gud och hade Guds 
<td>och tio horn.<td>härlighet. Och dess glans 
<td><tab>Och kvinnan var klädd i <td>var lik den kostbaraste 
<td>purpur och skarlakan och <td>sten, såsom en kristallklar 
<td>skimrade af guld och ädla<td>jaspissten. (Bruden,
<td>stenar och pärlor och hade <td>Lammets hustru, under en 
<td>i sin hand en kalk af guld, <td>annan sinnebild.) 
<td>full af styggelser och <td>Uppenbarelseboken 21:
<td>hennes skörlefnads orenligheter.<td><tab>Och henne vardt gifvet 
<td><tab>Och på hennes panna <td>att kläda sig i glänsande 
<td>var skrifvet ett namn: <td>och rent fint linne, ty linnet 
<td>Hemlighet: <i>Det stora Babylon,</i> <td>är de heligas rättfärdighet.    
<td>modren till skökorna och <td>Uppenb:b. 19: 8.
<td>styggelserna på jorden.<td><tab>Och ”draken förföljde
<td><tab>Och jag såg kvinnan <td> kvinnan”, och draken vardt 
<td>drucken af de heligas blod <td>vred på kvinnan och gick
<td>och af Jesu vittnens blod. <td> bort att strida med de 
<td>Uppenb:b. 17: 1—6.<td>öfriga af hennes säd, som
<td><td>hålla Guds bud och hafva 
<td><td>Jesu vittnesbörd. Uppenb:b.  
<td><td>12: 13—17.
</table>


I fråga om Babylon tillägger Johannes: ”Och jag 
förundrade mig högeligen, då jag såg henne. Och 
ängelen sade till mig: Hvarföre förundrar du dig. <i>Jag 
skall säga dig hemligheten om kvinnan och om 
vilddjuret ...</i> De sju hufvuden äro sju berg, på hvilka kvinnan 
sitter. Vattnen, som du såg, öfver hvilka skökan sitter, 
äro folk och skaror och folkslag och tungomål ... Och 
kvinnan, som du såg, är den stora staden, som har 
konungavälde öfver jordens konungar". Uppenb:b. 17: 
7. 15—17.

I dessa profetior framställas två hvarandra i allt 
fullkomligt motsatta <i>kvinnor,</i> hvilka med säkerhet 
kunna bevisas vara två hvarandra motsatta <i>städer,</i> och hvar 
och en af dem motsvarar en verklighet, framställd på 
tvänne olika sätt, såväl såsom en <i>kvinna</i> och som en 
<i>stad;</i>; skökan och Babylon äro den ena, bruden och det 
himmelska Jerusalem den andra verkligheten.

Det är klart, att den rätta tolkningen af endera af

dessa dubbla sinnebilder måste innebära nyckeln till en
sann tolkning af den andra.

De tvänne kvinnorna äro fullkomliga motsatser till
hvarandra i allt som om dem utsäges; den ena är själfva
kyskheten, ”tillredd såsom en brud” och smyckad för
himmelens obesmittade helighet; den andra, så
nedsudlad som lasten förmått göra henne, är endast tillredd
för förstörelsens eld.

Den ena tillhör Lammet, som älskar henne, såsom
brudgummen älskar bruden; den andra är förenad med
ett vilddjur och med jordens konungar, som slutligen
komma att hata och fördärfva henne.

Den ena är klädd i finaste linne, hvilket betecknar
detsamma som då det på ett annat ställe säges att hon
är beklädd med solen, och har på hufvudet en krona
af tolf stjärnor; det vill säga hon är beklädd med
gudomlig rättfärdighet och strålar af himmelsk härlighet; den
andra är smyckad med purpur, skarlakan och guld, med
juveler och pärlor, i sanning, präktigt klädd, men det är
dock endast med hvad jordisk rikedom kan förskaffa.

Den ena framställes såsom en kysk jungfru, Kristi
brud, den andra är modern till alla styggelser på jorden.

Den ena förföljes och tranges hårdt af ”draken”,
jagas ut i öknen och nästan förgöres; den andra är
drucken af martyrernas blöd och <i>sitter på vilddjuret,</i> som
erhållit sin makt af den förföljande draken.

Den ena vistas i öknens ensamhet, den andra
härskar öfver folk och skaror och folkslag och tungomål.

Den ena går in med Lammet till bröllopsmåltiden
under himmelens glada halleluja! Den andra afklädes,
skymfas, sönderslites och förgöres slutligen af sina
brottsliga älskare.

Vi förlora bruden ur sikte i skimret af den
himmelska härligheten och glädjen, och bolerskan i mörkret
och skuggan från den rök som uppstiger i ”evigheters
evighet.”

Det är omöjligt att annorstädes i Skriften finna
omtalad större motsatser till hvarandra än dessa, och man
måste ovillkorligen komma till den slutledningen, att
hvad helst den ena bilden betyder, måste den andra
betyda raka <i>motsatsen</i> därtill. De utgöra icke tvänne af
hvarandra oberoende syner, utan de äro ett par — ett
par, icke sammanfördt genom sin likhet, utan genom sin
olikhet.

Skriften lämnar oss icke i tvifvel med afseende å
betydelsen af den sinnebildliga bruden, Lammets hustru,
det himmelska Jerusalem. Vi läsa i Efes. 5: 25: ”I
män, älsken edra hustrur, såsom ock Kristus har älskat
församlingen och utgifvit sig själf för henne, efter att
hafva renat henne i vattnets bad genom Ordet, på det
att han skulle för sig framställa församlingen såsom
härlig, icke hafvande fläck eller skrynka eller något sådant,
utan att hon skulle vara helig och ostrafflig. Ty vi
äro lemmar af hans kropp, af hans kött och af hans
ben.” Ändamålet med Kristi kärlek till sin församling,
köpt med hans blod, är att hon skall vara med honom
och vara ett med honom i evigheters evighet, att hon
skall se och dela hans härlighet och vara fullkomligt
formad till hans afbild. Vi kunna såsom i en profetisk
syn skåda denna Guds afsikt fullbordad och se den
fullkomliga och helgade församlingen, klädd i
rättfärdighetens hvita kläder, föras till Lammets bröllopsmåltid. Vi
se henne här på jorden förföljas liksom hennes Herre
och förhärligas i himmelen likasom och tillsammans med
sin Herre. Det är utom allt tvifvel, att ju det Nya
Jerusalem, <i>Bruden,</i> betyder <i>Kristi sanna kyrka eller
församling.</i>

Hvilken måste då den motsatta sinnebilden, den
babyloniska skökan, vara? <i>Säkert någon falsk och
af-fällig kyrka, någon kyrka,</i> som, under det att den
bekänner sig höra till Kristus, i verkligheten lefver i
förbund med världen och i den mest innerliga förening med
dem som hafva den världsliga makten på jorden, en
världslig kyrka, som öfvergifvit sin första kärlek, glömt
sin himmelska kallelse, nedsjunkit uti köttslig lusta och
synd samt skamlöst och fräckt bevisat sig trolös mot
sin Herre.

Må det ytterligare bemärkas, att dessa sinnebilder,
kvinnan och staden, föreställa bestämda
lärobyggnadssystem, påtagliga kroppar, ej blott en hop snarlika men
af hvarandra oberoende lemmar. Ogräset bland hvetet,
de fula fiskarne i nätet beteckna möjligen någonting
dylikt; men här hafva vi icke att göra vare sig med sanna
kristna eller världsliga lärare såsom enskilda personer,
utan med två korporationer, två bestämda samfund.
Kristi sanna kyrka är det ena af dessa samfund; dess
medlemmar äro förbundna med hvarandra och med sitt
öfverhufvud i den innerligaste förening; en och samma
ande besjälar dem alla; ”emedan jag lefver, skolen äfven
I lefva†; en ande dväljes inom dem, de utgöra en Guds
boning. Men länken, som förenar dem, är en andlig
länk, därvid följaktligen själfva kroppen är såsom sådan
osynlig. En falsk kyrka däremot kan ej hafva någon
sådan andlig föreningslänk. Det band, som
sammanhåller den, måste följaktligen vara ett köttsligt, yttre,
synligt band. Den kyrka, som framställes såsom
Babylon, måste därför vara <i>en synlig kyrka</i> ett jordiskt
samfund och ägnadt att igenkännas och urskiljas såsom ett
sådant. Ej heller kan sinnebilden omfatta alla falska
och otrogna kyrkor öfver hufvud; skökan har
uttryckligen fått sig anvisad ett lokalt kännetecken, en viss
plats, därifrån hon härskar, kvinnan och staden äro ett
och detsamma; — om vi alltså kunna upptäcka namnet
på staden, skola vi blifva i stånd att med säkerhet
igenkänna kyrkan i fråga.

Ängelens sista ord till Johannes synes ej lämna
någon möjlighet att misstaga sig i fråga om staden. ”De
sju hufvuden äro sju berg, på hvilka kvinnan sitter ...
och kvinnan, som du såg, är den <i>stora staden, som
har konungavälde öfver jordens konungar.</i>” Hvilken
stad var då detta? Det fanns på Johannes' tid endast
<i>en</i> stor stad, som hade konungavälde Öfver konungarne
på jorden, och det var <sc>rom</sc>. Rom är den <i>enda</i> stad.
som <i>var</i> stor den tiden, <i>har varit</i> stor allt sedan,
antingen på det ena eller andra sättet, och <i>är</i> stor ännu..
Och Rom var byggd på sju kullar, ”de sju berg, på
hvilka kvinnan sitter”. Stadens vanliga namn hos de
klassiska författärne på Johannes' tid var ”de sju
kullarnes stad”, och hvarje år brukade festligheter anordnar
till ära för ”de sju kullarnes stad”; hvarje känd latinsk
skald af någon betydenhet under en tidrymd af fem
hundra år talar om ”Roms sju kullar”, hvilkas namn voro:
Palatinus, Qvirinalis, Aventinerberget, Cælius, Viminalis, 
Esquilinus och Vaticanis. Alla den tidens
medaljer och mynt <i>framställa Rom såsom en kvinna,
sittande på sju kullar</i>, och hennes titlar visa tillräckligt
tydligt, huru väldigt hon härskade. Hon kallades ”det
konungsliga Kom”, ”världens härskarinna”, ”nationernas 
drottning". Hennes välde sträckte sig öfver hela jorden.
Hon utgjorde hufvudstaden i detta fjärde stora
världsrike, om hvilket Daniel förespått, att det skulle
”uppsluka hela jorden, nedtrampa och förkrossa henne”; och
vid tiden för Uppenbarelsebokens syner stod hon på
höjden af sin makt. Rom, endast Rom, kan här vara
menad; kvinnan är i själfva verket alldeles detsamma som 
Rom. Vi hafva redan sett, att hon måste förebilda eller
betyda en kyrka; vi veta alltså nu <i>hvilken</i> kyrka.
Skökan är <i>den romerska kyrkan;</i> för ett vanligt förstånd
förefaller det som om denna slutledning icke kan
kringgås. Och det är ett egendomligt och anmärkningsvärdt
sakförhållande, att ingen annan stad än Rom någonsin
gifvit sitt namn åt en kyrka, hvilken omfattat många
släkten och nationer. Många <i>länder</i> hafva gjort detta
och församlingar äfven benämnts efter enskilda människor, 
men så vidt vi veta icke någon annan <i>stad</i>. Vi
känna den grekiska kyrkan, de armeniska och koptiska 
kyrkorna, lutherska kyrkan, de olika ländernas
protestantiska kyrkor, engelska kyrkan, skotska kyrkan,
m. fl., men det påfliga kyrkosystemet benämnes sällan
med namnet: den latinska kyrkan, utan fastmer den
<sc>romerska kyrkan</sc>. ”Kvinnan, som du såg, är den stora
<i>staden</i>, icke riket eller landet, som har konungavälde
öfver jordens konungar”.

Då uppstår emellertid naturligen denna fråga: Om
kvinnan på något sätt igenkännes vara ett med eller
detsamma, som Rom, hvarför är då hennes panna
kännetecknad med namnet Babylon? Svaret ligger i öppen
dag, Apokalypsen är en hemligheternas bok, saker och
ting äro i den uttryckta medels tecken, verkligheten
är beslöjad, och det skulle varit alldeles oförenligt med
hela språket i denna profetia att skrifva namnet Rom
på skökans panna. Kvinnan är sinnebilden af en kyrka,
af en fördärfvad, afgudadyrkande kyrka, det vill säga,
<i>symbolen</i>, som Johannes såg, föreställde någonting
mycket olikt kyrkan själf på den tiden; alltså måste äfven
det namn, hvarmed denna symbol var betecknad,
känneteckna någonting helt och hållet olikt detta namn i
sig själft, ehuru det likväl på ett mystiskt sätt måste
finnas likheter. Skökan betyder: ”Hemlighet, det stora 
Babylon”. Att härmed icke kunde förstås staden
Babylon i bokstaflig mening är alldeles klart, emedan denna
stad hvarken var byggd på sju kullar, ej heller längre
på Johannes' tid hade härskarevälde öfver jordens
konungar. Men att Babylon bokstafligen taget var en
mycket passande bild för Rom är lika påtagligt. Det fanns
mellan dem likställigheter af det mest anmärkningsvärda
slag, så väl geografiska som historiska och moraliska,
hvilka fullt ut berättiga till valet af namn. Båda voro
belägna midt på en ofantlig slätt, båda två voro byggda
af tegelstenar, hvilka tillverkats ur deras egen jord, den
ena hade varit Österns drottning, den andra var
Västerns drottning, det gamla Babylon hade kallat sig
”staden af guld”, ”Kaldéens skönhetsdrottning” och
gjorde anspråk så väl på att evigt bestå som ock på
öfverhöghet öfver landen. (Esaia 14 kap. 4 — 7.) Rom
kallade sig på liknande sätt ”den eviga staden” och
”världens härskarinna.” Men hvad som i synnerhet är
viktigt att lägga märke till: båda två hade af Gud
begagnats såsom ett tuktans gissel emot den brottsliga
jordiska staden Jerusalem och mot Israels folk, och till
hvar och en af dem i sin tur hade Templets heliga
kärl blifvit förda som byte. Belsazar hade skymnigt
missbrukat dem vid sitt gästabud, och Titus hade efter
Jerusalems förstöring fört dem med sig till Rom och
låtit afbilda dem på sin triumfbåge.

Äfven om icke hela planen för Uppenbarelseboken
fordrat det, skulle omständigheterna på den tiden gjort
det nödvändigt för aposteln Johannes att begagna
hemlighetsfulla uttryck, då han ville tala om Rom såsom
han gjorde. Det skulle på Nero's och Domitiani tider
ej varit rådligt att blotta det moraliska fördärfvet i deras
hufvudstad samt att predika dess undergång och
fullständiga omstörtande. Förföljelsen var redan tillräckligt
hätsk, hvilket Johannes äfven fick erfara på ön Patmos,
och återhållsamhet i ord var ögonskenligen af nöden
rörande ett dylikt ämne. Men i trots af alla hemligheter
och förbehåll blef den sanna meningen af det symboliska
namnet Babylon redan tidigt uppenbar för de första
kristna, och den gissades äfven af deras fiender.
Kyrkofadern Irenæus, som varit lärjunge till Polykarpus, som
själf var en Johannes lärjunge, säger, att Uppenbarelsebokens 
Babylon betecknar Rom; och Tertullianus säger:
”namn användas hos oss såsom tecken, Samaria är
uttrycket för afgudadyrkan, Babylon är en bild af den
romerska staden, som är så mäktig och stolt af sitt
herravälde och som så våldsamt förföljer de heliga”.
På samma sätt tala Hieronymus och andra i oafbruten
följd ända till våra dagar. Då de första kristna af sina
hedniska romerska motståndare beskylldes att anse
profetiorna om Roms undergång såsom heliga, <i>nekade de
aldrig till beskyllningen</i>, utan svarade blott, att de voro
långt ifrån att <i>önska</i> stadens undergång, emedan, huru
litet än Rom gynnade kristendomen, Antikrist, hvilken 
de väntade skulle blifva Korns efterträdare, skulle
<i>ännu mindre</i> gynna den kristna församlingen.

Babylon betyder alltså Rom i denna profetia; till
och med romersk-katolska skriftställare äro tvungna att
medgifva detta. Romerska kyrkans förnämste författare,
såsom Bellarmine och Bossuet, försöka icke neka till, att
dessa förutsägelser ha afseende på Rom. De medgifva detta
öppet, men påstå, att de åsyfta Rom <i>endast såsom
hednisk stad betraktad</i>, icke i dess egenskap af kristen
kyrka, och de föregifva, att profetian om Babylons fall
hade gått i fullbordan i och med Roms förstörelse genom
göterna under femte århundradet. Med Babylon, säga
de, menas det hedniska, icke det påfliga Rom, och de
försvara detta sitt påstående med stor skicklighet och 
äfven med någon skymt af bevis. Denna tolkning
uppstod likväl först genom Bossuet under sextonde
århundradet; ända till dess hade det aldrig af någon
bibelförklarare framkastats den förmodan, att Roms fall
genom Alarik fullbordat förutsägelsen om Babylons fall.
Men så snart som den protestantiska tillämpningen af
denna profetia på den romerska <i>kyrkan</i> visade sig vara
ett fruktansvärdt vapen mot denna kyrka, blefvo dess
försvarare tvungna att till självfförsvar hitta på någon
tolkning, som kunde betaga profetian dess udd.


Vi få likväl icke inbilla oss, att denna tolkning, som
nu benämnes den <i>protestantiska</i>, framkommit i följd af
någon partikänsla eller af den strid som framkallades
genom reformationen. Tvärtom, den åsikten, att Babylon
betyder kyrkan i Rom, var allmän långt i tiden före
reformationens utbrott och kan till en viss grad sägas
hafva framkallat denna. Så snart som romerska kyrkan
började framställa sina obibliska anspråk och att med
myndighet sprida sina obibliska lärosatser, lika snart
började de rättrogna känna igen denna kyrka såsom
varande det i Uppenbarelseboken nämnda Babylon. De
äldste kyrkofäderna, som lefde medan Rom var
hedniskt, kunde naturligtvis icke hysa en dylik åsikt. Föga
drömde <i>de</i> om att Rom, denna hedniska stad, som så
grymt förföljde de första kristna, någonsin skulle blifva
sätet och medelpunkten för en allmän kristen kyrka.
Lika litet kunde denna tillämpning af profetian uppstå,
så länge som Rom förblef en trogen och ren kristen
kyrka, men då affallet började, mot slutet af sjette
århundradet, uttalade själfva påfven Gregorius den förste
en allvarlig protest mot antagandet af titeln af
”universel eller biskop öfver hela världen”. Han gick till
och med ända därhän att förklara, att den förste biskop,
som antoge denna titel, därigenom skulle göra sig 
förtjänt af namnet Antikrist. Från den tiden och ända
till våra dagar har det vittnesbördet, att kyrkan i Rom
betecknas med Babylon, <i>aldrig öfvergifvits;</i> och ehuru
denna åsikt genom hela Medeltiden medförde stor risk
och fara för dem som bekände sig därtill, kunna vi
likväl spåra en hel rad af vittnesbörd, det ena allt mera
djärft och bestämdt än det andra, ända till den tid, då
Luther och de andra reformatorerne öfver hela Europa läto
basunens rop ljuda: <i>”Gån ut från henne, I mitt folk,
för att icke deltaga i hennes synder och få del i hennes
plågor!”</i>

Påståendet, att den protestantiska tolkningen är
en nyare tidens uppfinning, okänd af den kristna
kyrkans första fäder, är således värdelöst. Vi måste nu
i korthet undersöka de omständigheter, som bevisa, att
denna vår åsikt är den rätta.

När vi nu först se hän till, att påfliga kyrkans
framgång, anspråk, förföljelser, herravälde och förfall utan
all motsägelse varit de största och viktigaste
tilldragelserna i kyrkohistorien, är det då icke otroligt, att
profetian, som åsyftade att leda och stödja kyrkan allt
igenom dess utveckling, ej skulle hänsyfta på dessa
kommande händelser eller ens kasta en blick på denna
framtida kyrka? Och likaså, om <i>Babylon</i> <sp>icke</sp> betyder den
påfliga kyrkan, då måste vi med Bossuet medgifva, att
denna kyrka icke så mycket som ens <sp>omnämnes</sp> i hela
Uppenbarelseboken. Och hvartill skulle det väl hafva
behöfts att en så utförlig profetia lämnades om det
hedniska Korns karaktär och undergång? Det hedniska Rom
stormades och plundrades af Alarik år 410? Var det
således endast för en så kort tidrymd af omkring 300
år, som Uppenbarelseboken afsågs att lämna ledning,
stöd och undervisning åt den kristna kyrkan?, Äfven
om vi vilja medge någonting så osannolikt, hvad skulle
då de få människor, som i detta fall ensamt kunnat
draga fördel af profetian, lära sig däraf? Att afsky
hednisk afgudadyrkan? Att icke knäböja inför Pantheons
många gudar? Att icke tända rökoffer för Jupiter?
Men för att lära dem detta behöfdes icke någon
Uppenbarelsebok. Helt säkert hade de kristna blodsvittnen,
hvilka i mängd lidit martyrdöden innan denna sista
profetia lämnades åt kyrkan, lärt sig denna läxa utan
uppenbarelsens hjälp! De första kristna lupo icke fara att
förfalla till <i>hedniskt</i> afguderi; men att en <i>kristlig
afgudadyrkan</i> skulle uppstå och att Antikrist skulle komma
att sitta på Kristi tron i Guds tempel, att ett
fruktansvärdt affall skulle äga rum inom själfva kyrkan, detta
var ett ämne, väl värdt en gudomlig ingifvelse. Att
förkunna denna <i>nya och särskilda form af ogudaktighet</i>,
hvilken, i det den uppväxte långsamt och omärkbart, var
bestämd att uppnå sådana jättelika förhållanden och
därtill hafva bestånd under en tid af mer än tusen år,
var således högst viktigt.

Men det finns därjämte i själfva profetian
vittnesbörd, hvilka fullkomligt utesluta all tillämpning på det
hedniska Rom och dettas eröfring och förstöring af
göterna. Den stora skökan Babylon härskar öfver och
sitter på det romerska vilddjuret i dess tiohornade skepnad.
Men de tio krönta hornen eller det påfliga romerska
rikets tio konungadömen uppstodo icke förrän efter
barbarernas tåg mot Kom och efter stadens stormning af
Alarik. Å andra sidan tilltog just det påfliga Rom i
makt samtidigt med att dessa tio konungadömen, hvilka
åt henne ”gåfvo sin makt och styrka”, utvecklade sig.
Det påfliga Rom befallde öfver härskare, hvilka frivilligt
underkastade sig hennes myndighet, såsom det blifvit
förutsagdt. Det hedniska Rom gjorde aldrig någonting
dylikt, det tvärtom gjorde alla konungar sig underdåniga 
och härskade öfver dem <i>mot deras vilja.</i> När kommo
väl tio konungariken öfverens om att <i>skänka</i> sin makt
åt det hedniska kejsardömet Rom? Aldrig! Åt det
påfliga Rom? <i>Genom hela de mörka tidehvarfven under
Medeltiden!</i> Rom uppnådde genom sina bedrägliga löften
deras <i>frivilliga</i> underkastelse, och det gör ännu
fortfarande <i>anspråk</i> därpå såsom sin rättighet. Det säger till
hvarje påfve, som mottager tiaran: ”Känn dig själf
såsom den som är konungarnes och furstarnes fader,
såsom världens behärskare.”

Vidare förkunnar profetian, att skökan slutligen
skall förstöras af de tio konungadömen, hvilka dittills
uppehållit henne och beskyddat henne med sin makt.
Det hedniska Roms förstörelse verkställdes icke af gamla
vänner, utan af nya fiender, hvilka aldrig stått i
beroende under Rom, och dess undergång kan sålunda icke
anses såsom en fullbordan af denna profetia.

Ett ytterligare bevis emot påståendet, att profetian
menar det hedniska Rom finna vi uti det tillstånd, till
hvilket Babylon, såsom det i Uppenbarelseboken
slutligen framställes, blifvit bragt genom sitt slutliga fall.
Det skall blifva ”en boning för onda andar och ett
tillhåll för alla orena andar och ett tillhåll för alla orena
och vederstyggliga fåglar”. Om nu profetian med
Babylons fall menat stormningen af Rom under Alarik,
måste ju det därpå följande tillståndet beteckna
tillståndet i det kristna Rom, en bild, hvilken katolikerna
knappast skulle vilja gilla. Det tillägges slutligen och
förutsäges, att Babylon skall förstöras genom eld och läggas
alldeles öde och att hon lik en stor kvarnsten skall
kastas i hafvet. Men ingen af dessa profetior gick i
fullbordan vid göternas stormning af Rom, och dess
framtida tillintetgörelse måste alltså ännu vara ofullbordad,
eller med andra ord denna fullbordan måste således 
inträffa och hafva afseende på det <i>påfliga Rom</i> och icke
på det för länge sedan försvunna hedniska Kom

Aposteln Johannes såg denna babyloniska sköka i
ett tillstånd  af berusning och ”drucken af de oheligas blod
och af Jesu vittnens blod”, hvarpå han säger: ”och jag
förundrade mig högeligen, då jag såg henne”. Detta är
ett bevis på, att <i>han</i> icke uppfattade sinnebilden såsom
föreställande det <i>hedniska</i> Rom. Det kunde ej hos
honom framkallat någon förvåning att skåda huru den
<i>hedniska</i> staden Rom förföljde kristendomen. Han var
själf tillräckligt smärtsamt förtrogen med denna det
romerska kejsardömets karaktär, emedan han sett tusenden.
af sina kristna bröder pinas till döds och äfven själf
varit nära att undergå martyrdöden. Men att Rom icke
allenast skulle blifva en kristen kyrka, utan att denna
stad just i denna sin egenskap skulle blifva en ännu
hätskare förföljare af de sanna kristna än det hedniska
Rom någonsin varit, <i>detta</i> syntes honom i sanning
förvånande, och nog måtte detta kommit Johannes att
högeligen förundra sig.

Att romerska kyrkan i hög grad förtjänar att
stämplas såsom ”drucken af de heligas blod” kan icke
bestridas. Hvilken annan kyrka har väl någonsin upprättat
Inkvisitionen, anstiftat en Bartolomeinatts
mordgärningar och därjämte varit skamlös nog att berömma sig
öfver att hafva gjort detta? Hvilken annan kristen kyrka
har dödat så många millioner människor för intet annat
brott, än det att de varit sannt troende kristna, såsom
Romerska kyrkan gjort?

 Den babyloniska skökan framställes vidare sittande
Öfver många vatten, ”hvilka äro nationer och folkslag”.
Hon är icke blott en kyrka, utan <i>en kyrka, som härskar
öfver nationer;</i> det vill säga, hon gör anspråk på såväl
ett världsligt som ett andligt herravälde. Hon härskar 
öfver vilddjuret och dess tio horn, förenar sålunda i sig
såväl en borgerlig som en andlig öfverhöghet. Men nu
är just detta ett af den romerska kyrkans mest i
ögonenfallande kännetecken och ett som endast finnes hos denna
kyrka. Andra kyrkor må vara förbundna med staten
så, att staten tillägnat sig rätten att härska öfver kyrkan,
men ingen annan kyrka gör anspråk på att härska öfver
staten, ja öfver <i>alla</i> stater i världen och göra dem alla
sig underdåniga. Rom gjorde detta och gör det äfven
fortfarande midt under sin svaghet och sitt förfall. Hon
gör anspråk på tvänne svärd, hon håller i sin hand
tvänne nycklar, hon kröner sin påfve med tvänne kronor,
den ena ett allmänneligt biskopsdömes mitra<footnote><b>Mitra</b> (grek.) betecknar påfvens biskopliga värdighet. </footnote>, den andra
ett allmänneligt herraväldes tiara<footnote><b>Tiara</b> (grek.), ursprungligen de gamle persiske
konungarnes hufvudprydnad; numera benämningen på påfvens
tredubbla krona, som betecknar sinnebilden af påfvens trefaldiga
herravälde öfver själarna på <i>jorden</i>, i <i>skärselden</i> och i <i>himmelen</i>. </footnote>. Det finnes i
sanning en hemlighet skrifven på romerska kyrkans panna
i denna förening af två öfverhögheter, och den har ofta
visat sig vara <i>orättfärdigheters hemlighet</i>. Hon har
låtit de heligaste mysterierna tjäna ändamålet att dölja
just de värsta laster; hon har under religionens
förklädnad predikat uppror; hon har undanhållit döende
den sista andliga trösten och de döda en kristlig
begrafning, antingen på grund af hämd — eller af begär
att låta känna sin makt. Hon har förbjudit giftermål
och likväl lämnat dispens därtill i fråga om de mest
oheliga äktenskap. Hon har hycklat vänskap för
konungar och samtidigt likväl nedkallat välsignelse öfver
konungamördare och våldsinkränktare. Hon har
förvandlat åminnelsen af instiftandet af Herrens heliga
nattvard till tider för förbannelse ... och utslungat 
bannstrålar efter godtycke. År 1848 talade Pius IX så här
till folket i Rom: <i>"En af de många välsignelser, livilka
Gud slösat på Italien, är den, att våra tre millioner
undersåtar hafva två hundra millioner bröder bland
hvarje tungomål och hvarje nation, hvilka äfvenledes äro
våra undersåtar".</i> Rom gör alltså ända till den dag
som är allt hvilket står i dess makt för att fullkomligt
känneteckna sig med skökan i Uppenbarelseboken, <i>"som
sitter öfver många vatten, hvilka äro folk och skaror och
folkslag och tungomål."</i>

Inskriften, som enligt profetian pryder denna
hemlighetsfulla kvinnas panna, är icke blott "det stora
Babylon", utan äfven "modern till skökorna och <sc>styggelserna</sc> 
på jorden". Detta ord, <i>styggelser</i>, betecknar, som
bekant, <i>afguderi</i>.                       

Det verkliga gamla Babylon var moder till nästan
all verklig och bokstaflig afgudadyrkan. som någonsin
idkats på jorden. Det andliga Babylon beskylles här för
att vara källan och ursprunget till en andlig
afgudadyrkan, med andra ord, det forutsäges, att kyrkan i Rom
skulle blifva <i>en afgudadyrkande kyrka</i>.

Vi behöfva i detta hänseende blott påminna oss
några få af denna kyrkas öfver hela världen kända och
länge idkade bruk för att visa, huru slående denna
förutsägelse gått i fullbordan. Rom föreskrifver dyrkandet
af en oblatgud — hostian, oblaten eller sakramentet
— och utslungar sin bannstråle mot alla, som neka att
godkänna detta. Kyrkomötet i Trident har tydligt
förklarat läran om transsubstantiationen, eller att brödet
och vinet i nattvardens sakrament "förvandlas till" vår
Herre Jesus Kristus, sann Gud och människa, och tillägger: 
"det finns därför hädanefter intet tvifvel om, att ju
alla trogna kristna äro pliktiga att tillbedja detta heliga
sakrament, och att till detta ändamål inför detsamma 
frambära samma dyrkan, <i>latria</i><footnote>Latria, Gudstillbedjan, i motsats till helgonens
tillbedjan. </footnote>, hvilken bör ägnas
den sanne Guden ... "Om någon säger, att detta heliga
sakrament icke skall tillbedjas eller kringbäras i
procession, eller offentligen visas för folket att alla må
tillbedja det, eller att de, som göra det, äro afgudadyrkare,
<i>han vare förbannad</i>". Denna dyrkan ägnas af
katolikerna åt hostian, den af prästens tjenstekvinna
tillverkade oblaten, ej blott när den upplyftes, då
sakramentet utdelas, utan äfven när den bäres omkring i
processioner genom gatorna. Alla mötande personer
uppmanas därvid genom ljudet från en klocka att tillbedja
"den gode guden", som går förbi, och de förbannas i
den händelse de neka. Romerska kyrkan ålägger alla
sina millioner medlemmar i alla land såsom en högtidlig
och oafvislig plikt att tillbedja en brödbit, framstäld af
mjöl och vatten, och af hvilken en människa kan äta
eller en råtta gnaga.

Millioner människor hafva dött martyrdöden, emedan
de protesterat mot detta afguderi och påstått, att det är
hädelse mot Gud att förkunna, att människan först kan
skapa denna Gud och därpå äta upp honom, en
trosbekännelse, långt mera förnedrande än någon hednisk.
I de dagar, då processioner vid Kristi Lekamensfesten
i de katolska landen utgjorde en synnerligen lysande
och imponerande ceremoni, då munkar, präster och
domherrar, kaniker, biskopar och ärkebiskopar i brokiga och
lysande dräkter åtföljde oblatguden genom de stora
städernas till trängsel packade gator, under alla
kyrkoklockornas högtidliga ljud, under militärmusik, koraler
och under det från rökelsekärlen uppsteg hela moln af
rökelse, var det icke lätt för en "kättare" att undgå
upptäckt. Från det ögonblick då hostian kom inom 
synhåll, tills den gått förbi och försvunnit ur sikte,
befalldes hopen att knäböja i djup tillbedjan och vördnad!
Och ve den människa, som vågade underlåta det!
Inkvisitionen blef med ens hans hem och <i>auto-da-féen</i>,
bålet, hans lott.

Men detta är likväl icke den värsta formen af
romerska kyrkans afguderi. Dess Mariadyrkan, tillbedjandet
af den heliga Jungfrun, är vida värre. Vi tveka att
upprepa alla de hädelser, hvilka med afseende å detta
ämne funnits bland romerske påfvars, prelaters och
andeliges efterlämnade skrifter. Hela litanior af böner
riktas till Jungfru Maria; egenskaper, hvilka tillhöra Guds
härlighet allena, tillerkännas henne, de mest öfverdrifna
och fantastiska andaktsöfningar utöfvas- invid hennes
relikskrin, alla Davids ett hundra femtio psalmer hafva
blifvit <i>omändrade</i> så att <i>Herren Jehovah</i> ersatts med
Jungfru Maria, såsom föremålet för bön och lof och
helig tillbedjan: "I din hand, o Jungfru, befaller jag
min ande, uppå dig bygger jag mitt hopp! Välsignad
vare den, som älskar ditt namn, o heliga Jungfru, din
nåd skall stärka hans själ. På dig, o heliga Jungfru,
hoppas jag, och jag skall aldrig hoppas förgäfves." Denna
psaltare af Bonaventura, biskop af Albano, har aldrig
blifvit förnekad eller förbjuden af romerska kyrkan.

Huru fullkomligt den mänskliga modern intagit sin
gudomlige Sons plats i katolikernas sinnen, kan man
lära sig bland annat af en särdeles omtyckt historia, som
berättas af den helige Fransiskus. "En munk hade en
syn; han såg två stegar, den ena röd, och på dess
öfversta steg satt Jesus Kristus; den andra hvit, och på
dess topp befann sig hans välsignade moder. Munken
lade märke till, att många, som försökte att stiga uppför
den förra stegen, föllo ned, sedan de endast kommit
upp några steg; när de åter försökte, misslyckades de

om och om igen och uppnådde på så sätt aldrig toppen.
Men sedan en röst uppmanat dem att försöka med den
hvita stegen uppnådde de snart den öfversta pinnen,
emedan den välsignade Jungfrun sträckte fram sina
händer för att hjälpa dem!" Falska läror, sådana som den
fabelaktiga om "Jungfru Marias upptagande till
himmelen" och den helt och hållet obibliska om jungfruns
"obefläckade aflelse" hafva helt otvunget uppfunnits af
romerska kyrkan för att rättfärdiga detta förgudande af
skapade varelser. Den senare läran har, som vi veta,
först kungjorts så sent som 1854 af påfven Pius IX, i
Peterskyrkan i närvaro af två hundra biskopar, och
uppfyllde romerska kyrkan med glädje.

Nedanstående är ett utdrag af en rundskrifvelse från
Pius IX: "Men på det att vår barmhertigaste Herre må
mera villigt lämna ett öra åt våra böner och uppfylla
dem, må vi därvid alltid åkalla Guds allraheligaste
moder, den obefläckade Jungfru Maria, att hon må fälla
förbön hos Honom, ty hon är allas vår ömma moder,
vår medierska, vår förespråkerska, vårt säkraste och
största hopp, och intet kan vara starkare, intet kan
hafva större inflytande hos Gud än hennes mellankomst!"

Själfva "Te Deum" har blifvit parodieradt till Marias
ära: "Vi prisa dig, o heliga Guds moder! Vi erkänna
dig, o Jungfru Maria! Hela jorden dyrkar dig, du den
evige Fadrens maka! Helig, helig, helig, Maria, Moder
och Jungfru. Kyrkan förenar sig öfver hela världen
för att åkalla dig, det gudomliga "Majestätets moder!"
Och trosbekännelsen har förgycklats på liknande sätt.

Det är imellertid ej endast Jungfrun, som dyrkas.
Äfven bilder af henne, fullkomliga dockor, tillbedjas.
Må vi blott erinra om den förnedrande ceremonien
"Jungfruns kröning", som firas hvarje år, och i hvilken
själfve påfven deltager; tänk på hur Augustinians 
madonna och andra madonnor dyrkas! Mariadyrkan utgör
hos det okunniga folket en verklig bilddyrkan, afguderi
i dess mest sinnliga och barnsliga form, en tillbedjan af
en vanlig docka!

Utrymmet tillåter oss att blott helt flyktigt omnämna
de andra formerna af denna bilddyrkan, som så
fullkomligt kännetecknar romerska kyrkan: dyrkan af
"korset", af "bambino"<footnote>Bambino, lindebarnet, en docka som jungfrun håller i
sin famn.</footnote>, af St. Petrusbilder, de många
helgonens dyrkan, relikdyrkan och liknande hädelser. Till
och med om ämnet endast ytligt granskas, blir likväl
den öfvertygelsen orubblig, att det påfliga Rom i alla
hänseenden öfverträffat det hedniska Rom i fråga om
det förnedrande i dess afgudadyrkan, och sinnet hos en
troende kristen känner sig uppfylldt af beundran inför
visdomen och förutseendet hos.den inspirerande helige
Ande, som så många århundraden förut, innan romerska
kyrkan ännu fanns till, så tydligt framställde denna
kyrka for Johannes såsom "styggelsernas eller
afgudarnas moder".

Vi vilja slutligen anföra några träffande och
vältaliga ord af en annan författare: "Den helige Ande
förutsåg utan tvifvel, att romerska kyrkan skulle komma att
genom många stora och grofva styggelser skända
sanningen, att hon skulle bannlysa alla, som icke ville förena
sig under hennes välde och förklara dem vara uteslutna
från Kristi lekamen och från allt hopp om en evig
frälsning. Den helige Ande förutsåg äfven, att Rom
skulle komma att utöfva ett stort och vidsträckt
herravälde under många släktled medels sina djärft framställda
anspråk på enhet, ålder, helighet och allmännelighet:
förutsåg äfven, att dessa påståenden skulle komma att
understödas af många världsliga regeringars makt, hvilka

skulle uppstå efter det hedniska romerska rikets
upplösning, och att Rom på så sätt skulle blifva i stånd att
inför världen uppträda med en suverän makts stolta
hållning och med all världslig framgångs bländande glans:
förutsåg äfven att kyrkan i Rom skulle fängsla
människornas inbillning medels konstens tjuskraft förenad med
religionens samt förblända deras sinnen och vinna deras
beundran medels lysande färger, öfverväldigande pomp
och slösande prakt; förutsåg äfven, att den skulle
förföra deras lättrogenhet medels föregifna underverk och
mysterier, syner, drömmar och hänryckningar, och skulle
åberopa dylika vittnesbörd för att stödja sina
besynnerliga läror; förutsåg äfven att denna kyrka skulle göra
männen och ännu mera kvinnorna till sina slafvar genom
att slugt begagna sig af deras känsloströmningar och
genom att med farlig medgörlighet lämpa sig efter alla
deras mänskliga svagheter; att befria dem från besväret
att tänka och från tviflets oro genom att föregifva sig
kunna lämna dem sin så kallade ofelbara hjälp,
hvarigenom hon skulle stilla de sörjandes tårar genom att
utdela syndernas förlåtelse och lofva en evig frid åt de
hädangångne; att denna kyrka skulle säga sig kunna för
penningar borttaga syndabördan från det nedtyngda
samvetet och genom inrättandet af öronbikten och lämpligt
och vackert afvägda botgörelser för synden. Den helige
Ande förutsåg äfven, att denna kyrka skulle komma att
under många århundraden blomstra i stolt och lycklig
strafflöshet, innan dess synder skulle nå upp till himlen och
blifva ihågkomna inför Gud, och att sålunda många
släktled skulle blifva frestade att affalla från tron och blifva offer
för en dödbringande villfarelse, äfvensom att de, hvilka
höllo fast vid sanningen, skulle blifva föremål för lockande
smicker, djärfva anfall och grymma marter från denna
kyrkas sida. Den helige Ande förutsåg alltså, säga vi, allt
detta i sin gudomliga vishet och i sin egenskap af den
sanna kyrkans evigt välsignade lärare, förare och tröstare,
har han därför, genom att diktera Uppenbarelseboken för
Johannes, försett sin sanna och trogna församling med
ett himmelskt motgift mot alla dessa farliga, omkring
sig gripande olyckstillstånd som skulle hafva lång
varaktighet. I denna gudomliga bok har Guds helige Ande
afmålat den romerska kyrkan sådan som ingen utom
Han kunnat förutse, att den skulle blifva, och sådan den,
sorgligt och underbart att förtälja, äfven <i>blifvit</i>. Han
har därigenom brutit förtrollningen. Han har slagit
trollstafven ur romerska kyrkans hand, har bortryckt masken
från dess ansikte och med sin gudomliga hand tecknat
dess verkliga karaktär på dess panna, att den må kunna
ses och läsas af alla: <i>Hemlighet, det stora Babylon,
modern till skökorna och styggelserna på jorden.</i>

Romerska kyrkan håller Apokalysen, Jesu Kristi
uppenbarelse, i sin hand. Hon erkänner den att vara
af gudomligt ursprung. Och underbart att säga, hon
grundar sina anspråk just på dessa samma skäl, hvilka
känneteckna henne själf såsom den trolösa affälliga
kyrkan, Uppenbarelsebokens Babylon. Vi kunna inse detta
af nedanstående:

1.  Kyrkan i Rom skryter med att vara en allmännelig, 
universel, kyrka. "Och skökan sitter öfver många
vatten, hvilka äro folk och skaror och folkslag och
tungomål."

2.  Kyrkan i Rom påstår sig vara oförgänglig och
ofelbar. "Och skökan säger i sitt hjärta: "Jag sitter en
drottning och skall icke se någon sorg".

3.  Kyrkan i Rom berömmer sig af att hafva världslig 
makt och gör anspråk på öfverhöghet öfver alla.
"Och skökan har konungar inför sina fötter."

4.  Kyrkan i Rom skryter af att kunna göra 
underverk. "Och det gör stora tecken, så att det ock kommer 
eld att nedfalla från himmelen."

5. Kyrkan i Rom framhåller enheten i trosbekännelse 
hos alla sina medlemmar och deras inordnande
under ett synligt öfverhufvud. "Och skökan fordrar,
att alla skola mottaga hennes märke och att alla skola
dricka af hennes skörlefnads vredesvin."

Af allt detta framgår tydligen, att alla Roms
kännetecken i fråga om kyrkan äfven äro skökans tecken.
Roms segertroféer äro bevisen på hennes skam; själfva
hennes anspråk på att kallas Zion bevisa, att hon är
Babylon.

Vi hafva nu betraktat Uppenbarelsebokens tvänne
hemligheter. Ordet hemlighet betecknar någonting
osynligt, och här betyder det därjämte en kyrka, en
församling. Den första hemligheten har förklarats för oss af
Kristus själf: "Hemligheten af de sju stjärnorna, hvilka
du sett i min högra hand, äro de sju församlingarna."

Den andra hemligheten förklaras äfven: "Jag skall
säga dig hemligheten om kvinnan. Kvinnan är den
stora staden, som har konungavälde öfver jordens
konungar."

Den första hemligheten är hemligheten om de sju
stjärnorna.

Den andra hemligheten är hemligheten om de sju
kullarna.

Den första hemligheten omhandlar den allmänneliga
kyrkan i sin sjufaldiga utvecklings skepnad, inneslutande
inom sig alla de särskilda församlingarna.

Den andra hemligheten talar om en särskild kyrka,
kyrkan på de sju kullarne, kyrkan i Rom, som gör
anspråk på att vara den allmänneliga kyrkan.

Den första hemligheten framställer den allmänneliga
kyrkan, utsatt för att fela, men icke åläggande sina 
bekännare att erkänna dessa villfarelser såsom villkor för 
att blifva medlemmar af denna kyrka, samt därför 
genom Ordet och, sakramenten sammanhållna i apostolisk 
förening med Johannes och med Kristus, som är kyrkans 
hufvud och medelpunkt, och hvilken kyrka styres af ett 
apostoliskt prästerskap, hvilket lyser liksom en stjärna 
i Kristi hand.

Den andra hemligheten betecknar <i>den särskilda kyrkan 
i Rom,</i> hållande sina falska lärors bägare i sin hand, 
bjudande alla nationer att dricka därur.

Det första är en hemlighet af gudaktighet. Det 
andra en af orättfärdighet".

Det föregående är anfördt efter ett beundransvärdt 
litet arbete, betitladt "Babylon" eller en granskning af 
frågan: "Är Romerska kyrkan liktydig med 
Uppenbarelsebokens Babylon?" af Chr. Wordsworth, teol. dr. 
förut präst vid Westminster, London, sedermera biskop 
i Lincoln. Denna bok kan med skäl kallas ett oemotsägligt 
bevis för ett bekräftande svar på ofvannämnda 
fråga. År 1850 utmanade författaren i följande ordalag 
den romerska kyrkan att besvara hans bevisföring: "Om 
någon präst eller medlem af romerska kyrkan, kan 
motbevisa dessa mina slutsatser, uppmanas han härmed att 
göra det. Nog <i>vill</i> han utan tvifvel, om han <i>kan;</i> om 
alltså ingen försöker, må det antagas, att ingen kan göra 
det, men om han ej kan det, bör han, såvida hans eviga 
frälsning är honom kär, lyssna till den sanning, som 
predikas för honom genom Johannes Uppenbarelses ord 
och med Kristi röst". För sexton år sedan, då 
ofvannämnda arbete ånyo utgafs, upprepade författaren denna 
utmaning, men intet svar har till denna dag lämnats 
af någon medlem af romerska kyrkan. Romerska kyrkan, 
som är mållös, känner sig således skyldig 
inför Gud!

—
</chapter>


””<chapter name="ANDRA KAPITLET. Syndens människa eller Antikrist.">
<h1>ANDRA KAPITLET.</h1>

<h2>Syndens människa eller Antikrist.</h2>

I nära samband med Uppenbarelsebokens profetior 
rörande <i>Det stora Babylon</i>, hvilket, såsom vi sett, 
förebildar den affälliga kyrkans i Rom tillvaro, karaktär, 
utveckling och slutliga undergång, står en annan profetia, 
så nära förbunden med den förra, att man icke kan taga 
den ena i ompröfning utan i sammanhang med den 
andra.

Kvinnan, som framställes såsom den lastbara 
kyrkans sinnebild, ses sittande på "ett skarlakansrödt 
vilddjur, som var fullt med hädiska namn och hade sju 
hufvud och tio horn”. Liksom ängelns tolkning sätter 
kvinnan i samband med <sc>Rom</sc> medelst orden: ”Kvinnan, 
som du såg, är den stora staden, som har konungavälde 
öfver jordens konungar”, på samma sätt ställer 
uttydningen äfven ”vilddjuret” i samband med <sc>Rom</sc>, ty, sedan 
ängeln betecknat dess sju hufvuden såsom sju på 
hvarandra följande styrelseformer, säger han om dessa: ”fem 
hafva fallit och <sc>en är</sc>”. En af dessa sju styrelseformer 
åsyftas således här vara <i>den styrande makten på den 
tid, då Uppenbarelseboken blef oss gifven</i>. Denna makt 
var således romerska kejsardömet, hvars öfverhufvud, 
tyrannen Domitianus, förvisade aposteln Johannes till ön 
Patmos, och det var under de hedniske romerske 
kejsarnes förföljelser som den tidens heliga kristna fingo 
undergå martyrdöden.

Denna makts såväl förflutna som framtida historia 
skildras i korthet af ängeln. Fem af dess styrelseformer 
hade då redan följt efter hvarandra. I sin sjette form 

fanns den till på denna tid, en sjunde skulle följa, men
vara helt kort, hvarpå <i>den åttonde och sista</i> skulle
uppkomma och räcka länge; och det är just under det att
vilddjuret styres af detta åttonde och sista hufvud som
kvinnan ses sittande därpå. Ängeln talar om ”hufvudena” 
eller styrelseformerna och säger: ”fem hafva fallit,
en är, och den andre har ännu icke kommit, och när
han kommer, skall han icke länge förblifva. Och
vilddjuret som var och icke är, <i>han är den åttonde</i> och är
af de sju och går bort till förtappelse”.

Detta skarlakansröda vilddjur betecknar sålunda
sinnebilden af <i>den sista och slutliga formen för den
romerska makten</i>, det sista utvecklingsskedet af denna makt,
hvars hela bana förut skildrats genom profeten Daniels
fjärde stora djur i sjunde kapitlet. En omsorgsfull granskning 
af dessa profetior lämnar icke något: tvifvel om,
att <i>samma</i> makt för tredje gången framställes
sinne-bildligt genom ”vilddjuret som uppstiger ur hafvet”,
hvilket omtalas i Uppenbarelsebokens trettonde kapitel.
Dessa skriftställen gifva oss en trefaldigt upprepad
profetisk historia om en och samma makt, och denna makt
är utan tvifvel det stora, förfärliga, ofantligt starka
<sc>romerska riket</sc>, det fjärde världsriket, räknadt från
Babylons tid, detta fjärde rike, hvilket såväl i Daniels
syn om de fyra djuren som i Nebukadnezars syn om den
stora bildstoden framställes såsom ett och detsamma,
och hvilket skall fortfara att bestå ända tills himmelens
Gud skall återupprätta sitt eviga himmelska rike.

Denna makt framställes i likhet med de tre
föregående rikena såsom ett <i>vilddjur</i>, det vill säga såsom
ett förnedradt, okunnigt och roflystet välde. Daniel såg
det på Belsazars tid, långt före Kristi ankomst, såsom
ett djur med <i>ett</i> hufvud; Johannes såg det på Domitianii
tid, då det redan funnits till under mer än åtta 
århundraden, såsom ett djur med <i>sju</i> hufvuden. En fullkomligare 
förklaring därpå uppenbarades sålunda helt naturligt 
för den senare siaren. Det är för oss en känd sak,
att det stora romerska riket i verkligheten också vid
denna tid redan haft sju olika och lätt igenkännliga
styrelseformer, hvilka uppräknas af Livius, Tacitus och
historieskrifvare i allmänhet. Rom styrdes i tur och
ordning af konungar, konsuler, diktatorer, decemvirer,
folktribuner, militäriske kejsare och despotiske kejsare.
Styrelseformen var under de tvänne senare slagen af
regenter alldeles olika, ehuru namnet kejsare var
gemensamt för dem båda.

Det romerska riket framställes först såsom en
helstat och därefter såsom en stat, delad i <i>tio</i> delar.
Världshistorien bekräftar också att så varit förhållandet med
romerska riket. Från dess början och ända till fjärde
århundradet var det en helstat; efter dess förfall och
omstörtande såsom världsrike blef det styckadt i många
sins emellan oberoende riken, hvilka endast
sammanhöllos genom en gemensam lydnad under påfvarne i
Rom. Antalet särskilda riken, i hvilka romerska riket
i Europa delades, har alltid varit omkring tio, ibland
precis tio, ibland nedgående till åtta eller nio, eller
tillfälligt ökade till tolf eller tretton, men i allmänhet har
det varit tio. ”Det torde vara onödigt”, säger biskop
Wordsworth, ”att uppräkna de <i>tio</i> konungariken, i hvilka
romerska riket delades, eller att bevisa att det delades i
jämnt tio riken. Det äldsta skriftställe, som innefattar
profetian om en framtida delning af romerska riket, är
Daniels 2 kap. 42 vers, eller synen om den stora
bildstoden, hvarest dessa riken betecknas genom belätets
<i>tår</i>. Eftersom de äro tår, måste de vara tio, Därför
bibehålles alltjämt tiotalet, hvarhelst denna delning i
senare profetior omtalas. Tiotalet förbinder på så sätt 

alla dessa profetior med hvarandra och visar, att de alla
betyda en och samma sak”. Detta medgifves äfven
allmänt och kan icke förnekas; det är en sak, som ligger
i öppen dag i Europas historia, allt sedan romerska rikets
delning, och lämnar en viktig nyckel till en riktig
lösning af dessa redan fullbordade profetior.

Den viktigaste punkten i fråga om detta trefaldt
förebildade romerska rike — att döma af den stora
betydelse, som den inspirerande helige Ande lägger just på
denna punkt — är <i>dess samband i dess andra utvecklingsskede 
med en särskild ondskans makt</i>, hvars uppkomst,
karaktär och handlingar beskrifvas mera utförligt än
själfva rikets. Det är tydligt, att det ”lilla hornet” i
Daniels 7:de kap. och vilddjurets åttonde hufvud” i
Uppenbarelsebokens 13:e och 17:e kapitel beteckna <i>någon
viktig och hemlighetsfull ondskans makt</i>, som skiljer sig
ifrån, men likväl står i förening med romerska riket i
dess andra eller delade tillvaro. Huru betydande Gud
anser denna makt vara, kan skönjas däraf, att en mer
än tio gånger utförligare beskrifning gifves på detta rike,
eller denna makt, än som lämnas på hvarje af de
föregående tre stora världsväldena. Dessa beskrifvas på en
vers för hvart och ett, ”det lilla hornets” däremot
upptager tio eller elfva verser, liksom om en tio gånger
större vikt vore fästad vid detta sällsamma välde, som
var förut bestämdt att uppstå under romerska rikets
andra, utvecklingsskede, än vid betydelsen af något af
forntidens föregående stora och väldiga riken. Det
lägges dessutom särskild vikt på detta ”horns”, detta
”hufvuds” eller väldes karaktär och handlingar, hvilka
bestämma vilddjurets slutliga undergång.

Innan vi undersöka närmare <i>hvilken denna makt är</i>,
vilja vi till dessa tre profetior förena en fjärde och i 


korthet skärskåda aposteln Paulus' förutsägelse om
<i>syndens människa.</i>                         

"Men vi bedja eder, mina bröder, angående vår Herre
Jesu Kristi tillkommelse och vårt församlande till honom, att
I icke hastigt låten rubba eder från besinningen eller förskräcka
eder, hvarken genom ande eller genom tal eller genom något
bref, såsom från oss, såsom om Herrens dag vore för handen.
Ingen bedrage eder på något sätt; ty dessförinnan måste
<sc>affallet ske</sc> och <sc>syndens människa, fördärfvets son,</sc> varda
uppenbar, som sätter sig emot och upphäfver sig öfver allt, som
kallas Gud eller heligt, så att han sätter sig i Guds tempel
såsom en Gud och föregifver sig själf vara Gud. Minnens I
icke, att jag sade eder detta, när jag ännu var hos eder? Och
nu <i>veten I</i> hvad det är, som hindrar, på det att han i sin tid
må varda uppenbar. Ty laglöshetens hemlighet är redan
verksam, allenast den som nu hindrar, han måste undanrödjas.
Och då skall <sc>den laglöse</sc> varda uppenbar, hvilken Herren skall
dräpa med sin muns anda och tillintetgöra genom
uppenbarelsen af sin tillkommelse; och dennes tillkommelse sker i följd
af <i>Satans verksamhet</i> med all lögnens kraft och tecken och
under och med allt orättfärdighetens bedrägeri bland dem som
varda förtappade, därför att de icke hafva mottagit kärleken
till sanningen, att de måtte blifva frälsta. Och för den skull
skall Gud sända dem kraftig villfarelse, så att de skola tro
lögnen (2 Tess. 2: 1—11).

I sitt försök att borttaga ur Tessalonikernas sinnen
deras felaktiga förväntan att Kristi tillkommelse skulle
vara nära förestående, och hvilken kanske uppstått i följd
af uttrycket i Pauli tidigare epistel: ”vi, som lefva och
lämnas kvar till Herrens tillkommelse”, påminner Paulus
dem i sin senare epistel åter om något, som han mundtligt 
<i>sagt</i> dem förut, nämligen, att vissa händelser innan
dess skulle äga rum, såsom att ett affall skulle ske inom
kyrkan, ett affall, hvars begynnande verksamhet redan
kunde ses. Detta affall skall, säger han, härleda sig
från en förfärlig ondskans makt, hvilken han därpå
beskrifver, men han säger dem tillika, att denna makt ej 

skall blifva fullt uppenbar, förrän ett visst hinder blifvit
imdanröjdt, och han tillägger: I veten hvilket detta
hinder är.                                                                           

Kyrkofädernas äldsta traditioner innehålla, att det
hinder, hvilket här åsyftas, vore det dåvarande <i>romerska
kejsardömet,</i> men att Paulus, emedan han förut
muntligt kungjort detta förhållande för församlingen, af
försiktighetsskäl undvek en mera tydlig förklaring i detta
hans skriftliga meddelande. Han gjorde detta för att
icke utsätta de redan så förföljda kristna för nya faror
genom att i deras fienders händer lämna bevis, hvilka
skulle hafva ansetts såsom en upprorisk lära.

Muntliga meddelanden äro ofta opålitliga vägvisare,
men i detta fall synas desamma särskildt värda att
beaktas. Det omskrifna förhållandet var såväl en <i>mycket
viktig</i> som en mycket enkel sak; församlingen, hvilken
från aposteln erhöll denna påminnelse, skulle sannolikt
icke glömma den och kunde knappast begå något
misstag, om denna påminnelse upprepades vidare. De kristna
församlingarna <i>kunde</i> icke på den tiden genom andra
källor än <i>muntliga meddelanden</i> få kännedom om det
förhållande, på hvilket aposteln hade syftat med detta
sitt uttalande. Aposteln undvek <i>afsiktligt</i> att uttala sig
närmare härom i sitt inspirerade bref. Vi hafva därför
skäl att vara tacksamma, att den muntligt fortplantade
berättelsen rörande detta hinder är af så gammalt datum
och så utförlig samt öfverensstämmer med hvad vi lära
på andra ställen i den heliga Skrift, såväl som ock
därför att det i fråga om denna punkt ej finnes någon
annan tradition i motsatt anda. Af kyrkofadern Irenæus,
lärjunge till Polykarpus, som var Johannes samtida, få
vi först veta, att detta hinder, hvilket Paulus omtalat
under sitt besök hos Tessalonikerna, och till hvilket han
i sitt andra bref hänvisar, vore <sc>romerska kejsardömet,</sc>

och ända från Irenæus äro alla de öfriga kyrkofäderna
samstämmiga i detta påstående. Paulus säger till den
äldsta församlingen: <i>I veten;</i> och den äldsta
församlingen — ehuru icke liktydig med den äldsta
generationen — säger oss hvad den visste, och icke kunna väl
vi påstå, att den misstagit sig? Huru skulle vi kunna
vara i stånd att rätta dess misstag?

Det finns dessutom starka skäl för att antaga, att
församlingen hade rätt, ty hur skulle väl Irenæus och
kyrkofäderna kunnat <i>uppfinna</i> en dylik osannolik
förklaring? De skulle mycket förr kunnat tro romerske
kejsaren om att själf vara Antikrist än anse honom vara
det stora hindret för Antikrists uppenbarelse! Beviset
för sanningen i denna muntligt fortplantade berättelse
är dess tillvaro på en så tidig tidpunkt, då vi redan
se den omtalad af Irenæus.

Denna sak är af stor vikt, emedan detta dess
samband med <i>romerska kejsardömet</i> utgör en af länkarna i
bevisföringens kedja angående ”syndens människa” och
fördärfvets son”, hvilken här af aposteln förutsäges vara
en och densamma som den makt, som beskrifves i de
tre profetior, vi förut skärskådat. Han skulle härska
i <sc>Rom</sc>, ty annars behöfde ej den därstädes styrande
makten vara ett hinder för hans uppenbarelse! Han
skulle komma till väldet kort efter de romerska kejsarnes
fall: ”<i>då</i> skall den laglöse blifva uppenbar”; han skulle
utgå från Satan, ty det heter: ”hvars tillkommelse sker
i följd af Satans verksamhet”; han skulle blifva en
kyrklig makt, ehuru han skulle blifva efterträdare till
rent världsliga härskare, ty ”Guds tempel” eller ”den
kristna kyrkan” skulle blifva den förnämsta skådeplatsen
för hans skryt och högfärd; han skulle blifva en
motståndare till Kristus och hans lärdomar; och han skall
tillintetgöras, liksom det ”lilla hornet”, genom 

uppenbarelsen af Kristi andra tillkommelse. I alla dessa
afseenden finna vi en slående likhet mellan den makt, som
förutsäges af Paulus, och den, om hvilken profeteras af
Daniel och Johannes, och som icke tvänne dylika makter
kunde finnas till bredvid hvarandra, måste allt detta
hafva afseende på en och samma makt. Dess uppkomst,
handlingar, karaktär och slutliga tillintetgörelse
förutsägas här i enkla ord, under det att de i de andra
profetiorna äro beslöjade under ett sinnebildligt språk.

Om vi nu vilja söka lösningen till denna fyrdubbla
förutsägelse, måste vi följaktligen hopknyta de drag,
hvilka lämnas i hvarje profetia särskildt, och, i det vi
hålla oss till grunddragen i den fortskridande
uppenbarelsen, tillämpa de slutsatser, hvilka kunna härledas från
äldre profetior på de senare profetiorna och dem, hvilka
kunna dragas från de senare genom den sista.

De enskildtheter, hvilka uppenbaras rörande denna
stora och märkvärdiga ondskans makt eller ”syndens
människa”, äro hvarken få till antalet eller obestämda,
tvärtom, i likhet med dem, hvilka lämnades af den
profeterande Anden med afseende å vår Herre Jesus Kristus
före hans födelse, äro de talrika, fullständiga och mycket
bestämda. De innebära en utförlig förklaring i fråga
om tiden, stället och sättet för Antikrists uppenbarelse,
äfvensom rörande de omständigheter, hvilka skola åtfölja
denna, de känneteckna honom genom flere olika, djupt
betydelsefulla namn, de beskrifva hans karaktär och hans
handlingar emot Gud och emot människorna, hans
världsliga ställning, hans högmod, hans afgudadyrkan, hans
hädelser, hans falska och bedrägliga underverk, omfånget
af hans välde, hans medhjälpare, hans strid mot Guds
Lamm, varaktigheten af hans framgångar och makt,
orsakerna till hans förfall och undergång, hans slut och
eviga förtappelse. Dessutom betecknas han genom en
hemlighetsfull siffra, afsedd att för de visa utgöra ett
säkert kännemärke. Afsikten hvarför denna profetiska
bildbeskrifning lämnats åt den troende kyrkan är i
sanning den, att hon därigenom må kunna igenkänna sin
ärkefiende, när han skulle visa sig, att hon måtte styrkas
under alla sina lidanden under hans välde och
uppmuntras att stå honom emot allt intill döden. Det är ett
porträtt, på hvilket man icke kan misstaga sig, dess drag
äro alltför förfärliga och alltför utpräglade för att kunna
höra till mer än en förkroppsligad ondska.

Genom att alltså med tillhjälp af den heliga Skrift
själf tolka de sinnebilder, under hvilka verkligheten döljer
sig, och för våra sinnen hopställa de spridda vinkar
denna fyrdubbla profetia innehåller om syndens människa
och fördärfvets son, vilja vi försöka utpeka den makt,
som i alla afseenden motsvarar den bild, hvilken i
korthet beskrifvits af den inspirerade pennan. Vi känna
oss fullt öfvertygade och hoppas vara i stånd att bevisa
för hvarje fördomsfri läsare, att denna makt är den <b>följd
af romerska påfvar, denna rad af tiara-krönta monarker,
hvilken under mer än tolf hundra år härskat öfver det
romersk-katolska Europa med samma rang som världsliga
furstar och under sin spira förenat västerns kristna
konungadömen.</b>

Anhängarne af den motsatta åsikten, eller att
profetiornas uppfyllelse först skall äga rum i framtiden,
hysa en annan uppfattning härom och påstå att den
fyrdubbla profetian i fråga har afseende på en bestämd
personlighet och icke betecknar en hel följd af härskare.
Låtom oss därför undersöka betydelsen af de sinnebilder,
hvilka profetian begagnar, och de bevis, hvilka anförts i
dessa förutsägelser, för att utröna hvilken åsikt som visar
sig bäst öfverensstämma med den heliga Skrift.

I Daniels syn om de fyra djuren framställes makten

i fråga såsom ett horn på det romerska vilddjuret —
”ett litet horn”. Ett horn betyder i dessa symboliska
profetior ibland blott en enda särskild personlighet, en
konung, ibland åter en hel dynasti eller en hel följd af
härskare. Getabockens eller grekiska kejsardömets
”ryktbara horn”, hvilket allmänt erkännes hafva betecknat
Alexander den store, utgör ett exempel på sinnebildens
nyttjande enligt den förra bemärkelsen, men i de ”fyra
horn”, hvilka växte upp i detta ryktbara horns ställe
och som betecknade de fyra dynastier, hvari Alexanders
rike delades, Ptoleméerna, Selevkiderna o. s. v. hafva vi
ett bevis pä dess nyttjande i den senare betydelsen.

Det blir således en ofantligt viktig fråga, i <i>hvilken</i>
betydelse symbolen nyttjats i den profetia, hvilken vi
här försöka att uttyda. Betyda de tio hornen, och deras
samtida ”det lilla hornet”, <i>personliga</i> härskare, eller
betyda de <i>en följd af härskare?</i> För att erhålla mera ljus,
vända vi oss först till ängelns uttydning af synen. ”De
tio hornen äro tio <i>konungar,</i> hvilka skola uppstå, och
efter dem skall uppstå en annan”. Om nu ordet
<i>”konung”</i> här <i>nödvändigt</i> endast betecknar en enda personlig
monark, ja då är frågan besvarad; de tio hornen måste
i så fall vara tio särskilda konungar, och deras samtida
”det lilla hornet” måste då äfvenledes vara blott en enda
sådan personlighet. Om så är, har framtidsskolan rätt;
ty eftersom vi veta, att "syndens människa" skall finnas
till vid Kristi återkomst, är det klart, att denna makts
utveckling tillhör <i>framtiden,</i> emedan en personlighet
endast kan lefva en vanlig människas tid. <i>Om,</i> — vi
upprepa det — ordet <i>konung</i> nödvändigt <i>måste</i> beteckna <i>en</i>
viss människa och icke en hel följd af män, då måste
hela det protestantiska tolkningssystemet vara felaktigt;
då måste hela den ofantliga skaran af martyrer,
bekännare och uttydare, hvilka alla vittnat, att de känt igen

Antikrist och hört hans röst och känt hans förtryck,
vara vilseledda och låtit bedraga sig att alldeles
förvränga betydelsen af Guds ord; då hafva Waldenserna,
Wycliffarna, Johan Huss och Hieronymus af Prag såväl
som alla deras kamrater i lidandet misstagit sig i fråga
om detta utomordentligt viktiga ämne, och då är äfven den
händelse, hvilken det nittonde århundradets sanna
troende förvänta, icke Kristi nära förestående återkomst
utan, såsom framtidsskolan påstår, just detsamma,
hvilken det första århundradets Tessaloniker uppmanades
att vara uppmärksamma på — en föregående
tillkommelse och uppenbarelse af Antikrist.

Det är därför en fråga af vikt, och hvilken icke
får behandlas ytligt: måste ordet <i>konung</i> i allmänhet och
såsom det nyttjas i den heliga Skrift nödvändigt betyda
endast <i>en</i> person? Af svaret på denna fråga beror till
en stor grad vårt omdöme, huruvida den sedan länge
förespådde Antikrist utgör en makt, som tillhör det
förflutna och nutiden, eller om vi ännu måste förvänta hans
regering såsom en kommande tilldragelse.

En af grundparagraferna i Englands konstitution
lyder så: ”Konungen dör icke!” Försäkrar nu denna
paragraf en individs odödlighet, eller utgör den icke
snarare en försäkran om varaktigheten af <i>”det kungliga
ämbetet”?</i> ”Konungen af England är en konstitutionell
monark”; detta är ett påstående, som lika mycket afser
drottning Victoria, ehuru hon icke alls är en konung,
som Georg III, ty det förfäktar hvad som är
kännetecknande för hela följden af engelska monarker. Om
vi läsa: ”Konungen af Preussen förde krig mot
kejsaren af Frankrike”, så inbilla vi oss ju icke, att de
tvänne härskarne utkämpade ett envig, utan vi förstå,
att orden konung och kejsare här begagnas på ett
ställföreträdande sätt, i det att ”konungen” betyder 

representanten för sitt konungarike och ”kejsaren” för sitt
kejsardöme. I vanligt tal kan sålunda ordet ”konung”
betyda såväl en personlighet som ock en ämbets- eller
ställföreträdande värdighet; textens sammanhang måste i
hvarje särskildt fall bestämma denna betydelse. I fråga
om korta tidskiften och alldagliga händelser nyttjas ordet
vanligtvis i personlig bemärkelse, men däremot eller då
det har afseende på en längre tidsföljd i historien eller
betecknar stora abstrakta grundsatser, har det betydelsen
af själfva det konungsliga ämbetet eller högsta
värdigheten.

Så vidt som alltså det vanliga bruket kan vara en
ledare, är ordets betydelse i sin vidsträcktare bemärkelse
sannolikt här det rätta, ty detta ställe i den heliga Skrift
omhandlar en följd af världsriken och lämnar ett utkast
till världens historia ända till tidernas slut. Men vi äro
icke hänvisade allenast till denna förmodan. Själfva
profetian nyttjar ordet i dess vidsträcktare bemärkelse,
alldeles strax före orden i fråga (Dan. 7 kap. 17 v.).
”Dessa stora djuren, som voro fyra, äro fyra <i>konungar,</i>
som skola uppstiga ur jorden”. Är det väl här fråga
om särskilda personer? Nej, utan däremot om <i>fyra
stora världsriken,</i> af hvilka hvart och ett skulle bestå
under århundraden under en hel följd af härskare.

Detta bevisar likväl blott, att de tio hornen och det
lilla hornet <i>kunna</i> betyda dynastier och icke personer,
icke att de <i>måste</i> betyda det förra. Det visar på samma
gång att den heliga Skrift nyttjar ordet i båda
betydelserna, och många bekräftande exempel på en mera
vidsträckt betydelse af ordet skulle kunna anföras. (Jämför
Jer. 25: 9-13; 27: 6—7.)

Den stora frågan är således den: <i>huru</i> är det
nyttjadt i Daniels sinnebildliga profetior? En noggrann
undersökning skall visa oss, <i>att utaf sex ställen, på hvilka</i>

<i>detta ord förekommer, de fem måste tagas i den
vidsträcktare bemärkelsen och på det sjette stället äro
ordets båda betydelser lika användbara.</i> Det är sålunda
sannolikt att med de tio hornen och det lilla hornet
menats regeringar och icke enskilda personer.

Ett ytterligare bevis för samma åsikt finna vi i det
sakförhållandet, att dessa profetior ögonskenligen utgöra
en sammanhängande följd. Det finns inga luckor mellan
bildstodens olika delar i Nebukadnezars syn; de tio tårna
— hvilka synbarligen äro liktydiga med de tio hornen
längre fram — stå i förbindelse med benen af järn.
Tolkningen sammanbinder historiens olika skeden på
samma sätt. Det fanns intet mellanrum mellan
Belsazars fall och Medern Darius' tronbestigning. ”Den natten
tog han riket i besittning”. Och på samma sätt är det
allt igenom. Huru stridande mot alla följdriktiga
motsvarigheter skulle det då icke vara att tänka sig ett
mellanrum af tolf hundra år mellan romerska
kejsardömets undergång, såsom helstat betraktad, och början af
det delade riket, hvilket tvärtom framställts såsom
följande omedelbart efter det förra! Och detta då det är
en obestridlig och känd sak, att ett styckande i tio delar
i verkligheten ägde rum omedelbart efter upplösningen
af det gamla romerska riket, äfvensom att den då gjorda
delningen ägt fortfarande bestånd, ehuru med större eller
mindre ändringar, allt ifrån denna tid till våra dagar!

Profetian förespår, att romerska riket, sedan det
upphört att bestå såsom <i>ett</i> rike, skulle börja finnas till
såsom <i>tio</i> riken. Historien lär oss att en dylik delning
verkligen ägde rum; men under det att vi med vördnad
beundra öfverensstämmelsen mellan förutsägelsen och
verkligheten, vilja framtidsskolans tolkare inbilla oss, att
profetian icke förutsäger denna sanning, och att de tia
hornen icke äro någon sinnebild af de tio riken, i hvilka
hednatidens romerska kejsardöme delades, utan att, på
samma gång dessa tolkare öfverhoppa de tolf
århundraden, under hvilka dessa riken enligt världshistorien ägt
bestånd, påstå de, att profetian har afseende på en ännu
tillkommande tid och förutsäger att tio särskilda
personligheter skola uppstå, hvilkas korta banor endast skola
räcka några få år och komma att sluta med Kristi
återkomst. Är icke detta att göra Guds profetia om intet
genom att gifva den en dylik uttydning?

Därnäst är, hvilket vi härnedan skola visa, den
förutsagda <i>tiden</i> för dessa syners uppfyllelse på liknande
sinnebildligt sätt uttryckt som allt det öfriga och
angifven genom en dag-års-skala. Den varaktighet, som
enligt profetian tillmätes denna stora afgrundsmakt
blir sålunda 1260 år — eller en tid, två tider och en
half tid — och ensamt detta är ett afgörande bevis för
denna fråga. De tio hornen och det samtida lilla hornet
beteckna således dynastier, i likhet med det grekiska
väldets, getabockens, fyra horn och det Medisk-persiska
rikets, vädurens två horn.

Den sinnebild, som i Uppenbarelsebokens profetia
nyttjas för att beteckna denna onda makt, antyder
tilllika dess karaktär af dynasti och utesluter alldeles den
tanken, att här menats en enskild människa. Denna
onda makt afmålas såsom ett <i>åttonde hufvud</i> på det
romerska vilddjuret, alltså en åttonde styrelseform med
säte i Rom. Nu betecknade imellertid inga af det
romerska rikets föregående sju ”hufvuden” enskilda
härskare, utan hvart och ett af dem betydde en <i>följd af
härskare.</i> Det första hufvudet utgjordes af sju
konungar, hvilka regerade under en tid af 220 år; de fyra
nästföljande hufvudena voro konsuler, tribuner,
decemvirer och diktatorer, och dessa styrde öfver Rom i tur
och ordning under bortåt 500 år: därefter kommo 
sextiofem kejsare, hvilka härskade i ytterligare 500 år.
Därefter uppkom denna ”syndens människa”, som skall
blifva <i>det sista och viktigaste hufvudet på detta samma
romerska vilddjur.</i> Om alltså med denna syndens
människa menas en följd af härskare med säte i Rom och
därifrån styrande romerska riket under en tid af mer än
tolf hundra år, är detta fullt öfverensstämmande med
allt det öfriga. Men om det åttonde hufvudet endast
betecknar en enda individ, som utöfvar sin myndighet
under endast tre och ett hälft år, då står detta helt och
hållet i strid med hela sinnebildens riktiga jämnmått och
öfriga förhållanden. Öfverensstämmelsen fordrar, att det
sista hufvudet måste vara af samma slag som de
föregående, alltså beteckna <i>en samling eller en följd af
härskare.</i>

Pauli profetia till Tessalonikerna leder oss till
samma slutföljd. Den ”laglöses hemlighet” hade redan
på apostelns tid börjat sin verksamhet, hvars följd skulle
blifva denna ”syndens människa”. Men <i>om</i> nu denna
människa icke redan kommit och om hon, när hon
kommer endast skall härska under en tid af tre och ett halft
år, då komma vi att tvingas antaga denna märkvärdiga
slutsats, att Satan skulle behöfva en tid af aderton eller
nitton hundra år för att alstra denne ende kortlifvade
fiende till den sanna kristna kyrkan. <i>Reductio ad
absurdum!</i> (Bevis om det orimliga.)

Om däremot Antikrist uppstod, vid romerska
kejsardömets fall, blir allt klart och naturligt. Satan
verkade i hemlighet under en tid af tre eller fyra
århundraden för att fördärfva kyrkan medels falska läror,
högmod, världslighet m. m., och sedan han sålunda så
småningom förberedt världen och kyrkan för hans
mottagande, satte han Antikrist på tronen i Rom i
skepnaden af en hel följd af härskare, hvilka. i det de i sin
person förenade såväl en världslig som en andlig makt,
begagnade de sig af båda för att hindra sanningens
framgång, och hvarigenom de under mer än tolf hundra år
blefvo den onda maktens förnämsta ställföreträdare på
jorden.

Det kan icke nekas, att ju den tessalonikiska
profetian, om man <i>blott flyktigt läser igenom den,</i> gör
intryck af att endast förutsäga en enda personlighet. Men
detta uttryckssätt är alldeles i harmoni med stilen i den
profetiska tidräkningen, med detta gåtfulla system af
dag-år, d. v. s. en tidräkning där hvarje dag har
betydelsen af ett år, således tre och ett halft år, lika med
1260 dagar, betyda 1260 år, hvilket uttryckssätt valdes
af Gud för att hålla hoppet och förväntningen om Kristi
ankomst vid lif under hela förloppet af denna Guds
nådeshushållning. Om de första kristna hade redan från
denna tid klart insett betydelsen af denne förutsagda
”fördärfvets sons” dynastiska karaktär och således den
verkliga tidpunkten för hans ankomst blifvit för dem
tydligen uppenbarad, då skulle de första kristna
församlingarna genast förstått att tiden för Kristi återkomst
förutsagts inträffa först i en hopplöst aflägsen framtid.
Men fastän den äldsta kyrkan efter offentliggörandet af
Pauli andra bref till Tessalonikerna visste, att Antikrist
skulle uppkomma före Kristi återkomst, förmodade de
likväl, att han skulle vara en människa, hvars tid endast
skulle blifva af kort varaktighet, och hoppet därom
utgjorde således icke något hinder för deras väntan och
hopp på Herrens snara återkomst.

Vi skulle kunna anföra många andra bevis till
förmån för vårt påstående att den dynastiska karaktären
hos den makt, som motsvarar det ”lilla hornet” och det
”åttonde hufvudet” är det riktiga, men dessa må
imellertid vara tillräckliga. <i>Att det gått i fullbordan, är det</i>
<i>största beviset.</i> En dylik makt, som här förespåtts, har
funnits till, har utfört allt, hvad denna makt skulle göra,
har haft den karaktär och undergått den utveckling,
hvilka här beskrifvits. Denna makt uppstod vid den
kris, som förutsagts i profetian, den har varit bestående
under den däri fastställda tiden, den har i hvarje
afseende och på det mest noggranna sätt motsvarat
profetiornas uttalanden och igenkändes äfven af dem, som
ledo under dess välde, såsom den i profetian omnämnda
makten. Om ett särskildt inveckladt lås öppnas af en
till sin konstruktion lika invecklad nyckel, hvem
betviflar väl då, att ju den ena blifvit gjord så att den
skulle passa in uti det andra?

Bevisen för att påfvedömets historia innebär en
fullbordan af denna fyrdubbla profetia äro så talrika, att
det nästan är omöjligt att i korta drag framlägga dem
klart och tydligt. Lärda och skickliga författare hafva
fyllt oräkneliga volymer med bevis for, att påfvedömet
fullbordat hvarje punkt i dessa förutsägelser. Hvarje
historia från Medeltiden, hvarje beskrifning på
munkordnarne och jesuiterna, hvarje berättelse om påfvedömet
och dess framfart, hvarje bannbulla och dekret, som
utgått från den påfliga makten, många minnesmärken och
medaljer jämte många sorgliga martyrlegender lämna
vittnesbörd orn detta förhållande. Utrymmet nödgar oss
att här inskränka oss till själfva de enklaste dragen af
den öfverväldigande massa historiska vittnesbörd, hvilka
skulle kunna framläggas i detta ämne.

I. <sc>Påfvedömets ursprung.</sc> Daniels ”lilla horn” är
ett horn på det <sc>romerska</sc> vilddjuret, hvilket är en
politisk makt, som härskat öfver en del af det landtområde,
hvilket förut lydde under Cesarerna.
Uppenbarelsebokens ”åttonde hufvud” är äfvenledes ett hufvud på det
romerska djuret, samma djur, som ägde makten och redan


hade ägt den sedan flere århundraden, då
Uppenbarelseboken skrefs. Det finns två saker, hvilka antyda, att
<sc>själfva staden Rom</sc> skulle vara sätet för denna
styrande makt. Den utgör nämligen det ”<i>åttonde hufvudet</i>”,
och de sju föregående hufvudena hade alla regerat i Rom.
Och därnäst säger Paulus, att aflägsnandet af kejserliga
makten <i>från</i> Rom vore en nödvändig tilldragelse, innan
dess uppkomst kunde ske.

Som ett <i>”horn”</i> betraktadt skulle denna makt blifva
liten — ”ett litet horn”; dess besittningar skulle aldrig
blifva Vidsträckta i fråga om landtområde, ej heller
skulle dess rent politiska inflytande blifva stort, men
icke förty skulle det blifva mera inflytelserikt och
viktigt än alla de öfriga hornen. Det skulle skjuta undan
tre horn, där det växte upp bland de tio, men dessa
skulle, tyckes det, åter komma att intaga sina platser,
ty det talas äfven framdeles ständigt om tio horn. Ehuru
endast ett <i>horn,</i> äger denna makt några af ett <i>hufvuds</i>
egenskaper, ty dess ”ögon och mun” förläna åt det en
obestridlig öfverlägsenhet framför de öfriga. I
Johannes senare syn framställes samma makt <i>såsom ett
hufvud,</i> ett <i>åttonde hufvud,</i> hvilket uppstått i stallet för ett
tidigare sjunde hufvud, som erhållit ett dödligt sår. I
bägge sinnebilderna framställes denna makt såsom
varande i någon viktig bemärkelse en <i>fortsättning af det
gamla romerska kejsardömet.</i> Det närmast föregående
hufvudet, eller den närmast föregående regeringsformen,
skulle erhålla ett dödligt sår, så att det för en tid skulle
se ut som om vilddjuret vore tillintetgjordt; men under
detta åttonde hufvud skulle det åter få lif och blifva
lika starkt som någonsin förut. Det ursprungliga
kejsardömet skulle blifva deladt. I dess ställe skulle en mängd
mindre stater bildas, och samtidigt med deras
uppkomst skulle äfven detta märkvärdiga ”lilla horn” 

uppstå, denna enastående och synnerligen onda makt, som
skalle vara liten i territorielt afseende, men likväl
erhålla ett så öfvermattan stort inflytande, att det skulle
taga ledningen öfver alla de öfriga, blifva deras
öfverhufvud och på så sätt medels ett nytt band <i>återförena
de kort förut frånskilda delarna af det Västromerska
riket.</i>

För den som är förtrogen med Europas historia från
tiden för romerska rikets delning uti ett Östromerskt rike
under Valens och ett Västromerskt rike under
Valentinianus ända fram till tiden för reformationen, låter
denna profetia liksom <i>en bit historia.</i> Så noggrann och
så särskildt beskrifvande är hela gestaltningen, att om
det föreslogs såsom en prisuppgift att i korthet och i en
enda bild framställa de företeelser, hvilka kännetecknade
påfvedömets uppkomst, skulle det vara omöjligt att
uppställa någon bättre eller, tydligare.

Hvilka äro de bevisliga sanningar tillhörande denna
sak, sanningar som bestyrkts af historieskrifvare af
obestridlig noggrannhet och opartiskhet, hvilka
medgifvits af romersk-katolska författare och bekräftats genom
mångfaldiga vittnesbörd? Vi skola här i korthet besvara
denna fråga.

Sedan Konstantin öfvergått till kristendomen och
sedan denna antagits till rikets statsreligion, ökades
fördärfvet och världsligheten, hvilka länge funnits till
öfverflöd inom kyrkan, med häpnadsväckande hastighet.
Mot slutet af fjärde århundradet var biskopsdömet i Rom
redan försjunket i dessa och andra laster och fullt af
världslig ärelystnad. Rivaliserande biskopar täflade om
den kyrkliga öfverhögheten, och i förbund med världsliga
regenters blodiga vapen och vilda lidelser hängåfvo de
sig åt en lyx och en pomp, hvilka ej stodo tillbaka för
själfva kejsarnes.

Sedan kejsardömet störtats under Romulus
Augustulus, — sedan alltså det hinder, som omnämnes i
brefvet till Téssalonikerna, slutligen blifvit undanröjdt —
började laglöshetens hemlighet, som redan länge varit
verksam, att hastigt utveckla sig. Påfvedömets andliga makt
och anspråk voro stora, ehuru det ännu förflöt en tid,
innan det lyckades förvärfva en <i>världslig makt.</i> Då
romerska rikets delning började med barbarernas infall,
kom Italien på Odovakars och Herulernas lott. Men
deras rike blef aldrig befästadt eller starkt. Biskoparne
i Rom hatade den öfverhöghet, hvilken de voro tvungna
att underkasta sig, och önskade lifligt att störta den.
Inom tjugu år efter dess upprättande var detta
fullbor-dadt, och det <i>första</i> ”hornet”, som uppvuxit på Italiens
jord och som — i likhet med det hädangångna
kejsardömet — hindrade det lilla hornets utveckling, hade
ryckts upp med rötterna.

En ny makt efterträdde likväl den förra och
härskade under tvänne släktled öfver Rom och dess
biskopar. Östgöten Teodorik blef Italiens herre och påfvarne
nödgades under en tid af sextio år erkänna honom och
hans efterträdare såsom sina herrar och regenter. Men
biskoparnes egna anspråk och fordringar ökades hastigt
och höllo jämna steg med kyrkans växande fördärf. Det
Östgotiska oket blef slutligen outhärdligt för dem, och
det var hufvudsakligen genom biskoparnes inflytande
som. Belisarius, den östromerske kejsarens, Justinianus,
store general, lyckades fördrifva östgoterna från Italien.
Ett <i>andra</i> horn hade nu fallit för den uppgående makten.
Exarkatet i Ravenna upprättades, och mycket kort
därefter eröfrade en <i>tredje</i> barbarmakt största delen af
Italien. Alboin och hans lombarder förde spiran öfver
landets skönaste trakter, ehuru de undveko att taga Rom
till sin hufvudstad. Förnedrad till rang af rikets andra
stad, lämnades Rom i sina biskopars vård, och deras
makt började nu antaga en <i>blandad</i> världslig och andlig
karaktär. De hade ännu så länge inga världsliga
<i>besittningar,</i> men de eftersträfvade att taga plats bland
jordens härskare och började redan i vissa afseenden
tillvälla sig öfverhöghet öfver dessa. Världens gamla
hufvudstad hade på denna tid sjunkit mycket djupt i fråga
om politiskt inflytande och makt.

”Det stolta träd. i hvars skugga jordens nationer
hade hvilat, hade beröfvats sina blad och grenar, och
den förtorkade stammen lämnades att vissna i marken.
Stadens öfverhet och öfverbringarne af segerbudskapen
möttes ej längre på Appiska vägen och de fientliga
Lombardernas närmande kändes ofta och befarades ständigt.
. . . Roms Campagna förvandlades hastigt till en dyster
ödemark, i hvilken landet är ofruktbart, vattnet orent
och luften förgiftad . . . Roms namn skulle liksom Tebe
och Babylon eller Kartago blifvit utplånadt från jorden,
om icke <i>staden fått nytt lif genom en lifsorsak, som åter
upprättade den till heder och öfverhöghet.</i> Det gick en
sägen, att två judiska lärare, en tältmakare och en
fiskare, förr i tiden blifvit afrättade i Neros cirkus, och
vid slutet af 500-talet ägnades åt deras verkliga eller
föregifna kvarlefvor en tillbedjan såsom det kristna Roms
skyddshelgon. . . . Påfvarnes världsliga makt uppsteg
omärkligt ur tidens elände och olyckor, och de romerska
biskoparne, hvilka sedan dess dränkt Europa och Asien
i blod, blefvo drifna att härska som barmhärtighetens
och fridens präster . . . Roms olyckor invecklade den
apostoliske prästen i såväl fredens som krigets
angelägenheter.” (Gibbon, Romerska kejsardömets historia, dess
aftagande och fall. Kap. 45).

Det lombardiska herraväldet blef i sin tur 
outhärdligt för Roms ärelystna påfvar; och slutligen kommo
till följd af deras allvarliga uppmaningar och förfärliga
hotelser Pipin och Karl den store dem till hjälp,
utrotade Lombarderne från Italien, omstörtade deras makt
och <i>erbjöd påfven deras besittningar såsom en frivillig
gåfva.</i> 

Äfven det <i>tredje hornet</i> hade fallit för pafvedömets
växande makt, och detta häfdade fast och säkert sin plats
på det romerska vilddjurets hufvud. Romerska kyrkans
gamla arfvegods, som bestod af några hus och arrende,
gårdar, förvandlades genom dessa konungars frikostighet
till <i>världsliga besittningar, bestående af städer och
provinser.</i> Öfverlämnandet af Exarkatet till påfven utgjorde
första frukten af Pipins segrar . . . Denna storartade
gåfva tillförsäkrades påfven såsom en fri och absolut
besittning, och världen såg nu för första gången <i>en
kristen biskop beklädd med en världslig furstes
prerogativer:</i> rättighet att utvälja egna öfverhetspersoner, skipa
lag och rätt, pålägga skatter samt besittningstagandet af
palatset i Ravenna. (Gibbon. Kap. 49).

Således fullbordades på den påfliga makten i Rom
alla de sinnebildliga förutsägelserna i fråga om tiden,
stället och sättet för dess uppkomst.

”Jag betraktade hornen, och se, ett annat litet horn
steg upp emellan dessa och tre af de förra hornen blefvo
bortstötta af detta.” ”Och de tio hornen äro tio
konungar, som skola uppstå af det (fjärde) riket och efter dem
skall uppstå en annan, som skall vara de förra olik och
som skall nedslå tre konungar.” (Daniel). Vi göra
efterföljande utdrag ur ett nyligen utkommet arbete af en
romersk katolsk författare, som beskrifver påfvedömets
uppkomst, och hvilken knappast kunnat skildras
annorlunda, om författaren haft för afsikt att särskildt påpeka
huru fullkomligt profetian om ”det lilla hornet” gått i
fullbordan.


”Tillväxten af påfvarnes världsliga makt erbjuder
för sinnet ett af de mest utomordentliga fenomen, hvilka
människosläktets årsböcker hafva att uppvisa för vår
undran och beundran. Genom en egendomlig förening af
samverkande omständigheter uppväxte <i>en ny makt och
ett nytt välde i tysthet, men jämnt och säkert, på
romerska kejsarrikets ruiner,</i> detta rike, hvars välde sträckt
sin spira öfver, eller förskaffat sig aktning hos nästan
alla nationer, folkslag och raser, hvilka lefde under dess
storhets och berömmelses tid; och denna <i>nya makt, ehuru
den var af lågt ursprung,</i> slog djupare rötter och
utöfvade snart en <i>mera vidsträckt myndighet</i> än själfva
kejsardömet, hvars gigantiska ruiner den såg splittras
till atomer och förintas till stoft. I själfva Rom växte
Petri efterträdares makt bredvid och i den skyddande
skuggan af kejsarens; och så stort var påfvarnes
växande inflytande, att öfverbiskopens majestät inom kort
skulle komma att fördunkla själfva purpurns glans. Då
Konstantin förflyttade sätet för kejsardömet från västern
till östern, från Tiberns historiska strand till Bosporens
vackra kust, lades därigenom den första breda
grundvalen till ett herravälde, hvilket i själfva verket började
i och med denna viktiga förändring. Rom, som varit
vittne till födelsen, ungdomstiden, glansen och förfallet
hos detta mäktiga världsvälde, hvars namn och örnar
förts till den då kända världens aflägsnaste trakter, blef
från denna tidpunkt faktiskt öfvergifvet af arftagarne
till dess ryktbarhet. Och folket, som öfvergifvits af sin
kejsare och numera blefve ett lätt byte för de roflystna
barbarerne, mot hvilka det ej mera ägde mod att strida,
såg i biskopen af Rom sin väktare, sin beskyddare och
sin fader. År från år ökades påfvarnes världsliga makt
och styrka, utan våld, utan blodsutgjutelse och utan list;
endast genom omständigheternas öfverväldigande kraft
skapades den så att säga bokstanigen af Guds hand.”

II. <sc>Påfvedömets karaktär.</sc> De omständigheter,
hvilka stå i samband med påfvedömets uppkomst,
fullbordades sålunda såsom profetian förutsagt. Har nu
denna makts karaktär motsvarat beskrifningen på den
förespådde Antikrist? Vissa bestämda utbrott af ondska,
hvilka i det profetiska ordet uttryckligen framhållits,
skola omnämnas längre fram. Vi fråga därför först:
hurudan har påfliga maktens karaktär i <i>allmänhet</i> varit?
Om en annan fråga framställdes: ”hafva profetiorna om
Messias fått sin fullbordan i Jesus af Nazareth”? skulle
den kunna besvaras icke allenast genom en hänvisning
till bestämda förutsägelser, hvilka noggrant gått i
fullbordan, utan tillika genom en omfattande blick på massan
af messianska profetior. Den väntade Messias skulle
vara en underbar, öfvernaturlig varelse, begåfvad med
himmelsk makt och visdom, utmärkt genom oförliknelig
saktmodighet, renhet och helighet, rättvisa och
barmhärtighet, vara stor ehuru i ringhet, en martyr och likväl
en konung, ett offer och ändå en domare, den sanne
Gudens tjänare och likväl allas vår Herre. Genom dessa
allmänna drag liksom ock genom det att han föddes i
Bethlehem och uppfostrades i Nazareth, bevisades det,
att Jesus Kristus var Israels hopp.

Äfven Antikrist<footnote>”Antikrist är ett namn, som endast användes af
Johannes på fyra ställen, nämligen: ”Mina barn, nu är den
yttersta tiden. Och såsom I hafven hört, att Antikrist kommer, så
hafva nu ock många antikrister uppstått” (1 Joh. 2:18). ”Hvem
är lögnaren, (ο φευσης) om icke den, som förnekar att Jesus är
Kristus? Den är Antikrist, som förnekar Fadren och Sonen”.
(2: 22). ”Och hvar och en ande, som icke bekänner, att Jesus
har kommit i köttet, han är icke af Gud, och detta är 
Antikrists ande, om hvilken I hafven hört. att han skulle komma”.
(1 Joh. 4: 3).

De upprepade anföranden, att de kristna skulle <i>hafva hört</i>
omtalas denne Antikrists ankomst bevisa, att Johannes under
detta namn hänvisar till Daniels ”lilla horn” och Pauli
”syndens människa”. Namnet i sig själft betyder icke, såsom det
ibland blifvit sagdt, en erkänd <i>motståndare</i> till Kristus, utan
tvärtom en, som föregifver sig vara en <i>vice-Kristus, en Kristi
medtäflare,</i> en som antagit Kristi karaktär, intagit hans plats
och utöfvar hans ämbeten. De första antikristerne på
Johannes tid förnekade Fadren och Sonen <i>genom sina falska läror
om dem.</i> Enligt härledningen betyder ordet icke en person i
motsats till Kristus, utan en <i>motståndare till Kristus,</i> en vice
Kristus, en, som föreger sig vara Kristus.</footnote> har beskrifvits på ett snarlikt
allmänt sätt. Själfva hans olika namn skildra somliga 

af hans egenskaper. Han kallas ”den onde” eller ”den
laglöse”, som trotsar Guds uppenbarade vilja, hans
uppkomst sker ”i följd af Satans verksamhet”, han gör
uppror och reser sig mot Gud och hans folk. Han
kallas ”syndens människa”, en följd af en ”laglöshetens
hemlighets” verksamhet. Han är själfva motsatsen till
allt, som är heligt och godt, en förtryckare af alla som
älska Gud, ty Satan besjälar honom. Vidare kallas han
”fördärfvets son”, och detta namn, som af Herren
tilllades förrädaren Judas Iskariot, var ämnadt att bereda
oss på, att vi icke skulle söka syndens människa eller
Antikrist inom någon uppenbart otrogen makt, utan inom
en som uttryckligen bekände sig till Kristus.
Fördärfvets son var en affällig lärjunge, som förrådde sin Herre
med en kyss af låtsad vördnad och tillgifvenhet. Detta
namn leder oss till den slutsatsen, att en karaktär
snarlik Judas' skulle vara ett kännetecken på det stora
affallet och dess öfverhufvud och sålunda komma oss att
söka dess ägare inom den kyrka, som bekände sig till
Kristus, just inom den sfer, hvarest Paulus i sanning
förkunnar, att han skall uppenbaras.


Så mörkt skildras det moraliska tillståndet hos den
makt som förespåtts, hvilken denna nu än må vara, att
många anse, det <i>ingen</i> makt, som någonsin funnits till,
kan tänkas komma i fråga rörande en så förfärlig ondska
och synd, hvarför de skåda framåt i förväntan på något
framtidens vidunder af orättfärdighet, hvilket i högre
grad skall motsvara Den heliga Skrifts förutsägelser.

Om denna åskådning icke helt enkelt härleder sig
af obekantskap med historien, så utgör den en förklaring
på den sorgliga lätthet, hvarmed vanan vid och
förtroligheten med det onda för vår synkrets förminskar dettas
gräsligheter, ty det kan säkert styrkas att allt, för att
icke säga mer än allt, hvad dessa profetior förutsäga,
funnit sitt förverkligande hos de romerska påfvarne.

Det måste ihågkommas, att påfvarne i Rom äro
skyldiga inför Gud ej blott för alla de synder, de själfva
begått, utan äfven för alla de synder, för hvilka de
blundat, för alla de synder till hvilka de uppgjort
planen, för alla de synder, hvilka de uppmuntrat och gillat,
och framför allt för alla de synder, om hvilka de gifvit
<i>befallning</i>. Om man tager i betraktande deras
personliga karaktär samt inflytandet af deras exempel, om man
undersöker tendensen i de institutioner, hvilka de stiftat
och underhållit, om man granskar deras bannbullor och
lagar och iakttager dessas verkningar, och om man
därpå mångdubblar resultaten af allt detta, i det man
betänker vidden af deras herravälde, den långa tid detta
räckt och de anspråk på ofelbarhet och <i>gudomlig</i>
myndighet, som åtföljer det, skall en sådan oerhörd ondska
göra på sinnet ett så djupt intryck, att det trotsar all
beskrifning. Språket förefaller för svagt att kunna uttrycka
det, och det inspirerade ordet tyckes snarare hafva
understigit än öfverträfPat verkligheten.

Ej nog med att ett förfärande antal romerska påfvar 
personligen varit <i>ytterst dåliga</i> människor, hvilket
framgår af hvilken autentisk historia om påfvedömet som
helst; de hafva varit så lastfulla, att man måste
blygas att ens tala om de handlingar de föröfvat. Men ej
nog därmed, som sagdt, att de själfva missbrukat sin
höga ställning genom att de gifvit exempel på synder
af det mest upprörande och uppenbara slag, utan genom
sina lagar, hvilka fritagit det ofantligt stora andliga
ståndet i alla land från att stå under borgerlig
myndighet, hafva de äfven beskyddat andra, hvilka syndat
på samma sätt; och genom sina oräkneliga syndiga och
synd förorsakande förordningar och institutioner hafva
de <i>förledt andra till synd</i> efter en måttstock, som är
rent af fasansfull att åskåda.

Låtom oss t. ex. betrakta påfvarnes läror och
framgångssätt i fråga om syndaförlåtelsen — <i>aflatsbrefven.</i>
Påfvarne uppgjorde ett kontrakt med syndare och
samtyckte att på vissa villkor — såsom anslutning till ett
korståg, att hjälpa att utrota det så kallade kätteriet,
att företaga en pilgrimsfärd, att upprepa vissa
föreskrifna böner eller betala en summa penningar — gifva
dessa personer full <i>syndaförlåtelse.</i> Då denna handel
befanns särdeles inbringande — ty hvad vill icke en
människa göra för att ostraffadt kunna synda —
utvecklades den samma till ett system af den mest fabelaktiga
skändlighet. Syndaförlåtelse såldes åt de döda lika
frikostigt som åt de lefvande, och man begagnade sig på
så sätt af människornas känslor såväl som af deras
egenkärlek för att fylla den påfliga skattkammaren. Några
af dessa aflatsbref tala uttryckligen just om sådana
synder, hvilka i den heliga Skrift förklaras utesluta sina
föröfvare från himmelriket, och bjöd syndaren i fråga att
icke tvifla om sin eviga frälsning, såvida han köpte ett
dylikt påfligt aflatsbref.

Det antal år, med hvilka plågorna i skärselden
enligt några af dessa aflatsbref kunde förminskas, utgjorde
en hög grad af orimlighet. Påfven Johannes XII
lämnade ”nio tusen års förlåtelse för dödssynder” emot att
man andäktigt upprepade tre böner, som stodo skrifna
i det heliga Korsets kapell i Rom. Ja, i sanning så
till öfverdrift slösaktigt utdelades dessa syndaförlåtelser
och så stor var den lätthet, hvarmed man kunde
förskaffa sig dem, att om man kan tänka sig, att de kunnat
hafva någon kraft, måste det gång efter annan hafva
kommit skärselden att slockna, eller rättare sagdt, detta
ställe skulle för alltid kommit att stå tomt, och alla
syndares alla synder, hvilka begåtts i världen, skulle
blifvit förlåtna många gånger om.

Försäljningen för pengar af dessa aflatsbref blef
närmaste orsaken till den ärorika Reformationen. Den
ytterliga vämjelse och afsky, med hvilka de började
betraktas i följd af den oblyga oförskämdhet och det
skamlösa skryt hvarmed försäljningen bedrefs, kom hela
Tyskland att resa sig däremot, och Martin Luther framträdde
att granska den ruttna grundval på hvilken de hvilade.
Den högeligen intressanta historien kan ej berättas här,
huruledes aflatskrämaren Tetzel, bärande Leo X:s bulla
på ett sammetshyende, i full ornat reste från den ena
staden till den andra med ett lysande följe, tog plats i
de till trängsel öfverfyllda kyrkorna och förkunnade för
den lättrogna hopen: ”Aflatsbrefven äro Guds
dyrbaraste och mest upphöjda gåfva; detta röda kors äger en
lika underbar kraft som Jesu Kristi kors. Kommen
närmare, och jag skall gifva eder ett vederbörligen
försegladt bref, genom hvilket till och med de synder I
<i>framdeles önsken att begå</i> skola förlåtas eder. Det finns
icke någon synd så stor, att icke aflatsbrefvet kan
utplåna den. Betalen endast, betalen frikostigt, och I
skolen erhålla förlåtelse. Och ännu mer, dessa aflatsbref 
frälsa icke blott de lefvande utan äfven de döda.
I präster, i adliga, I handlande, I hustrur, I flickor och
unge män, lyssnen till edra aflidna släktingar och
vänner, hvilka ropa till eder från den bottenlösa afgrunden:
och säga: ”vi få här lida en outhärdlig pina, en liten
allmosa skulle befria oss, I <i>kunnen</i> gifva den, <i>viljen</i> I
icke göra det?” I det ögonblick penningstycket klingar
mot skrinets botten slappes själen ut ur skärselden och
flyger till himmelen. Med tio groschen kan du befria
din fader ur skärselden. Vår Herre Gud handlar icke
längre emot oss såsom Gud — han har gifvit all sin
makt åt påfven”. Dessa aflatsbref hade följande lydelse:
”Vår Herre Jesus Kristus vare dig N. N. nådig, och
förlåte dig i följd af sitt heliga lidande och död. I
enlighet med den apostoliska makt, som öfverlämnats åt
mig, aflöser jag dig från alla de . . . utsväfningar; synder
och brott; hvilka du kan hafva begått, de må nu vara
huru stora som helst och af hvilket slag som helst. Jag
fritager dig från de plågor, du skulle fått lida i
skärselden . . . Jag återskänker dig den oskuld och renhet du
hade vid dopet, så att, i det ögonblick du dör,
pinoställets portar må vara för dig tillstängda och Paradisets
portar öppnas för dig. Och om du skulle få ett långt
lif, skall denna nåd fortfara oförändrad ända till slutet.
I Faderns, Sonens och den Helige Andes namn. Amen.
Egenhändigt undertecknadt af brodern Johan Tetzel,
påflig kommissarie.”

Vi hänvisa läsaren till d'Aubignés ”Reformationens
historia” och flere liknande arbeten, att han där må
taga reda på den vidunderliga och fasansfulla berättelsen
om denne skamlöse påflige agents utsväfningar.

Det fanns en bestämd taxa med olika pris för olika
synder. Att penningvinsten härvidlag var enda syftet

är tydligt och klart, när man betänker det ofantliga pris,
som fastställts för förlåtelse för vissa brott, hvilka mest
sannolikt skulle komma att begås af de rika —
handlingar, hvilka ansetts brottsliga endast i följd af <i>kyrkans</i>
lagar — under det att för en spottstyfver kunde köpas
förlåtelse för de gröfsta kränkningar mot Guds lag. Det
bland kungliga personer vanliga brottet, giftermål mellan
köttsliga kusiner, kostade 18 tusen kronor, under det
att sådana förfärliga synder som mord på man, hustru
eller föräldrar endast kostade 70 kronor.

”Inrättandet af aflatsväsendet”, säger Spanheim, ”var
myntverket, där pengar präglades för romerska kyrkan;
det utgjorde en guldgrufva för påfvarnes utsväfvande
anförvandter och oäkta barn, det var detta som satte
påfvarne i stånd att föra krig, det lämnade medel till
att betala deras skulder och blef en outtömlig källa för
att tillfredsställa deras håg för lyx”. Petrus fördömde
i Apost.-G. 8: 20 trollkarlen Simon och hans penningar,
emedan han trodde, att Guds gåfva skulle kunna
<i>förvävfvas</i> för pengar; hvad skola vi då säga om den, som
föregifver sig hafva gudomlig myndighet att för pengar
<i>sälja</i> Guds nådebevis? Om honom som förleder
millioner odödliga själar att begå samma brott och ådraga
sig samma fördömelse som trollkarlen Simon, under
föregifvande af att därigenom försäkra sig om sin själs
frälsning, eller som förleder dem att göra detta i och för
sina egna usla och själfviska syften? Är det möjligt
att tänka sig ett brott af förfärligare art, en trolöshet
emot Gud och människor af en mera skamlöst grym
och satanisk natur? Till och med judarne sade:
”Ingen kan förlåta synder utan Gud allena”; hvad skola
vi då säga om honom, som förklarar sig kunna utplåna
alla brott och taga bort dess straff från oräkneliga skaror
af människor, hvilka läras att till honom sätta all sin
obegränsade förtröstan, och detta blott för att främja
sina egna onda afsikter.

”Den som sin synd bekänner och öfvergifver, han
skall få barmhärtighet”, säger Skriften, men hvad skola
vi säga om honom, som utlofvar en obegränsad nåd åt
dem, som så älska och hänga fast vid sina synder, att
de äro villiga att betala stora summor för tillåtelsen att
begå dem? Om honom, som gör förlåtelsen beroende af
rent yttre handlingar, böner, pilgrimsfärder, penningar
och till och med gifver befallning att begå andra ännu
större synder, såsom blodbad, utrota kättare m. m.?

Psalmisten bad: ”O, Herre, bevara din tjänare från
uppenbara synder, att de icke få råda”. Hvad skola vi
väl säga om honom som uppmuntrar till uppenbara
synder genom att lofva full förlåtelse för dem i dödens
stund på sådana villkor som att hålla ett brinnande ljus
i handen eller kyssa en rosenkrans?

Att en dylik verksamhet är en mäktig och
eftertrycklig driffjäder till synd, kan ingen betvifla som
känner till den mänskliga naturen och dess verkningar på
sedligheten, men hvad som är ännu värre, den gifver
en vilseledande framställning om försoningen genom
Kristus genom att förklara den vara otillräcklig till att
borttaga synden, den förnekar Guds oändliga kärlek och
nådens evangelium, som erbjuder syndaförlåtelse utan
pengar och som en nådegåfva, den gifver ett felaktigt
uttryck om syndens sanna natur, hvilken endast Kristi
blod förmår utplåna, den skiljer hvad Gud olösligt
förenat, nämligen rättfärdiggörelsen och helgelsen,
genom att gifva förlåtelse utan någon inre hjärtats
bättring, den undanskymmer den rättfärdige domarens tron
och visar i stället människan till en medmänniska,
syndaren till en broder i synden for att erhålla förlåtelse.
Den är motsatsen till läran om ”bättring inför Gud och

tron på vår Herre Jesus Kristus”, såväl som till all
sann gudsfruktan, och den är ett kännetecken på ”den
laglöse, hvars tillkommelse sker i följd af Satans
verksamhet med all lögnens kraft och orättfärdighetens
bedrägeri.”

<i>Jesuiterordens</i> stiftande och beskyddande var en
annan af påfvedömets utomordentligt syndiga handlingar.
Detta sällskap som vågade tillvälla sig det namn,
hvilket är öfver alla andra namn, genom att kalla sig ”Jesu
orden”, förtjänar, på grund af naturen i dess läror och
i följd af allt hvad det uträttat i världen, fastmer att
kallas ”Satans orden”. Grundlagd af Ignatius Loyola,
en spansk officer, som lefde på Luthers tid, består denna
ordens stora syfte i att göra hela människosläktet
underdånigt påfvens makt. Ur jesuiternas
”stiftelseurkunder” erhålla vi bevis, hvilka stämpla deras orden såsom
ett mästerstycke af lögnens fader.

<i>Själfviskhet</i> i dess mest tygellösa form är
grundvalen för jesuiternas hela moral. Deras lära om
”sannolikhet”, om ”hemliga förbehåll”, genom hvilka lögn och
mened godkännas, vidare läran om ”ändamålet”, hvilken
beröfvar den högtidligaste ed makten att binda en
människa, det sätt, hvarpå de medels sina spetsfundiga
förklaringar göra Guds lags föreskrifter om intet och lämna
tillåtelse till hvarje brott, icke ens mord eller
föräldramord undantagna, allt detta gör deras hela moraliska
system till en bottenlös afgrund af orättfärdighet.

I fråga om jesuiterna är detta icke blott en
protestantisk åsikt; deras utomordentliga sedliga fördärf har
många olika gånger föranled t deras undertryckande och
förjagande genom olika katolska härskare i Europa.
Dessa monarker hafva genom de angifna skälen för detta
handlingssätt lämnat beskrifningar på jesuiternas moral,
hvilka knappt kunna tänkas värre. Den katolske 
konungen af Portugal säger t. ex.: ”Det är icke möjligt
annat, än att den tygellöshet som införts genom
jesuiterna, hvilkas tre hufvudläror äro falskhet, mord och
mened, måste gifva moralen fullkomligt andra
egenskaper än förut. Deras läror försvara mord, gilla falskhet,
tillåta, mened, göra lagarna vanmäktiga, motarbeta
undersåtlig lydnad, lämna åt hvem som helst frihet att
döda”, förtala, ljuga och svärja falskt, allt eftersom hans
egen fördel bjuder; de undanrödja all vördnad för såväl
gudomliga som mänskliga lagar, så att <i>ett kristet och
borgerligt samhälle icke kan bestå,</i> där de hafva makten.”

År 1767 förjagades de från Spanien af liknande
skäl. På samma sätt i Venedig år 1606, i Savoyen år
1729, i Frankrike år 1764, på Sicilien år 1767 och flere
andra stater. Från år 1555 till 1773 förjagades de ej
mindre än <i>trettio-sju gånger från olika ställen, allt i
följd af deras vrångläror och syndiga lefverne.</i>

Det katolska universitetet i Paris säger år 1643 om
dem: ”Guds lagar hafva blifvit till den grad förvrängda
genom jesuiternas oerhörda spetsfundigheter, att det
numera ej finns någon skillnad mellan last och dygd; de
utlofva strafflöshet för de mest uppenbara brott, deras
läror äro stridande mot all ordning, och om en dylik
fördärflig teologi skulle tålas, vore lifvet i ödemarken
och skogarna att föredraga framför det i städerna. Det
skulle i så fall vara bättre att sällskapa med vilddjuren,
hvilka blott hafva sina naturliga vapen, framför med
människan, som förutom det att hon äger våldsamma
passioner, genom dessa djäfvulska läror skulle blifva
upplärd till falskhet och förställning, på det hon mera
ostraffadt måtte kunna förstöra sina medmänniskor.
<i>Jesuiterna äro ett den store själafiendens påhitt.”</i>
Parlamentet i Paris nyttjade år 1762 ett lika starkt språk i
ett memorandum till konungen, åtföljdt af en samling
utdrag ur 147 jesuitiska författares arbeten, och hvilket
öfverlämnades till honom ”på det att han måtte lära
känna de fördärfliga läror, hvilka alltid hyllats af
jesuiterna ända från ordens stiftande och till den tiden —
läror, hvilka <i>bemyndigade</i> rån, lögn, mened och
osedlighet, alla lidelser och alla brott, <i>inskärpte</i> mord,
föräldramord och konungamord, omstörtade religionen och
gillade trolldom, hädelser, otro och afguderi.”

Jesuiternas ”hemliga instruktioner”, hvilka
tillskrifvas Lainez, jesuiterordens andre öfvergeneral, förordar så
laglösa grundsatser, att det på bokens första blad står
påbjudet, att man, om boken händelsevis skulle råka i
händerna, på någon oinvigd, bestämdt skulle förneka att
den innehöll dess ordens-regler! Denna bok lämnar
anvisning om, huru man medels de gemenaste intriger kan
uppnå makt, inflytande och rikedom. De rikas och
förnämas laster borde på allt sätt befrämjas, spioner borde
flitigt användas och frikostigt belönas, oenighet mellan
fiender borde underblåsas och befrämjas för att försvaga
dem, de döende noga bevakas, hvarvid man borde lofva
dem <i>kanonisering</i> af påfven på villkor att de
testamenterade sin ägendom åt denna orden. Om man genom
bikten finge veta, att en kvinna hade en dålig man, skulle
hon åläggas att i hemlighet fråntaga honom
penningesummor för att lämnas åt orden såsom bot för sin
makes synder. Man borde åt alla klasser, men i synnerhet
åt de mäktiga och rika, medgifva hvarje lastbar
öfverträdelse, till hvilken de kunde önska tillåtelse, allt för
att smickra och vinna dem, förutsatt att offentlig
skandal undveks. Dessa och massor af liknande föreskrifter
äro grundade på läran om frihet att göra det onda, ifall
därigenom någonting godt må uppstå, eller med andra
ord att ”ändamålet helgar medlen”. Skriften säger om
dem som hylla och lära dylikt, att deras fördömelse är
rättfärdig.

Om vi nu ihågkomma att dessa jesuiters ordensläror 
ej endast äro tillåtna inom den romersk-katolska
kyrkan, utan att de därjämte gillas och beskyddas af
påfvarne, hvad skola vi då säga om denne Kristi
ståthållare själf? Är icke detta orättfärdighetens bedrägeri?
Är icke detta en djäfvulens lära? Och är icke han, som
godkänner och beskyddar en dylik Satans orden, ”den
laglöse”? Är han icke, och förtjänar han icke i fullaste
mått att kallas ”fördärfvets son”? Är icke han
”syndens människa” som uttalar hycklande lögner, under det
att hans samvete är brännmärkt såsom med ett glödgadt
järn? Hvar om icke här finna vi den förutsagda
”orättfärdighetens hemlighet”.

Att de romerska påfvarne till största delen
personligen varit lastfulla människor, är höjdt öfver allt tvifvel,
att många af deras institutioner, förutom de två, hvilka
vi nu skärskådat, varit fasansfullt ymniga källor,
hvarifrån floder af synd upprunnit, är äfvenledes
obestridligt; men ingenting gör dem kanske mera förtjänta af
titeln ”syndens människa” än sakförhållandet, att de
<i>påbjudit</i> synd. Om Aron var dubbelt brottslig, emedan
han <i>förledde folket</i> att dyrka den gyllene kalfven, om
Jeroboams, Nebats sons, lastbarhet ytterligare skärptes
därigenom att han <i>förledde Israel till synd,</i> hur stor
måste då icke skulden vara och hur förfärlig måste icke
fördömelsen blifva i fråga om dem, som förleda den
kristna kyrkan till det vidrigaste afguderi och till synder
af hvarje upptänklig art, icke blott genom exempel, icke
blott genom falska läror och genom att göra det onda,
utan äfven genom direkta <i>befallningar</i> — befallningar,
hvilka utfärdats i Herrans namn och af folket trotts hafva
gudomlig myndighet, och detta icke blott till några få 
personer eller någon gång, utan till hela den
romersk-katolska kristenheten och allt igenom många långa tidehvarf.

Denna dubbla synd ligger för denna makts dörr,
hvilken vi här betrakta. Hafva icke påfvarne i Rom i
och för sina egna själfviska syften <i>påbjudit
prästerskapets celibat,</i> och föranledde de icke därigenom hela detta
stånd i alla världens länder till olydnad mot Gud i detta
afseende, en olydnad, som blef den omedelbara orsaken
till den vidsträckta och grumliga flod af moraliskt
fördärf, som under århundraden Öfversvämmade Europa?
Hafva icke påfvarne oräkneliga gånger påbjudit afguderi,
förföljelse, förräderi, uppror och konungamord? Hvarje
samling af påfliga bullor erbjuder en sann skörd af
påbud om synd, påbud, hvilka tyvärr alltför troget
åtlyddes af den stora hopen.

Och hur ofta hafva icke påfvarne förbjudit just
det, som föreskrifvits af Gud! Är icke detta en negativ
befallning till synd? Kristus befaller alla människor
”att granska skrifterna, pröfva alla ting och utvälja
det rätta”. I ingen annan punkt hafva påfvarne varit
mera fast bestämda att framtvinga olydnad mot den
gudomliga viljan än just i denna. I den ena bullan efter
den andra hafva de med dessa ord förbjudit folket att
läsa den heliga Skrift på modersmålet: ”Må ingen
människa, hvem det än vara må, djärfvas öfverträda denna
vår uppenbara vilja och befallning eller med fräck
dumdristighet handla däremot.” Då Wycliffe utgaf sin
bibelöfversättning, skickade påfven, Gregorius XI, en bulla
till universitetet i Oxford (1378), däri han bannlyste
öfversättaren såsom hafvande ”föröfvat ett afskyvärdt
brott”. Då Tyndall utgaf sin öfversättning, blef den
förbjuden. Då Luther år 1546 höll på att utarbeta sin
tyska öfversättning, offentliggjorde påfven Leo X en
bulla, affattad i de skamligaste och smädligaste uttryck.
Pius VII:s (och andra påfvars) harm mot bibelsällskapen
känner inga gränser. Han kallar bibelsällskapen ”ett
listigt påhitt, genom hvilket religionens grundvalar
undergräfvas”, samt ”en pest, farlig för kristenheten”, ”ett
befläckande af tron, af stor fara för själarne”, ”en gudlös
plan” m. m., och befaller på det strängaste, att hvarje
öfversättning af Den heliga Skrift på hvilket som helst
gängse språk, som icke vore åtföljd af kyrkans 
förklaringar, skulle upptagas i ”Index”, förteckningen på
förbjudna böcker. Förbannelser och bannstrålar bestås i
öfverflöd åt dem, som försvara lekmäns rättighet att
läsa Den heliga Skrift, och dess spridande förhindras på
allt möjligt sätt. Att bränna Bibeln hör till papisternas
älsklingsnöjen, och deras okunnighet i fråga om bokens
innehåll är otrolig. Den ryktbara bullan ”Unigenitus”
af år 1713 fördömer det utlåtandet, att alla äga rättighet
att läsa Den heliga Skrift, såsom varande falskt,
anstötligt, skandalöst, ogudaktigt och hädiskt.

Huru stor måste icke i Guds ögon de mäns brott
vara, hvilka sålunda undanhålla myriader af döende
syndare, öfver hvilkas samveten de helt och hållet härska,
detta Ord, genom hvilket allena de kunna hoppas att
blifva pånyttfödda och saliga.

III. <sc>Själfupphöjande utlåtanden.</sc> Ett särskildt
kännetecken på den makt, som framställts genom det ”lilla
hornet”, är ”en mun som talar stora ord.” Djurets
undergång förutsäges ske ”för de stora ordens skull, hvilka
hornet talade”. Samma förhållande anmärkes i
Uppenbarelsebokens 13:e kap. 5 v., hvarest djuret säges hafva
”en mun, som talar stora ord och hädelser.”<footnote>Ordet ”hädelse” betyder i Den heliga Skrift icke så
mycket ett talande emot Gud som snarare att människor
egenmäktigt göra anspråk på gudomliga egenskaper eller gudomlig
makt. Så säga t. ex. de skriftlärde om Jesus (Matth. 9): ”Denne
hädar”, emedan han sade till den lame: ”dina synder förlåtas”.
Jesus <i>kunde</i> i sin rättfärdighet säga så, alltså var deras
beskyllning falsk. Men <i>Rom</i> kan däremot icke genom sitt
prästerskap med någon rätt säga så, därför är vårt påstående
sannt, att hon hädar. Vidare läsa vi i Joh. 10: 30—33, att då
Jesus sade: ”Jag och Fadren äro ett”, togo judarne upp
stenar för att stena honom, och sade: ”För god gärnings skull
stena vi dig icke, utan <i>för hädelses skull,</i> och emedan du, som
är en människa, gör dig själf till Gud”? Jesus och hans Fader
voro ett, därför var beskyllningen för hädelse ogrundad, men
påfven och Gud äro icke ett, därför är vår beskyllning för
hädelse sann. Påfven, som säger: Jag är den ende, siste
upphöjde domaren öfver hvad som är rätt eller orätt, han hädar. — 
(Brooke, ”Det lilla hornets” ord.) </footnote> Paulus 

förutsäger äfvenledes om syndens människa,” Antikrist,
att han skall sätta sig upp emot och upphäfva sig öfver
allt som kallas Gud eller heligt.” Vi måste därför
undersöka, om själfupphöjande utlåtanden af särskildt
ogudaktig natur varit ett af påfvedömets kännetecken. Vi
vända oss i och för detta ändamål till de offentliga
dokument, hvilka utgifvits af åtskilliga påfvar, och finna,
att de på ett underbart sätt fullborda denna profetia.
De anspråk de hafva gjort äro hädelser, de fordringar de
framställt gå ut på hvarken mer eller mindre än att
vara lika med, om ej till och med att stå öfver Gud;
ingen makt på jorden har någonsin höjt några dylika
anspråk.

Fox lämnar i sin bok ”Acts and Monuments”
utdrag ur två-hundra-tjugu-tre autentiska dokument, hvilka
innehålla påbud, dekretaler, aktstycken, påfliga
ceremoniel och bullor, som alla lämna obestridliga
vittnesbörd. En stor volym, tryckt med liten stil, är full af
”stora ord” af påfvarne, och hvilka utdragits endast från
dessa tvåhundra tjugutre dokument. Hur stor skörd
skulle väl då en fullständig samling af alla de påfliga 
publikationerna kunna lämna. Utrymmet förbjuder oss
att anföra många citat, må läsaren döma af nedanstående 
exempel, hvilka vi, för att göra det hela mera
begripligt, dragit ihop till ett. Om det är så, att ”den
som upphöjer sig själf, skall varda förnedrad”, hvilken
förnedring skall väl då vara jämngod med ett
själfupphöjande som detta?

”Emedan alltså denna makt gifvits åt Petrus och genom
Petrus åt mig såsom hans efterträdare, skulle det väl då i
hela världen kunna finnas någon, som ej är underkastad mina
domslut, hvilka hafva makt i himmelen, i helvetet och på
jorden, bland lefvande och döda . . . Alldenstund jag har denna
nyckel, är min makt så stor, att alla människor äro mina
undersåter, ja, till och med kejsarne måste underkasta sig mina
domslut; endast jag själf är ej någon skapad varelses undersåte, 
icke ens min egen, mitt påfliga majestät är och förblir
oförminskadt och upphöjdt öfver alla människor. Alla måste
lyda och följa mig, men jag kan icke vare sig anklagas eller
dömas för någon sak. Ingen kan afsätta mig utom jag själf.
Ingen kan bannlysa mig, ej ens om jag umgås med bannlysta,
ty jag bindes ej af någon, kyrklig lag. Ingen kan göra mig
till lögnare, ty den, som försöker göra detta, är en kyrkoröfvare, 
och den, som nekar mig lydnad, är en kättare och en
bannlyst” . . . ”Häraf framgår, att mitt prästerliga ämbetes
storhet började med Melkisedek, stadfästes högtidligt med Aron,
öfvergick till Arons barn, fullkomnades genom Kristus,
framställdes genom Petrus och upphöjdes till en allmännelig
öfverdomsrätt och <i>uppenbarades i påfvens person.</i> I följd alltså af
detta mitt prästerliga ämbetes företrädesrättigheter äro alla
ting mig underdåniga, hvarigenom sannerligen allt det som
utsädes om Kristus, blifvit förverkligadt i min person.
”Allting har du lagt under hans fötter, får och boskap,
allesammans, äfvensom vildmarkens djur, fåglarna under himmelen
och hafvets fiskar”. Detta betyder, att med vildmarkens djur
utmärkas judar och kättare . . . Fåren och boskapen beteckna
alla kristna människor på jorden, höga och låga, hvad
antingen de äro kejsare, furstar, prelater eller lekmän. Med fåglarna
under himmelen menas änglarne och himmelens furstar, hvilka
alla äro mina undersåtar, emedan jag i fyra afseenden är

större än änglarne, såsom jag förut förklarat, och jag har
makt till att binda och lösa i himmelen och gifva himmelriket
åt dem, som strida under min fana. Slutligen betecknas med
fiskarna i hafvet de hädangångnas själar, som äro i skärselden
eller pinorummet. Ty, såsom det står skrifvet ”Jorden är
Herrens” och som Kristus säger ”All makt är mig gifven i
himmelen och på jorden", så skall det stadfästas, att Kristi
ställföreträdare på jorden har makt öfver allt i himmelen och
på jorden och under jorden, hvilken makt han fått af Kristus
själf. . . Jag är ej skyldig kejsare någon dem tillkommande
lydnad, utan de äro skyldiga mig lydnad såsom deras
öfverherre, och för att utmärka skiljaktigheten mellan dem och mig
erhålla de vid deras kröning smörjelsen på armen, men jag
erhåller den på pannan. Men liksom jag står öfver dem, så
står jag äfven öfver alla lagar och utom alla statsförfattningar,
hvilka jag är i stånd att af mig själf tolka och uttyda, eller
ock föredraga den rätt som grundar sig på häfd framför den
skrifna lagen, emedan jag, som jag förut sagt, har alla lagar
upptecknade inom mitt eget bröst . . . Ett land, ett konungarike 
eller en provins kunna utvälja sina biskopar och präster
och de kunna hafva samma tro som andra rätttrogna kristna
och således tro på samme Gud Fader och på Kristus hans
Son och på den Helige Ande, men att hafva samma 
trosbekännelse, samma evangelister och samma apostoliska skrifter
är icke tillräckligt, deras biskopar och präster måste äfven
godkännas af denna aposteln Petri stol, om de skola räknas
tillhöra kyrkan. Att efterfölja samma tro, är därför icke
tillräckligt för att utgöra en kyrka, om icke dess präster erhålla sin
kallelse från den, som besitter arfvet från apostlarne . . .
Äfvenledes är det att förutsätta, att denna kyrkas biskop alltid
är god och helig, men skulle han råka begå dråp eller
kyskhetsbrott, då är det möjligen en synd, men för hvilken han
likväl icke kan anklagas, utan fastmera bör ursäktas . . . Hela
jorden är mitt biskopsdöme, och jag befaller öfver alla
människor, emedan jag äger konungen öfver alla konungars
myndighet öfver mina undersåtar. Jag är alltså allt i alla och
öfver alla, så att Gud själf och jag, Hans ställföreträdare,
utgöra ett gemensamt helt, och jag är i stånd att göra nära på
allt hvad Gud kan göra. I allt som mig lyster är min egen
vilja detsamma som rätt, ty jag kan genom lagen sätta mig
öfver lagen och kan genom att ändra och förbättra lagarna 
göra äfven orätt till rätt. . . Om alltså det jag gör kan sägas
vara gjordt icke af människa utan af Gud, frågar jag: <sc>Är jag
då icke guds like?</sc> Och om kyrkans prelater af Konstantin
kallas och anses såsom gudar, måste väl jag, som står öfver
alla prelater, stå <sc>öfver alla gudar</sc>. Ingen kan därför undra på
att det står i min makt att ändra tider och årstider, att ändra
och upphäfva lagar, att bevilja befrielse från alla ting, ja, till
och med från <i>Kristi föreskrifter</i>. Ty under det att Kristus
befaller Petrus att sticka svärdet i skidan och uppmanar sina
lärjungar, att icke genom yttre våld hämnas, uppmanar jag,
påfven Nikolas, tvärtom i mina bref biskoparne i Frankrike
att draga det timliga svärdet . . . Och under det att Kristus
själf var närvarande vid bröllopet i Kanaan i Galiléen,
förbjuder däremot jag, påfven Martin, till åtskillnad därifrån, det
andliga ståndet att bevista bröllopsfester och att gifta sig. När
Kristus befaller att låna ut pengar utan hopp om vinst, lämnar
jag, påfven Martin, tvärtom dispens för ocker. Hvad mord
beträffar, så anser jag ej som mord eller, dråp att döda dem,
som blifvit bannlysta. Kan jag icke äfven gifva dispens från
naturens lagar, item från apostlarhes, som ock från allt hvad
som påbjudes i apostlarnes kanoniska böcker, och jag gör det
äfven, ty när de befalla, att en präst som begått kyskhetsbrott
skall afsättas från sitt ämbete, ändrar jag, i kraft af den
myndighet jag ärft från Silvester, denna stränga förordning, i det
jag förklarar, att människornas så väl själar som kroppar
numera äro svagare än de voro på den tiden . . . Förteckningen
öfver alla de fall, hvilka i kraft af mitt påfliga ämbete tillhöra
min nådeshushållning, uppgår till omkring femtio olika
punkter, med hvilka ingen annan än jag själf har att befatta sig,
och skall jag här därur i korthet nämna:

Påfven och ingen annan kan kanonisera helgon.

Påfvens utslag utgör lag för alla.

Han har makt att upphäfva eller förändra så väl borgerliga 
som kyrkliga lagar.

Att upprätta nya religioner, att gilla eller ogilla påbud
och förordningar äfvensom ceremoniel inom kyrkan.

Han har makt att befria från alla kyrkans föreskrifter
och påbud.

Han själf står öfver alla lagar, så att han ej kan
domfällas till bannlysning, suspension eller för ett oheligt lefverne,
m. m. m. m. . . .

Sedan jag nu tillräckligt förklarat, huru stor min makt är
på jorden, i himlen och i skärselden, och huru den förmår att
binda, lösa, befalla, tillåta, utvälja, bekräfta, uuderhandla med,
befria från, verkställa eller underlåta alla saker och ting m. m.,
vill jag tala om mina rikedomar och om mina stora besittningar, 
hvaraf hvar och en kan göra sig en föreställning om mitt
öfverflöd på allting, såsom räntor, tionde, skatter, silke,
purpurmitror, kronor, guld, silfver, pärlor och juveler, land och
jordområden. Mig tillhör först och främst <sc>kejsarstaden Rom</sc>
och palatset Lateranen; konungariket Sicilien, Apulien och
Capua äro mina. Äfven konungarikena England och Irland, ty om
de icke äro, borde de vara skattskyldiga under mig. Jämte
dessa, följer här en förteckning öfver mina besittningar i andra
provinser och landskap i Orienten och Vesterlandet från söder
till norden. (Här följer en lång lista.) Icke behöfver jag
väl härtill tala om mina dagliga inkomster af mina grödor,
mina inkomster från prästsysslor, för biskopsmantlar, för
aflater, genom bannbullor, genom biktstolarna, för dispenser och
utlåtanden, genom testamenten, privilegier, genom utnämningar af
prebenden, ordenshus och mycket, mycket mera, hvilket allt
uppgår till stora summor . . . hvaraf man må tänka sig, huru
allt detta fyller min skattkammare. Behöfver jag väl särskildt
nämna Tyskland, då hela världen är mitt biskopsdöme enligt
den Kanoniska lagen, och hvilken alla människor äro pliktiga
att tro, om ej de (liksom Manikéerna) inbilla sig, att det finns
två sådana, hvilket är en falsk och kättersk lära. Ty Moses
säger ”I begynnelsen skapade Gud himmel och jord” och icke:
”I begynnelserna”. Därför slutar jag som jag börjat med att
förklara, befalla och uttala, att <sc>hvarje mänsklig varelse, så vidt 
han åstundar sin själs frälsning, måste vara mig underdånig</sc>”. 

Lägg till dessa utlåtanden, hvilka skulle kunna
fortsättas i tusental, den formel som användes, när påfven
installeras i sitt ämbete och den påfliga tiaran påsättes
honom: ”Mottag denna tredubbla krona och vet, att du
är furstarnes fader och världens konung och behärskare”.

Såsom bevis på, att de här framställda anspråken
icke äro några fordringar från Medeltiden, hvilka
öfvergifvits under en nyare tid såsom föråldrade, utan ännu
ständigt känneteckna påfvarnes sätt att tala, anföra vi 

några ”stora ord” ur en predikan, som för ej länge sedan
hållits af kardinal Manning, romerska kyrkans senaste
tids förnämste representant i England, och en af de
ifrigaste förfäktarne af påfvens ofelbarhet och världsliga
makt. Plan lägger följande ord i påfvens mun:

”Ni sägen, att jag ej har någon myndighet öfver den
kristna världen, att jag icke är den gode Herdens
ställföreträdare och den kristna trons ypperste tolkare. Jag
är likväl allt detta. Ni fordren, att jag skall abdikera,
och afsäga mig denna min högsta myndighet. Ni sägen
till mig, att jag bör underkasta mig den världsliga
makten, att jag är konungens af Italien undersåte och att
jag bör af honom taga emot föreskrifter om sättet, huru
jag skall utöfva den borgerliga myndigheten. Men jag
säger eder, att jag är fritagen från all världslig och
borgerlig underkastelse, att Herren icke gjort mig till
någon människas undersåte, vare sig en konungs eller
någon annan människas. Jag är härskare i kraft af
Hans vilja och i Hans ställe och erkänner öfver mig ingen
borgerlig öfverhet. Jag är ingen furstes undersåte och gör
anspråk på mer än detta. Jag gör anspråk på att vara
den högste Domaren och ledaren af människornas
samveten, så väl bondens, hvilken plöjer och sår sin åker,
som furstens, hvilken sitter på tronen, så väl familjens,
som lefver i det enskilda lifvets skugga, som ock en
lagskipare, hvilken skrifver lagar för konungariken. Jag
är den ende, siste och Högste Domaren i fråga om allt
som är rätt och orätt.”

Den nya begreppsbestämningen om påfvens
ofelbarhet står i fullkomlig öfverensstämmelse härmed: ”När
den romerske påfven talar <i>'ex cathedra'</i>, det vill säga,
då han i utöfvandet af sitt ämbete såsom alla kristnas
präst och läkare i kraft af sin höga apostoliska
myndighet bestämmer någon lärosats i afseende på tron och 

sedeläran, sådan den skall hållas inom den allmänneliga
kyrkan, <i>är han ofelbar,</i> och att således dylika
bestämmelser af romerske påfven äro oföränderliga i sig själfva
och behöfva icke förut kyrkans samtycke. Och om
någon, hvem det vara må, försöker motsäga denna
begreppsbestämning, han vare förbannad.”

Men handlingar tala högljuddare än ord! Påfvarne
hafva icke låtit sitt själfupphöjande stanna vid tomt
skryt. De hafva i <i>handling</i> upphöjt sig själfva ”öfver
allt, som kallas Gud och Heligt”. Efterföljande utdrag
ur ”Ceremoniale Romanum” beskrifver en påfves första
offentliga uppträdande i Peterskyrkan, sedan han blifvit
vald af kardinalkonklaven. Sedan den nye påfven iklädts
den skarlakansröda påfliga manteln, den med pärlor
öfversållade västen och den med ädla stenar tätt besatta mitran,
ledes han fram till altaret, framför hvilket han knäböjer
i bön, liksom inför Guds tron. Men därefter följer en
häpnadsväckande fortsättning. Vi läsa: ”Påfven som bär
mitran reser sig och upplyftes af kardinalerna och sättes
af dem <i>på själfva altaret, där han förblir sittande.</i> En
af biskoparne knäböjer och istämmer Te Deum. Under
tiden kyssa kardinalerna påfvens ansikte, händer och
fötter”. Denna ceremoni kallas hos alla romersk-kotolska
skriftställare: ”Tillbedjan”. Denna ordning har noga
iakttagits under många århundraden och ägde äfven ram
vid Pius IX:s installering. En skådepenning präglas på
påfliga myntet, på hvilken detta framställes, och
inskriften lyder: ”Quem creant adorant”, eller ”De tillbedja
den som de skapat” (påfven). De ordalag, i hvilka denna
tillbedjan ger sig uttryck, äro i högsta grad hädiska.
Vid påfven Innocentius X:s kröning yttrade kardinal
Colonna, liggande på knä, i sitt eget och i S:t Peters
prästerskaps namn följande ord till påfven: ”Allra
heligaste och välsignade fader, kyrkans öfverhufvud, 
världens behärskare, åt hvilken himmelrikets nycklar blifvit
öfverlämnade, hvilken änglarne i himmelen hålla i ära
och helvetets portar frukta och hela världen tillbeder, vi
särskildt vörda, ära och tillbedja dig!”

Själfva påfvens anspråk på att vara Kristi
ställföreträdare innebär ett själf-upphöjande. Hur skulle väl
den, som ställföreträder Domaren öfver alla människor,
kunna dömas af någon bland dem? Han kan förkunna
lagar, men han själf står högt öfver alla lagar. Var
icke Kristus konungarnes Konung och alla herrars Herre?
Hur skulle då <i>han,</i> Kristi ställföreträdare, kunna göra
annat än att såsom sina undersåtar betrakta alla konungar, 
regenter och potentater, hvilka han ju kan kröna
eller afsätta efter sitt godtycke? Hans rike är likt
solens, då däremot alla andra välden äro hans lika
ofantligt underlägsna som månen och planeterna äro i
förhållande till solen. Påfven Celestinus III gaf vid kejsar
Henrik VI:s kröning i handling uttryck för denna
öfvertygelse om sin egen öfverhöghet öfver alla monarker.
”Hans helighet påfven satt i den påfliga stolen och höll
den gyllene kejsarkronan mellan sina <i>fötter,</i> och kejsaren
böjde djupt sitt hufvud och kejsarinnan mottog kronan
<i>från hans helighet påfvens fötter.</i> Men påfven knuffade
hastigt med foten till kejsarens krona och kastade
den till marken, därigenom gifvande att förstå, att han
hade makt att afsätta honom från kejsardömet, om han
gjorde sig oförtjänt däraf. Kardinalerna togo sedan upp
kronan och satte den på kejsarens hufvud.”

”Är icke konungen af England min träl”, sade
Innocentius VI. ”Har icke Gud satt mig till en furste öfver
alla nationer att upprycka och omstörta, att förstöra och
uppbygga”? frågar Bonifacius VIII. Änglarnes budskap
om den lofprisande tillbedjan, hvilken hela världen skulle
ägna den himmelske fursten Messias, ha påfvarne 
tillämpat på sig såsom en beskrifning på den vördnad,
hvilken jordiska monarker voro skyldiga dem. ”Alla
konungar skola falla ned för Hans fötter och allt folk
skall tjäna Honom”, och emedan Kristus är Gud och
påfven Kristi ställföreträdare och ståthållare, bör då icke
äfven påfven af alla människor anses <i>såsom Gud?</i> Till
en dylik höjd af hädelse och dårskap dref Antikrist sina
anspråk. Ett exempel härpå lämnar Marcellus, då han
talar till påfven vid Laterankonciliet: ”Du är en annan
Gud på jorden”, äfvensom genom den ofta begagnade
titeln ”vår Herre Gud påfven”. Och är icke påfven,
sedan han genom <i>transsubstantiationens</i> makt kan <i>skapa</i>
Gud och genom sin prästvigningsmyndighet kan sätta
sina oräkneliga präster i stånd att göra detsamma, i viss
mening öfverlägsen Gud själf? Hvilken tillbedjan kan
väl vara stor nog för den, som är så upphöjd? En
dylik dyrkan godkännes af de romerska påfvarne.

Det är skrifvet: ”Stor är gudaktighetens hemlighet,
Gud är uppenbarad i köttet”, den allra Högste förnedrade 
sig och påtog sig en tjänares skepnad”. Hafva vi
således icke, i fråga om de romerska påfvarnes själfupphöjelse, 
fulla skäl att säga: stor är ”orättfärdighetens
hemlighet”, då en människa, en syndfull, dödlig varelse
i sitt högmod upphöjer sig själf att vara Guds like.
Men underligt att omtala, människorna medgåfvo det.
”Hela världen förundrade sig öfver vilddjuret!” Det var
också intet tomt skryt af Gregorius II, när han sade:
”Alla västerns konungar vörda påfven såsom en Gud
på jorden”. Sismondi beskrifver, huruledes Pipin och
frankerne mottogo påfven ”som en gudomlighet”. Den
mäktige kejsaren Karl den store samtyckte äfven att
mottaga sin titel och sitt rike som en gåfva från påfven,
och det dröjde icke länge, innan konungarnes kröningsed 
kom att innehålla ett löfte att vara ”påfven trogna 
och underdåniga”. Konungar och kejsare samtyckte,
liksom den engelske konung Johan och kejsar Otto af
Tyskland och många andra, till att innehafva sina
besittningar såsom påfvens vasaller och att afstå från dem
på hans bud, att hålla hans stigbygel och leda hans
gångare liksom tjänare, att kyssa hans fötter och buga
sig inför honom likt slafvar. Den store Frans I af
Frankrike, fastän på höjden af sitt rykte och stolt af
sina segrar, knäböjde likväl vid sin sammankomst med
påfven Leo X i Bologna, strax före Reformationen, ”tre
gånger, då han närmade sig påfven och kysste därpå
hans fötter”. Kejsar Henrik af Tyskland nödgades
genom bannlysning till en yttersta grad af förnedring och
förödmjukelse, då han bönföll om påfvens förlåtelse,
därigenom att han barfota och klädd i säckväf fick under
trenne dagar och nätter midt under vintern förgäfves
vänta utanför hans helighet påfvens dörr, i Canozza,
innan han fick företräde.

Det är svårt för oss i det nittonde århundradet att
sätta tro till de berättelser, hvilka omtala påfvarnes
obegränsade makt under de mörka tidehvarfven, äfvensom
naturen och utsträckningen af de anspråk de ställde på
människornas tillbedjan och underkastelse. Under det
att kejsare och konungar ägnade påfven en underdånig
hyllning, betraktade det simpla okunniga folket honom
såsom en gudomlighet. Hans lärosatser mottogos som
heliga lärdomar, hans bullor och domslut som om det
hört den sanne Gudens röst. Siciliens sändebud kastade
sig i stoftet under det tre gånger upprepade utropet:
”Du, Guds Lamm, som borttager världens synder”.
”Folket anser ännu påfven som en Gud, hvilken har makt
öfver alla ting i himmelen och på jorden”, säger
Gerston. Det femte Lateranska konciliet underskref strax
före Reformationen ett dekret, hvilket förklarade, att
liksom det endast finnes en kyrklig kropp, så finnes
det äfven endast ett kyrkligt hufvud, nämligen Kristi
ställföreträdare, <i>och att det är ”nödvändigt för hvarje
mänsklig varelses frälsning att vara romerske påfven
underdånig”.</i>

”Syndens människa” tillvällade sig så väl hvarje
andligt som ock hvarje kyrkligt Kristi ämbete. Om
Kristus var den store själaherden, var då icke påfven
detsamma? Om Kristus är dörren till fåren, var då
icke äfven påfven samma dörr? Om Kristus är
sanningen, var då icke påfven sanningens förvaltare, källa och
orakelmässige tolkare, bemyndigad, ofelbar och
oberoende af Skriften, ja till och med <i>emot den?</i> Om Kristus
är den Ende Helige, var icke påfven detsamma och
tillhörde icke således titeln ”hans helighet” honom allena?
Om Kristus är kyrkans brudgum, var då icke påfven
detsamma? Detta betecknas äfven genom vigselringen,
som användes vid kröningsceremonien, och han förkunnar
detta för världen med hög röst i sina kanoniska lagar
och påfliga bullor. Denna makt, som i och med
nycklarna till Kristi kyrka och rike gifvits honom, sträckte
sig äfven öfver till den osynliga världen. Han öppnade
medels dessa nycklar, hvem skulle väl kunna stänga?
Han stängde till, hvem skulle väl då kunna öppna? —
Själarne i skärselden och änglarne i himmelen voro hans
undersåtar, och en af hans förrättigheter består just i
att öka den himmelska kören; medels sina
kanoniseringsedikt upphöjer han, hvilka han behagar af de aflidne att
blifva delaktiga i himlens församling och därigenom
föremål för människors tillbedjan”. (Elliott, ”Horæ” III.)

IV. <sc>Påfvedömets spetsfundigheter, falska läror
och lögnunderverk.</sc> De nu anförda kännetecknen äro
icke de enda, hvilka leda den grundlige skriftforskaren
och historieskrifvaren till att i påfvedömet igenkänna
denna förutsagda stora ondskas makt, hvilken skulle
uppstå under det fjärde stora rikets senare tidskiften
och taga sitt säte i Rom. Antikrists uppenbarelse skulle
åtföljas af ”all lögnens kraft och tecken och under”, och
”af allt orättfärdighetens bedrägeri”. Vi skola undersöka, 
huruvida detta tecken tydligt kunnat igenkännas
på den påfliga dynastien, huruvida några spetsfundigheter, 
falska läror och lögnens underverk utgjort en
väsentlig del af dess politik. Äfven här försvåras svaret
endast genom det stora öfverflödet på bevis!

Macaulay säger: ”Det är omöjligt att förneka, att
ju romerska kyrkans författning är <i>ett sannt mästerstycke 
af mänsklig visdom.</i> Sannerligen, ingenting annat
än en dylik författning skulle kunnat föda dylika läror.
Tolfhundra händelserika års erfarenhet, fyrtio generationer 
statsmäns fintlighet och tåliga bemödanden hafva
fört denna författning till en så hög grad af fullkomlighet, 
att <i>bland alla de påhitt, hvilka utfunderats för
att bedraga och förtrycka människosläktet, denna intar
främsta platsen.</i> Ju fastare vår öfvertygelse är, att
förnuftet och den Heliga Skrift afgjordt stå på protestantismens 
sida, desto större blir den motsträfviga beundran,
med hvilken vi betrakta <i>detta taktiska system</i>, mot
hvilket förnuftet och den Heliga Skrift användas förgäfves”.
Denna påfvedömets underbara författning kan anses som
ett verk af sataniskt snille, om vi må begagna detta
uttryck, eller som en frukt af det högsta mänskliga snille.
Betraktadt såsom ett resultat af ”Satans verksamhet”
står det i full öfyerensstämmelse med allt, som kan
härleda sig från den som varit en lögnare från
begynnelsen. Genom att på allt satt utgöra en <i>efterhärmad
kristendom</i> har Satan genom påfvedömet förmått
motverka utbredandet af en sann kristendom. Påfvedömet
har sin falske öfverstepräst, påfven, sin falska offerfest, 
mässoffret, sin falska Bibel, traditionen, sina falska
medlare, den heliga Jungfrun, helgonen och änglarne; allt
har efterbildats till formerna, men det i verkligheten
sanna har blifvit skjutet åt sidan. Själafienden uppfann
och utvecklade ett system, som icke utgjorde en
motsättning till kristendomen utan en efterhärmning af denna.
Betraktadt såsom ett verk af mänsklig äregirighet och
ondska, hvarigenom påfvedömet så småningom jämkat
sig efter ändamålet, är det ett under af snille.
Ändamålet bestod i att upphöja en människa och en klass
af människor, påfven« och prästerskapet till en plats,
ifrån hvilken de kunde utöfva en öfverlägsen och
fullkomlig ledning öfver världen och alla dess affärer, och
därifrån de kunde härska ej blott öfver människornas
kroppar utan äfven öfver deras själar. För att uppnå
detta sitt syfte begagnade sig påfvedömet af en
författning utan motstycke i fråga om förställning och list, en
slughet, utmärkt genom den breda grundval, på hvilken
den är byggd, i förening med en ofantlig uppmärksamhet
på alla enskildheter, en oemotståndlig energi och en
okuflig ihärdighet och, där list icke hjälpte, en
öfverväldigande fysisk styrka.

Genom att välja Rom till sitt säte tillförsäkrade sig
påfvedömet ett ofantligt inflytande. ”Från ingen annan
fläck af jorden skulle dess öfverväldigande
eröfringsplaner kunnat uppgöras, eller i fall de blifvit uppgjorda,
hade de ej kunnat förverkligas. Däremot i besittning af
den tron, hvilken världens behärskare så länge innehaft,
betraktades påfvedömet såsom den rättmätige arftagaren
till de förras makt. Det påfliga Rom skördade frukterna
af det kejserliga Roms krig och eröfringar, af dess
bemödanden och blodsutgjutelser. Det senare hade sträfvat
och gått sin förintelse till mötes, det förra uppstod och
öfvertog det föregåendes sträfvanden. Påfvarne påminde
alltjämt världen om, att de voro Cesarernas efterträdare,
att det gamla och nya Rom voro förenade sins emellan
genom ett olösligt band, och att det mått af ära och
välde, som förvärfvats af Cesarerna, gått i arf till
efterträdarne . . . Påfvarne gjorde slutligen anspråk på att
äfven vara apostlarnes efterträdare; detta var ett ännu
mera mästerligt politiskt drag. Såsom aposteln Petri
efterträdare blef påfven ännu större än såsom blott
Cesars arftagare. Det ena gjorde honom till en konung,
det andra upphöjde honom till konungars konung; det
ena gaf honom svärdets makt, det andra iklädde honom
nycklarnes än mera helgade myndighet . . . Påfvedömet
är Petri ande, krönt med de gamla Cesarernas
fördunklade kejsarkrona”.    (Wylie, ”Påfvedömet”.)

Hvarje påfvedömets dogm och lärosats hafva alla
ett och samma syfte, det nämligen att <sc>upphöja det
prästerliga ämbetet</sc> på bekostnad af människosläktets
intelligens, samvete och eviga välfärd. Genom läran om
<i>traditionen</i> och läran om den i sakramenten
inneboende verksamma kraften, blir prästen såväl den
gudomliga uppenbarelsens som nådens synlige förmedlare och
utflöde; följaktligen ställes hela mänskligheten i ett
fullkomligt beroende af prästen, såväl i fråga om kunskapen
om Guds vilja, som i dets önskan att komma i åtnjutande
af saligheten i Guds frälsnings nåd.

Inseende, att ingen religion, hvilken fordrade en
sedernas höghet och renhet, någonsin skulle kunna blifva
allmän i en värld, befolkad med syndare, hvilka älska
synden, erbjöd påfvedömet mänskligheten en religion
bestående i kyrkliga ceremonier i stället för en som hade
andlig, sedlig innebörd. De lärde därför, att himmelriket
kunde vinnas genom yttre handlingar. Lydnad mot
kyrkan, icke en hjärtats förvandling, var det stora
hufvudvillkoret för frälsning. Människorna försöka att 
naturenligt <i>förtjäna</i> himmelriket, påfvedömet kommer dem
till hjälp i arbetet att göra detta genom sin lära om
frälsning genom egen förtjänst och genom att förneka
frälsningen genom tron på Kristus. ”Det upprättar
kloster för asketerna och mystikerna, ställer till karnevaler
för de glada, upprättar missioner för entusiasterna,
botgörelser för dem som lida af samvetsagg,
barmhärtighetsordnar för de välgörande, korståg för de ridderliga,
hemliga missioner för dem som hafva begåfning för intriger,
inkvisitioner med sina sträckbänkar och tumskrufvar för
de grymma och ofördragsamma, utfärdar aflatsbref för
de rika och njutningslystna, uppfinner skärselden för att
ingifva vördnad af de gensträfviga och för att skrämma
den stora hopen, samt en slugt beräknad teologi för de
skarpsinniga teologerna och de vältaliga”. (Wylie,
”Påfvedömet”.) Dess underbara tänjbarhet, dess jämkande
af sina läror efter mänsklighetens olika klasser och villkor,
utgör en viktig sida i pafvedömets utomordentliga slughet.
Många andra sidor kunna uppräknas såsom dess
bibehållande af folkets okunnighet i akt och mening att
framkalla och underhålla denna vidskepelse, för medels hvilken
allenast allt andligt bedrägeri blir lätt eller utförbart.

Den löjliga och barnsliga läran om <i>skärselden,</i>
hvilken var okänd inom kyrkan ända till slutet af sjette
århundradet, skulle aldrig kunnat vinna insteg, om den
ej underhjälpts af föregifna underverk. Syner af aflidna
personer, som sågos stekas på halster, rostas på spett,
skälfva i kallt vatten eller brännas vid sakta eld m. m.;
dessa lögnens under, uppfunnos och utfördes skickligt i
stor mängd af prästerna och troddes beredvilligt af
folket, och med tillhjälp af dylika medel stadfästes snart
denna lära, hvilken blef den <i>mest inbringande,</i> som
någonsin uppfunnits. Utrymme och tid räcka ej till att
omnämna alla de ”lögnens under”, hvilka sattes i 
förbindelse med relikerna, vallfärdsorterna och påfvedömets
alla falska under; deras namn är legio och det bedrägliga 
narrspelet öfverträffas endast genom dess brottslighet.

V.  <sc>Påfvedömets förföljelser.</sc>  Vi öfvergå att tala
om ”förföljelserna af de heliga”, ty i vår undersökning af
profetiorna om Antikrist, utgöra dessa ett särskildt
framstående kännetecken. Daniel säger om det ”lilla hornet”,
att ”det skall plåga den Högstes heliga och de skola
varda gifna i hans hand”. Och Johannes säger: ”Och
åt vilddjuret vardt gifvet att strida mot de heliga och
besegra dem”, och att ”det öppnade sin mun till att
häda” eller tala ondt om dem.

Framför allt är det en känd sak, att romerska kyrkan 
betraktar ”kätteri”, d. v. s. hvarje afvikelse från
dess lära, såsom det värsta brott, till hvilket en
människa kan göra sig skyldig, och kyrkan påstår, att ingen
kättare kan blifva frälst. Hon lär, att man ej behöfver
hålla tro och lofven gentemot kättare, att de skola
afstängas från allt umgänge med samhället, beröfvas alla
naturliga borgerliga och politiska rättigheter, att de hafva
förverkat alla anspråk och all rätt att besitta ägendom,
att de böra dödas och att, om de dessförinnan dött en
naturlig död, deras ben eller kvarlefvor skola uppgräfvas
och brännas. Hvilka hafva ansetts såsom kättare? Vi
skola låta bullan ”In Cœna Domini” eller ”Vid Herrans
nattvard” besvara denna fråga. Hvarje torsdag under
passionsveckan, det vill säga dagen före Långfredagen,
uppläses denna bulla i närvaro af påfven, kardinalerna,
biskoparne och en stor människomassa. Hans Helighet
uppträder utrustad med ett par påfågelsfjädrar, en på
hvar sida af hufvudet, och sedan bullan upplästs, kastar
han en tänd fackla ut på palatsets gård för att göra
verkan af förbannelsen ännu mera förfärlig. Föremålet 


för bullan är, såsom det angifvits af påfven Paul III,
”att bevara renheten i den kristna religionen och
bibehålla enheten bland de rättrogna.” Så lyder en af dess
bestämmelser: ”Vi bannlysa och förbanna i Guds den
Allsmäktiges, Fadrens, Sonens och den Helige Andes
namn, och i följd af de välsignade apostlarne Petri och
Pauli samt vår egen myndighet, alla Hussiter, Wycliffare,
Lutheraner, Zwinglianer, Kalvinister, Baptister,
Hugenotter, Trinitarier och affällingar från tron såväl som alla
andra kättare, hvilka namn de än må bära, och hvilken
sekt de än må tillhöra, liksom ock deras anhöriga, alla
som taga emot eller gynna dem och särskildt alla som
beskydda dem, jämte alla, hvilka utan något vårt eller
den heliga stolens bemyndigande med vett och vilja läsa,
gömma, trycka eller af någon orsak, hvilken det vara
må, offentligt eller hemligt under något som helst skäl
eller föregifvande försvara deras böcker, hvilka innehålla
kätteri eller angå religionen.”

Dessa äro påfvedömets <i>grundsatser,</i> sådana de
bekräftats af erkända auktoriteter inom romerska kyrkan
och förklarats giltiga till alla tider.

I fråga om denna oföränderliga kyrkas handlingssätt, 
så finns i nedanstående redogörelse icke en enda
enskildhet, hvilken icke historien i rikligt mått bevisat.
”Liksom några af Roms njutningslystne kejsare hade
uttömt hvarje slag af nöjen, så att slutligen särskilda
belöningar utlofvades åt dem, som kunde uttänka nya,
så har romerska kyrkan i sina förföljelser uttömt alla
upptänkliga slags pinosätt och redskap, så att det nu
skall vara svårt att uppfinna eller utfundera några nya,
hvilka icke redan kommit till användning gentemot
kättarne. Dessa sanningsvittnen hafva blifvit skjutna,
ihjälstuckna, stenade, dränkta, halshuggna, hängda, sönderslitna, 
delade i fyra delar, spetsade, brända eller lefvande 
begrafna, rostade på spett, stekta i glödande ugnar,
nedstörtade i brådjup eller från toppen af torn, kastade i
dypölar och afskrädesgropar, dödade genom hunger och
köld, hängda på spännhakar, upphängda vid hufvudhåret 
eller vid händer och fötter, fyllda med krut och
sprängda i luften, uppristade medels svärd och knifvar,
fastbundna vid hästarnes svansar och släpade öfver hvassa
gatstenar och flintskärfvor, rådbråkade, krossade på städ
medels hammare, sprängda medels blåsbälg, genomborrade 
med glödgade järn, slitna i stycken med glödgade
tänger, formligt slaktade lefvande, sönderhackade med
yxor, sönderhuggna med mejslar, hyflade till döds med
hyfvel, genomstuckna med gafflar, stungna med nålar
från hufvud till fot, kväfda och sprängda medels fortsatt
påfyllning af vatten, genom kokande lim, genom trasor,
urin, exkrementer eller därigenom att sönderhackade
delar af deras egen kropp prässats ned genom svalget,
instängda i underjordiska källare och fängelsehålor,
upphängda på pålar, fastnaglade på träd, marterade medels
brinnande svafvel, sjudande olja, brinnande beck, smält
bly m. m. m. m. De hafva blifvit flådda lefvande,
hudflängda med köttet slitet från benstommen, trampade
och dansade på, tills inälfvorna prässats ut, tarmarna
hafva fastbundits vid träd och dragits ut tum för tum
ur kroppen, deras hufvuden hafva blifvit hopsnörda med
rep, tills blodet spruckit ut, hjärnskålen sprängts eller
tills ögonen framprässats; man har dragit rep genom
näsan och fört dem omkring liksom svin. innan de slaktats 
som får. Att slita ut ögonen, rycka af naglarna,
skära af öron, läppar, tunga, armar, bröst m. m. har
endast varit en vanlig förströelse hos Roms 
proselytmakare och helige slaktare. Personer hafva tvungits
att bära hand på sina käraste vänner, att döda eller
kasta i elden sina föräldrar, äkta makar, hustrur, barn 

m. fl. eller att se på hur de blifvit misshandlade på det
grymmaste och skamligaste sätt. Kvinnor och unga
flickor hafva underkastats dylika misshandlingar, åtföljda
af alla upptänkliga kränkningar, förolämpningar, vanära
och stickande smärtor, hvartill deras kön kunde
föranleda. Späda barn ha blifvit piskade, fått hungra ihjäl,
dränkta, genomstungna och uppbrända, krossats mot
träd och stenar, slitna i stycken, förda omkring på
spetsen af lansar och spjut och kastade för hundar och svin”.
Om en dylik behandling, hvilken många på hvarandra
följande släkten af Kristi lärjungar fått lida under flere
århundraden, ej är att plåga den Högstes heliga, hvad
förtjänar väl då att kallas så? Historien kan ej
uppvisa något motstycke, ty de hedniska förföljelserna voro
af kort varaktighet i jämförelse med påfvens.

Nedanstående är en af de bemyndigade förbannelser,
hvilka utfärdats af påfveväldet för att genom de katolska
prästerne förkunnas mot kättarne: ”Må Gud Allsmäktig
och alla hans helgon förbanna dem med samma
förbannelse med hvilken djäfvulen och hans änglar förbannats.
Må de fördrifvas från de lefvandes land. Må den
skymfligaste död drabba dem och må de lefvande nedstiga i
helvetespölen. Må deras afkomma utrotas från jorden,
må de dö genom hunger och törst och nakenhet, pest
och pina. Må allt hvad de äga vara förbannadt. Må
de vara förbannade öfverallt och för alla tider.
Antingen de tala eller tiga, må de vara förbannade ute och
inne, till lands och till sjös. Må de förbannas från
hufvud till fötterna, deras ögon blifva blinda och deras öron
döfva, må deras mun blifva stum och deras tunga
uppsvälla, att den fastnar i gommen, må deras händer
förlamas och deras fötter bli oförmögna att gå. Må alla
deras lemmar vara förbannade. De vare förbannade,
ehvad de stå eller ligga från denna dag och för evigt,
och må deras lifsljus utsläckas i Guds närvaro på
domens dag. Må de begrafvas tillsammans med hundar
och åsnor. Må hungriga vargar uppsluka deras lik. Må
djäfvulen och hans änglar vara deras sällskapare för
evigt. Amen, amen, må det så ske”.

Stora böcker skulle fordras för att lämna ett
någorlunda fullständigt begrepp om sättet, hvarpå påfvedömet
genom grymma förföljelser plågat och besegrat den
Högstes heliga. Uppenbarelseboken framställer för oss två
stora grupper af blodsvittnen (6:te kap. 9 v.; 15:e kap.
2 v.). Den ena dödad af de hedniska kejsarne, på grund
af att den vittnat mot det hedniska afguderiet, den andra
dödad af de kristna påfvarne i följd af dess vittnesbörd
mot den kristna afgudadyrkan, mot påfvedömets sedliga
fördärf och falska läror. Den senare gruppen <i>öfverstiger
ofantligt antalet af den förra;</i> den senare kan icke
räknas i hundratal eller i tusental, i tio tusental, eller i
hundratusental eller ens till en million, vi måste gå ända
till tiotal millioner för att få det riktiga antalet af dessa
Kristi heliga sanningsvittnen, hvars blod utgjutits af
honom som tillvällat sig titeln af Kristi ståthållare på
jorden!

<sc>Inkvisitionen</sc> — ett namn som kommer mänskligheten
att rysa — är en lång och fasansfull, grym och skändlig
historia, innefattad i ett enda ord! Stiftad för det öppet
erkända ändamålet att undertrycka kätteriet, upprättades
den i alla de länder, hvilka stodo under påfvens myndighet. 
Det har bevisats, på grund af Llorente's noggranna
statistiska forskningar, att ensamt i Spanien under åren
1481 till 1808 <i>mer än trehundrafyrtioetttusen personer</i>
blifvit domfällda af denna ”heliga institution”. Af dessa
blefvo 31,912 lefvande brända, 17,000 brändes ”in effigie” 
(genom afbilder af de dömda) och nära 300,000
hafva undergått tortyr på många sätt samt dömts till 
svåra botöfningar. Hvarje katolskt land i Europa, Asien
och Amerika <i>hade sin inkvisition</i> och följaktligen sina
i mörker höljda underjordiska fängelser, där oskyldiga
människor lidit långvarig inspärrning och all upptänklig
pina, sina hemliga förhör, sina förfärliga tortyrkamrar
och fasaväckande mörka fängelser, sina ”auto-da-féer”,
där kättare lefvande brändes, och sina tusental andra
för oss okända grymheter och orättfärdigheter.

Då fransmännen under Napoleons generaler
eröfrade Toledo 1808 och förstörde inkvisitionens fängelser
i denna stad, läsa vi därom: ”Grafvarna tycktes öppna
sig och bleka skepnader, lika andeväsen, bragtes ut ur
fängelserna, hvilka utsläppte graflika dunster. Det
tofviga skägget hängde långt ned öfver bröstet, naglar
längre än fåglarnes klor vanställde dessa skelett, hvilkas
flämtande bröst för första gången sedan en lång följd af
år inandades friska luften. Många af dem hade
förvandlats till krymplingar med slappa, hängande hufvud och
förvissnade lemmar, stela och hjälplösa. De hade
inspärrats i låga hålor, där de ej kunnat stå upprätt i
dem. Trots alla läkarnes omvårdnad utandades många
af dem lifvet redan samma dag, deras ögon förmådde
ej fördraga solljuset. Dagen därpå granskade general
Lasalle på det noggrannaste platsen, därvid han åtföljdes
af många officerare. Mängden af tortyrredskap väckte
rysning till och med hos dessa män, hvilka voro vana
vid slagfältets fasor. En af dessa maskiner förtjänar att
mera utförligt omnämnas, emedan den särskildt är
utmärkt i sitt slag i fråga om förfinad grymhet.

”I ett hörn af ett underjordiskt hvalf, som stod i
förbindelse med det hemliga ransakningsfängelset, stod
en träfigur, förfärdigad af munkarne, och som föreställde
Jungfru Maria. En förgylld gloria prydde hennes
hufvud och i högra handen höll bilden ett banér. Det syntes
oss alla vid första blicken misstänkt, att hon utanpå
sidendräkten, som i rika veck föll ned från hennes
axlar, bar ett slags harnesk. Vid närmare påseende visade
det sig, att hela främre delen af kroppen var tätt besatt
med ytterst hvassa fina spikar och fina tunna knifblad,
hvars alla spetsar voro vända emot åskådaren. Armarna
och händerna kunde förenas och ett maskineri bakom
afbalkningen satte figuren i rörelse. Generalen tvingade
en af inkvisitionens tjänande bröder att, som han
uttryckte sig, låta maskinen arbeta. Då figuren öppnade
sin famn för att liksom på det ömmaste trycka någon
intill sitt hjärta, fick en polsk grenadiers välfyllda
rensel göra tjänst i stället för det lefvande offret. Statyen
omfamnade den fastare och fastare, och då tjänaren på
befallning kom figuren att åter öppna sina armar och
intaga sin förra ställning, var ränseln genomborrad som
ett såll till ett djup af två eller tre tum och blef
hängande kvar på spikarnes och knifbladens spetsar. För
ett dylikt djäfvulskt ändamål och därtill i en byggnad,
uppförd till den sanna trons ära, fick madonnan här
tjänstgöra!”

Jättelika företag sattes tid efter annan i verket från
påfvarne i Rom i och för <i>utrotandet af de kristna
bekännarne,</i> såsom det blodiga ”korståget” mot
Albigenserne, hvilket beskrifves af Sismondi, och religionskrigen
mot Waldenserne, hvilka berättas af Monastier och
andra. Påfven Alexander III började förföljelsen mot dessa
”heliga”, hvars enda brott var, att de höllo fast vid
evangeliets sanningar och läste den heliga Skrift. Han
inskränkte sig imellertid till bannlysning, förbannelser
och dekret, genom hvilka de fråntogos alla förtroende- och 
hedersposter, äfvensom utvägar att kunna förtjäna sitt
uppehälle, samt beröfvades all fast egendom och
andra ägodelar. Innocentius III, som tyckte, att de i trots

af allt detta likväl tillväxte och förkofrades, tog
strängare mått och steg, och den vilda och blodtörstiga
grymhet, hvarmed hans befallningar åtlyddes, har gifvit
historien ett af dess allra mörkaste kapitel.

Den folkrika och sköna Val Louise (Louise-dalen,
i franska provinsen Dauphiné) öfvergafs, då påfliga hären
närmade sig, och Waldenserne flydde till bergens
klipphålor. De förföljdes, upphunnos och störtades i
afgrunderna, där de krossades; andra, hvilka tagit sin tillflykt
till grottor, dit förföljarne ej kunde följa dem, kväfdes
af röken från ofantliga eldar, hvilka upptändes vid
grottornas ingångar. 3,000 män, kvinnor och barn jämte
400 späda barn hittades ensamt på ett ställe, rökta
till döds i en grotta. På Laterankonciliet år 1179
utfärdades ett dekret mot alla kättare af hvad namn som
helst, däri de förbannades och alla förbjödos att
herbergera eller ens gifva dem en graf efter deras död.
Lucius III öfverlämnade dem åt den världsliga rättvisan
och åt inkvisitionen, att de måtte upptäckas och
undertryckas. Innocentius III uppmanade hvarje biskop att
omgjorda sig med svärdet för deras utrotande samt att
för detta ändamål begagna sig af så väl furstars som
nationers hjälp. Och därpå följde kungörelsen om ett
korståg mot sanningens trogna vittnen jämte alla
därmed förenade fasor. Endast under belägringen och
stormningen af Beziers dödades sextiotusen protestanter, och
detta är endast ett exempel af mänga under detta
korståg. Vasaller fritogos af påfven från lydnaden mot sina
öfverherrar, om dessa nekade att deltaga i
utrotningsverket. Kättarnes land och ägodelar skänktes åt
mördarne, och fullkomlig syndaförlåtelse ända till döden
bestods därjämte åt hvar och en, som deltog i
förföljelsen.

De förfärliga lidanden, hvilka under det femtonde
och sextonde århundradet öfvergingo de fredliga och idoga
Waldenserne, äro alltför väl kända för att här behöfva
upprepas. De stackars bönderne öfverraskades om natten, 
jagades från den ena klippan till den andra vid
skenet från lågorna, som förtärde deras hem; om de
lyckades undslippa en snara, föllo de i en annan. Att
gifva sig åt förföljarne räddade icke männen från att
blifva slaktade eller kvinnorna från upprörande,
onaturliga kränkningar. Det förbjöds alla att räcka
flyktingarne en hjälpsam hand. I Cabrières blefvo mer än
700 män kallblodigt nedslaktade och kvinnorna brändes
lefvande i sina hem.

Gastaldos blodsförordning af år 1655 förkunnar, att
alla, hvilka icke ville antaga den katolska läran, måste
lämna dalarna inom några få dagar. Bortåt 1,000
familjer fördrefvos till följd af detta edikt midt i vintern
från sina hem och flydde till Alpernas, bergshöjder och
deras obeskyddade tillflyktsorter. Generalen, som fått
verkställandet sig anförtrodt och som fruktade för
utgången, i fall Waldenserne skulle göra motstånd i de
trånga bergpassen, tog sin tillflykt till förräderi och
öfvertalade genom skenfagra löften byarnas invånare att
emottaga hos sig hans 15,000 soldater i små äfdelningar, men
sedan de enkla, omisstänksamma människorna gått in
på hans önskan, påbjöd han ett allmänt blodbad, som
fyllde det protestantiska Europa med fasa. Fyra tusen
offer ljöto döden under grymheter alltför förfärliga, att
åter berätta, och blodbadet upprepades från den ena
dalen till den andra.

År 1686 anordnades af hertigen af Savoyen en ny
förföljelse mot de återstående Waldenserne, och deras
lugna dalar hemsöktes åter af en förskräcklig förstörelse.
Oerhörda grymheter utöfvades mot människor af hvarje
ålder och kön; endast genom att underkasta sig den 
stora öfvermakten stod lifvet att rädda, och en liten
återstod af befolkningen gjorde detta. Hela den öfriga
protestantiska menigheten fördes i fängelse, och deras land,
hus och ägodelar delades mellan Victor Amadeus' katolska 
soldater. Fängelserna blefvo öfverfulla och fångarnes 
behandling så grym, att de stackars människorna
dogo massvis; de fingo sofva på bara marken i fängelser, 
så fullpackade, att de kväfdes i sommarens stora
hetta. I följd häraf tilltogo också sjukdomar och död i
en så förfärlig grad, att efter sex månaders förlopp
endast 3,000 Waldenser ännu voro vid lif. Enträgna
föreställningar från de protestantiska makterna i Europa
förskaffade ändtligen friheten åt denna lilla återstod, men
de olyckliga landsflyktiga utgingo utblottade på allt, efter
att i många fall hafva beröfvats sina barn och sina
präster. De ställde sina steg mot Schweiz och måste midt
i den kallaste vintern öfverskrida Alperna, där flera
hundrade dogo af hunger och köld på vägen. Tre år
senare banade sig en liten skara af åttahundra af dessa
oförfärade landsflyktiga, anförda af Arnaud, åter väg
tillbaka till sina dalar, och han har själf berättat
historien, huru de därunder besegrade oöfvervinneliga
svårigheter. (Waldensernas ärorika återkomst till sina dalar,
af Arnaud.)

Äro flere prof på romerska påfvarnes förföljelsevanvett 
af nöden? Se då på <sc>Irland</sc> år 1641, då de
romerska biskoparne kungjorde ett ”religionskrig” och genom
alla medel, som stodo dem till buds, eggade folket till
blodbad på protestanterne. I norr, i söder, i öster och
väster, öfver hela ön flöt protestantiskt blod i strömmar,
husen förvandlades till aska, byar och städer så godt
som förstördes i denna förbittrade strid; till och med
protestanternes nötboskap pinades omänskligt. Den enda
begrafning, som bestods dessa martyrer, var att de 
begrofvos lefvande, och deras förföljare hade sin djäfvulska 
fröjd af att höra deras skrik och suckar utgå från
jorden.

Papisternes barn upplärdes att slita ut ögonen på
sina protestantiska lekkamrater, att sönderhacka deras
späda lemmar och jaga dem till döds. Somliga tvingades 
att mörda sina egna anförvandter och dödade därpå
sig själfva inför deras blodiga kvarlefvor; det sista ljud,
hvilket i döden nådde deras öron, var prästernes vilda
bedyranden, att deras dödskamp endast vore början till
en evig pina. Endast Dublin undgick förstörelsen och
blef en tillflykt för de olyckliga, men stadens alla
papistiska invånare förbjödos vid risk af den förfärligaste
förbannelse att lämna den ringaste hjälp åt de lidande.
Tusenden dogo af hunger och köld, andra tusenden
utvandrade och dogo under vintern af svält och
umbäranden.

I Armagh dränktes fyra tusen protestanter, i Cavan
var vägen på en sträcka af tolf eng. mil färgad röd af
spåren efter de sårade flyktingarne, sextio barn måste
därunder kvarlämnas af föräldrarne, hvilka hetsades till
döds af påfvedömets rasande blodhundar, hvilka förkunnade, 
att den som hjälpte eller ens begrafde dessa små, skulle
själf begrafvas vid deras sida, sjutton fullvuxna
begrafdes lefvande i Fermanagh och sjuttiotvå i Kilkenny.
Ensamt i provinsen Ulster blefvo omkring ett hundra
femtiofyratusen protestanter mördade eller utdrifna från
Irland. O'Niel, romerska kyrkans primas för Irland,
förklarade detta uppror vara ”ett fromt och lagligt krig”,
och påfven Urban VIII lämnade i en bulla, daterad maj
1643, ”full och absolut förlåtelse för alla synder” åt dem,
hvilka deltagit i ”att redligt göra hvad dem ålegat för
att utrota och alldeles förgöra den kätterska smittans
förpestande surdeg.” (Historien om de irländska 
papisternes försök att utrota protestanterne i konungariket
Irland af Sir John Temple, riksregistrator.)

Men Frankrike blef ändå skådeplatsen för det
största nationala brott, hvilket påfvedömet anstiftat och
gillat, nämligen <sc>bartolomeinattens blodbad,</sc> till hvilket
planen uppgjorts af den skändliga Katarina af Medicis
och därefter påbjudits af hennes svage och usle son Carl
IX. Den fasansfulla berättelsen om detta nidingsdåd är
alltför känd, att vi här behöfva upprepa den. Endast
i Paris öfversköljdes gatorna af mer än tio tusen oskyldiga 
protestanters blod, och under en hel veckas tid hördes 
blott rop: ”döda, döda!” från alla håll och kanter. I
Rouen slaktades nära två tusen, i Lyon lika många, i
Orleans fem hundra, och hvarje stad och by blef
skådeplatsen för liknande blodblad. Några författare beräkna,
att minst ett hundra tusen personer mördades i denna
förfärliga massaker; andra uppställa en lägre siffra. Men
allra lägst räknadt omkommo under denna ödesdigra
Augusti månad år 1572 fyrtio tusen protestanter för sin
tros skull. Alla Europas furstar utom konungen af
Spanien och påfven uttryckte sin stora harm öfver detta
nedriga förräderi. Den senare skref till Carl IX och
lyckönskade honom till ”den stridande kyrkans seger”.
hvilken åstadkommits genom hans åtgöranden. Påfven
Gregorius XIII, som var invigd i komplotten, höll ett
högtidligt Te Deum, då han fick veta nyheten, samt
påbjöd en jubelfest och en högtidlig procession, i hvilken
han själf deltog, för att tacka Gud för denna ärorika
framgång. Därjämte skickades en påflig nuntius till
Paris för att lyckönska konungen, och påfven lät till minne
af den lyckliga tilldragelsen prägla en medalj och måla
en tafla om blodbadet, hvilken upphängdes i Vatikanen.
Å en pergamentsremsa, fäst vid taflans öfre kant, kunde 
på latin läsas inskriften:   ”Påfven gillar mordet på
amiral Coligny.”

Detta förfärliga slag krossade likväl icke Frankrikes
protestanter, en tolftedel af hela landets befolkning
hyllade ännu den reformerta religionen. Henrik IV
utfärdade, då han besteg tronen, Ediktet i Nantes, hvilket
ställde protestanterne i jämnbredd med katolikerne i fråga
om borgerliga rättigheter och gaf dem fri religionsöfning.
Hugenotterne började snart åter repa sig från följderna
af förföljelserna, men denna glimt af medgång var
endast öfvergående. Den försvann åter med Henrik IV:s
mord, och genom eröfringen af hamnstaden och
fästningen La Kochelle förlorade protestanterne all politisk makt.
Förtryck och orättvisor ökades alltmer, tills de vid
Ludvig XIV:s tronbestigning blefvo så svåra, att åtta
hundra tusen af Frankrikes bästa hugenottfamiljer
utvandrade till England eller andra länder, som gåfvo dem
frihet att dyrka sin Gud, hvilket nekades dem i deras
fädernesland. Slutligen år 1685 blefvo Nanteser-ediktet
och alla andra medgifvanden, hvilka gjorts åt de
reformerta, <i>helt och hållet återkallade,</i> deras kyrkor nedrefvos,
deras gudstjänster förbjödos, deras skolor stängdes och
alla barn från fem till sexton års ålder togos ifrån
föräldrarne för att uppfostras hos katoliker, under det att
de senare samtidigt förbjödos att utvandra. Belöningar
af fem tusen fem hundra livres utlofvades för
underrättelser som kunde leda till tillfångatagandet af
hugenotternes präster. Förföljelsen blef allt häftigare, hemliga
möten, som upptäcktes af konungens dragoner,
förvandlades genast till ett formligt slaktande. Otroliga
pinosätt uppfunnos och grymheter, hvilka icke kunna i
enskildheter berättas, föröfvades af det romersk-katolska
partiet mot deras fredliga medborgare. Drifna af
förtvinan reste sig slutligen protestanterne i Cevennernas
bergstrakter och år 1702 började ”Camisardernes” krig.
En hugenottisk historieskrifvare säger om detta
förfärliga krig: ”Aldrig har helvetet förut i sina mörkaste
förföljelser uppfunnit och begagnat så djäfvulska och
omänskliga medel som dragonerne och de munkar, hvilka
anförde dem, utöfvade för att förgöra oss. Dylika
grymheter ägde rum öfverallt i Frankrike, men värst i
Cevennerna.” Påfven Clemens XI gjorde allt som stod i hans
makt för att möjliggöra ett fullständigt utrotande af de
förföljda Camisarderne. Han lofvade en fullkomlig
befrielse från skärseldens pina åt alla, hvilka grepo till
vapen för att utrota ”det förbannade och vederstyggliga
släktet.” Tre år räckte detta grymma korståg, innan
Cevennernas vackra och bördiga berg och dalar
förvandlats till en ödemark och protestanterne blifvit fullkomligt
krossade.

Tid och utrymme äro otillräckliga för att berätta
de upprörande liknande historierna från de påfliga
förföljelserna i Spanien och Portugal, i Savoyen, i Polen,
i Böhmen, och under Trettioåriga kriget i Tyskland,
kejsar Karl V:s förfärliga förföljelser och framför allt
de illdåd, hvilka påfvedömet lät utföra i Nederländerna
genom den skändlige hertigen af Alba. Den fasansfullt
intressanta berättelsen om det heliga hjältemodet hos
dessa hundradetusenden kristna blodsvittnen förtäljes i
Motleys arbete ”Republiken Holland”, och lägger sitt
vittnesbörd till den sanningen, att påfvemakten till
fullkomlighet uppfyllt den inspirerade förutsägelsen: ”han
skall plåga den Högstes heliga, och strida med de heliga
och besegra dem”. Foxe's ”Martyrernas bok”,
berättelsen om Lollardförföljelsen i England och om ”den
blodiga Marias” regering därstädes, i Mexiko, Abyssinien och
Indien, foga sina bidrag till inkvisitionen och dess
framfart, om jesuiterne och deras rysligheter, och Italien
må slutligen afslöja de uppträden, hvilka Ferrara och
Venedig, Parma och Calabrien bevittnat, och hvilka alla
tjäna till att bestyrka samma sanning. Denna
förutsägelse har bekräftats och bevisats genom många, många,
oräkneliga vittnens utsagor. Påståendet att förutsägelsen
fullkomligt uppfyllts, har således bevisats vara sanning
och en enkel förklaring göra alla vidare bevis
öfverflödiga. <i>”Det har sanningsenligt uträknats, att påfvarne
i Rom direkt eller indirekt mördat femtio millioner
människor; endast för deras tros skull, femtio millioner
män och kvinnor, hvilka nekade att deltaga i det
romerska afguderiet, och hvilka hållit fast vid Bibeln såsom
varande Guds ord och icke älskade sina lif högre än
allt annat, allt intill döden, och hvilka offrat lif och
blod i striden mot Antikrist.</i>

VI. <sc>Påfvedömets öfvervälde.</sc> Det mest i ögonen
fallande draget hos den stora ondskans makt enligt de
fyra profetiorna är <sc>”dess vidsträckta herravälde.”</sc>

Vi läsa om det romerska rikets åttonde hufvud, som
åter kommit till lif (Uppenb:b. 13: 7.), att ”det vardt
gifven <i>makt</i> öfver alla stammar och folk och tungomål
och folkslag”; och andra versar i samma kapitel säga,
att denna makt skulle blifva så enväldig, att alla, både
små och stora, både rika och fattiga, både fria och trälar
skulle underkasta sig den, och att det skulle blifva nära
på omöjligt att lefva för dem, hvilka motsatte sig denna
underkastelse, de skulle ej ens tillåtas att köpa eller
sälja.

Ett särskildt märke på beskaffenheten af denna makt
lämnas äfven. Den underkastelse, som ägnas den, skulle
blifva <i>frivillig.</i> Det säges om de tio hornen, att de
skola hafva en själ och skola <i>gifva</i> sin makt och styrka
åt vilddjuret”; det vill säga, det är förutsagdt, att de
riken, i hvilka romerska väldet skulle delas, <i>frivilligt</i> i
en eller annan bemärkelse skulle underkasta sig denna
sista form af den romerska maktens välde. Deras
underkastelse skulle icke ske genom eröfring, utan genom
intalande och fintligt inflytande. De skulle medels
smicker, löften, falska underverk och lögnens under, genom
vidskeplig fruktan och genom andras inflytande, hvilka
handlade på denna makts vägnar, blifva öfvertalade att
underkasta sig; icke genom några af detta väldes egna
kraftiga bemödanden.

Detta drag är så egendomligt, så olikt alla andra
hos de tre första djuren eller riken, som Daniel omtalar,
hvilkas herradöme förvärfvades genom att uppsluka,
hårdt tränga, krossa och söndertrampa, med ett ord
genom att de begagnade fysisk styrka i stället för ett
fintligt andligt inflytande. Denna beskrifning
kännetecknar med ens makten i fråga. Påfvedömet är den enda
stora politiska makt, som någonsin härskat öfver alla
stammar och folk och nationer utan att hafva behöft
bekriga och underkufva de underlagda rikena. De mörka
tidehvarfvens djupa okunnighet, hvilken så ifrigt
underhölls af påfvedömet, skapade en så hög grad af
vidskepelse, att den kom så väl konungar som folk att
frivilligt lyda denna makt, hvilken så djärft gjorde
anspråk på att vara öfvernaturlig och att äga inflytande
såväl i himmel och helvete som på jorden, öfver alla
människors själar så väl som öfver deras kroppar för
tid och evighet.

Profetian tillkännagifver vidare tydligt, att denna
makt icke skall blifva alltomfattande eller allenarådande
icke ens i de länder, där den skulle härska. Den skulle
stöta på motstånd från ett visst bestämdt håll: alla som
bo på jorden skola tillbedja vilddjuret: <i>”alla de, hvilkas
namn från världens grundläggning icke äro skrifna i
det slaktade Lammets bok.”</i> Därmed förkunnas, att de

fromma — ”de heliga” — de utvalda kallade och trogna
och de <i>allena</i> skola neka att underkasta sig denna makt.
Och synen visar äfven, att de skola göra detta med
<i>fara</i> för sitt lif och ofta äfven på <i>bekostnad</i> af själfva
lifvet. Hur bokstafligt och förskräckligt denna
förutsägelse gått i fullbordan i påfvedömets historia, visar oss
föregående öfverblick öfver de förföljelser, hvilka anställts
mot de så kallade kättarne.

Påfliga väldets utsträckning och karaktär under de
mörka tidehvarfven kan man i våra dagar knappt göra
sig en föreställning om. Det är icke lätt, när man
betraktar den förruttnade stubben af en gammal ek, att
föreställa sig, hurudant trädet varit under dess ärorika
ungdomsdagar och i sin kraftfulla mogna ålder, huru
dess väldiga grenar skjutit ut åt alla håll, öfverskuggande
lägre växter i tusental, huru stormarna förgäfves
angripit detta träd, hvilket orkanerna endast förmått att slå
än fastare rot i marken, huru vackert trädet sett ut i
sin ljusgröna vårdräkt, huru präktigt det lyst i sin
rödaktiga höstskrud, och huru det ena släktet fåglar efter
det andra kommit för att söka skydd på dess grenar,
under det att vildsvinen närt sig af dess ollon. De
århundraden, hvilka gått öfver trädet, hafva endast
kvarlämnat otydliga spår af hvad det <i>varit,</i> och likväl berättar
själfva stubbens omfång en historia om all denna nu
förintade kraft och härlighet. På samma sätt är det med
de romerska påfvarnes makt. Världen småler nu med
fog åt den stackars gamle mannens barnsliga, stolta och
orimliga anspråk, hvilken sitter på St. Peters stol i sitt
fängelse i palatset Vatikanen i Rom. Världen lyssnar
till hans högljudda fordran på ofelbarhet med ett hånlöje
och hör hans vanmäktiga förbannelser mot vetenskap
och litteratur, mot social och religiös frihet med detta
lugna och medlidsamma förakt, hvarmed man betraktar
en vansinnigs fantasier. Men fordomdags var det helt
annorlunda. Hvarje den tiara-krönte monarkens
utlåtande åhördes med vördnad, hvarje hans befallning
åtlyddes utan prut. Människorna darrade under hans
förbannelser och fröjdade sig öfver hans välsignelser, liksom
om dessa varit själfva gudomens. Hans bannstrålars
åskor skakade nationerna och blixtarna från dem spridde
död och fördärf öfverallt. Kejsarne Justinianus och Phocas
öfverlämnade genom sina kejserliga edikt åt påfven i Rom
laglig myndighet i allt, som rörde religionen, och redan
mycket tidigt visade samtlige de götiska furstarne i
kristenheten benägenhet att underkasta sig romerske
påfven, liksom barn som lyda sin fader och
underordnade sin öfverordnade. Redan under åttonde århundradet
skröt Gregorius II för grekiske kejsaren med, <i>”att alla
västerns konungar vörda påfven som en Gud på jorden”,</i>
och detta var en sanning, som fullkomligt berättigade
honom till ett dylikt påstående. Då t. ex. Pipin
sträffade efter franska kronan, bad han påfven godkänna
detta inkräktande, och så snart som denne gjort detta,
erkände Frankrike och i själfva verket hela den västra
världen honom såsom Frankrikes konung. Till och med
den mäktige kejsar Karl den store gick in på att af
romerske påfven mottaga sin krona och sitt herravälde.
”Herren Johannes, den allmännelige apostoliske påfven”,
säger rådet i Pavia, ”har i Rom utvalt och med den
heliga smörjeisen smort Karl den store till kejsare”.
Konungarne i västra Europa visade, att de ansågo sig
såsom den härskande påfvens underlydande genom att i
sin kröningsed aflägga löftet att vara de romerska
påfvarne trogna och underdåniga.”

I de första tiderna hindrades påfvedömet att utöfva
borgerligt välde, och på samma sätt genom biskoparnes
oberoende och kyrkomötenas myndighet, från att tillvälla

sig despotisk makt inom kyrkan. ”Men från Leo IX:s
tid”, säger Mosheim, ”begagnade påfvarne hvarje medel,
hvilket den mest illistiga ärelystnad kunde utfundera, för
att aflägsna dessa hinder och göra sitt välde så väl
despotiskt som allmänt”. Hildebrand, den mest äregiriga,
sluga, listiga och öfvermodiga människa, man kan tänka
sig, såg, då han blef påfve under namnet Gregorius VII,
upp till världsrikets topp med ett begärligt öga och
sträfvade uppför höjden med aldrig tröttnande ifver och
okuflig ihärdighet. Han arbetade outtröttligt på att få
envälde öfver den allmänneliga kyrkan, såväl som att
få jordens kejsare, konungar och furstar att underkasta
sig hans domslut och att göra deras välden
skattskyldiga till påfliga stolen. Till och med när påfven
återfordrade en krona, hvilken han förlänat, möttes han ofta
af den mest slafviska underkastelse. Kejsarne Rudolf
och Otto af Tyskland icke blott mottogo kronan såsom
en gåfva, sedan påfven afsatt deras företrädare, utan de
återlämnade äfven på hans befallning de kronor, de
sålunda erhållit. Peter II af Aragonien och konung Johan
af England äfvensom flere andra monarker afstodo från
sitt oberoende, på det att de måtte återfå sina riken
<i>såsom påfvens vasaller.</i> <b>”Under St. Petri efterträdares
prästvälde”,</b> säger Gibbon, <b>”började nationerna vänja sig
att vid Tiberns stränder söka sina konungar, sina lagar,
jämte orakelspråket om sina tillkommande öden”.</b> Och
på samma sätt, säger han, då han talar om den förste
normandiske konungen af Sicilien: <b>”De nio andra
konungarne i den latinska världen skulle troligen nekat att
erkänna sin nye bundsförvandt, om han icke godkänts af
hans helighet påfven”.</b>

Om nu konungar och kejsare på detta sätt böjde sig
för påfven, är det lätt att föreställa sig, att den stora
massans vördnad för hans person och ämbete samt dess 


underdånighet för hans pockande och hädiska anspråk
måste varit gränslösa. ”Hvem känner icke till den
allmänna vördnad och tro på påfvens hädiska fordringar,
hvilka af hela kristenheten allt igenom Medeltidens långa
århundraden ägnades honom icke blott i fråga om
väldsliga saker, utan i afseende å mycket högre och viktigare
förhållanden? Se blott på dessa myllrande skaror, stadda
på pilgrimsfärd till Rom, för att förvissa sig om den
frälsning, han lofvat dem! Se, huru de antaga hans
dogmer i trossaker, liksom om de, voro verkliga orakler
från himlen! Se, huru de köpa hans syndaförlåtelser
med sina ofta dyrt förvärfvade penningar, i tro, att de
därigenom kunna befria sina aflidna släktingars själar,
såväl som sina egna, från skärseldens och helvetets
pina” (Elliott, III:e bd.). Betrakta huruledes många
tusenden ur alla klasser på påfvens befallning deltogo i
korståg och religionskrig och nekade att hjälpa till och
med sina närmaste och käraste vänner, om de lysts i 
bann af honom! Ända ifrån de enskildas intimaste
familjeförhållanden till kejsarrikenas offentliga nationala
angelägenheter stod allt direkt eller indirekt under
påfvens spira. Det sista högtidliga allmänna beslut, som
skedde före Reformationen, var när kristenhetens alla
sändebud församlades till ett kyrkomöte för att
underskrifva bullan <i>Unam Sanctum,</i> hvilken förklarar, <sc>att
liksom det endast finns en kropp inom kyrkan och 
kristenheten, så finns det även endast ett huvud,
kristi ståthållare, påfven och att det är 
nödvändigt för hvarje mänsklig varelses eviga frälsning att 
vara romerske påfven underdånig.</sc> Intet senare
kyrkomöte har någonsin tillbakakallat detta dekret.

Det är alltså klart, att en vidsträckt och allt
öfvervägande makt af den mest despotiska, absoluta och
hädiska karaktär under tusen år <i>har</i> utöfvats af påfvarne

i Rom, och att de fortfarande göra anspråk på den; att
denna makt under många århundraden härskat öfver
alla västra Europas nationer, samt att den fortfarande
godkännes af alla katoliker, hvarhelst de bygga och bo.
Påfven Pius IX lyckönskade folket i Rom, att det
öfverallt i världen hade mer än två hundra millioner
bröder, hvilka äfvenledes voro hans undersåtar.

Genom påfvedömet har sålunda förutsägelsen:
”honom vardt <i>makt</i> gifven öfver alla stammar och folk och
nationer”, på det mest underbara sätt gått i fullbordan.
Tillämpningen af denna profetia på påfvedömet har
ibland betviflats på grund af detta uttrycks vidsträckta
bemärkelse. Men en jämförelse med andra ställen i den
heliga Skrift aflägsnar denna svårighet. Vi läsa hos
Matt. 3:e kap. 5 v.: ”Då gick Jerusalem och <i>hela</i> Judéen
och <i>hela</i> landet omkring Jordan ut till honom, och de
läto döpa sig af honom”. Och återigen i Apostlag.
9:e kap. 35 v.: ”Och honom sågo <i>alla,</i> som bodde i
Lydda och i Saron och de omvände sig till Herren”.
Orden <i>alla</i> och <i>hela</i> i dessa skriftspråk böra ju
uppfattas med ”begränsning”, ehuru en sådan icke står
angifven. Likaledes heter det i Dan. 3:e kap. 7 v., att då
Nebukadnezar uppreste sitt beläte, ”<i>allt</i> folk, släkter och
tungomål föllo ned och tillbådo". Men 2:dra versen i
samma kapitel visar, att endast furstarne och de
makthafvande bland dessa nationer voro <i>närvarande;</i> dessa
betraktas alltså såsom representanter för folket. På
samma sätt var hela kristenheten genom sina kyrkomöten, 
hvilka representerade nationerna, underkastad
påfvarne i Rom. Förbehållet i texten af dem, ”hvilkas
namn äro skrifna i Lammets bok”, visar — alldeles
liksom när det heter, att alla, som voro i Israel, icke voro
af Israel — att icke alla de, hvilka lydde under påfvedömet, 
äro till hjärtat, påfviska. Detta må icke förbises. 
Slutligen skall höras ropet: ”Gån ut ifrån henne, I, mitt
folk”, ett rop, hvilket innefattar, att liksom Lot bodde
i Sodom, det äfven inom romerska kyrkan skall finnas
rättrogna vid tiden före dess slutliga fall.

Påfvemaktens tillväxt i så jättelika förhållanden är
ett mycket märkvärdigt fenomen. Reformatorn Tyndale
säger i fråga härom: ”Låtom oss för att se, huru den
helige fadern sålunda växte i makt, taga murgrönan som
exempel! Först skjuter den upp ur jorden, kryper därpå
en tid långs marken, tills den träffar på ett stort träd.
Då klänger den sig fast vid trädets stam och kryper upp
så småningom, stilla och obemärkt. I början, så länge
som den ännu är tunn och liten, känner trädet icke
bördan; tvärtom, murgrönan utgör en präktig prydnad
under vintern. Men den håller sig fortfarande fast och
slutar icke upp att klättra, förrän den uppnått toppen
och äfven kommit <i>upp öfver denna.</i> Nu sprider den
sina skott långs trädets grenar, öfvertäcker snart allt
och växer sig stor, tung och tjock. Och härunder
utsuger den fullständigt saften ur trädet och dess grenar,
så att den slutligen förkväfver och stryper det. På detta
sätt har den lömska, illaluktande murgrönan växt till en
mäktig företeelse, men på bekostnad af det stora
trädets kraft och must, och utgör därefter ett säte och ett
näste för vederstyggliga fåglar och för blinda ugglor,
hvilka häcka i mörkret och icke våga sig fram i dagens
ljus”.

”På liknande sätt smög sig äfven romerske
biskopen, som nu kallas påfve, till en början långs jorden,
och alla trampade på honom. Men så snart som det
kommit en kristen kejsare, klängde han sig ödmjukt fast
vid dennes fötter och kysste dem, kröp därpå upp en
liten bit tid efter annan och begärde än den ena än den
andra förmånen. På detta sätt lyckades han medels
smicker och lögn och eländig vidskepelse under namn af
S:t Peter krypa småningom allt högre upp, till dess han
fått rotfäste i kejsarens hjärta. Medels <i>hans</i> svärd
klättrade han högre upp, öfver alla sina biskopliga bröder
och underkufvade dem. Och liksom han gjort detta med
tillhjälp af kejsarens svärd, så klättrade han, sedan
<i>bröderne</i> svurit honom trohet, med <i>deras</i> hjälp slutligen
<i>upp öfver kejsaren</i> och underkufvade äfven honom, kom
<i>honom</i> att kasta sig för hans fötter och kyssa dem! —
Och sålunda har påfven, alla hycklares fader, medels
falskhet och list vändt om världsordningen och vändt
dess afvigsida upp”.

Uti ett följande kapitel vilja vi afhandla
uppfyllelsen af den <i>dom</i> som förutsagts om denna stora
ondskans makt genom den fyrfaldiga profetian, hvilken vi
här granskat.

Den består af två afdelningar, dess gradvisa förfall,
hvilket slutligen skall efterföljas af en plötslig och
förskräcklig förstörelse. Den senare afdelningen erbjuder,
emedan den ännu hör framtiden till, icke något tillfälle
till jämförelse mellan profetiorna och de historiska
händelserna; men det förra däremot, hvilken redan delvis
gått i fullbordan och alltjämt håller på att fullbordas,
kunna vi se, och ingenstädes är den fullkomliga
överensstämmelsen mellan förutsägelsen och verkligheten
mera klar och tydlig än här.

Såväl hos Daniel som ock i Tessalonikerbrefvet och
i Uppenbarelseboken sättes förstörelsen af denna
romerska makts sista form i samband med Kristi personliga
uppenbarelse, då han återkommer för att upprätta sitt
Tusenåriga rike på jorden. Men i hvar och en af dessa
profetior särskildt  antydes det äfven, att ett förtärande
och förödande utvecklingsarbete skall komma att äga 
rum under någon tid <i>förut</i> före sluthändelserna, så att 
den en gång så väldiga makten skall blifva försvagad 
och maktlös, innan den slutligen helt och hållet förgöres.

*
</chapter>

<chapter name="TREDJE KAPITLET.  Domen öfver det stora vilddjuret och skökan samt tiderna för dess fullbordan">
<h1>TREDJE KAPITLET.</h1>

<h3>Domen öfver det stora vilddjuret och skökan 
samt tiderna för dess fullbordan.</h3>

”Hans välde skall tagas ifrån honom, så att han 
skall <i>i grund fördärfvas</i> och förstöras” (Daniel 7:e kap. 
26). ”Hvilken Herren skall <i>dräpa</i> med sin muns anda 
och <i>tillintetgöra</i> genom uppenbarelsen af sin 
tillkommelse”. (2 Tess. 2:a, 8). ”Och de tio hornen skola hata 
skökan och <i>göra henne öde och naken</i> och <i>äta hennes 
kött</i> och uppbränna henne i eld” (Uppenb.-b. 17:e, 16). 
Den slutliga förstörelsen af makten i fråga beskrifves i 
Uppenbarelsebokens 19:e kap. 20 v. sålunda: ”Och 
vilddjuret vardt gripet och kastadt lefvande i eldsjön, som 
brinner med svafvel”. Detta är dess tillintetgörelse 
genom uppenbarelsen af Kristi tillkommelse, och <i>dräpandet</i> 
genom Guds muns anda måste hafva föregått denna 
slutliga dom.                                                             

Farao och Egyptens härskaror förstördes på liknande 
sätt efter att förut hafva hemsökts af tio plågor, innan 
de begrafdes i Röda hafvets vågor. Det dräpande 
förstörelsearbetet framställes i Apokalypsen såsom ägande 
rum därigenom att vissa vredesskålar uttömmas öfver 
vilddjurets konungarike och dess efterföljare.

Vi vilja då undersöka, huruvida det i påfvedömets 
historia finnes några händelser, hvilka motsvara denna 
bild, huruvida någon <i>dräpande</i> process, någon lutning
mot förfall i fråga om dess hjälpkällor, någon
minskning af dess välde och någon inskränkning i dess
inflytande och myndighet tydligen kunnat spåras.

Händelserna äro härvidlag så vältaliga, att det är
onödigt att framhålla dem i alla enskildheter. De
romerska påfvarnes världsliga makt, hvilken, såsom vi
sett, en gång var en hemsk verklighet i Europa, har
för alltid försvunnit från jorden. Den är numera endast
ett minne från förflutna tider, icke något verkligt faktum.
Påfvens världsliga besittningar i land och jordområden
hafva för alltid gått förlorade. Kyrkostaten, såsom den
förr kallades, utgör numera blott en del af konungens
af Italien besittningar, och själfva Rom har blifvit det
förenade konungariket Italiens hufvudstad. Under loppet
af de senaste tjugu åren hafva alla de mellan påfven och
Europas olika stater upprättade konkordat eller
öfverenskommelser gått till ända. De ofantliga <i>landområden,</i>
hvilka tillhört de många olika munk- och
nunneordnarna, och på hvilka påfvedömet litade så säkert,
alldenstund de innehades af dess ombud öfver hela världen,
hafva alla blifvit konfiskerade och indragna till staten
så väl i Italien som i Frankrike, England och andra
länder. År 1513, då påfven med en bulla afslutade det
stora konciliet, som hållits i hans palats Lateranen,
förklarade han däri öfvermodigt, att alla kättare utrotats;
icke en ”enda kättare” störde samhälligheten inom
påfliga kyrkan. Men hurudant är förhållandet i dag? Icke
mindre än <sc>etthundrasextio millioner protestanter</sc>
finnas nu uti världens alla stater, och hvilka alla förneka
påfvens lärosatser och välde.

Storbritannien, Skotland, Tyskland, Sverige-Norge,
Danmark, Finland och Amerikas Förenta stater,
världens mest upplysta och framåtskridande nationer och

riken, äro <i>hvad Bibeln gjort dem till,</i> och de latinska
nationerna i Europa, Frankrike, Italien, Spanien, Portugal, 
äro hvad påfveväldet uppfostrat dem till — katolska
till namnet men otrogna i hjärtat. De äro också i sitt
innersta numera nästan lika stora motståndare till
påfven och påfvedömet som själfve protestanterne.

Reformationen gaf det påfliga religionssystemet det
första slaget, och det sår det då erhöll har aldrig kunnat
helas. De protestantiska staterna, i stället att tillintetgöras 
under påfvens bannstrålar, reste sig hastigt för
att blifva de ledande nationerna i Europa. Dock måste
de allestädes utkämpa hårda strider och lida svåra
nederlag. Påfvens ifrige tjenare, kejsar Ferdinand, sökte
med all makt förinta såväl den borgerliga som religiösa,
friheten i Tyskland, och han hade nära lyckats häri, då
Gud uppväckte den tappre och gudfruktige protestantiske
hjälten, Gustaf Adolf af Sverige, hvilken frälsade
Tyskland och satte en gräns för och återkastade påfvedömets
öfversvämmande flod. Och de katolska makterna, hvilka
se frihet och välstånd blomstra hos protestanterne, darra
icke längre för åskviggarna från Vatikanen.

I den officiella berättelsen, hvilken för påfliga stolen
sammanfattat Reformationens verkningar, heter det:
”England, Skotland, Sverige, Norge, Danmark och de
andra norra länderna äro fullkomligt förlorade, Tyskland
till större delen, Böhmen och Polen äro hårdt angripna,
och i Nederländerna har det gått så långt, att icke ens
en hertig Alba kan bota dem. Och slutligen är Frankrike 
fullkomligt förvirradt; endast Italien och Spanien
äro ännu friska och synas säkert tillgifna påfvedömet”.
Men huru är väl förhållandet i dessa land nu för tiden?

Påfvarnes välde öfvermänniskornas såväl kroppar
som själar har således minskats i en förvånande grad, 
ehuru det i fråga om det senare ännu icke på långt när
tillintetgjorts.

Och vi bedja att särskildt få läsaren att noga lägga
märke till, att det medel, genom hvilket detta påtagliga
och obestridliga <i>dräpande</i> af påfliga makten åstadkommits, 
just är samma medel, hvilket särskildt omtalas
af aposteln Paulus i brefvet till Tessalonikerna. Han
säger, att Herren skall dräpa denna onda makt <sc>genom
sin muns anda,</sc> det vill säga genom kraften af sitt Ord.

Den heliga Skrift är naturligtvis den form,
hvarigenom Herrens Ord, eller Ande från Hans mun, antagit
en för våra sinnen påtaglig tillvaro, hvarigenom det kan
inverka på de mänskliga samhällena. ”Orden, hvilka
jag talar till er, de äro anda och de äro lif”.

Utgör icke just den utomordentliga ängslan, med
hvilken påfvedömet alltjämt och i alla tider försökt
hålla Bibelordet gömdt under ett obekant språk eller att
åtminstone genom falska uttydningar göra dess lärdomar
om intet, ett fullkomligt bevis för dess inrotade motvilja
emot att låta den makt blifva allmänt känd, hvilken är
utsedd att <i>dräpa?</i> ”Det finnes en rädslans instinkt, ett
medvetande, hvilken på förhand omedvetet känner faran,
och en sådan kan tydligt urskiljas i den fasa, hvilken
kommer papisterne att undvika all beröring med den
heliga Skrift”, säger O'Sullivan i sin bok ”The
Apostasy”.

Pius IV:s trosbekännelse — denna bekännelse,
hvilken man enligt påfvens förklaring nödvändigt måste
hylla för att blifva frälst —  förklarar uttryckligen, att
Bibeln icke är till för folket. ”Den, som vill blifva
frälst, måste <i>afstå</i> från den och dess läsande”. Den är
en förbjuden bok. Bibelsällskapen äro ”Satans påhitt”.
Att bränna upp Bibeln utgör de påfviskes mest
omtyckta förlustelse. All denna fruktan för den heliga 
Skrift, detta våldsamma motstånd emot dess spridande,
är ett tydligt bevis på att påfvedömet <i>i Guds Ord
känner igen sin värste motståndare.</i> Erfarenheten visar
också, att det sett alldeles rätt härutinnan.

Hvar helst Guds ord fritt förkunnas, där är det
slut med påfvedömet. Reformationen vällde fram i följd
af att man upptäckt en Bibel, och hvarhelst såsom t. ex.
i Skotland folkets sinnen grundligt insupit Skriftens
lärdomar, där har katolicismen alls inga utsikter. Det är
endast bristande eller ringa kännedom om Bibelns
innehåll, som sätter påfvedömet i stånd att ännu behålla sitt
välde i Spanien och andra europeiska länder, i Mexiko,
i Brasilien och i vissa delar af Irland.

Detta visade sig klart och tydligt under
Uppfostringskongressen 1846, då bland 400 studenter vid
Maynooths universitet endast tio stycken ägde Biblar eller
Testamenten, under det att hvarje student fått sig ålagt
att anskaffa ett exemplar af jesuiterne Bailly's och
Delahogue's arbeten.

Att skolor på Irland, vid hvilka Bibeln utan
anmärkningar eller kommentarier skall begagnas, ännu ej
kommit att allmänt inrättas, tillskrifver Lord Stanley
endast det förhållandet, att de katolska prästerna arbetade
med energi och framgång mot införandet, mot hvilket
de på förhand voro afvogt sinnade. De sade åt
föräldrarne, att de begingo en ”dödlig synd” genom att
skicka sina barn till dylika skolor, och om de ändå
fortforo därmed, förnekades dem sakramentet till och
med på dödsbädden.

Pius IX benämner i sin rundskrifvelse af 1850
studiet af Bibeln såsom ”en giftig läsning” och uppmanar
enträget alla sina vördnadsvärde bröder i Kristo att med
vaksamhet och ifver hejda all sådan läsning. En präst,
som tillhörde engelska statskyrkan, förlorade i Rom sin
hustru och önskade att sätta ett bibelspråk på hennes
grafsten. Påfven nekade imellertid att gifva tillåtelse
därtill, icke blott emedan ”det var olägligt att en
kättare gaf uttryck för hans hopp om uppståndelse och
odödlighet”, utan äfven ”emedan det vore emot lagen att
inför romerska folkets ögon offentliggöra någon del af
Guds ord”!

”Rom sträfvar fortfarande emot att gifva tillbörlig
hyllning åt Bibelns majestät; det har gjort sitt bästa för
att förvisa denna bok ur världen, jämte alla de skatter
den innehåller — dess gripande berättelser, dess rika
poesi, dess djupa filosofi, dess upphöjda läror, dess
välsignelserika löften, dess härliga profetior, dess ärorika
försäkringar och hopp om odödlighet. Om någon varelse
vore nog grym att utsläcka dagsljuset och döma
kommande släkten att tillbringa sitt lif i en oändlig natts
mörker, hur skulle man väl kunna finna ord starka nog
för att fördöma ett så himmelskriande brott? Men Roms
brott är mycket större. Sedan kristendomens ljus börjat
tändas för människorna, blef påfvedömet i stånd att hölja
Europa i mörker, och genom att undanhålla dem Bibeln
lät hon mörkret fortfara från den ena tidsåldern till den
andra. Den förfärliga vidden af detta brott kan icke
fattas af dödliga. Men numera kan påfvemakten icke
längre dölja för sig själf, att Bibeln i trots af hennes
bannstrålar, hennes <i>indices expurgatorii,</i> hennes
tyranniska edikter, medels hvilka hon försöker resa en mur
kring sina mörkrets områden, <i>att Bibeln,</i> säga vi, <i>är
bestämd att utgå med seger ur denna strid.</i> Däraf
kommer denna oförsonliga fiendskap, en fiendskap, hvilken
till sin största utsträckning är grundad på fruktan. För
påfvedömet synes en enda Bibel mera fruktansvärd än
en armé på tio tusen man . . . När det möter Bibeln på
sin väg, blir det bestört och utropar med fasa: ”Jag

vet hvem du är! Har du kommit för att plåga mig
förrän tid är”? (Wylie, Påfvedömet). Under de sista
tre hundra åren, allt sedan Reformationen, har
påfvedömet varit underkastadt att lida detta <i>dräpandets
tillintetgörelse genom Guds muns anda.</i> Det återstår nu icke
mer någon lång tid, innan det skall fullkomligt förstöras
<i>genom uppenbarelsen af Hans tillkommelse.</i>

Detta kommer oss att öfvergå till den sista
afdelningen, hvilken vi måste taga i öfvervägande i denna
vår kortfattade undersökning af denna märkvärdiga
fyrfaldiga profetia om påfvedömet — nämligen <sc>tiden för
dess tillvaro.</sc>

Tiden för det ”lilla hornets” välde bestämmes hos
Daniel att utgöra ”en tid och tider och en half tid”, och
det sista romerska vilddjurets tid, hvilket, såsom vi sett,
endast är samma makt under en annan sinnebild, har
förut bestämts till ”fyratiotvå månader”, alltså samma
tid under en annan benämning. Dessa perioder äro
hvardera liktydiga eller till tiden lika bestämda med
andra jämnlöpande profetiors 1260 dagar. Tolkad enligt
dag-år-systemet har denna tid på ett i ögonen fallande
sätt fullbordats genom den tidslängd, som påfliga
maktens välde räckt; och denna tidutsträckning är dessutom
<sc>en nykel till hela systemet af tider och årstider,
såväl de naturliga som de uppenbarade.</sc>

Hela detta system, som sålunda fullkomligt kan
förklaras, utgör en bekräftelse på uttydningen, hvilken gör
allt begripligt inför våra Ögon. Systemets allmänna
omfång, dess fullkomliga inneboende samstämmighet
jämte dess djupa underliggande samband med vår tros
innersta sanningar, göra detta till ett storartadt
vittnesbörd i fråga om den rätta tolkningen af de mystiska
ord, hvilka lämna nyckeln till dess lösning.

Längre fram skola vi återkomma härtill litet 
utförligare. Vi nöja oss här att enkelt försäkra, att den
förutsagda tiden, d. v. s. huru länge denna stora
ondskas makt skulle äga bestånd, nämligen under 1260 år,
lika klart som alla öfriga, drag angifver, att denna makt
förverkligats genom påfvedömet. Biskoparne i Rom
tillvällade sig sin öfverhöghet i början af sjunde
århundradet och hafva utöfvat den allt sedan. Det är en
allvarlig sanning, att dessa inspirerade profetior, hvars
alla förutsägelser så underbart gått i fullbordan, klart
förkunna, att detta välde icke kommer att räcka ännu
så särdeles lång tid. Dess dagar äro räknade, och slutet
är nära för handen. —  —

Denna påfliga makts slutliga fall och undergång
kommer sannolikt att äga rum <i>såsom en Guds dom,</i> en
följd af så många och förfärliga synder under en så lång
följd af år. Liksom de patriarkaliska ”sju tiderna” för
Judafolket gingo till ända under Egyptens plågor och i
och med öfvergången af Röda hafvet, och liksom de
judiska ”sju tiderna” slutade under blodsutgjutelsen och
lågorna från Jerusalems belägring och förstöring af Titus,
så äro ”hedningarnes sju tider”, såsom Uppenbarelseboken 
förkunnar, bestämda att uppnå sin afslutning
under det ”Guds vredes sju skålar” utgjutas såsom en
följd af den affälliga kristenhetens synder.

En mycket enkel aritmetisk beräkning visar oss,
att om vi räkna 2520 år från Babyloniska fångenskapens
år, som började och räckte under Pul, Salmanassar,
Esarhaddon och Nebukadnezar, eller från åren 770—766 och
622 till 598 före Kristus, komma vi till åren 1751—55
och 1919—1923. Ett år måste frånräknas på grund af
skilnaden i tideräkningen före och efter Kristus. Nu
blir alltså frågan: Har denna tid af 168 — 172 år från
år 1750, så långt som vi ännu känna till den, haft en
sådan vredesutgjutande prägel? Har det under denna 
tid varit år, hvilka särskildt utmärkt sig genom,
tilldragelser, hvilka måste anses vara otvifvelaktiga kriser i
denna process af förfall och förstörelse? Och om så är,
motsvara då dessa år de kritiska åren under judarnes
fångenskap, då vi gå tillbaka 2520 år i tiden, eller
således ”sju tider”.          

Svaret på denna fråga är af djupt intresse och af
stor vikt, ej heller är det svårt att finna. Under vårt
sökande efter svaret behöfva vi icke taga alla världens
kejsarstater och riken med i räkningen. Själfva
profetian har härvidlag utstakat gränsen för våra forskningar.

<i>Hedningarnes herradöme öfver Israel har varit
inskränkt till en slaktlinie.</i> Kineser eller amerikaner hafva
aldrig bekrigat Judéen eller eröfrat Jerusalem. De hafva
aldrig skändat helgedomen eller förföljt Guds Israel, vare
sig i bokstaflig eller i andlig mening. Den slaktlinie
bland de hedniska makterna, som <i>har</i> gjort båda delarna,
angifves tydligen i Daniels två fyrfaldiga syner om den
stora bildstoden och de fyra djuren, hvilka båda syner
förebildade och förutsade de fyra olika herraväldena, det
Babyloniska, det Medisk-Persiska, det Grekiska och det
Romerska väldet, hvilka skulle efterträda hvarandra. De
tre första rikena hafva för längesedan upphört att finnas
till; <i>vår forskning inskränker sig alltså endast till det
fjärde riket.</i>

Detta rike förutsades skulle komma att finnas till
uti två olika former — först som ett odeladt och
därefter såsom ett deladt rike. Det första af dessa två har
äfven försvunnit liksom det Babyloniska, det Persiska
och det Grekiska. <i>Vår forskning är därför inskränkt
till den tid och det område, som upptagas af de
konungariken; hvilka uppstodo ur det gamla Romerska
kejsardömets spillror.</i> Två politiskt-religiösa makter eller
dynastier, hvilka i synen förebildas och förutsägas såsom två
”små horn”, framställas höjande sig upp och tagande
öfverherradömet bland dessa riken. Dessa små horn,
Påfvedömet och den Muhammedanska makten, utgöra
därför det sista viktiga utvecklingsskedet af den
hedniska makt, som åskådliggöres genom profetiorna; båda
hafva satt sig upp emot Guds heliga, skändat hans
helgedom och förtrampat den heliga staden såväl bokstafligt
som andligt. Frågan är således inskränkt inom ganska
trånga gränser. <i>Endast i historien rörande dessa två
makter behöfva vi söka efter svaret,</i> och om vi af
historien vilja bedöma den relativa karaktären och vikten af
de olika tilldragelserna, behöfva vi <i>icke</i> jämföra dem
med några händelser i andra makters historia, utan
endast med <i>andra tilldragelser i dessa samma makters
egen  historia.</i>

Med mindre vi noga hafva detta i minnet, är det
omöjligt att riktigt uppskatta de historiska händelser,
hvilka vi måste granska i samband med denna fråga.
Vi upprepa alltså frågan: Hafva de 168 åren mellan
1755 och 1923, eller fastmera de redan förflutna åren
under denna tid, visat sig på ett anmärkningsvärdt och
oomtvistligt sätt hafva varit <i>en tid af förfall och
omstörtande för de en gång så väldiga makterna — den
Påfliga och den Muhammedanska?</i>

Historieskrifvarne skola alla enstämmigt svara: Ja,
det har det, detta står utom allt tvifvel! Men eftersom
icke alla andra äro så förtrogna med den nyare tidens
alla tilldragelser, och emedan äfven många, ehuru de
känna till dem, likväl aldrig skärskådat dem i detta
sammanhang, blir det nödvändigt att i minnet återkalla
några viktiga tilldragelser i Påfvedömets och
Muhammedanismens nyare historia.

Frankrike intog, allt sedan Clovis omvändelse och
Pipins och Karl den stores frivilliga afträdelser till 
påfven, genast platsen såsom det förnämsta af alla de påfliga
landen, och dess konung har från början betraktats
såsom den katolska kyrkans äldste son. Frankrike, som
länge gått i spetsen så snart det blef fråga om
kättareförföljelser, intog äfven en ledande ställning genom sitt
motstånd mot den ärorika Reformationen. Det hade satt
sin makts järnbeslagna häl på och förtrampat det
nyuppspirande andliga lifvet och nästan fullkomligt utsläckt
det glädjande ljus, som denna rörelse hade försökt
upptända genom Evangeliets förkunnande. Bartholomeinattens 
blodbad hade så godt som utrotat protestanterne,
och genom återkallandet af ediktet i Nantes hade franska
regeringen från sina landamären förvisat de ännu
lefvande bland sina reformerta undersåtar. Påfviskt
sinnadt ända in i hjärtroten, har Frankrike under mer än
tusen år <i>varit påfvedömets grundpelare i Europa.</i>

Medlet af adertonde århundradet fick likväl skåda
början till en underbar förändring i Frankrike. Under
mindre än ett hälft århundrade, räknadt från 1750, hade
denna den första af alla påfviska nationer småningom
blifvit alldeles motsatt sinnadt, hvilket yttrade sig på ett
ytterst våldsamt, ja vansinnigt sätt. Detta förr till
ytterlighet för påfven slafviskt sinnade och vidskepliga
folk hade tydligt för alla gripits af en uppenbar och
obändig otro <footnote>Vid medlet af adertonde århundradet, eller med andra
ord just i början af ifrågavarande tidrymd, stod Voltaire's
inflytande på sin högsta punkt. Vinet säger i fråga om Voltaire:
”Räknadt från år 1750, var han Frankrikes mest populäre och
inflytelserike författare... Andra hälften af adertonde
århundradet erhöll genom sina skriftställare en prägel, i hvilken
Voltaire icke alltid igenkände sina personliga åsikter eller sin
andes drifkraft... Om vi jämföra första hälften af det
århundrade, med hvilket vi sysselsätta oss, med Louis XIV:s
tidehvarf, förefaller det som om man då redan hunnit till midten
af adertonde århundradet. Men när man sedan öfvergår till
andra hälften af denna stora tidrymd, känner man, att den
förra endast varit förspelet, iscensättningen af dramat.
Utbrottet hade ännu icke ägt rum.... Voltaire är så att säga
adertonde århundradet personifieradt, till och med hans lif kan
sägas vara deladt i två delar, liksom denna stora period....
År 1750, eller rättare sagdt 1746, betecknar vändpunkten i
århundradets lopp och riktning.... Tiden från år 1750 till 1780,
en epok, hvilken utmärkes af utgifvandet af den fullständiga 
upplagan af Raynals verk, förefaller oss vara liksom det
sista skenet från en eldsvåda, där det ej finns något mer som
kan brinna upp”... Midten af adertonde århundradet anses
således af historikerne såsom tiden för begynnelsen af franska
revolutionen.</footnote>.


Den franska otrons store apostel och öfverstepräst,
Voltaire, stod på denna tid på höjden af inflytande. Med
tillhjälp af likasinnade gudsförnekande eller förnuftsdyrkande 
filosofiske författare öfversvämmade han Frankrike 
med en flod af kvicka skrifter af den djärfvaste
och mest hädiska art, alla riktade mot konungamakten
och den kyrkliga makten. Dessa män, hvilka för sin
strid vunno anhängare såväl ibland talangens som
vetenskapens män och därjämte begagnade sig af
förlöjligandets hvassa vapen, lyckades med allt detta
fullkomligt uppväcka folkets alla dåliga och tygellösa
passioner. De väckte särskildt till lif ett ytterligt hat och
förakt för denna affallets och fördärfvets religion,
hvilken var den enda, med hvilken Frankrike var fullkomligt 
förtrogen, och de eftersträfvade med fanatisk ifver
att tillintetgöra dess inflytande på folkets själar. Och
på ett orättvist men alldeles naturligt sätt läto de hela
kristenheten umgälla påfvedömets falskhet, orimligheter,
hyckleri, lastfullhet och grymheter, äfvensom alla dess
skurkstreck. ”Ecrasez l'infâme!” (krossa den eländige!)
utgjorde den moderna omskrifningen på Bibelns 
”korsfäst Honom!”, och deras öppet erkända syfte var att
åstadkomma en fullkomlig förkastelse af den
uppenbarade religionen.

Häri lyckades de blott alltför väl! Frankrike
upphörde att vara katolskt och blef i stället — otroget, utan
någon religion, och sedan det afskuddat sig alla lagens
och ordningens så väl naturliga som gudomliga band,
störtade detta otrogna Frankrike sig före århundradets
slut i revolutionens och brottets mest vansinniga
utsväfningar.

Denna förfärliga, enastående och oemotståndliga
rörelse kom år 1793 till det utbrott, hvilket på en gång gjorde
slut på enväldet, på adelsväldet och på den prästerliga
makten i Frankrike, på samma gång detsamma till
grannländerna inom Europa spridde revolutionens skakningar
och folkväldets vilda raseri, jämte ett fortsatt angrepp
emot statskyrka och egendom, angrepp, som sedan dess
aldrig kunnat dämpas.

Franska revolutionen anses allmänt såsom början till
ett nytt tidsskifte för Europas nationer; men härvid
kommer man icke alltid ihåg, att närmaste orsaken till denna
revolution, nämligen <i>nationens otro,</i> härleder sig från en
närmast föregående generation. Man glömmer, att
revolutionen aldrig kunnat få dess karaktäristiska prägel, om
icke hela franska folket dessförinnan förlorat såväl all
gudsfruktan som aktning för människorätt, om icke
nationens förstånd varit förmörkadt och dess hjärta
förhärdadt mot alla så väl mänskliga som gudomliga
anspråk, och detta i följd af sina gudsförnekande filosofers
fördärfliga läror.

Det är onödigt att här i alla enskildheter skildra
denna revolution, våra läsare känna säkert till största
delen af dessa sorgliga händelser. Man vet, huru det
otrogna folkväldet plötsligt uppreste sig i all sin makt,
stormade och förstörde Bastiljen, utfärdade sin
förklaring rörande människans rättigheter, huru det om
natten öfverrumplade konungen och drottningen i
Versailles genom att döda några af dess lifgarde och
tvingade dem att såsom fångar följa med till Paris, under
det att de mördades blodiga hufvuden på pikar buros
omkring den kungliga vagnen; vidare huru folket till förmån
för staten indrog alla kyrkans ofantliga inkomster, alla
kronans egendomar och alla de flyktande adelsmännens
gods; huru det tillvällade sig all så väl kyrklig och
borgerlig som domfällande makt öfver hela landet, mördade
lifgardet jämte omkring fem tusen framstående rojalister,
afsatte, inspärrade, förföljde, domfällde och slutligen
halshöggo konungen och sedermera drottningen; huru det
förklarade alla konungar krig, men sin sympati för alla
revolutionära öfverallt i världen, huru ”skräckväldet”
orsakade slaktandet af en million, tjugutvå tusen
personer ur alla klasser, af alla åldrar och af båda könen,
tills gatorna i Paris blefvo öfversvämmade af blod och
afrättningsmaskinerna icke hunno uträtta sitt arbete;
huru tusentals personer nedgjordes medels gevärssalvor,
dränktes i så kallade ”noyader”, det vill säga att med
människor fullpackade fartyg afsiktligt borrades och
sänktes i floderna, eller stektes lefvande i glödgade ugnar
samt pinades till döds genom andra helvetiska
grymheter; huru kristendomen offentligen afskaffades och i
stället en prostituerad kvinna i kyrkan Nôtre-Dame
upphöjdes till ”förnuftets gudinna” och som sådan dyrkades
af nationalkonventet och pöbeln i Paris under
tygellöshetens vildaste orgier, ty sedlighet och barmhärtighet
hade gjort religionen sällskap i grafven; huru den
högtidliga gudstjänsten på alla sätt förlöjligades, i det att
man t. ex. offentligen lät en åsna dricka ur nattvardsvinet;
huru sabbaten afskaffades och decaden, en vecka af 10
dagar, trädde i stället för den vanliga veckan, och huru
hundratal och tusental präster massakrerades eller drefvos
i landsflykt, under det att kyrkor och domkyrkor
förvandlades till stall och baracker. Man kan med ett ord
källa franska revolutionen en krampryckning, i hvilken
människornas vildaste lidelser, sedan de frigjorts från
allt tvång, gåfvo sig luft mot alla monarkiska,
aristokratiska, kyrkliga och religiösa inrättningar med en styrka
och ett raseri, hvilka aldrig dessförinnan haft ett
motstycke i världshistorien, <i>eller under det fjärde stora
kejsarrikets historia.</i>

Det sålunda störtade enväldet hade varit förfärligt
lastfullt och orättfärdigt, och fasansfullt fördärfvade voro
äfven såväl religionen som dess präster, hvilka nu helt
och hållet och med afsky förkastades. Alla den
franska revolutionens till och med mest utpräglade
utsväfningar bära också en högtidlig prägel af att utgöra en
fruktansvärd <i>vedergällning.</i> Påfvedömet fick, då timmen
för dess dödskamp kommit, på ett storslaget sätt skäl
att påminna sig sina egna på liknande sätt föröfvade
grymheter mot protestanterne, och påfvedömets anhängare
behandlades efter de exempel, hvilka gifvits af forna
dagars papister, men det revolutionära Frankrikes värsta
grymheter öfverträffade dock icke det påfliga Frankrikes
tidigare barbariska verkställande af dödsdomar.

Ju djupare och mera allvarligt man betraktar
franska revolutionen, desto tydligare visar sig dess
öfverlägsenhet framför alla andra besynnerliga och förfärliga
tilldragelser på denna jord. Aldrig någonsin har
världen bevittnat en så öfverväldig vedergällning, och om
den åstadkom ofantligt mycket ondt, så hade den dock
uppkommit såsom en följd af en mängd förut gängse
orättvisor, hvilka därigenom omstörtades. Att allt detta
kunde hända i ett land, där hvarje gammalt bruk
och alla dittills vördade lagar och sedvänjor kunde på
ett enda ögonblick försvinna, hvarest hela det sociala
och politiska systemet dukade under för det första slaget,
och konungamakt, adelskap och kyrka nästan utan
motstånd undanröjdes, där måste hela statsbyggnaden hafva
varit genomrutten, och såväl konungamakten som adeln
och prästerskapet gjort sig skyldiga till svåra
synder. I ett land, där denna världens alla förmåner —
börd, rang, rikedom, fina kläder och uppfostran — så
plötsligt kunde förvandlas till lika många orsaker till
fara och fördärf för sina innehafvare, där måste dessa
företräden hafva svårt missbrukats. En nation, som
afskaffar och bannlyser kristendomen, som aflägsnar
religionen till förmån för förnuftet, och i dess ställe uppsätter
en ny gudomlighet på tronen i Nôtre Damekyrkan i en
skökas person, måste hafva hemsökts oändligt svårt
genom en orättfärdig och fördärfvad form af kristendom.
Ett folk, som utför ett så grundligt utrotningskrig mot
allt bestående, så att det till och med afskaffar af ålder
brukliga tilltals- och hälsningsord och tidräkning, som
afskyr tilltalsordet ”herre” som en förolämpning, som
förvandlar veckorna till decader och ej vill veta af de
gamla månaderna, detta folk måste säkerligen hafva haft
goda skäl att hata dessa gamla sedvänjor, hvilka det
öfvergaf på ett så löjeväckande, öfverdrifvet sätt.
Aristokratiens sköflade palats, konungahusets plundrade
grafvar, den afrättade konungen och drottningen, den lille
så sorgligt dödade tronföljaren, furstarnes förnedring till
tiggare, de mördade prästerne och adelsmännen,
guillotinens herravälde, de republikanska giftermålen, där de
förenade paren hopbundna kastades i floderna, och
garfveriet i Meudon, där man beredde handskar af mäns
och kvinnors afflådda skinn, allt detta är förfärliga saker,
men de tala alla högt ett vedergällningens språk, 
kunna en straffande Nemesis och närvaron af en
hämnande makts skräckinjagande hand. De påminna om
det förra Frankrikes ohyggliga synder, om dessa stackars
bönder, hvilka under långa tider utarmades under massor
af pålagor, från hvilka adeln och de rika voro fritagna,
ofta hemsökta af hunger, orättvisa krig och en oerhördt
usel förvaltning och slutligen hängda eller nedskjutna i
hopar af tjugu till femtio åt gången, emedan de klagat
öfver dessa orättvisor, och allt detta under flere
århundraden! De återväcka minnet af protestanterne, hvilka
mördades massvis på Paris' gator, under åratal plågades
af dragonerne i Poitou och Bearn och jagades till döds
som vilda djur i Cevennerna, om protestanterne som
slaktades och dödades i tusental, ja, i tio tusental, på
många smärtsamma sätt och under långa skräckfulla år
af förföljelse.

I intet annat afseende bär franska revolutionen så
tydligt en prägel af vedergällning som just i dess
uppträdande mot romerska kyrkan och påfvedömet. Det
blef Frankrike förbehållet, att, sedan det genom rasande
strider förkastat Reformationen och därefter begått så
förfärliga brott, plötsligt vända sitt raseri emot denna
samma romerska kyrka, för hvilken det förut visat en
så ursinnig tillgifvenhet, så att det nu afskaffade denna
romerska gudsdyrkan liksom det förut afskaffat den
protestantiska, att det mördade massor af präster på de
stora städernas gator, jagade dem till döds öfverallt i
landet eller kastade dem i land i tusental på främmande
kuster, alldeles såsom det förut slaktat, jagat och
förvisat hundra tusentals protestanter, och att det till slut
förde kriget öfver på påfligt område och lät all skam
och olycka hopas öfver det försvarslösa påfvedömet.
Det revolutionära Frankrikes excesser blefvo lika mycket
ett straff öfver det påfliga som en naturlig följd af det
feodala och kungliga Frankrike. Revolutionen kan därför
kallas en reaktion mot såväl andliga som religiösa
öfverdrifter, hvilka romersk-katolska religionen begått i fråga
om protestanterne. Knappast hade strömmen sprängt
alla fördämningar, förrän den störtade sig mot
romerska kyrkan och påfvedömet. Kyrkans gods indrogos åt
staten, det franska prästerskapet sjönk från att vara,
stora ägendomsägare ned till aflönade tjänare, munkar
och nunnor återskänktes åt världen, sedan alla deras
ordnars ägodelar gått förlorade, protestanterne erhöllo
full religionsfrihet och politisk likställighet med
katolikerne, den romersk-katolska religionen afskaffades
formligen kort efter, och slutligen drog Napoleon svärdet
mot den hjälplöse Pius VI . . . Påfven kom i en
beroende ställning, general Berthier marscherade mot Rom,
proklamerade romerska republiken och bemäktigade sig
påfvens person. ”Hans Helighet” fördes till de otrognas 
läger, från det ena fängelset till det andra, och
slutligen <i>till Frankrike som fånge.</i> Här drog han sin
sista suck i Valence, samma land där hans präster
blifvit dödade, där hans makt nedbrutits och hans namn
och ämbete hånades och begagnades som skällsord, samt
under bevakning af de råa soldaterne i denna otrogna
republik, som nu sedan tio år hållit framför hans
läppar denna kalk, fylld af en så ofantlig bitterhet
och förödmjukelse. ”Det var en fullständigt genomförd
vedergällning, som vid slutet af adertonde århundradet
väckte hela världens häpnad, denna vedergällning som
medförde romerska kyrkans fridlöshet genom just detta
franska folk, som förut på samma kyrkas befallning
mördat myriader protestanter. Denna vedergällning medförde
den förut så mäktige påfvens ömkliga död i just detta
Dauphiné, hvilket helgats genom protestanternes
strider och lidanden, och denna död egde rum i närheten
af dessa alpdalar, hvarest Waldenserna hetsats till döds
af franska soldater. På samma gång följde
Kyrkostatens förvandling till en romersk republik och detta
omstörtande af påfvedömets världsliga makt genom just
densamma franska nation, hvilken jämt tusen år förut
genom Pipin och Karl den store eröfrat denna stat åt
påfven. Människorna trodde att påfvedömet låg i själtåget
och frågade: ”Skall Pius VI blifva den siste påfven?”
Men <i>franska revolutionen var domens början, icke dess
slut.</i> Frankrike hade endast begynt verkställandet af
domen, denna säkra och oundvikliga, ehuru långvariga
och dröjande akt, som skulle blifva så omväxlande genom
egendomliga tilldragelser, men som endast skulle dragas
ut på längden genom många lidanden och
förödmjukelser.” (Gill, ”The papal drama”, X.)

Napoleons regering, andra afdelningen af franska
revolutionen, blef ett nytt, än mera märkvärdigt
utvecklingsskede i påfvedömets fall. Napoleon förde öppet krig
mot Pius VI och nödgade honom att underteckna den
ytterligt förödmjukande traktaten i Tolentino, genom hvilken
Ferrara, Bologna och Romagna (S:t Petri arfvedel)
afstodos åt Frankrike jämte en godtgörelse af tjugusju
millioner kronor och hundra af Vatikanens utmärktaste statyer
och målningar. General Berthier tillfångatog kort därefter
Pius VI; trikoloren vajade från Kapitolium, och påfvens
världsliga makt förklarades vara slut. Han själf fördes
som fånge till Frankrike och dog där i landsflykt år 1799.

Då Napoleon af politiska skäl åter införde
romersk-katolska religionen i Frankrike, skedde detta, enligt hvad
kyrkans egna dignitärer påstå, endast för att åsamka den
ökadt hån och förakt. Den ställdes i jämbredd med
alla andra religioner och knappast fördrogs.

Det finns icke spår till medgifvande af påfligt
öfverherradöme eller ens påfligt inflytande i de konkordat
som uppgjordes mellan Napoleon och påfven beträffande
Frankrike af år 1801, för Italien år 1803. Napoleon
befallde den nye påfven att närvara vid hans kröning år
1804 och lät Pius VII företaga resan öfver Alperna
midt i vintern, icke för att skänka bort en krona, utan
för att förhärliga en ceremoni. Napoleon satte själf
kronan på sitt hufvud och påfven stod bredvid som ett
”vördnadsbjudande” vittne, men som afsiktligt bemöttes
med ringaktning. Napoleon önskade icke vid denna
tidpunkt att afskaffa påfvedömet, såsom direktoriet gjort
under revolutionen, utan ville behålla hans helighet
påfven som sin vasall. Men då påfven några få år senare
vågade motsätta sig Napoleons vilja, visade han honom,
hvilken som var herre. Napoleon, som då, år 1809, stod
på höjden af sin makt och hade öfverväldet inom Europa,
utfärdade från slottet Schönbrunn i Wien ett dekret,
genom hvilket återstoden af påfvens besittningar delades
och utdelades och själfva staden Rom förklarades för
franska kejsardömets andra stad. På samma gång
förvandlades den ”helige fadern” i rang till fransk
undersåte, hvarjämte han i egenskap, af präst blef en af
franska hofvets aflönade tjänstemän, och hans årliga inkomst
fastställdes till en och en half million kronor.  

Den bannlysningsstråle, hvilken påfven till svar
härpå utslungade mot Napoleon, gjorde honom endast
löjlig i Europas ögon. Liksom sin föregångare fördes
han som franska arméens fånge först till Savona och
därpå till Fontainebleau, där han tvingades att underteckna
ett nytt konkordat, i hvilket han för alltid afsade sig
alla anspråk på Rom.

Då Napoleon störtades, insattes påfven åter i Rom;
men ”han satt icke mera på sin tron såsom förr i
världen. Hans makt var stympad, hans stol vacklade,
kyrkans rikedomar hade plundrats, hvarigenom han utgjorde
ett efterföljansvärdt exempel på huru han borde
behandlas i framtiden, hvilket knappt kunde annat än
följas af liknande bittra frukter. (Elliott, Horæ. 3. kap.
sid. 375).

Återupprättandet af påfvens öfverhöghet i Frankrike
blef icke af långvarighet. År 1830 utbröt en ny
revolution, allt igenom äfven riktad mot prästväsendet. Karl X,
som bestigit tronen år 1824, nödsakades lämna den och
såväl som hans rådgifvare fly till utlandet för att rädda
lifvet, under det att hertigen af Orléans proklamerades
såsom konung under namn af Ludvig Filip.

År 1848 förklarades Frankrike åter efter en ny
revolution för republik. Ett nytt uppror utbröt i Paris i
februari, Tuillerierna plundrades och förfärliga oordningar
ägde rum. Ludvig Filip störtades och måste söka en
tillflykt i England. ”Den andra republiken”
proklamerades i Frankrike. Fjorton dagar efter Ludvig Filips
fall utbröt en revolution i Rom och en ny
statsförfattning proklamerades därstädes. Före årets slut mördades
grefve Rossi, påfven Pius IX:s förste minister, och
påfven själf måste fly från Rom. Han afsattes från sin
världsliga myndighet och en italiensk republik proklamerades.
Det var endast genom fransmännens vapen som påfven
återigen för en tid kunde återfå sin tron, sedan Louis
Napoleon blifvit franska republikens president. Med
några tillfälliga uppehåll och med endast några glimtar
af snart öfvergående medgång har påfvedömets bana allt
sedan dess varit stadt i nedgående och mot sitt förfall.
Det är onödigt att här upprepa alla enskildheterna i
denna dräpandets fortgång, som ägt rum under senaste
fyra eller fem årtionden: men några af de senaste
tilldragelserna måste i all korthet omnämnas.

”Fredagen d. 8 dec. 1854 förkunnade biskopen af
Rom, påfven Pius IX, i Peterskyrkan, i närvaro af en
stor människomassa från alla delar af världen, såsom en
trosartikel, och hvilken nödvändigt måste antagas af alla.
att ”den välsignade Jungfru Maria är fri från arfsynd”,
och han förklarade högtidligt, att alla, hvilka motarbeta
denna dogm, ”göra sig skyldiga till kätteri” och ådraga
sig den Allsmäktige Gudens äfvensom hans välsignade
apostlars, S:t Petrus och S:t Paulus vrede och straff.”

Genom denna handling tillvällade sig påfven i
Rom en gudomlig egenskap. Han gjorde nämligen
anspråk på makten ”att lägga någonting till den tro, som
en gång för alla öfverlämnats åt de heliga”. (Jude ep. 3 v.)
Han tillvällade sig rätt att förkunna en ny uppenbarelse.
Han våldförde sig äfven emot Kristus, hvilken är den
ende som är född utan synd. Han påstod, att en mänsklig 
varelse, den välsignade Jungfrun, och icke hennes
gudomlige Son, hvilken är aflad af den Helige Ande,
är den enda källa, hvarifrån vi kunna hämta lifvets
vatten till våra fallna själars rening och helgelse. Han
förringade därigenom läran om Guds Sons människoblifvande. 
Han förkastade Apostlarne och de apostoliska
kyrkorna och lyste i bann aderton århundradens kristna,
hvilka icke erkänt denna lära, utan alla antingen direkt
eller indirekt förnekat och förkastat den. (Wordsworth).

På så sätt bekräftade romerska kyrkan äfven de
här förut anförda påståenden, att hon är Uppenbarelsebokens 
otrogna kvinna, som i handen håller sina falska
lärors gyllene kalk och tvingar alla, så långt som
hennes makt sträcker sig, att dricka därur.

År 1866 besegrades det romersk-katolska kejsardömet 
Österrike af det protestantiska Preussen i det
minnesvärda slaget vid Sadowa, ett slag, hvars följder voro
lika afgörande som slaget vid Waterloo. Österrike erhöll
en stöt, efter hvilken det ännu icke repat sig, och
tvingades att afstå Venedig, som införlifvades med 
konungariket Italien, under det att Preussen steg i makt
och värdighet till en af Europas stormakter. År 1868
ägde spanska revolutionen rum; drottning Isabella flydde
och Spanien invecklades i en mångårig inbördes strid,
under loppet af hvilken jesuiterne förjagats, deras kloster
och kyrkor indragits, sålts eller jämnats med marken
och martyrernas ben bragts i dagen i Quemadero.

Samma år utsände Pius IX sin ryktbara rundskrifvelse, 
genom hvilken han sammankallade deltagarne i
det Ekumeniska mötet i Rom år 1870. Sex furstlige
ärkebiskopar, 49 kardinaler, 11 patriarker, 680
ärkebiskopar och biskopar, 28 abboter, 28 ordensgeneraler och
803 andlige ledare, hvilka öfver hela världen företrädde
den romerska kyrkan, antogo och bekräftade högtidligt
dogmen, att innehafvaren af påfliga stolen i alla sina
uttalanden i fråga om tro och sedelära <sc>är ofelbar!</sc>
Åtskilliga anordningar hade gjorts för att genom speglar
uppfånga solens strålar och därigenom kasta ett återsken
liksom af en gloria omkring påfvens hufvud, då denna
dogm vid middagstiden skulle högtidligt förkunnas. Men
solen ville icke lysa denna dag, den 18 Juli 1870. I
stället förmörkades himmelen af svarta moln, som bredde
ett nattligt mörker öfver den ”heliga staden”, hvilket
mörker endast afbröts af förskräckliga blixtar. En rasande
orkan medförde strömmar af vatten och förenade sig med
det rullande dånet af en stark åska. Allt detta utgjorde
ett det mest förfärliga oväder staden Rom i mannaminne 
fått erfara. Ett ögonvittne berättar härom
följande: ”Utan att vilja lägga obehörig vikt vid dylika
naturens fenomen, kunna vi likväl icke alldeles förbigå
de händelser, som ägde rum, såväl då detta kyrkomöte i
Vaticanen öppnades, som då det slutade. Öppnandet,
som ägde rum i början af vintern, d. 8 Dec. 1869,
ledsagades af ett skyfall och den mest våldsamma storm, 
och afslutningen i och med kungörandet af dogmen om
påfvens ofelbarhet, som skedde under högsommaren den
18 juli 1870, utmärktes genom ett än mera
fruktansvärdt oväder. Då vi den 8:de dec. foro till
Peterskyrkan, tycktes himmelens alla slussar vara öppnade, och
vi höllo på att kastas ut ur våra vagnar. Äfven i går,
d. 18 juli, hade vi, i stället för en klar romersk himmel
och en strålande brännande sol, hvad jag skulle vilja,
kalla årstidens stora storm. Alltså utmärkte sig
kyrkomötets såväl öppnande som afslutning genom en
våldsam naturrevolution.

Uppläsningen af dogmen efterföljdes af uppropandet
af de vördade fädernes namn, och det ena ”placet” (det
medgifves) följde på det andra ehuru icke i någon
särdeles hastig följd. Ehuru ordet uttalades med högre och
starkare röst, än hvad som vid dylika tillfällen brukar
användas, kunde rösterna knappast höras på grund af
ihållande starka åskskrällar. Stormen, hvilken varit
ganska hotande hela förmiddagen, bröt äfven lös med
den yttersta våldsamhet. Och fädernes ”placet” sökte
härunder kämpa sig fram genom stormen, under det att
åskan dånade oafbrutet öfver våra hufvuden, blixtarna
ljungade in genom fönstren ned genom domens
hvalfbågar och in i alla de små sidokapellen och tvang
församlingen att dela sin uppmärksamhet, så vidt de icke
bemäktigade sig densamma helt och hållet. ”Placet”,
skrek en eminens eller en annan nådig herre, och ett
förfärligt, dånande åskslag följde som svar, under det
blixtarna oafbrutet flammade kring baldakinerna och in
i alla kyrkans och kyrkomötets hvalfbågar, liksom för
att öfverallt låta svaret förnimmas.

Ovädret var på sin höjdpunkt, då resultatet af
omröstningen lämnades åt påfven, men mörkret var så
svart, att man nödgades hämta ett ofantligt vaxljus och
ställa det bredvid påfven, för att han skulle kunna se
att uppläsa de ord, hvilka förlänade honom en gudomlig
makt. ”Nosque, sacro approbante Concilio, ita
decernimus, statuimus atque sancimus”. Och åter flammade
ljungande blixtar rundt omkring hvalfven och åskans
dån skrällde förfärligt.

Jag stod i detta ögonblick i södra tvärskeppet och
försökte med blicken genomtränga det mörker, som
omgaf påfven, då ett ljud, liksom af någon slags mäktig
frambrusande kraft — jag kunde ej på något sätt
förklara hvad det kunde vara — kom mig att häftigt
spritta till och se mig omkring åt alla håll. Kunde det
vara en hagelstorm? Detta var åtminstone under ett
ögonblick det intryck jag mottog; men ljudet växte och
tilltog, och plötsligt blef mysteriet uppenbaradt för mig,
då jag såg ett moln af hvita näsdukar, hvilka svängdes
i luften. De vördade fäderne hade själfve gifvit signalen
härtill genom handklappningar.

Stormen beskrifves i en påflig romersk veckotidning,
”Correspondance de Rome”, nummer 623, och äfven
denna bekräftar, ”att åskan dånade från himmelen under
det att Peterskyrkan genljöd af de rättrognas bifall, samt
att blixten slog ned och träffade kyrkans kupol och
krossade några af fönstren i S:t Processus och S:t Martiani
relikkor, på hvilket den påfliga tronen var uppställd”.
Författaren jämför i sin artikel detta oväder med åskan
och blixten på berget Sinai, då Lagen lämnades åt Moses”.
(Wordsworth.)

Daniels bok, af hvilken Uppenbarelseboken är en
fortsättning och afslutning, berättar för oss tvänne
händelser i fråga om det verkliga eller assyriska Babylon;
dessa händelser äro liksom förebud för de tvänne
tilldragelser i det hemliga Babylons eller romerska kyrkans
historia, hvilka vi nyss omtalat, och, om vi jämföra de
förra med dessa två timade händelser, få vi ett
ytterligare ljus öfver frågan, hvarför kyrkan i Rom i
Apokalypsen kallas med namnet Babylon.

Den första af dessa tvänne händelser i det verkliga
Babylons historia var den, då Nebukadnezar uppreste
den gyllene bildstoden, som vid dödsstraff skulle dyrkas
af alla. Detta var från hans sida en själfförgudande
handling, och den kan fullt jämföras med denna den
romerske påfvens befallning, att alla vid straff af evig
fördömelse skola erkänna honom vara i besittning af den
gudomliga egenskapen <i>ofelbarhet.</i>

Den andra stora tilldragelsen i det verkliga
Babylons historia var Belsazars gästabud. Denna fest firades
på en religiös högtidsdag. Det var då, som konungen af
Babylon och hans hofmän tillbådo sina egna händers
verk och skändade Jerusalems tempels heliga kärl; men
i samma stund, då de endast tänkte på sina afgudiska
och vanhelgande orgier, visade sig Guds dom genom
skriften på palatsets vägg, och Babylon föll samma natt
i Medernes och Persernes händer.

Finns det också icke äfven i det hemliga Babylons,
eller kyrkans i Rom, nyare historia ett motstycke till
denna tilldragelse?

Firandet af den obefläckade aflelsen ägde rum på
en stor kyrklig högtidsdag; den högtidlighölls af kyrkan
i Rom till ära för ett föremål för tillbedjan, hvilket
påfven själf skapat, och han skändade vid denna fest den
Högstes majestät. Denna fest blef äfven signalen till
verkställandet af Guds domslut i fråga om kyrkan samt
till öfverlämnandet i andra händer af hennes världsliga
makt, på liknande sätt som det verkliga Babylons makt
vid en religiös fest öfvergick i Medernes och Persernes
våld.

Låtom oss lägga märke till hvad Uppenbarelseboken
säger om detta ämne. Det förespås där, att det hemliga
Babylon skulle blifva straffadt för sina synder
(Uppenbarelseb. 18: 4—5), samt att liksom det verkliga
Babylon straffades genom Mederne och Perserne, hvilka förut
varit Babylons vasaller, men nu uppreste sig mot henne
och eröfrade staden i enlighet med Daniels tolkning af
Skriften på väggen, så skulle äfven det mystiska
Babylon blifva tuktadt af Gud genom sina underlydande
och vasaller. Det är förutsagdt, att några af dessa skulle
resa sig mot henne och hata henne och göra henne öde
och naken och äta hennes kött (Uppenb.-b. 17: 16), med
andra ord, att de skulle beröfva henne hennes världsliga
makt, härja hennes besittningar och fråntaga henne
denna blodbesudlade öfverhöghet, på hvilken hon så
mycket förlitade.

Just på själfva den dag, som följde på denna
höjdpunkt af påfligt öfvermod och själfupphöjande, blef det
förfärliga tysk-franska kriget förklaradt, genom hvilket
Louis Napoleons franska kejsardöme störtades.
Frankrikes soldater hade hittills hållit påfven kvar på hans
vacklande tron, nu föll, på samma gång som Napoleons,
äfven påfvens världsliga herradöme. Så snart de
franska trupperna hemkallats från Rom och det franska
kejsardömet fallit sönder, tillkännagaf italienska
regeringen sin afsikt att besätta Kyrkostaten och denna
åfsikt sattes äfven i verket. Den 20 sept. 1870
förklarades Rom såsom konungariket Italiens hufvudstad
och blef äfven Viktor Emanuels residensstad och hans
regerings säte. I sin öfversikt öfver år 1870 säger Times:
”Det märkligaste vid konungariket Italiens
besittningstagande af Rom och Kyrkostaten är den slappa
liknöjdhet, hvarmed denna maktförändring betraktats af den
katolska kristenheten. Denna förändring, hvilken förr
i tiden skulle hafva framkallat våldsamma rörelser i

hela den öfriga världen, lyckades nu icke afleda
uppmärksamheten från fransk-tyska krigets allt uppslukande
skådespel. <i>Under loppet af ett och samma år tillvällade
sig påfvedömet den högsta andliga upphöjelse, hvilken
det var möjligt att kunna, eftersträfva, men förlorade
på samma tid det världsliga herradöme, hvilket det ägt
under mer än tusen år”.</i>

Om vi taga dessa och andra snarlika händelser i
betraktande, så är det utom all fråga, att ju de år,
hvilka förflutit sedan 1751, hafva medfört i
ögonenfallande, enastående och ödesdigra olyckor för påfliga
makten.

Dessa år hafva utgjort den period, för att nyttja
Uppenbarelsebokens så träffande sinnebild, då Guds
vredesskålar skulle utgjutas, innan den slutliga domen öfver
denna nådeshushållning skall äga rum. Dessa skålar
(Uppenb.-b. 16 kap.) skulle innehålla ”ett ondt och svårt
sår”, mörker, gräshoppor och blodfärgade floder; de
återkalla ovillkorligen minnet af dessa andra liknande
plågor, hvilka drabbade Egypten strax före judarnes
uttågande och Faraos undergång. Då gingo de i bokstaflig
uppfyllelse i full öfverensstämmelse med de gifna löftena;
här åter bestå de i motsvarande verkligheter, af hvilka
bölderna, mörkret, m. m. endast utgöra sinnebilderna.
Men dessa sinnebilder äro så egendomliga, tydliga och
betecknande, att vi endast med tillhjälp af dem skulle
kunna upptäcka de tilldragelser vi granskat. Adertonde
århundradets gudsförnekande otro och den förskräckliga
frukten däraf, franska revolutionens ohyggligheter, hafva
länge erkänts såsom varande den dom, hvilken
sinnebildats genom förutsägelsen af ”ett ondt och svårt sår
på de människor, som hade vilddjurets märke och som
tillbådo dess bild”, det vill säga på bekännarne af den
papistiska läran. En dylik sjukdom på en mänsklig kropp
är ett bevis på djupt inrotad orenhet och osundhet i
den mänskliga kroppskonstitutionen. Utbrottet af ett
dylikt våldsamt moraliskt och socialt ondt på en politisk
kropp har samma betydelse och är tecken på en
långvarig och allt förstörande otro och ett djupt sedefördärf.

Den andra, tredje, fjärde och femte skålen
sinnebilda under olika former de domar, hvilka stodo i
samband med de napoleonska och antipåfliga krigen, hvilka
följde efter franska revolutionen; utgjutandet af den sjette
skålen för oss till denna andra tilldragelse, hvilken vi
tagit till uppgift att betrakta, nämligen <i>den
muhammedanska maktens förfall och omstörtande.</i>

De år, hvilka förflutit sedan midten af adertonde
århundradet, hafva varit nästan lika ödesdigra för det
”lilla hornet” i östern som för det i västern. Vi hafva
ännu icke skådat den <i>fullkomliga</i> förintelsen af sultanens
politiska makt, såsom vi gjort det i fråga om påfvens;
men den är <i>nästan</i> tillintetgjord inom Europa, den är
stympad och begränsad, där den ännu finns till, och
åtskilliga tilldragelser i förening med Skriftens profetior
förkunna, att dess välde i Syrien ej kommer att räcka
mycket längre. Utrymmet och tiden tillåter oss likväl
icke ingå i närmare granskning af alla enskildheter och
bevis för den Muhammedanska maktens förfall.
Historien lämnar full bekräftelse härpå.

Den tid, som förflutit sedan midten af adertonde
århundradet och som motsvarar tiden för judarnes
fångenskap, och hvilken utgör slutet på de 2520 åren eller
”hedningarnes sju tider”, <i>har alltså i hög och påtaglig
grad utmärkt sig i fråga om de två ”små hornens”
förfall och undergång, dessa horn, hvilka utgöra sista
formen af hedningarnes herravälde öfver Israel samt öfver
Guds helgedom såväl i andligt som bokstafligt
hänseende.</i> 

Och dessa makters — såväl Påfvedömets som
Muhammedanernes — särskildt kritiska år hafva, så långt
som vi ännu hunnit i tiden, motsvarat de kritiska åren
hos Israel, hvilket kan ses af efterföljande tabell. Vi
hafva ännu icke hunnit till den sista slutpunkten i
framtiden; ännu hafva icke fullt 2520 år förflutit efter det
slutliga omstörtandet af Davids tron och det fullkomliga
upprättandet af hedningarnes herravälde, därigenom att
Nebukadnezar störtade Jojakim, icke heller hafva alla de
händelser, hvilka förutsagts skola komma att inträffa
såsom en afslutning af denna sista tid, ännu ägt rum.

Vi ämna icke uppställa några förmodanden
angående framtiden; ”må tiden själf blifva uttydaren”, såsom
den store sir Isak Newton sade. Vi hafva endast
påpekat tilldragelserna i det förflutna. Ingen kan betvifla,
att ju det plötsliga och våldsamma utbrottet af otro och
gudsförnekelse under midten af förra århundradet, och
hvilket betecknades genom Rousseaus och
encyclopedisternes skrifter, tronbestigningen af det olyckliga
konungapar, som föll som offer för franska revolutionen,
höjdpunkten af själfva denna förfärliga rörelse genom
det så kallade ”skräckväldet”, på hvilket följde den
påfliga maktens i Italien fall, samt, när vi vända blicken
mot öster, sultanens nödtvungna undertecknande af det
första religiösa toleransediktet — ingen kan, säga vi,
betvifla, att ju alla dessa tilldragelser varit i
<i>ögonenfallande och kritiska händelser</i> i de påfliga och
muhammedanska väldenas förfall. Andra tecken skola i
korthet leda oss öfver till andra data, men vi äro redan nu
i stånd att se, att det ligger en tid af precis 2520. år
eller ”sju tider” mellan judiska fångenskapens kritiska
år och de årtal, hvilka tillhöra denna tidsålders slut.

Om vi gå en dylik stor ”vecka af år” tillbaka i
tiden från midten af förra århundradet räknadt, så 

komma vi till Menahems, konungen i Israel, regering och 
till Puls infall i riket; gå vi en lika lång period 
tillbaka från Ludvig XVI:s tronbestigning, så komma vi 
precis till tiden för Nabonassars, den förste konungens af 
Babylon tronbestigning; räkna vi samma tidrymd tillbaka 
från störtandet af påfliga makten genom franska 
revolutionen, befinna vi oss vid Samarias fall under 
Salmanassar och samma tidrymd, från turkiska toleransediktet 
räknad, passar precis in med fullbordandet af de 
tio stammarnes fångenskap genom Asarhaddon. En 
enkel räkning skall bevisa detta, men vi måste påminna 
oss, att vi, när vi addera data före och efter Kristus, 
alltid måste draga ifrån ett år för att noggrant finna 
uträkningen på mellantiden.
</chapter>

<chapter name="Tidpunkter för efterföljande händelsers början, hvilka motsvaras af vissa andra händelsers slutpunkt, efter en mellantid af "sju tider" eller 2520 år ">

<h2>TIDPUNKTER FÖR EFTERFÖLJANDE HÄNDELSERS
<b>BÖRJAN,</b> HVILKA MOTSVARAS AF VISSA ANDRA 
HÄNDELSERS <b>SLUTPUNKT</b>, EFTER EN MELLANTID 
AF "SJU TIDER" ELLER 2520 ÅR.</h2> 


Från Assyriernas första infall i Palestina under Pul, 
konung af Assyrien, och tillfångatagandet och bortförandet af 
första delen af de tio stammarna, till utbrottet af det ”stora 
otrons sår” i midten af adertonde århundradet:

<b>Före Kristus år 770.   <sp>2520 år</sp>   Vår tidräkn. år 1750—1.</b>

Från Samarias belägring och fall och tillfångatagandet af 
större delen af de kvarvarande tio stammarna genom 
Salmanassar till påfliga väldets undergång genom franska 
revolutionen:

<b>Före Kristus år 723.  <sp>2520 år</sp>   Vår tidräkn. år 1798.</b>

Från Manasses fångenskap och det samtidiga 
tillfångatagandet och bortförandet af återstoden af de tio 
stammarna genom Asarhaddon och till det första 
toleransediktet af väldet i östern, Muhammedanska Porten, 
hvilken nödtvunget stack svärdet i skidan, ett tecken
till att dess <i>oberoende</i> gått förloradt:

<b>Före Kristus år 676—7.  <sp>2520 år</sp>   Vår tidräkn. år 1844.</b>

Från Judarnes fullbordade fångenskap och det slutliga 
omstörtandet af Davids tron genom Nebukadnezar
och till den slutpunkt i framtiden enligt de förutsagda
2520 åren, hvilken vi ännu skola upplefva:

<b>Före Kristus år 598. <sp>2520 år</sp>   Vår tidräkn. år 1923.</b>

Såsom bevisadt af historien utgöra sålunda hedningarnes 
tider en stor fullbordandets vecka af 2520 år,
eller sju tider, hvilken sträcker sig från tiden för Israels
fångenskap 770—598 före Kristus till tiden för de sista
domar, hvilka skola drabba vilddjurets välde, eller hela
den tid, då Uppenbarelsebokens vredesskålar skola
utgjutas, alltså under åren 1750 till 1923. Denna tid utgör
de ”sju tider”, under hvilka, såsom det är framstäldt
genom Nebukadnezars sinnebildande beläte, den gyllene
bildstoden, hedningarnes herravälde öfver Israel skall
räcka.

Denna stora ”vecka” har sålunda både en tidigare
och en senare början och ett motsvarande tidigare och
senare slut, alldeles liksom under en förmörkelse, då
halfskuggan först kommer i kontakt och föregår, med ett
kort mellanrum, den mörka skuggan. Detta är tydligen
äfven fallet i fråga om andra Bibelns profetior.
Jeremia t. ex. förkunnade, att Juda skulle tjäna konungen
af Babylon under en tid af ”70 år” (Jer. 25: 11—12).
Historien lär oss, att denna period hade en dubbel
början och ett dubbelt slut — <i>alltså en tvåfaldig fullbordan.</i>
Först från år 606 f. Kr. till Cyrus dekret och sedan
från år 587 f. Kr. och till Darius' edikt. Detta är lätt 
förklarligt. Försynens såväl som historiens majestätiska
rörelser fordra tid; ett rike uppstår eller faller icke på
en dag, men den Allseende Guden lägger vikt äfven på
den jämförelsevis obetydliga begynnelsen till en väldig
rörelse likaväl som på dess höjdpunkt. Vi se ju,
hurusom så väl påfvedömets som muhammedanismens förfall
fordrat en hel tidsålder, ej blott en kortare tid, och så
har varit fallet äfven med andra stora väldens
undergång under andra tidehvarf. Häraf det lämpliga i att
anteckna flere olika data för uppkomst och fall. Men
man bör lägga märke till, att mellantiden, genom
hvilken den första af dessa begynnande och afslutande
tidpunkter skiljer sig från den sista, jämförd med hela
den mellanliggande tiden, är så kort, att den knappt är
märkbar, så att det till och med är svårt att angifva
den på en tabellarisk uppställning. Det påståendet t. ex.,
att dagen vid dagjämningen är tolf timmar lång, slår i
själfva verket äfven in en dag eller två före och en dag
eller två efter dagjämningen, emedan skillnaden jämförd
med hela dagens längd knappt kan iakttagas.

Men under det att de mått, hvilka begagnats i denna
stora fullbordandets vecka, äro tillräckligt tydliga, äfven
om vi blott hålla oss till de förnämsta ändpunkterna,
så blifva de det ännu mer, om vi gå ett steg längre
och äfven granska veckans underafdelningar och
indelning. Hela veckans mått äro tydliga nog; men den
”halfva stora veckans” — profetians ”en tid, två tider
och en half tid” — äro det ännu mera, och dessa tider
vilja vi nu undersöka.

<i>Hela</i> den stora veckan, eller ”de sju tiderna”,
begynner med tiden för det <i>verkliga</i> Babylons uppkomst
och betecknar de fyra stora världsrikenas hela bana;
<i>halfva</i> veckan, eller ”en tid, två tider och en half tid”,
begynner med uppkomsten af det andliga Babylon och
betecknar tiden för de stora affälliga makter, hvilka
upptaga senare hälften af ”hedningarnes sju tider”. När
uppstodo då dessa makter?   

Påfliga makten uppstod under tiden mellan det stora
Västromerska rikets fall under Romulus Augustulus,
Roms siste kejsare, och de Östromerska kejsarnes
Justiniani och Phocas' dekret, hvilka lade öfversta stenen på
den långsamt stigande triumfbågen af påfliga anspråk
och påflig makt, därigenom att dessa kejserliga dekret
upphöjde biskopen i Rom till allmännelig biskop och
således därigenom till hela kristenhetens öfverhufvud. Och
den muhammedanska makten i Östern uppstod något
så när vid samma tid; ty, som Luther brukade säga:
”Påfven och Turken kommo sig upp på samma gång”,
Västromerska rikets fall inträffade år 476 eft. Kr. och
Muhammedanska tidräkningen (Hegira) börjar år 622
eft. Kr., eller från Muhammeds flykt från Mekka. De
etthundrafemtio åren, hvilka ligga mellan dessa tvänne
data, kan man kalla: Tiden för uppkomsten af Österns
och Västerns affall. Denna tid innefattar nästan alla
hufvudhändelserna i de ”två små hornens” uppkomst och
öfverensstämmer så väl till sin karaktär som till sin
längd med tiden för Israels fångenskap samt utgör
midtpunkten i de stora ”sju tiderna”.

Denna tid är följdriktig med fångenskapsperioden
till <i>karaktären,</i> ty denna period var för det verkliga
Israel en tid af förfall och smälek, samt en tid, under
hvilken det verkliga Babylons makt och välde alltjämt
ökades, tills det under Nebukadnezars regering nådde sin
höjdpunkt. Tiden för de två affälliga makternas
uppkomst var en liknande förfallets tid för det andliga
Israel — Kristi sanna kyrka — och en tid, under
hvilken det hemliga andliga Babylons makt och välde
alltjämt ökades, tills det nådde sin höjd genom påfliga 
dynastiens — den store Antikrists, Nebukadnezars motbild
— tronbestigning i Rom.

Denna tid öfverensstämmer äfven med fångenskapsperioden 
i fråga om dess varaktighet, ty mellan
Nabonassars regering och Jojakims fall förflöt en tid af 146
solår eller 150 månår, och mellan Västromerska rikets
fall år 476 till tiden för Muhammeds flykt år 622
förflöt en alldeles lika lång period.

Denna tid utgör midtpunkten i de stora ”sju
tiderna”. Den mellantid, som skiljer fångenskapens
början och fullbordan från denna centraltidsålders början
och fullbordan, utgör 1260 månår; och den tid, som
skiljer dessa senare data från ”yttersta tidernas”
motsvarande data, utgör äfvenledes 1260 år.

Att denna centraltidsålder utgör hälften af de ”sju
tiderna”, har länge i allmänhet erkänts af dem, som hafva
granskat och studerat profetiorna; men det är endast
genom att samtidigt därpå tillämpa astronomiens
noggranna beräkningar och uppgifter, som det kan bevisas,
hur underbart och noggrannt det hela slår in. Först
och främst måste vi härvidlag också komma ihåg, att
tre olika slags år — solår, kalenderår och månår —
bevisligen användts af den store Upphofsmannen till
den profetiska tidräkningen. Kalenderår eller år med
360 dagar nyttjas i såväl Daniels som Uppenbarelsebokens 
förutsägelser; endast om vi räkna med dylika år,
få vi 1260 dagar på tre och ett halft år.

Men äfven sol- och månåren tagas med i räkningen,
hvilket bevisas af det sakförhållandet att — såsom vi
se i Daniels 12. kap. — 75 år blifvit lagda till de 2520
åren, och 75 år utgöra just skillnaden mellan 2520 solår
och 2520 manår.

Vi äro således berättigade att mäta de historiska
mellantiderna efter <i>hvilken måttstock som helst af dessa</i> 
<i>tre</i>, men där det af något skäl varit Guds afsikt att för
en tid eller till en del dölja den verkliga längden af
en tidrymd, finna vi vanligtvis, att månåren nyttjats,
och det är just från detta slags år som den så kallade
dolda tidräkningen härleder sig.

Förrän vi gå vidare, kan det vara viktigt att
undersöka, hvilka år som varit kritiska år under denna
tid för den Påfliga och Muhammedanska maktens
uppkomst. Här befinna vi oss i världshistoriens klara
dager, ty åsikterna kunna möjligen vara delade i fråga om
den relativa vikten af vissa händelser i historien, men
det kan aldrig uppstå något tvifvel i fråga om dessa
händelsers data.

”Den som hindrar” — nämligen uppkomsten af det
stora affallet — ”måste undanrödjas”, sade aposteln
Paulus, och <i>då</i> skall Antikrist blifva uppenbar (2.
Tessal. 2 kap.). Påfvarne hade inga utsikter att få makten,
så länge Cæsarerne härskade i Kom. Det första steget
för påfvedömets uppkomst måste således nödvändigt vara
det Västromerska rikets omstörtande, och detta ägde,
såsom vi sett, rum under Romulus Augustulus år 476
eft. Kr. Ända från den tiden och framdeles ökades
ständigt biskoparnes af Rom anspråk; de grundade dem att
börja med på romerska stolens metropolitanska karaktär,
men småningom på mera öfvernaturliga och andliga skäl.
De uppnådde likväl icke något lagligt godkännande på
sin fordran om öfverhöghet öfver alla andra biskopar,
förr än Östromerske kejsaren Justinianus år 533 i sitt
ryktbara dekret erkände, biskopen af Rom <i>”såsom
öfverhufvudet för alla heliga kyrkor och för alla Guds helige
präster”.</i>

I sjuttifemte året därefter, år 607, utfärdade kejsar
Phocas ett annat lika anmärkningsvärdt dekret, som
bekräftade påfvens rätt till högsta ledningen öfver alla 
kyrkor, såväl i Östern som i Västern, och erkände
honom som öfverhufvud, <i>primas, öfver alla de andra
biskoparne, kejsarstaden Konstantinopels ej undantagen.</i>
År 608 skänkte Phocas åt påfven Roms Pantheon, ett
tempel, som förr i världen varit helgadt åt Cybele och
alla de hedniska gudarne, men hvilket från denna tid
helgades åt Jungfru Maria och alla martyrerna, med
andra ord, det hade förut varit ett tempel för hednisk
<i>afgudadyrkan</i>, men helgades nu åt den påfliga
helgondyrkan. Phocas dog år 610. År 1818 uppgräfdes i Rom
en pelare, hvars inskrift förkunnar, att den upprests till
ära för Phocas år 608, såsom bevis på påfvens
tacksamhet för kejsarens stora medgifvanden.

Mördaren Phocas' tronbestigning godkändes med
glädje af påfven Gregorius den store. (Gibbon, 46 kap.)
<i>Gregorii egen tronbestigning år 590</i> utgör ett mycket
viktigt årtal beträffande påfveväldets uppkomst. Gregorius
den store var den siste bland de latinske kyrkofäderna
och <i>den förste, enligt den af påfven själf införda
moderna betydelsen af ordet Påfve;</i> ”och han gjorde mer än
någon annan påfve före honom i att leda kyrkan in på
det nya spår, hvilket den framdeles skulle följa för att
upprätta en latinsk kristenhet med dess egna särskilda
kännetecken, hvilka betydligt skilja den från den
grekiska kristenheten”. (Ärkebiskop Trench, Medeltidens
kyrkohistoria, sid. 14.)

Ett annat ännu mera anmärkningsvärdt steg i fråga
om påfveväldets uppkomst, och hvilket mycket bidrog
till förökandet af dess så fördärfliga inflytande öfver
Europa, blef påfven Vitalianus' dekret, som påbjöd, att
all gudstjänst öfver hela kristenheten skulle hållas på
latin — ett dekret, hvilket, som vi veta, ännu tyvärr
åtlydes och efterföljes af alla romersk-katolske präster
i hela världen. Detta skedde år 663. Det gaf kyrkan 
en särskildt romersk eller latinsk prägel, åstadkom en
fullkomlig enhet och förening i kyrkogudstjänst-ceremonierna 
mellan Rom och alla andra kyrkor och blef ett
säkert medel, genom hvilket ”Vilddjuret kom alla
människor att låta gifva sig dess märke och dess namns tal,
eller vilddjurets tal, ty det är en människas tal, och
dess tal är sexhundrasextiosex”. (Joh. Upp.-b. 13: 16—18).

De äldsta kristne kyrkofäderne uttydde detta tal
enligt det grekiska ordet <i>ΛΑΤΕΙΝΟΣ</i> (Lateinos), efter
det talvärde, som de grekiska bokstäfverna hade:

<i>Λ</i> = 30, <i>A</i> = 1, <i>T</i> = 300, <i>E</i> = 5,
<i>Ι</i> = 10, <i>Ν</i> = 50, <i>O</i> = 70 och <i>Σ</i> = 200, Summa <b>666.</b>

Redan från tiden för romerska rikets delning erhöll
det Västromerska riket i själfva verket namnet: det
Latinska, i motsats till det Grekiska eller Östromerska
riket, hvilket senare namn, besynnerligt nog, började
användas af de östromerske kejsarne i fråga om dem
själfve och deras rike. I Västern bortlades äfven ordet
romersk. Det talades hädanefter endast om den <i>latinska</i>
världen, de <i>latinska</i> konungadömena, den <i>latinska</i>
kyrkan, det <i>latinska</i> prästerskapet, den <i>latinske</i> patriarken
och de <i>latinska</i> koncilierna. Gibbon, som är så noga i
fråga om begagnandet af ord, nyttjar alltid denna
benämning om påfvedömet i Västern. ”De latinisera allt:
mässan, bönerna, hymnerna, litanierna, de kanoniska
böckerna, dekretalierna, bullorna, allt affattas på latin;
de påfliga kyrkomötena hållas på latin, Skriften läses
under påfveväldet på intet annat språk än latin, kort
sagdt allt är latin”. (Eliott, vol. 3: s. 232.) Från tiden
för Vitalianus' dekret hölls den offentliga gudstjänsten
öfverallt i hela den papistiska kristenheten från början
till slut på latin. Därigenom blefvo sanningens Ord och
all gudsdyrkan endast tomma ljud för folken i alla 
länder, och det påfliga prästerskapets makt ökades i
förhållande därtill <footnote>En annan uttydning på det hemlighetsfulla talet
666, hvilken torde komma sanningen lika nära, i
betraktande af att talvärden före denna tid och allt
framgent betecknas med latinska bokstäfver, må här anföras.
En högtstående engelsk officer, hvilken år 1799 af
särskild gunst sattes i tillfälle att i Rom på nära håll
betrakta påfvens alla klenodier och dyrbarheter, upptäckte
härvid, att den påfliga tiaran bär denna inskrift:

”VICARIVS FILII DEI”.
(Guds sons vikarie, eller ställföreträdare.)

Då man tager ut de latinska bokstäfver, hvilka hafva
talvärde och ännu fortfarande begagnas för att beteckna
tal, och hvilka här äro V, I, C, L och D, bilda dessa
bokstäfver nedanstående talvärden. Det finnes i dessa
latinska ord två V, hvilken bokstaf betecknar 5, sex I,
hvilken betecknar 1, ett C, hvilket betecknar 100, ett L,
hvilket betecknar 50, och ett D, hvilket betecknar 500,
således V,V = 10, I,I,I,I,I,I = 6, C = 100, L = 50
och D = 500, summa <b>666.</b></footnote>.

Såsom hufvudpunkter med afseende å påfliga
maktens uppkomst nämna vi alltså:

1. Justinianus' dekretalbref. . . . . . år 533
2. Gregorius den stores tronbestigning. år 590
3. Phocas' edikter och donationer åren 607—610
4. Vitalianus' latiniseringsdekret. . . år 663.

Det östra lilla hornet, den Muhammedanska maktens,
uppkomst, detta horn, hvilket uppväxte ungefär vid
samma tid, reste sig med förfärande hastighet och uppnådde
ett ofantligt inflytande, hvilket begagnades att
undertrycka och förgöra de kristna nationer, hvilka lydde 
under dess spira — innefattar äfven två hufvudpunkter,
nämligen:

1. Hegira eller Muhammeds flykt från Mekka till
Medina, denna vändpunkt i den falske profetens lif, genom
hvilken han från att vara den föraktade ledaren för en
fanatisk sekt förvandlades till sitt folks furste och
profet, samt

2. Jerusalems och Syriens eröfring af kalifen Omar,
hvarvid en moské uppbyggdes på den plats, där Salomos
tempel stått. Härifrån hördes för första gången och ännu
alltjämt i den heliga staden Muezzinens rop, som kallar
”de rättrogna” till bön, och som sedan dess aldrig
upphört, om man undantager en kort tid under korstågen.
Det var äfven vid detta tillfälle, som Sophronius,
Jerusalems olycklige patriark, under det att han åtföljde den
segerrike kalifen på hans vandring omkring de heliga
platserna, mumlade: ”Förödelsens styggelse står på det
heliga rummet!”

Under de tio år, som Omars kalifat räckte — från
634 till 644 — utvidgades Muhammedanernes makt med
rasande hastighet. Saracenerne underkufvade under
loppet af dessa år 36,000 städer och fasta platser, förstörde
4,000 kristna kyrkor och uppbyggde 1,400 moskéer.

”Vid slutet af första århundradet räknadt från
Hegira, sträckte sig Arabernes kejsardöme 200 dagsresor
från öster till väster och nådde från Tartariets och
Indiens gränser till Atlantens kust”, säger Gibbon. ”Och
öfver detta ofantliga område förorsakade
muhammedanska religionens framsteg en allmän likhet i rätt och
åskådning”. Öfver detta ofantliga område, kunna vi
tilllägga, frätte giftet från eröfrarnes skorpionstyng i de
undertryckta kristnas bröst. Ty det bittra förakt och
det hat, hvarmed museimännen bemötte dem, kunde ej
annat än kännas ytterligt hårdt, helst det gaf sig luft i 
uttryck sådane som: ”kristna hundar”, ”otrogna” o. s. v. De
stadgan den, hvilka fastställts vid underkastelsen, påminde
de kristna dagligen om deras slafveri. De voro beröfvade
allt bruk af vapen liksom forntidens Heloter, tvungna
att betala en skatt för att få lefva, måste kläda sig
annorlunda än sina herrar, vid ridt sitta på ett mera
ödmjukt sätt, skyldiga att vördnadsfullt resa sig upp i den
ringaste muselmans närvaro samt kostnadsfritt under
viss tid härbergera hvarje muselman, som på resa
begärde gästfrihet. En dylik i yttersta grad personlig
förnedring, ålades de kristna genom arabernes eröfring,
men förutom detta tillades dem, till tecken på deras
religions förnedring — denna religion, vid hvilken de i
trots af all vidskepelse hängde fast med innerlig
tillgifvenhet — förbud att bygga nya kyrkor, att ringa med
klockorna i dem, de hade kvar, samt att icke neka den
hånande muhammedanen tillträde dit, ehuru de kristnas
besök i Muslems kyrkor betraktades såsom besudlande.
Lägga vi härtill lockelser till affall, hvilka verkade i
otrolig grad, i synnerhet på de yngre och mera tanklösa
medlemmarne af församlingen, samt att det straffades med
döden att återgå till den kristna tron, alla
förolämpningar de kristna kvinnorna fingo lida, samt tusentals
andra bevis på skymf och förtryck, måste vi väl medge,
att det ej vore möjligt annat, än att de kristna bittert
skulle känna sin förlust, och att giftet skulle fräta deras
inre, så att de i likhet med de judiska fångarne i
Babylon kände lifvet som en börda. (Elliott, I. B, s. 424.)

De två viktigaste åren i fråga om Muhammedanska
maktens uppkomst äro alltså:

1. Hegira . . . . . . . . . . . . ..år 622
2. Omars eröfring af Jerusalem .    år 637

Må vi nu lägga märke till följande:

1. Mellan Nabonassars, den förste konungens af
Babylon, tronbestigning till Komulus Augustulus', den
siste romerske kejsarens, afsättning ligger <i>på dagen</i> en
en tid af 1,260 månår.

2.    Mellan Jojakims störtande af Nebukadnezar (602
f. Kr.) och till Muhammeds Hegira ligger äfven en tid
af 1,260 månår.

3.    Mellan Nebukadnezars uppbrännande af Templet
i Jerusalem under hans regerings 19:de år (587 f. Kr.)
och till Omars eröfring af Jerusalem (år 637 eft. Kr.),
som efterföljdes af uppbyggandet af en muhammedansk
moské på templets grund; ligger återigen en tid af 1,260
månår.

4.    Melian Muhammeds Hegira och till
Muhammedanska maktens förfall, hvilket vi förut påpekat, eller
slutet på dess oberoende genom dess dem aftvungna
författning om fri religionsöfning. år 1844, ligger äfven
en tid af 1,260 månår. Turkarne räkna såsom bekant
sin tidräkning i månår.

5.    Om vi från Justiniani ryktbara dekret år 533,
hvilket upphöjde biskopen af Kom till öfverhufvud för
alla kyrkor, räkna 1,260 år fram i tiden — enligt månår,
kalenderår och solår — komma vi till de viktigaste och
mest kritiska åren under franska revolutionen,
nämligen :

<tab>År 533 eft. Kr. utfärdades Justiniani dekret.
<table>
<td><td>1,260 månår<td>år 1755.
<td>Från år 533<td><tab>1,260 kalenderår<td><tab>år 1774.
<td><td><tab><tab>1,260 solår<td><tab><tab>år 1793.
</table>

Om vi från kejsar Phocas' dekret, som bekräftade
biskopens i Rom primats-rätt Öfver alla såväl Österns
som Västerns biskopar,  Konstantinopels inberäknad, på
dessa tre olika sätt räkna 1,260 år fram i tiden, så
komma vi till de tre stora omstörtningarna af påfliga
makten, om hvilka vi redan talat — revolutionerna 1830
-1848-9 och 1866—70.

<table>
<td><td>1,260 manår<td>år 1830.
<td>År  607<td><tab>1,260 kalenderår<td><tab>år 1848-9.
<td><td><tab><tab>1260 solår<td><tab><tab>år 1866-1870.
</table>

7.    Om vi räkna från det viktiga centralårets datum,
den 3 sept. 590 eft. Kristus, då påfven Gregorius den
store besteg tronen, och hvilket <i>egentligen är att anse
såsom påfvedömets första datum</i>, så börjar det 1260:de
solåret i sept. 1849, hvilket år äfven är slutåret, räknadt
enligt 1,260 kalenderår, från Phocas' dekret.

8.    Om vi från Jojakims fångenskap och Juda
slutliga fall, år 598 f. Kristus, räkna 1,260 solår fram i
tiden, så komma vi till kungörelsen af Vitalianus'
dekret år 663, hvilket bestämmer, att gudstjänsten
öfverallt i hela kristenheten skall hållas på latin. Detta sista
datum utgör följaktligen hälften af de "sju tiderna"
enligt solårsräkningen, emedan "de sju tiderna" räknas från
det slutliga omstörtandet af Juda tron. Men 1,260 solår,
räknade från Yitalianska dekretets tid, utlöpa icke förrän
år 1923 efter Kristus.

9.    Och slutligen komma vi, genom att från
Jerusalems eröfring under Omar år 637 eft. Kristus räkna
1,260 <i>kalenderår</i> fram i tiden, till Turkiets senaste
olyckliga krig med Ryssland, till Berlin-traktaten, den
engelsk-turkiska öfverenskommelsen i fråga om Cypern och
Englands protektorat öfver Mindre Asien, hvilket allt
otvifvelaktigt utgör en ny station på den
Muhammedanska maktens väg till sitt fall, ty denna makts förnämsta
plats är Konstantinopel. Ännu hafva vi icke hunnit till
slutet på 1260 <i>solår,</i> från samma datum räknade; dessa
löpa först ut år 1897. 1260 solår räknade från Hegira
— den rätta början till den Muhammedanska tidräkningen
— slutade år 1882.

Nu frågar man kanske: Om fullbordandet af dessa
kronologiska profetior så tydligt kan spåras, huru
kommer det då till, att detta förhållande icke förrän nu
blifvit uppmärksammadt?

Vi svara härpå, att det var Guds nu uppenbarade
afsikt, att dessa kronologiska profetior enligt
vishetens och nådens skäl icke skulle blifva tydliga förrän vid
”ändens tid” (Daniel 12.)

För att åstadkomma detta har icke blott ett
sinnebildligt system begagnats vid förutsägelser af händelser
och deras varaktighet, utan om ock en eller annan
kronologisk sinnebild blifvit riktigt utlagd enligt
dag-års-systemet, har det förut icke varit fullt tydligt, hvilket
slags år som skulle vara det <i>rätta uttrycket,</i> och för
hvilka händelsers inträffande en dag begagnats såsom
sinnebild för ett år, och på grund häraf har den
förespådda periodens verkliga längd allt hittills till en viss
grad kunnat förblifva dold.

Några af de ofvan anförda perioderna slå in på
dagen, om man beräknar dem efter månår, men erbjuda
däremot ett mera vidsträckt fält för antaganden, om de
mätas efter solår.

Men ehuru det varit omöjligt att begripa dessa
gudomliga profetior så länge som ej en delvis fullbordan
lämnat rätta nyckeln till dag-år-systemet, och ehuru
somliga af de förutsagda perioderna förblifvit dunkla till
och med efter det denna nyckel erhållits, så har likväl
deras betydelse blifvit allt mera tydlig för hvarje nytt
släkte af forskare, hvilka sökt den rätta uttydningen, till
dess att vi nu — med tillhjälp af det ljus, som erhållits
genom sådane fullbordanden som förlusten af påfvedömets
makt och Ottomanska rikets timade förfall och nära
förestående omstörtande, hvarigenom ett bjärtare ljus
kastats öfver såväl dessa som andra händelser under,
denna tidsålders sig närmande slut, samt genom
upptäckten af den astronomiska måttstock som öfverensstämmer
med dessa hemlighetsfulla tider — <i>tills dess nu</i>, säga
vi, <i>hela raden synes ordna sig i bestämda led, så att
vi ej längre stå inför en hopplös, förvillande och dunkel
labyrint, utan inför en fullständig, storartad och tydligt
upptäckt plan.</i>

Till slutsatserna alltså! Påfvedömets uppkomst
motsvarade hvarje antydan, som lämnats i profetiorna därom.
Dess karaktär motsvarar äfven noggrant den egendomligt
fördärfvade och onda karaktär, som af den inspirerade
Anden tillagts den förespådda makten. Själfupphöjande
yttranden, stora ord mot Gud och människor hafva
varit ett af dess mest utmärkande drag; afguderi och falska
läror hafva genom dess försorg kungjorts och inskärpts
för hela kristenheten; denna makt har stridit mot de
heliga och besegrat dem; femtio millioner kristna
blodsvittnen hafva dödats på dess bud; den har härskat öfver
alla släkter och nationer i den katolska kristenheten
under mer än tolf århundraden; och den har under de
sista tre hundra åren råkat i förfall, sedan den
undergräfts och blottställts genom Reformationen, hvilken i
sig själf blef den gifna följden af ett återupplifvande af
Skriftens lärdomar och spridandet af Bibelns sanningar.
Påfvedömet har aldrig stått så lågt i fråga om makt,
hjälpkällor och inflytande som just i denna tid. I
enlighet med den gudomliga ordningsföljd, som lämnats
genom dessa heliga, en gång hemlighetsfulla, men nu
klara förutsägelser, har det påfliga dramat spelats till 
slut. Endast själfva slutscenen återstår — påfvedömets
fullkomliga tillintetgörelse genom uppenbarelsen af Kristi
tillkommelse.

Inför en fullbordan sådan som denna — en fullbordan
efter en så stor måttstock i fråga om omfattningen af
de händelser den omhandlar och den tid den upptager —
en fullbordan, som varit af betydelse för oräkneliga
massor af mänskliga varelser under dess tolfhundraåriga
förlopp — en fullbordan, hvilken så föga varit att förvänta,
men som just därför varit väl värd att göras till
föremål för profetiska varningar — inför en dylik fullbordan
måste vi sannerligen, såvida vi vilja vara uppriktiga,
medge, att detta är hvad profeten förutsagt; <i>detta</i> är det
system af öfvernaturlig och själsmördande villfarelse,
detta förfärliga och fruktansvärda affall, som uppenbarats
genom den inspirerade Anden, såsom en ondskans makt,
hvilken skulle uppstå under mellantiden mellan vår Herre
Jesu Kristi första och andra tillkommelse.

Då de fyra sinnebildande djuren framställdes för
Daniel, var det det <i>fjärde</i> djuret, som fängslade hans
blick, och det var det <i>lilla hornet</i> på detta fjärde rike,
hvilket särskildt ådrog sig hans uppmärksamhet; äfven
ängeln-uttolkaren dröjer med tiofaldt större vidlyftighet
vid den makt, som framställdes medels denna sinnebild.
Då Paulus förutsade kyrkans på jorden framtid, var det
återigen samma onda makts uppkomst, herravälde och
förfall, hvilken han framställde såsom den förnämsta
händelsen, hvilken skulle äga rum, innan den sanna
kyrkan upptages för att möta Herren i himmelens skyar,
och då Johannes mottog den uppenbarelse af Jesus
Kristus, hvilken Han förunnade honom, var den
förnämsta sinnebilden i hela gruppen af syner, den som intog
den främsta platsen i hela profetian, också alldeles 
densamma som omhandlade denna makt, ”vilddjuret”, den
store motståndaren till ”Lammet” och Hans efterföljare.

Har icke påfvedömet visat sig värdigt ett sådant i
ögonen fallande omnämnande i det heliga orakelspråket
och en sådan högtidlig förkastelse genom den Helige
Ande? Har det icke visat sig värdigt en dylik
utomordentlig ryktbarhet, eller snarare vanära, genom mängden
af svåra hemsökelser, hvilka drabbat människosläktet?
Har det icke visat sig väl förtjäna hvarje svart
benämning, som ägnats det, äfvensom ock denna hemska dom,
som förespåtts det? Kristi själfuppkallade ställföreträdare
<sc>Påfvedömet</sc> har varit världens värste fiende, den krönte
prästen på påfliga tronen har varit kyrkans på jorden
fördärf. Denne falske öfverstepräst, som påstår, att
frälsning utan hans medgifvande är omöjlig, har
tillintetgjort oräkneliga människors så väl andliga som
timliga välfärd. Genom sin prästerliga förmätenhet och
bedrägliga fromhet, genom sin i ögonen fallande girighet
och sina vinningslystna tilltag, genom sina plumpa
förvrängningar af sanningen och sitt skamlösa sedefördärf,
genom sina mot allt förnuft stridande lärosatser, sin
barnsliga vidskepelse och sina oändliga käringsagor,
genom sitt envisa motstånd mot vetenskapliga och sociala
reformer och framåtskridande och sitt ständiga förbund
med politiskt tyranni har han ådragit religionen i
allmännelighet ett vidt spridt förakt och uppväckt massor
af bespottare, otrogna och gudsförnekare öfver hela den
katolska kristenheten.

I hvarenda enskildhet af profetians pålitliga ord kan
sammanhanget mellan den fyrfaldiga förutsägelsen och
dess fullbordan genom påfvedömet spåras, och vi kunna
icke underlåta att allvarligt varna mot detta andra
skadliga tolkningssystem, som påstår, att denna tydliga,
oomtvistliga och i sanning förfärliga fullbordan icke är
den <i>fullbordan, som åsyftats genom profetiorna.</i>

Ansikte mot ansikte med Jesus Kristus frågade
Johannes lärjungar honom i sin mästares namn: ”Är du
den, som skall komma, eller skola vi förbida någon
annan?” Jesus svarade dem genom handlingar. Herren gjorde
sina messianska underverk i deras närvaro och sade:
”Gån och berätten för Johannes hvad I hören och sen.”
Det vill säga: <i>Han gjorde de gärningar, hvilka det
blifvit förutsagdt, att Messias skulle utföra,</i> och alla voro
skyldiga att däraf draga den slutsats, att Han var
<i>Messias.</i> På liknande sätt hänvisa vi till de tolf sista
århundradenas kyrkohistoria, och säga: Se! Påfvedömet
har gjort de handlingar, hvilka profeteras och omtalas
på flere ställen i Guds Ord att denna ondskans makt
skulle utföra! Och vi tro, att de kristna äro skyldiga
att från dessa historiska sanningar draga den
slutledningen, att <i>påfvedömet måste vara den makt, hvilken
sålunda förutsagts.</i>

Att ringakta de påtagliga vittnesbörd, hvilka nästan
solklart bevisa detta sakförhållande, och att i stället göra
betraktelser rörande en möjlig bokstaflig fullbordan i
<i>en oviss framtid,</i> hvilken skulle bringa till uppfyllelse
dessa heliga sinnebildade profetior, är att afkläda dem
deras helgande kraft och att vända bort den praktiska
tillämpningens hvassa egg. Om påfvedömet är den rätta
fullbordan, om det är den onda makt, som förutsågs
skola blifva af så stor betydelse, och som den i själfva
verket visat sig vara, är det sannerligen ingen småsak,
om Ordets förkunnare missleda andra i fråga om denna
sak. Genom att göra detta befrias påfvedömet från
det förskräckliga brännmärke, som påtryckes det af den
profeterande Anden, och den sanna kyrkan beröfvas det
gudomliga bedömandet af detta Antikrists system för att
i ersättning gifva henne vilda och omotiverade betraktelser 
rörande någon framtidens människa, hvilken under
tre och ett hälft år skall i alla enskildheter motsvara
dessa gudomliga lämnade profetior, hvilka kyrkan
studerat under aderton århundraden.

Vi uppmana enträget våra vänner bland framtidsskolans 
anhängare att öfverväga, hvilket som är mest
sannolikt, antingen att den allvise Guden förkunnat dessa
högtidliga förutsägelser till förmån för <i>så många släkten</i>
af sina heliga eller att han gjort det uteslutande till
ledning för denna tidsålders <i>sista släkte.</i> Skulle Han väl
med tystnad förbigått denna jättelika och i alla
afseenden så inflytelserika makt, som med despotiskt välde
och obeskrifligt olycksbringande resultat härskat öfver
världen under mer än tusen år, för att i alla enskildheter 
och många gånger om beskrifva <i>en enda människas</i> 
handlingar, en enstaka personlighets korta bana,
och hvilken ännu icke uppenbarat sig? Var det väl för
att varna nittonde århundradets kyrka mot någon
kortlifvad Napoleon som den Helige Anden afslöjade
framtidens hemligheter för profeten Daniel och Herren Jesus
åt aposteln Johannes öfverlämnade Uppenbarelseboken?

De vidlyftiga och upprepade beskrifningar på denna
onda makt, de enastående beskyllningarna, de högtidliga
varningarna till Guds folk att undvika hvarje samband
med densamma, allt förbjuder en sådan tanke. Icke för
<sc>ett,</sc> utan för <sc>femtio</sc> släkten af heliga, icke för att
fullbordas inom den obetydliga tiden af tre år, utan under
den majestätiska tidrymden af tolf århundraden, icke för
att varna för stora materiella faror, utan för illfundiga
andliga och kyrkliga olyckor af lång varaktighet, och
hvilka skulle utöfva inflytande öfver hela världen,
förkunnades dessa profetior. Antikrists uppenbarelse är icke
någon kortvarig tilldragelse, som ännu hör framtiden 
till, och hvilken ännu skiljer oss från vårt välsignade
hopp, vår Frälsares återkomst, nej, Antikrist
uppenbarade sig för mer än tusen år tillbaka, han har nu i det
närmaste fullbordat sin bana, sedan han lefvat sin förut
bestämda tid. Under de senaste tre hundra åren har han
hållit på att dräpas af Guds muns Ande och genom hela
den anmärkningsvärda raden af tilldragelser, hvilka stodo
i samband med hans långt förut förespådda
utvecklingslopp. Numera finnes ingenting annat ofullbordadt än
hans slutliga sammandrabbning med Lammet och hans
tillintetgörelse genom uppenbarelsen af Kristi
tillkommelse.

Vi måste nu sluta. <i>Den riktiga tolkningen af
profetian om det stora Babylon — det är Romerska kyrkan
— styrker ofvan anförda åsikt rörande profetian om
”vilddjuret” och är i själfva verket nyckeln till hela
Uppenbarelseboken.</i>

Det är en vidsträckt skillnad mellan påfvedömet,
hvilket grundlade denna lastbara kyrka, öfver hvilken
det härskar, och som det begagnat som sitt verktyg,
en olikhet som är mindre till sin storlek men snarlik
till karaktären med den, som finnes imellan Hufvudet
för den sanna kyrkan, hvilken Kristus grundlade, öfver
hvilken Han härskar, och hvilken Han begagnar som
redskap för att verkställa sin vilja i världen. Många
saker äro sanningar om vår Herre Jesus Kristus, hvilka
icke äro sanningar om kyrkan, som utgör hans kropp,
huru innerligt och oskiljaktigt än sambandet dem imellan
är. På samma sätt kan mycket sägas om påfvarne i
Rom, hvilket icke med skäl kan sägas om den
romersk-katolska kyrkan, huru innerligt förenade de sins imellan
äro. Vidt skilda sinnebilder nyttjas i Uppenbarelseboken
för att framställa dessa två, Antikrist och påfvekyrkan,
men likväl förkunnas sammanhanget dem imellan 
tydligt; de kunna aldrig förväxlas men heller aldrig
åtskiljas.

Nu är varaktigheten af den lastbara kyrkan icke
omtalad i Uppenbarelsebokens profetia, ehuru en lång
lifstid är underförstådd; men hennes namn angifves, och
detta bevisar med så godt som matematisk säkerhet,
såsom vi sett, att den åsyftade kyrkan är <i>Romerska
kyrkan.</i> Denna kyrka har, det veta vi, som ett historiskt 
faktum redan funnits till i ett tillstånd af fördärf
och affall under mer än tolf århundraden. Dess <i>fall</i>
framställes i Apokalypsen såsom ägande rum under
utgjutandet af den <i>sjunde</i> vredesskålen, (Uppenb.-b. 16
kap.) och hvilket skall inträffa samtidigt med Lammets
bröllop, (Uppenb.-b. 19: 1—4). ”Vilddjurets” (eller
påfliga dynastiens) makt säges äfven blifva dräpt under
utgjutandet af skålarna, under det att det själf och dess
härskaror förgöras genom Jesu tillkommelse, hvilken är
liktydig med Lammets bröllop. Det vill säga, <i>”Babylons” 
och ”vilddjurets” slut förutsäges komma att
inträffa på en och samma gång.</i>

<i>Deras banor äro äfven samtidiga,</i> ty kvinnan
framställes <i>sittande på</i> romerska vilddjuret — ”vilddjuret
som var men är icke — d. v. s. icke det gamla
hedniska Rom, utan det äteruppstandna Rom, hvilket fått
lif under en alldeles ny styrelseform. Detta djur, ”som
var men är icke”, säges uttryckligen vara det åttonde
(v. 11), det vill säga den sista förfärliga styrelseformen
i det återuppståndna romerska väldet, hvilket så
utförligt beskrifvits i 13:e kapitlet, detta samma välde, om
hvilket vi talat.

Det är klart, att eftersom kyrkan i Rom redan varit
till under mer än tolf århundraden, måste äfven det sista
regerande öfverhufvudet för romerska makten, detta
hädiska, förföljande, själfupphöjande hufvud (eller makt) 
som här förutsagts, hafva lefvat under samma tid, hvilket 
i själfva verket är den tid, som blifvit det anvisad,
på profetians sinnebildliga spåk — 1260 år.

Men <i>hvilken makt</i> har nu bokstafligen härskat öfver
kristenhetens nationer med Rom som sitt säte under de
senaste tolf århundradena? <sc>Härpå är endast ett svar
möjligt. Påfvedömet! Detta måste således vara den
genom ”vilddjurets” sinnebild framställda makten.</sc>

Därnäst äro de vredesskålar, under hvilkas utgjutande 
”Babylons” och ”vilddjurets” fall sägas komma
att inträffa, till tiden sammanfallande med slutet på
basunernas ljud; de händelser, hvilka förutsagts genom de
första basunerna, måste således sökas i kristenhetens
tidigare historia, d. v. s. under tiden för påfvedömets
oförminskade makt och i de händelser, hvilka gingo före
och åtföljde dess <i>uppkomst.</i>

Martyrerne, hvilka framställas i bokens femtonde
kapitel såsom stående på glashafvet, sedan de <i>vunnit
seger öfver vilddjuret</i> och öfver hans beläte, måste vara
desamma, hvilka dödats af det hedniska Rom. En tidigare 
grupp blodsvittnen framställes i sjette kapitlet, dessa
måste vara desamma som de, hvilka ledo martyrdöden
genom det hedniska Roms tio första stora förföljelser
under Cæsarerne.

Nu är det under ”femte inseglet” som denna tidigare 
grupp ses under altaret; följaktligen måste de
händelser, hvilka skildras hafva ägt rum under de fyra
<i>föregående</i> inseglen, sökas till tiden före den sista stora
förföljelsen under Diocletianus, d. v. s. under de första
tre hundra åren af kyrkans historia.

På så sätt kunna vi genom klara och enkla
tidssammanställningar, hvilka lämnas i själfva Boken, komma 
till en slutledning med afseende å Uppenbarelseboken
i likhet med den, till hvilken vi hunnit genom andra 
bevisledningar, nämligen, att profetiornas fullbordan 
måste sökas bland den kristna tidräkningens händelser och 
att dessa syner, långt ifrån att helt och hållet höra 
<i>framtiden</i> till, nästan alla, ifrån sjette till nittonde kapitlet, 
tillhöra det <i>förflutna.</i> Ej heller kan beviskraften 
bortförklaras utom genom att förneka, att 
Uppenbarelsebokens Babylon är detsamma som Romerska kyrkan.

*
</chapter>


<chapter name="Annons: Det tusenåriga riket och begynnelsen till en ny tid. Af Professor C. A. L. Totten ">
I alla boklådor finnes att tillgå:

<h2>Det tusenåriga riket och begynnelsen till en ny tid.</h2>

af Professor <b>C. A. L. Totten.</b>

Med förf:s porträtt, 276 sid.,  Andra upplagan.  Pris 1 krona.

Innehåll: Inledning. — Förf:s ställning till ämnet. — Tidsåldern, icke världen, närmar sig sitt slut; må hvar och en hålla sig redo! — En häpnadsväckande profetia, det sista nådens år. — Förf:s biografi. — Profetiornas osvikliga noggrannhet. — Det tusenåriga riket. En öfverhängande katastrof. — Hvarför jag tror att det tusenåriga riket kommer. — — Hvarifrån jag vet att det kommer. — Huru det kommer. — När jag tror att det kommer. — Allmän kronologi. — Huru det skall se ut när det kommer. — Den kommande krisen. — Den Österländska frågan. — Kronologisk tabell rörande "Tidsålderns slut."

En granskare skrifver om detta verk: 

Ämnet är det gamla, mångfaldigt behandlade och i "tusen" 
färgskiftningar afmålade, men har, i detta arbete, behandlas det med 
en så alldeles ny, på en gång anderik och historisk färgläggning, att 
det måste framför alla sina föregångare påkalla en säregen uppmärksamhet. 
Det påminner i många enskilda delar om Bengels storartade 
utläggningar, men med en vida större precision än den som gärna 
kunde vara tänkbar för halftannat sekel, för att icke gå ännu längre 
tillbaka. Lika mycket som hos den nämnde tänkaren, är hvarje ord 
ett allvarets ord, och i lika grad flutet ur vetenskaplig som djupt 
kristlig trosvisshet. Om det någonsin sannat sig att "siffror tala", 
så är det i detta verk och till yttermera visso har förf:n mot slutet 
uppställt en särskild kronologisk öfversigt, i hvilken hvarje betydligare 
tidsskifte ur såväl världshistorien, som ur den heliga 
uppenbarelsens profetspråk, är upptagen och på ett slående sätt framlagd 
för bevisningen, som därhos göres gällande med de mest fina 
astronomiska beräkningar. "Profetian är lika mycket som astronomien en 
vetenskap, så att de fullkomligt fullständiga hvarandra", (sid. 104). 
"Historien", säger han (sid. 24.) "äger intet motstycke till denna 
generation, eller detta släkte, hvars sista decennium nu börjat, ej häller 
hafva århundradena att uppvisa något motstycke till detta århundrade, 
som nu närmar sig sitt slut." Han säger ock, (sid. 239): "Den 
österländska frågan, hvilken vi vilja kalla nyckeln till historien, utgör en 
af de mest intressanta dramer, som människan någonsin skådat" 
I företalet säges "Bedrägeriets tusenåriga rike, eller de tusen år af 
skräckfull medeltid, hvilket är detsamma som det påfliga Roms 
gyllene .... dagar, har förut försvunnit i historiens flod, och den "lilla 
tiden", hvars sista år varit så olycksbringande för Vatikanen, tyckes 
nu nästan vara förbi." Att det är där, som, nu och hädanefter, liksom 
hittills, de fördärfligaste trådar spinnas, särdeles genom jesuitismens 
fasansfulla ränker, utgör det genomgående inslaget i den 
profetiska väfnad, med hvilken förf:n själf sysselsätter sig, som ock 
varnar för den romerska katolicismens nät, såsom det värsta för 
protestantiska kristna att snärjas uti, det tidens tecken, på hvilket 
man måste framför allt vara vaken, om man vill räddas i den yttersta 
skräckperiod, som, enligt vår författare, snart förestår. I en af de 
många tidskrifter, som spridt hans artiklar, innan de samlats till den 
bok, hvilken nu föreligger till granskning, yttrar en vetenskaplig 
granskare, sid. 117: "genom att trycka professor Tottens artiklar, 
har ni börjat utföra den största missionen i hela er tidnings tillvaro." 
"Märkvärdigt nog", säger T., "för spridningen står jag mest i 
förbindelse till den världsliga pressen, när jag sökt göra mig hörd i 
den moderna tidens predikstolar, nämligen pressen." (27). I 
jämförelsevis få af den "religiösa pressens" organer har han blifvit det, 
men i de förra har hans ord blifvit desto mer uppmärksammadt. — 
Öfver hufvud kan det därmed sägas gått och gå, som med det ur, 
hvilket en dansk kung sände Czar Ivan, hvilken ej bättre förstod 
gåfvan af detta konstverk, än att han betraktade det såsom ett trolltyg 
och sände det tillbaka till Köpenhamn, där det ännu lär förvaras 
som en af dess yppersta konstskatter. Ty det är klart och säger 
sig själft, att sådana upptäckter som professor Tottens verk 
alltigenom framlägger, skola mötas af en hel här fördomar, jämte det 
de betraktas och förvaras af den sansade pröfningen såsom ett klart 
visande ur eller tidstecken. Det är ock dem, men icke tidens 
Ivanister, för att icke säga otrosmän, vi hänvisa till det märkvärdiga 
arbetet, ett värdigt utförligare sidostycke till den lilla skriften af 
Dimbleby: "En ny tid är nära", så högeligen värdt deras begrundande. 
För att rätt fattas och förstås, måste det läsas i sin helhet, hvadan 
om vi ville göra vidare utdrag, utan att hafva utrymme för deras 
skärskådande i det stora sammanhanget, vi lätt kunde blottställa det 
för den fördom, som gärna ser i alla framställningar af hufvudämnet 
något svärmeri. Men att förf:n är därifrån i allo fjärran, därför 
borgar såväl hans stora vetenskapliga namn, som hans stora heliga 
allvar. Man säger gärna, där det gäller om diktens och den skapande 
fantasiens produkter, att de hafva värde i samma mån som de läsas 
med ett "spännande intresse;" men detta som endast sällan kan 
sägas om vetenskapliga och därtill om theologiskt allvarliga arbeten, 
våga vi påstå tillkomma föreliggande arbete af professor Totten i 
hög grad, om vi än icke kunna fullt fatta eller underskrifva hans 
åsigter i alla delar, och äro säkra att ingen som tillegnar sig det 
för det mycket billiga boklådspriset, skall ångra sin uppgitt i 
anseende till den sällan i så hög grad vunna behållning, som bokens 
läsning ofelbart skall erbjuda.                                          

<i>C.  W. S.</i>
</chapter>


<chapter name="Annons: En ny tid är nära. Af J. B. Dimbleby">
<h2>En ny tid är nära.</h2>

af <b>J. B. Dimbleby.</b>

Profetiorna om de yttersta tiderna eller bibliska och 
astronomiska bevis rörande den stora domen inför "den gamle af 
dagar", slutet på "hedningarnes och judarnes tider", de rättfärdiges 
uppståndelse, återställelsen af Juda rike, Jesu Kristi återkomst och 
det tusenåriga riket, på vetenskaplig grund uppställda och utgifna. 
Öfversättning från engelskan.    Pris 65 öre.

—
</chapter>

