Ill. ALBERT ENGSTRÖM
Sju Kråkoroch andra visor att sjungas af barn
Ord och Musik af Anna M. Roos
Stockholm Wahlström & Widstrand



Sju Kråkoroch andra visoratt sjungas af barn——Ord och Musik af ANNA M. ROOS——
stockholm * wahlström & widstrand


INNEHÅLL
——

Sju kråkor.Lyckans land.
En kinesisk prinsessa.Små soldater.
Putte i pussen.Slottet på berget.
Tomtens sko.Gräshoppans visa
Under lindansarnas sus.Tre lustiga riddare.



Sju kråkor.

Anna M. Roos.
Molto moderato




1.    Sju kråkor på gärdsgår'n sitta,
de sitta i en rad;
de sitta där och titta
inte vet jag på hvad!3.    De flyga i kvälen sena,
de flyga par om par;
och en får då flyga allena,
inte vet jag hvem det var!
2.    De flyga upp och flaxa
allt i en långan rad,
de ropa högt och kraxa
inte vet jag på hvad!4.    De flyga i skogen inne,
de flyga två och två;
de söka sig sofvepinne,
inte vet jag om de få!



En kinesisk prinsessa.

Anna M. Roos.
Non troppo lento




1.Klockor små — tsing tsang — 
pingla gladt — tsing tsang — 
i vårt slott — tsing tsang — af porslin.
Blommor blå — tsing tsang — 
från rabatt — tsing tsang — 
nicka godt: — tsing tsang — hvad du är fin!3.Vickande — tsing tsang — 
på små skor — tsing tsang — 
går jag här — tsing tsang — å sollyst plan,
Pickande — tsing tsang — 
gyllne korn — tsing tsang — 
vankar där — tsing tsang — en guldfasan.
2.Silkeskjol — tsing tsang —
har jag på, — tsing tsang —
sydd med gull — tsing tsang — i hvar fåll.
Göken gol, — tsing tsang — 
när han såg, — tsing tsang — 
jag bar röd — tsing tsang — röd parasoll.4.Men se där — tsing tsang — 
fin och nätt — tsing tsang — 
kommer nu — tsing tsang — Prins Tu Lu.
Se han bär — tsing tsang — 
blombukett — tsing tsang — 
vill visst be mig — tsing tsang — att bli hans fru.



Putte i pussen.

Anna M. Roos.
Allegretto moderato.




1.Se Putte är ute på gården,
han är så hjärt innerligt glad.
Ty där finnes en regnpuss på gården,
Och dit har han trafvat åstad.
|:Och plaskeriplask! Och slaskerislask!
„Ja, här ska slaskas“ sa' Putte.:|3.När högt de stänker och skvätter,
då känner han sig så karsk;
Sin mössa på nacken han sätter,
Och blickar så stolt och barsk.
|:Och plaskeriplask! Och slaskerislask!
„Ja, här ska slaskas“ sa' Putte.:|
2.Han står där och stiger och stampar,
så vattnet det sprutar opp;
Han går där och klifver och klampar,
Och gör både skutt och hopp.
|:Och plaskeriplask! Och slaskerislask!
„Ja, här ska slaskas“ sa' Putte.:|4.Då kommer hans mamma och ropar:
„Nej, Putte, gå genast bort!
Stå inte och slaska i gropar!
Kom in och sätt på något torrt!“
|:Och plaskeriplask! Och slaskerislask!
„Nå, slut med plaska“, sa' Putte.:|



Tomtens sko.

Anna M. Roos.
Allegretto leggiero.

1.Lille tomtegubben,
lille Snuppe Sno,
satt på björkestubben,
synade sin sko.2.„Kära, den är sprucken,
kan den lagas mer?
Bromsen blir väl stucken,
om jag honom ber?“3.Skatan satt och skratta
på en furugren:
„Kan du inte fatta:
du ska gå till sme'n!“


4.„Gå till Per i hagen,
som här nära bor!
Han skall nog på dagen
laga dina skor!“5.Bort till Per i hagen
gick så Snuppe Sno.
„Kan du, säg, på dagen
laga upp min sko?“6.Per slog dit en skålla
utaf koppar röd.
„Den ska säkert hålla!
Det har ingen nöd!“
7.Glad gick tomtebissen
hemåt till sitt bo,
alla se på nissen
och hans fina sko.8.Alla björkar ljusa
få en häpen min;
alla blommor susa:
„Se, hvad han är fin!“9.Alla myror stanna,
fast de ha så brådt,
alla fjär'lar granna
undra hvad han fått.
10.Trast i furutoppen
strax en visa kvad:
„Det har kryat opp'en!
Nu är tomten glad!“



Under lindarnas sus.

Anna M. Roos.
Allegretto moderato.




1.Under gröna lindars sus
står ett hvitt litet hus
med ett tak utaf tegel som är rödt, rödt, rödt.
Utanför bland blomstrens rad
gick en liten tös och sad:
|:„Ack, ack, om ni visste blott, hvad jag är trött, trött, trött!“:|2.Alla blommorna de små
börja nicka, spörja så:
„Kära barn, hvad har då tröttat dig så svårt, svårt, svårt?“
„Jo, jag krattat hela dan,
krattat båd allén och plan,
|:och så har jag tuggat bröd, som var så hårdt, hårdt, hårdt.“:|



Lyckans land.

Anna M. Roos.
Allegretto.



1.Vid en väg uppå en sten
satt en liten flicka;
bara fötter, bara ben,
mager som en sticka.
Men hon var så glad ändå,
log med klara ögon grå.
Vid en väg, uppå en sten
satt en liten flicka.2.Kom en liten gosse där,
stannade förlägen.
„Uppå vandring stadd jag är,
kan du säga vägen?
Jag skall hän till lyckans land,
till dess fjärran fagra strand.“
Kom en liten gosse där,
stannade förlägen.



3.Och den lilla flickan log,
hennes ögon blänkte.
„Vägen dit — den vet jag nog!
Just där sol sig sänkte,
där går gyllne strålars spång,
öfver den skall gå din gång —.“
Och den lilla flickan log
hennes ögon blänkte.4.„Går du spången, skall du snart
hinna månens skära,
där den skimrar underbart —
då är målet nära!
Ty på närmsta stjärnan just
ligger lyckans fagra kust —
går du spången, skall du snart
hinna månens skära.“
5.Inte vet jag det, om se'n
gossen hittat vägen!
Kanske står han kvar där än,
tittande förlägen,
tittande förundrad på
ögon skrattande och grå —
inte vet jag det, om se'n
gossen hittat vägen!



Små soldater.

Anna M. Roos.
Marcia.




1.Se, trenne små piltar tåga
kring salen och leka soldat,
de bära båd' pil och båga
och vandra med hållning kavat.
De trumma så hårdt på trumma,
de blåsa trumpet och brumma.
Om fienden nu dem såge,
nog blefve han då flat!
Trum trummeritrum!
Brum brummeribrum!
Nog blefve han då flat!2.Och Kalle så heter den ena,
och Pelle den andra är.
Men Lasse, vill jag mena,
är allra styfvast här;
han knyter sin hand och hörs ropa:
„Om ryssarna allihopa
nu komme, då skulle jag skjuta
dem ned med mitt nya gevär!
Trum trummeritrum!
Brum brummeribrum!
dem ned med mitt nya gevär!“3.Och hör nu på Kalle liten,
han ropar högt: „Gå på!
När vi en gång dra pliten,
nog ska då russarna må!
Vi höja vår blanka klinga,
och strax de börja springa!
Då hurra vi högt och svänga
vår flagga den gula och blå!
Trum trummelitrum!
Brum brummelibrum!
vår flagga den gula och blå!“



Slottet på berget.

Anna M. Roos.
Allegro moderato.




1.Där ståndar ett slott på bergets topp,
och hvem är den som kan nå dit opp?
Den på fålen Silkesröd kan rida,
han spränger uppför bergets sida.2.Stängdt är slottet på bergets topp!
Hvar finns nyckeln, som låter det opp?
Nyckeln där på nymånen hänger:
se den svänger där och slänger.3.Och hvem kan väl opp till månen nå
att hämta den nyckel till slottet månd gå?
Den på fågeln Rafnerun sig svingar,
han bäres dit på starka vingar.
4.Nu så ha vi gullnyckeln fått,
nu vi öppna det gyllene slott!
Nej, se där, när ifrigt in vi tittar,
fyra svarta kattor där sitta!5.En af de fyra är tjock och stor,
en är mager med spetsiga klor;
hör, de båda andra ilsket jama:
„Aldrig tänka vi bli tama!“



Gräshoppans visa.

Anna M. Roos.
Allegro.

1.Se hur gräshoppan sitter och gnider fiol:
Fideldiddeldi!
„Kommen ut, kära barn, i den klara sol!
Fideldiddeldi! Vi ska dansa, vi!“2.Här finnes på ängen mer än ni vet
Fideldiddeldi!
Här finns ju så mycken rolighet!
Fideldiddeldi! Vi ska dansa, vi!



Tre lustiga riddare.

Anna M. Roos.
Allegro ma non troppo.




1.Det var tre lustiga riddare,
som drogo ut på färd.
De drogo ut att skåda
den vida, vackra värld.
Men helst dock så äta de alla
stekar båd' varma och kalla
och så soppa, soppa, soppa,
där de doppa, doppa, doppa
allt hvad de kunna få!
Ja! allt hvad de kunna få!2.Den förste riddarn var tjocker,
den andre han var fet,
den tredje var smal som ett pinal,
men hvarför jag alls inte vet.
Ty äta det göra de alla
stekar båd' varma och kalla
och så soppa, soppa, soppa,
där de doppa, doppa, doppa
allt hvad de kunna få!
Ja! allt hvad de kunna få!3.Den förste riddarn het' Ryno,
den andre hette Ramm,
den tredje riddarn hette:
Herr Motteribotterigamm.
Och äta det göra de alla
stekar båd' varma och kalla
och så soppa, soppa, soppa,
där de doppa, doppa, doppa
allt hvad de kunna få!
Ja! allt hvad de kunna få!


4.De kommo till mästerkocken
som bor på Kockenhus;
de ropade: här må vi stanna
och lefva i sus och dus!
Ty äta det vilja de alla
stekar båd' varma och kalla
och så soppa, soppa, soppa,
där de doppa, doppa, doppa
allt hvad de kunna få!
Ja! allt hvad de kunna få!5.In stego små kökesvenner
med stora, fyllda fat:
„Nej, aldrig sågo vi maken
till folk att äta mat!“
Ty äta det göra de alla
stekar båd' varma och kalla
och så soppa, soppa, soppa,
där de doppa, doppa, doppa
allt hvad de kunna få!
Ja! allt hvad de kunna få!6.När riddarna börja äta
högt svallar deras mod:
"Om nu våra fiender komme,
nog skulle här gjutas blod!
Som flugor skulle de falla!
Vi skulle dem dräpa alla --
och se'n gå igen till vår soppa,
till att doppa, doppa, doppa
allt hvad vi kunna få!
Ja, allt hvad vi kunna få!"








