<chapter name="Titelsida">
<h2>BREVSTÄLLAREN</h2>
<sc>affärs- och privatkorrespondens,
platsansökningar, tjänste- och tjänstgöringsbetyg,
affärs- och rättshandlingar, post-
och telegrafunderrättelser
m. m. 

av</sc>

<i><sp>SVEN LINDE</sp></i>

<sc>femte upplagan</sc>

<sc>j. a. lindblads förlag, uppsala.</sc>

GÖTEBORG 1918
ELANDERS BOKTRYCKERI AKTIEBOLAG

</chapter>
<chapter name="Allmänna råd och anvisningar">
<h3>Allmänna råd och anvisningar.</h3>
<b>Stil, ortografi och interpunktion.</b>

Med <i>stil</i> (skrivsätt)<footnote>Om <i>handstil</i> (<i>piktur</i>) se avd. »brevets form och innehåll»! </footnote> förstås det sätt, varpå vi i skrift
uttrycka våra tankar. Olika arter av mänsklig verksamhet
kräva olika språkliga uttryckssätt, skilda stilistiska former
och i följd härav kan man tala om t. ex. litterär stil, juridisk 
stil, kurialstil (kansli- eller protokollsstil) affärsstil,
brevstil o. s. v.

Stilistisk talang förutsätter särskilda naturanlag och kan
svårligen utan dessa förvärvas, men envar kan genom
övning och studier lära sig att på ett naturligt, enkelt, klart
och grammatikaliskt korrekt språk återgiva sina tankar.
Man bör emellertid ej stanna härvid, utan också söka att
förvärva och utbilda en personlig stil, ett för den skrivande
säreget språkligt uttryckssätt. Även inom de mest snäva
och stela stilformer finnes åtminstone någon plats för den
personliga stilen.

I fråga om <i>ortografi</i> eller <i>rättskrivning</i> råder f. n. en viss
förvirring på grund av införandet av den nya, ännu dock
endast för skolorna obligatoriska stavningsmetoden.
Lämpligast är givetvis, att envar använder det stavsätt, som
han en gång inlärt. Alldeles förkastligt är däremot att än
nyttja »gammalstavning» och än »nystavning».

Av stor vikt är givetvis också <i>interpunktionen</i> eller
<i>skiljetecknens rätta bruk.</i> I fråga härom inskränka vi oss här till
att påpeka ett par vanliga fel, nämligen dels
underlåtenheten att avsluta en i en huvudsats inflikad bisats med
komma, då man låtit den föregås av detta skiljetecken, (t. 
ex. »Skäl, som jag ej vill nämna hindra mig» i st. för »Skäl,
som jag ej vill nämna, hindra mig), dels ock missbruket
av utropstecken, ett skiljetecken, som bör användas med
stor sparsamhet och urskillning.

<b>Skrivmaterial.</b>

I alla inlagor till myndigheter bör man undantagslöst
använda <i>vitt papper</i>. Även i korrespondens, särskilt
affärskorrespondens, är det vita papperet i allmänhet att
föredraga framför det kulörta. Det senare har sin
huvudsakliga användning för reklamer samt för intima
»fruntimmersbrev».

Ju viktigare en handling är och ju längre tid den är
avsedd att förvaras, av desto större vikt är det, att man till
densamma nyttjar ett <i>papper av god kvalitet</i>. Detta gäller
framför allt om handlingar, som skola tjäna till bevis om
någon rättighet (t. ex. reverser, kontrakt etc), samt om
inlagor till myndigheter. Men även i korrespondens bör
man använda ett gott papper, vilket alltid innebär en
artighet mot adressaten.

Inom affärsvärlden användes vanligen postpapper av
<i>kvartformat</i> i storlek av ungefär 22 x 28 cm. (22 cm. brett
och 28 cm. långt). I regel är dylikt papper i övre vänstra
hörnet försett med tryckt <i>firmarubrik</i> (s. k. <i>brevhuvud</i>)
angivande namn (firma), affärsgren, adress och telefoner.
I så fall är papperet oftast enkelt (tvåsidigt). Om man
däremot för sin affärskorrespondens använder fyrsidigt
papper, bör man i regel icke tudela detta, utan även för kortare
meddelanden bruka <i>helark</i>. Skulle brevet genom inlägg
t. ex. av räkningar, växlar, etc. bliva för tungt för enkelt
porto, kan man dock av sparsamhetsskäl begagna halvark.
För kortare meddelanden, cirkulär o. d. pläga dessutom inom
affärsvärlden papper eller kort av mindre format användas
— Skrivelser till offentliga myndigheter avfattas på papper
av <i>folioformat</i> (skrivpapper, kanslipapper) av ungefär 22 x 35
cm. storlek. Även för den kortaste skrivelse användes
odelat (fyrsidigt) <i>helark</i>. — För privatbrev ävensom
privatpersoners affärsbrev användes oftast postpapper av
<i>oktavformat</i> och jämväl i detta fall är det artigast att nyttja
<i>helark</i>. Dylikt papper kan ock brukas för ansökningar till
privatpersoner (ej till myndigheter).

Man kan givetvis begagna sig av vare sig <i>linjerat</i> eller
<i>olinjerat papper</i>, men i senare fallet bör man alltid använda
ett s. k. radpapper såsom underlägg. Ytterst klumpigt är
däremot att linjera upp papperet med bläck eller blyerts.

I regel bör man använda <i>svart</i> (eller svagt <i>blått</i>) <i>bläck</i>, för
brev, som skola kopieras, alltid <i>kopiebläck</i>. Endast
undantagsvis, t. ex. i ritningar, sifferuppgifter etc., kan <i>rött bläck</i>
i vissa fall göra en god tjänst. I fråga om <i>bläckets kvalitet</i>
gäller detsamma som om papperets.

Det <i>kuvert</i>, som användes såsom omslag, bör hava den
storlek, att det väl fylles av skrivelsen, viken i två eller
fyra delar. Färgen är en smakfråga, dock att för inlagor
till myndigheter vanligen användas vita eller bruna
kuvert. För värdebrev (rekommenderade och assurerade
brev) finnas i handeln särskilda (avlånga) kuvert. Om
sådant användes, behöver det endast förses med två sigill,
varemot ett vanligt kuvert till dylikt brev måste åsättas
fem sigill; se därom vidare avd. postförsändelser. —
Affärsmän använda vanligtvis kuvert med »firmatryck», d.
v. s. med avsändarens namn eller firma och adress (ofta
även affärsbransch) anbragta i tryck överst å kuvertet.

<i>Brevkort</i> kunna användas för kortare och mera
oväsentliga affärs- eller privatmeddelanden, men böra däremot
aldrig nyttjas för viktigare affärskorrespondens,
framställande av krav, avhandlande av tvistefrågor, platsansökningar
eller intimare privatmeddelanden. Brevkort med för
adressaten förnärmande innehåll befordras icke av postverket. 
<b>Brevets form och innehåll.</b><footnote>Till brev räkna vi här även <i>ansökningar till enskilda
personer</i>. — Om <i>brevpapperets</i> form är talat i nästföregående
avdelning. </footnote>

SKRIFTENS YTTRE ANORDNING.

Ett brev börjar vanligtvis med <i>ort</i> och <i>datum</i> (t. ex.
Stockholm den 24 augusti 1909) överst till höger på sidan,
sålunda på dennas första rad, om papperet är linjerat, men
eljest omkring 2 cm. från papperets överkant. I privatbrev
skrives dock ort och datum ofta sist (till vänster å raden
under brevskrivarens namn).

Till vänster å papperet lämnas en <i>marginal</i> (ett oskrivet
rum) av 2 à 3 centimeters bredd, beroende på papperets
storlek; en obetydlig högermarginal kan ock lämnas, ehuru
detta är av mindre betydelse. Titeln (tilltalsordet) börjar
omkring 2 cm. till höger om marginalen; till höger under
adressatens namn bör i affärsbrev och privatbrev till för
brevskrivaren mera obekanta personer utsättas adressorten. 
Första raden ävensom varje ny rad i texten begynnes 
i jämnhöjd med titeln, alltså cirka 2 cm. från marginalen. 
Texten börjas 4—5 linjer under överskriften. Varje
nytt ämne i texten bör avhandlas i en särskild avdelning,
börjande med »<i>ny rad</i>». Underskriften anbringas till
höger under texten, varvid man bör akta sig för att låta
texten sluta längst ned på en sida och underskriften sedan följa
fristående å den nästa. Detta kan man lätt undvika genom
att efter omständigheterna draga ut på eller sammantränga
handstilen.

HANDSTIL M. M.

Särskilt inom affärsvärlden är en vacker <i>handstil</i> (<i>piktur</i>)
ett företräde av största betydelse. Man behöver endast
studera annonserna om »lediga platser» för att finna, huru
ofta en god handstil uppställes såsom oundgängligt
kompetensvillkor för sökande av kontorist-, bokhållare- och
liknande platser. Att ha en »vacker stil» är emellertid ej
allom givet, men i varje fall kan man av en »skrivkarl»
fordra, att hans handstil är läslig och jämn samt fri från
onödiga slängar och krumelurer. Likaså bör envar beflita
sig om att skriva fort och flytande.

Ändringar, raderingar, överstrykningar, skrivning
mellan raderna, bläckpumpar och allt slags »sudd» bör man
noggrant undvika. Man gör då klokare i att skriva om
brevet.

Ansökningar böra alltid vara av den sökande egenhändigt 
såväl skrivna som underskrivna med vanlig handstil
(ej på skrivmaskin eller annan mekanisk väg). Inom
affärsvärlden användes däremot skrivmaskin numera i mycket
stor utsträckning. Även ett maskinskrivet brev bör dock
alltid vara försett med avsändarens egenhändiga namn-
eller firmateckning. För privatbrev är det i regel mindre
artigt att använda maskinskrift.

TITULATUR, ÖVER- OCH UNDERSKRIFT.

I Sverige, där vi faktiskt sakna ett allmänt antaget
tilltalsord, är titulaturen en mycket ömtålig sak i såväl tal
som skrift. Det gamla tilltalsordet I är alldeles bortlagt
och det nya <i>Ni</i> har ännu ej vunnit fullt burskap i språket.
Jämväl det förr mycket nyttjade uttrycket <i>Titulus</i> har
fullständigt kommit ur bruket.

Enklast ställer sig saken i fråga om <i>överskriften</i> i ett brev.
Såsom överskrift i sådana affärsbrev, som växlas mellan
köpmän eller andra näringsidkare inbördes, användes
numera vanligen endast tilltalsordet <i>Herr</i> (resp. <i>Fru</i> och 
<i>Fröken</i>) eller till handelsbolag <i>Herrar</i>, jamte adressatens namn,
t. ex. »Herr C. J. Lundström», »Herrar Franklin & C:o».
I brev till aktiebolag, föreningar, sällskap och dylika
sammanslutningar plägar man endast framför institutionens
namn inskjuta ordet <i>Till</i>, som då skrives på raden över,
ett stycke närmare marginalen, t. ex. »Till Aktiebolaget
Nordiska Såpfabriken», »Till Sällskapet Enighet» o. s. v.
I andra brev till obekanta, betitlade personer, utsätter
man deras titel jämte ordet »Herr» och namnet, t. ex. »Herr
Generaldirektören N. N.», »Herr Greve X.», »Herr Doktor 
Z.», lägre däremot före »Herr» (på särskild rad) t. ex.
»Nämndemannen Herr N. N.»; denna åtskillnad iakttages
dock icke strängt. Är adressaten innehavare av ett
ordenstecken, brukar man vanligtvis (utom i affärsbrev) utmärka
detta i överskriften, som då kan givas t. ex. denna form:
»Amiralen och Kommendören m. m. Herr N. N.»;
»Grosshandlaren och Riddaren Herr N. N.» o. s. v. Till
yrkesidkare användes (utom i affärsbrev) deras yrkestitel, t. ex.
»Skräddaremästaren Herr N. N.» Särskilt må påpekas,
att i platsansökningar alltid bör utsättas adressatens titel,
om denna är känd. Till kvinnliga adressater använder
man tilltalsordet <i>Fru</i> eller <i>Fröken;</i> den förra titulaturen
nyttjas även till änkor och frånskilda hustrur (sålunda ej
»Änkefru» och än mindre »Frånskilda Fru»). Till kvinnor
med lärdomstitlar nyttjas dessa t. ex. »Doktor Clara Berg»,
»Medicine Doktor Fru (Fröken) Clara Berg». Dessutom
brukas även sådana titlar som »Fru Landshövdingskan»,
»Fru Biskopinnan», »Fru Doktorinnan» o. s. v. (efter
mannens titel). — Titulaturer sådana som »Bästa Herr
Andersson», »Bästa Herr Doktor», »Ärade Herre», »Kära Fru
Andersson» o. s.  v. böra aldrig användas.

I fråga om titlars inbördes rang må här nämnas, att
<i>bördstitlar</i> (greve, grevinna, baron, friherrinna) i regel
anses förnämst, därnäst högre <i>examenstitlar och sedan
yrkestitlar</i>. Vissa ämbetstitlar, såsom t. ex. titeln <i>excellens</i> (som
tillkommer statsministern, utrikesministern och
riksmarskalken) och <i>statsråd</i> torde dock få anses stå över
bördstitlar. Har en person både börds- eller lärdoms- och högre
ämbetstitel, böra bägge titlarna utsättas, t. ex.
»Excellensen Herr Greve X», »Kyrkoherden Herr Teol. Doktor N.
N,» Speciella titulaturer äro: <i>högvälborne</i> (<i>högvälborna</i>)
för män och kvinnor av <i>grevlig</i> eller <i>friherrlig</i> värdighet
samt <i>välborne</i> (<i>välborna</i>) för personer, tillhörande den
övriga <i>adeln</i> (t. ex. »Högvälborne Herr Greve X.», 
»Högvälborna fru Grevinnan Y.,» »Välborne Herr Z.») Dessa
titulaturer brukas endast i privatbrev (särskilt i utanskriften) 
och äro för övrigt ganska mycket komna ur bruk. En
annan föråldrad titulatur (till icke-adelsmän av bildad
samhällsklass) är <i>högädle</i> (<i>högädla</i>), vanligen endast betecknad
med ett H. (t. ex. »H. Herr N. N.», »H. Fru N. N.»).
Ännu mera antikverade äro uttryck sådana som »högvördige»,
höglärde» etc. Endast i skrivelser pastorsämbeten
emellan förekommer ännu alltjämt uttrycket »Vördiga
Pastorsämbetet».

Såsom överskrift, särskilt i tryckta affärscirkulär (men
ej i egentliga affärsbrev, ansökningar [jfr dock nedan] eller
privatbrev), nyttjas aven vissa <i>förkortningar</i>, nämligen:
»S. H. T.», »S. T.», »P. T.», »N. N.», »H. H.» eller »P. P.»;
se härom avd. förkortningar etc.

I svar å anonyma annonser använder man vanligen
såsom överskrift det <i>märke</i> annonsören angivit, t. ex. »Ingeniör
1909», »A. B. C. 830» etc. I stället kan man dock även
nyttja någon av nyssnämnda förkortningar, t. ex. »S. H. T.»,
men i så fall bör man i övre vänstra hörnet skriva t. ex.:
Ansökan under »A. B. C. 830.»

En kinkigare fråga är <i>tilltalsordet i själva brevtexten</i>. I
affärsbrev använder man emellertid numera allmänt
tilltalsordet <i>Ni</i> uti texten. I ansökningar samt i privatbrev
till äldre, högtställda eller överordnade personer bör
däremot detta tilltalsord aldrig användas (utom i svar på
anonyma platsannonser), utan man skriver då i stället t. ex.
»Herr Grosshandlaren», »Herr Baron», »Fru Grevinnan»,
»Herr Persson», »Fru Svensson» o. s. v. Även i
privatkorrespondens mellan jämnställda och ungefär jämnåriga män
är tilltalsordet »Ni» mindre lämpligt, men man kan i dylikt
fall utesluta »Herr» framför titeln och helt enkelt skriva
»Doktorn», »Grosshandlaren», »Fabrikören» etc. Till
jämnåriga eller yngre damer kan man alltid använda
tilltalsordet »Ni». Alldeles förkastliga äro uttrycken »Herrn»
och »Frun», varemot »Fröken» såsom tilltalsord står
något högre i kurs. Uttrycket <i>Eder</i> (ej gärna förkortat till
»Er») kan man i allmänhet (alltid i affärsbrev) bruka utan
att vara oartig; till äldre, högtställda eller överordnade
personer bör man dock i stället nyttja sådana omskrivningar 
som t. ex. »Herr Barons», »Herr Grosshandlarens», »Fru
Grevinnans» etc.                                                      

Titlar, som inskjutas mellan »Herr» och namnet, böra
stundom sättas i <i>bestämd form</i> och stundom i <i>obestämd</i>.
Några allmänna regler härför kunna svårligen uppställas,
utan är man i denna sak hänvisad till sitt språköra. Man
skriver t. ex. »Herr Handlanden N. N.», »Herr Grosshandlaren 
N. N.», »Herr Skräddaremästaren N. N.», men där
emot »Herr Kyrkoherde N. N.», »Herr Direktör N. N.»,
»Herr Doktor N. N.», Fristående titlar sättas alltid i
bestämd form, t. ex. »Kyrkoherden Herr N. N.»

Alla titlar och tilltalsord i brev böra (även inuti texten)
skrivas med <i>stor begynnelsebokstav</i>, dock med undantag
av uttrycken »du», »dig», »din», »ditt» och »dina», för
vilka stor begynnelsebokstav numera nyttjas endast av
personer tillhörande den äldre generationen. — Särskilt
bör varnas för bruket av <i>utropstecken</i> i överskriften.
Sådant bör nyttjas endast i intima privatbrev (t. ex. »Broder!»)
men i andra skrivelser avslutar man överskriften med punkt.
— Under överskriften bör man, längst till höger, utsätta
adressatens <i>adressort</i> (t. ex. »Stockholm», »Örebro»,
»Högby»), dock ej i mera privata skrivelser.

Såsom <i>underskrift</i> användes numera vanligen i alla slags
brev till andra än ens närmaste bekanta hövlighetstermen
<i>högaktningsfullt</i> (eller <i>med utmärkt högaktning</i>) samt på
raden därunder namnet (resp. firmateckningen), bäggedera
längst till höger under texten. Uttrycket <i>vördsammast</i>
brukas ej i egentliga affärsbrev, men förekommer stundom
i affärsmäns cirkulär till allmänheten, annonser och andra
reklamer. Det kan även lämpa sig att användas i
privatbrev från yngre till äldre eller till mycket högtställda
personer. I privatbrev <i>kan</i> uttrycket <i>förbindligast</i> vara artigt,
men det bör användas med stor urskillning. Ordet <i>vänligen</i> 
åter har en bismak av nedlåtenhet och bör i regel
undvikas. Såsom namnunderskrift använder man sin vanliga
<i>namnteckning</i> (resp. firma- eller prokurateckning, varom
skall talas i en särskild avdelning). En namnteckning bör
alltid vara läslig samt icke överlastad med onödiga prickar,
slängar och andra krumelurer. Under namnteckningen
bör brevskrivaren, i händelse sådant är av nöden för att
svar skall kunna komma honom till handa (särskilt i
ansökningar), utsätta sin <i>bostadsadress</i> (t. ex. gata och
husnummer, gårdsnamn etc), varemot adressorten (poststationen), 
som nämnt, vanligen anbringas överst i brevet.

I intima privatbrev växla givetvis tilltalsord och under
skrift efter närheten i släktskap och graden av förtrolighet
kontrahenterna emellan. Det torde vara överflödigt att
här närmare ingå på detta ämne, utan hänvisa vi till de
anförda brevformulären.

PERSONNAMN I BREV.

En viktig regel i all korrespondens är att <i>stava adressatens 
för- och tillnamn precis så, som han själv stavar dem</i>,
samt att jämväl <i>bibehålla de förkortningar eller initialer,
med vilka han plägar beteckna sina förnamn</i>. Om exempelvis 
en person skriver sig »Carl J. Petterson», får man ej i
brev teckna hans namn t. ex. »Carl Petterson», »C. J.
Petterson», »Karl J. Pettersson» o. s. v. Även om brevet i
övrigt är nystavat, får man icke skriva »Herr Aksel Järn»,
då adressaten själv stavar sitt namn »Axel Jern». Vidare
bör man också söka undvika <i>avstavning</i> av tillnamn.

PROV Å BREVETS YTTRE FORM.

Vi meddela här ett skematiskt prov på en brevsidas yttre
anordning, jämväl med hänsyn till över- och underskrift:
<tab><tab><tab><tab><tab><tab>Ort den — — — 

<tab>Kanslirådet m. m.
<tab><tab>Herr C. G. von Silfwerhielm.
<tab><tab><tab><tab><tab><tab><tab>Stockholm.
 — — — — — — — — — — — — — — — — — — 
— — — — — — — — — — 
 — — — — — — — — — — — — — — — — — — 
— — — — — — — — — 
<tab><tab><tab><tab><tab><tab><tab><tab>Högaktningsfullt
<tab><tab><tab><tab><tab><tab><tab><tab><tab>Namn.


BREVETS STILISERING OCH INNEHÅLL.

<i>God ton</i> och <i>hövlighet</i> äro tvenne grundvillkor för allt
umgänge människor emellan, sålunda även för umgänget
i korrespondens. Kan man sedan adla hövligheten till
<i>artighet</i>, är det så mycket bättre. Även kravbrev och brev
rörande tvistefrågor böra hållas i en hövlig, om också
bestämd ton.

Vid all brevskrivning bör man bemöda sig om en klar,
redig och kortfattad stil. <i>Utländska ord</i> böra undvikas, så
snart motsvarande uttryck finnas i svenska språket.
<i>Facktermer</i> i affärsbrev kunna dock ofta tjäna till att göra
brevskrivarens mening tydligare för adressaten än långa
omskrivningar.

Även vid brevskrivning skadar det icke att erinra sig
den gamla kriaregeln, att en uppsats skall bestå av tre
delar: <i>inledningen</i>, <i>avhandlingen</i> och <i>avslutningen</i>. I
inledningen förklarar man vanligtvis anledningen till brevets
tillkomst, medan avslutningen oftast innehåller några
artiga fraser, lämpade efter förhållandena. I affärskorrespondens 
inskränker sig dock inledningen i regel till några
få ord (t. ex. »Till svar å Eder ärade skrivelse av den ...»,
»Refererande till vårt brev av den ...»), och även
avslutningsfraserna kunna i dylika brev alldeles utelämnas.
Innan man skrider till författandet av själva texten, bör
man i huvudet eller på en papperslapp uppgöra en
<i>disposition</i> (plan) över vad man skall skriva. Varje särskilt
ämne bör avhandlas i en avdelning för sig, börjande med
ny rad.

<i>Affärskorrespondens</i> bör vara värdig, allvarlig,
kortfattad, bestämd och tydlig. Ett affärsbrev bör endast handla
om affärer, icke om politik, privatangelägenheter eller
väder och vind; ej heller bör det innehålla hälsningar från
eller till respektive familjer. För handelskorrespondensen
har för övrigt utbildat sig en alldeles säregen stil, med
eljest ej brukliga förkortningar, ordvändningar och
facktermer, på vilka vi i det följande skola lämna prov och
förklaring. Dylika hävdvunna uttryck och vändningar kan
man givetvis alltid använda i affärsstil, men bortsett
härifrån bör sådan stil gärna vara grammatikalisk, med
undvikande av i talspråket vanliga förkortningar och bruket
av singularis för pluralis (t. ex. »de kommer» för »de
komma» o.s.v.). I ett affärsbrev bör det viktigaste avhandlas
först, det mindre viktiga sist. I inledningen, vilken som
nämnt kan vara mycket kortfattad, bör man erkänna
ingången av det eller de brev, som man besvarar. Om intet
brev finnes att besvara, åberopar man den eller de
skrivelser, som man själv skickat till affärsvännen. Har alls ingen
korrespondens förut ägt rum, angiver man orsaken till att
man vänder sig till adressaten. Summor skrivas i
affärsbrev vanligtvis med siffror; gälla de penningar, växlar eller
varor, är det vanligt, att de skrivas på särskild rad eller
understrykas.

En <i>ansökan till privatperson</i> inledes vanligen med en
förklaring över anledningen till ansökningen. I själva
texten bör sökanden uppgiva ålder samt examens- och
tjänstemeriter, angivande eventuellt avlagda examina och
tidpunkten för deras avläggande samt förut innehavda
platser och under huru lång tid envar av dem innehafts.
Vidare bör sökanden framhålla de speciella kunskaper och
färdigheter, t. ex. i främmande språk, stenografi,
maskinskrivning etc, som han förvärvat, begynnande med
sådana som kunna anses särskilt göra honom lämpad för just
den sökta platsen. Är sökanden i värnpliktsåldern, bör
han alltid uppgiva, om han fullgjort sin värnpliktstjänstgöring 
eller icke. Har platsgivaren infordrat några
särskilda upplysningar (t. ex. om sökandens privatförhållanden, 
såsom om han är gift eller ogift, om antalet barn, om
hans hälsa etc, eller om hans löneanspråk o. s. v.), böra
givetvis sådana lämnas. I samband med uppgiften om
löneanspråk kan det vara lämpligt att tillika angiva den
lön sökanden för tillfället innehar; yngre sökande kan i
dylikt fall också inskränka sig till att uttala en önskan och
överlämna åt platsgivaren att närmare bestämma. Den,
som innehar plats, bör angiva skälet för sin önskan att göra 
platsombyte, utan att dock på något sätt uttala sig
nedsättande om sin nuvarande principal. Fordras kaution, skall
sökanden uppgiva den säkerhet, han är villig och i stånd
att ställa. Brevet avslutas med några artiga ord jämte den
vanliga hövlighetsfrasen (»högaktningsfullt») samt sökandens 
namnteckning och tydlig adress.

En ansökan bör vara artig utan kryperi eller smicker och
självmedveten utan skrävel och skryt. Den bör också vara 
avfattad i ett grammatikaliskt korrekt språk. I <i>privatbrev</i> 
kan man däremot tillåta sig större språklig frihet,
exempelvis genom användandet av talspråkets förkortningar
(ha, ta, bli etc). Sådana uttryck som »hasteligen», »i
största hast» eller liknande äro i alla slags brev ytterst oartiga.
Om man på knapp tid måste avfatta en skrivelse och
fruktar att denna bär spår därav, bör man i stället för att
använda dylika uttryck ursäkta sig med några lämpliga ord
i texten. Ett vanligt oskick i brev — särskilt i
fruntimmersbrev — är inryckandet efter den egentliga skrivelsens
slut av ett s. k. <i>postskriptum</i> (<i>P. S.</i>, efterskrift). I
affärsbrev och ansökningar få emellertid dylika postskripta
absolut icke förekomma och även i privatbrev bör man helst
undvika dem eller åtminstone spara dem för den allra
intimaste korrespondensen.

<b>Inlagor till myndigheter och juridiska handlingar.</b>

En inlaga till myndighet begynner ej med ort och datum,
utan med <i>överskriften</i>, som bör bestå av ordet »Till» jämte
myndighetens officiella namn eller titel. Man skriver
exempelvis: Till Kungl. Generalpoststyrelsen, Till Konungens 
Befallningshavande i Örebro län, Till Stockholms
Rådhusrätt, Till Åkersbo Häradsrätt, Till Kungl. Maj:ts
och Rikets Svea Hovrätt (Göta Hovrätt, Hovrätt över
Skåne och Blekinge), Till Konungen (i inlagor till konungen, 
kungl. maj:t eller högsta domstolen), o. s. v. Dylika
inlagor böra aldrig ställas till någon namngiven person.
Ordet »till» skrives numera vanligen på samma rad som
myndighetens namn, utom i platsansökningar och liknande
handlingar, i vilka  det plägar sättas på raden över,
närmare vänstra marginalen, t. ex.:

<tab>Till
<tab><tab>Kungl. Arméförvaltningen.

Såsom <i>underskrift</i> i inlagor till myndigheter användes i
regel ej någon hövlighetsterm (aldrig »högaktningsfullt»),
utan endast <i>ort och datum</i> jämte <i>namnteckningen</i>, vilka
skrivas längst till höger under texten. I stället inryckas i
textens början ordet »vördsamt». Inlagor ställda till
konungen avslutas dock alltid med uttrycket »underdånigst»
jämte namnet (längst ned till höger). Ort och datum
skrivas där vanligtvis på raden över »underdånigst» närmare
vänstra marginalen. I texten användes i dylika inlagor i
stället för »vördsamt» uttrycket »i djupaste underdånighet».

I alla inlagor till myndigheter bör man å varje sida
utmed <i>ryggen</i> av arket lämna en <i>marginal</i> av minst tre
centimeters bredd (för att inlagan skall kunna inhäftas). Å
första och tredje sidan av ett ark lämnar man sålunda en
oskriven vänstermarginal av nämnda bredd; å andra och
fjärde sidan börjar man däremot skriften längst ut vid
arkets vänstra kant och lämnar i stället marginal till höger.
I andra juridiska handlingar lämnas däremot endast
vänstermarginal. Överskriften i en inlaga anbringar man
ungefär på sjätte linjen uppifrån (eller, om man använder
olinjerat papper, på motsvarande avstånd från överkanten). 
I övrigt är det skrivnas fördelning på papperet beroende 
på skrivelsens längd. I längre inlagor behöver man
endast lämna 4 à 5 linjer tomma mellan överskriften och
texten (i stämningsansökningar och lagsökningar dock
något mera, för att resolutionen skall kunna inryckas
därstädes), i kortare ansökningar kan man lämna t. ex. 8—12
rader. Om »ny rad» gäller det förut (sid. 6) anförda.
Särskilt i handlingar, som tjäna till bevis om rättigheter
(t. ex. köpekontrakt, testamenten etc), bör man emellertid 
söka avpassa sin stil så, att texten löper över från ett
ark och till ett annat, så att man icke börjar en ny 
mening t. ex. överst å andra arket. Detta till förekommande
av förfalskningar. Summor böra i juridiska handlingar
skrivas med både bokstäver och siffror (ören dock endast
med siffror, se formulären till reverser).

Platsansökningar till myndigheter böra alltid vara av
sökanden egenhändigt såväl skrivna som underskrivna;
de kunna i allmänhet avfattas kort, enär huvudvikten här
ligger på den såsom bilaga bifogade meritförteckningen
jämte densamma bestyrkande betygsavskrifter (se nästa
avd.). Andra inlagor och alla slags juridisk i handlingar
kunna vara skrivna av annan person, men böra i regel
egenhändigt undertecknas av vederbörande. I rättegångsinlagor 
till domstolar kan dock även partens namn skrivas
av hans befullmäktigade ombud. Skriftlig rättegångsfullmakt 
skall vara av huvudmannen egenhändigt underskriven 
samt tillika försedd antingen med dennes sigill eller
ock med två ojäviga namnvittnens underskrift.

I fråga om <i>handlingars insändande med posten</i> gäller
såsom allmän regel, att enskilda parter i <i>rättegångar</i> icke få
till domstolarna insända sina skrifter m. m. I <i>besvärsmål</i>
(även utsökningsmål) är det dock svaranden medgivet
att i betalt brev med allmänna posten till hovrätt eller
kungl. maj:t insända sin förklaring. Även vissa handlingar 
i <i>konkursmål</i> (t. ex. bevakningsinlagor) få insändas med
posten. Vidare står det parter i <i>kommunala mål</i> och vissa
<i>fattigvårdsmål</i> fritt att per post insända besvär och andra
handlingar (dock icke besvär till kungl. maj:t). I övriga
mål och ärenden, vilka handläggas av stats departement
och <i>förvaltande myndigheter</i>, är sökande, klagande eller
förklarande oförhindrad att på egen risk insända ansökningar,
besvär och andra handlingar i betalt brev med posten.
Anmälningar till <i>handels-, aktiebolags- och föreningsregistret</i>
kunna ock insändas med posten, likaså <i>självdeklaration</i>.
För övrigt skola hos åtskilliga myndigheter finnas
kommissionärer, som hava att mot ersättning enligt taxa
tillhandagå allmänheten med handlingars ingivande och
uttagande. <i>Prästbevis</i> (flyttnings-, frejd-, arbetsbetyg etc.)
kan i regel erhållas, om man i brev till vederbörande
pastorsämbete gör framställning därom och bifogar svarsporto, 
ehuru någon skyldighet att per post sända dylika
handlingar icke åligger pastor.

Till sist meddela vi här ett skematiskt prov på ovan
omförmälda inlagors yttre form:

<tab>Till
<tab><tab>Kungl. Lantbruksstyrelsen.
<tab> — — — — — — — — — — — — — — — —
— — — — — — — — — — — — — — — — — —
— — — — — — — 
<tab><tab><tab><tab><tab><tab>Stockholm den — — —
<tab><tab><tab><tab><tab><tab><tab>Namn.

<b>Honnörsplats vid namnunderskrifter.</b>

Då två (eller flera) personer skola underteckna samma
handling, t. ex. en revers, en borgensförbindelse, ett
vittnesintyg o. s. v. anses platsen <i>till vänster</i> (från den
skrivande räknat) såsom »honnörsplats» (hedersplats). Den,
som skriver sitt namn först, bör därför, om han vill vara
artig, skriva det till höger och sålunda lämna platsen till
vänster ledig för den nästkommande. Under köpekontrakt 
skriver vanligtvis säljaren sitt namn till höger och
köparen sitt till vänster.

<b>Bilagor, vidimation och kopiering.</b>

<i>I platsansökningar till enskilda personer</i>, plägar såsom
förut nämnts, sökanden vanligen specificera sina meriter,
i följd varav någon särskild s. k. meritförteckning icke
behöver bifogas en dylik ansökan. Däremot bör sökanden
vid ansökningen foga <i>bestyrkta avskrifter</i> av samtliga sina
<i>examens- ock tjänstgöringsbetyg</i> (men däremot ej själva
originalbetygen). Något frejdbetyg plägar däremot ej fordras 
av dylik platssökande; vid kroppsarbetares anställande 
brukar dock arbetsgivaren vilja se ett s. k. arbetsbetyg 
(eller i Stockholm originalbetyget, se sid. 19.)

Inom vissa branscher är det ock vanligt, att platsgivaren 
jämväl infordrar <i>fotografi</i> (<i>porträtt</i>) av sökanden. I så
fall är det givetvis lämpligt att bifoga ett sådant av så sent
datum som möjligt. Porträttet bör förses med sökandens
namnteckning för att icke bli förväxlat med andra, helst
också med årtalet då det tagits.

<i>Platsansökningar till myndighet</i> böra, då fråga är om
lägre befattningar (av s. k. betjäntes grad), jämväl i texten
innehålla meritförteckning och behöva följaktligen ej
åtföljas av särskild sådan, utan endast av betygsavskrifter.
Vid ansökan om annan allmän tjänstemannabefattning
bör däremot fogas särskild <i>meritförteckning</i> jämte
densamma bestyrkande <i>betygsavskrifter</i>. För erhållande av
allmän befattning krävas dessutom ofta speciella intyg
(frejdebetyg, läkarebetyg etc), varom underrättelse i regel
erhålles i den kungörelse, varigenom platsen anslås till
ansökan ledig. Insändande av fotografi torde dock i dylika
fall aldrig påfordras. För <i>omyndigs</i> anställning i statens
tjänst fordras vanligen tillståndsbevis av hans förmyndare. 
Omyndig under 15 år får aldrig utan målsmans
samtycke taga tjänst såsom lagstadd tjänare. För omyndig,
som fyllt 15 år, erfordras målsmans eller förmyndares
samtycke för att taga eller lämna den <i>första</i> (lagstadda)
tjänsten. Jfr avd. platsansökningar.

Handlingar, som tjäna till bevis om rättigheter (fullmakter, 
kontrakt etc.) skola, då de inför myndighet åberopas,
företes i <i>original</i> (<i>huvudskrift</i>). I <i>vade- och revisionsmål</i>
(men ej i besvärsmål) skola i regel alla inlagor, fullmakter
och skriftliga bevis inlämnas i <i>original och bestyrkt avskrift</i>.
I <i>lagsökningsmål</i> bör likaledes <i>bestyrkt avskrift</i> av
fordringsbevis m. fl. handlingar bifogas. Alla handlingar i <i>konkursmål</i> 
skola ingivas tvåfalt (i två originalexemplar).

Då bilagor bifogas en skrivelse till privatpersoner
(affärsbrev, ansökan, privatbrev), plägar man efter brevtextens 
slut anmärka detta, t. ex. med orden: »Bilagor:
(Bil.:) 2 betygsavskrifter, 1 fotografi, 1 frimärke». I
stället plägar man också i vänstermarginalen sätta tecknet
./. för varje i texten omförmäld bilaga. I inlagor till
myndigheter brukas däremot ej dylika beteckningar av
någotdera slaget.

<i>Prästbevis</i> av olika slag (frejdebetyg, arbetsbetyg etc.)
utfärdas avgiftsfritt av pastorsämbetet i den församling,
där personen i fråga är kyrkoskriven. I Stockholm, där
envar själv förvarar sitt flyttningsbetyg, gör i regel detta
sistnämnda samma tjänst. Ett frejdebetyg (s. k. utdrag
ur prästbetyget) bör givetvis vara av tämligen nytt datum;
arbetsbetyg bruka i regel gälla ett år. Ett <i>läkarebetyg</i> har
till ändamål att bestyrka, att personen i fråga är i
besittning av de fysiska egenskaper, som kräves för en viss
befattning. Vissa institutioner (polis, militär, brandkår,
järnvägar, post etc.) fordra vanligtvis sådant intyg av
särskilt därtill förordnade läkare, varvid konsultationsavgiften 
i regel erlägges av vederbörande institution. Dylikt
betyg bör alltid vara av nytt datum.

Med <i>vidimation</i> förstås bestyrkande av en <i>avskrifts</i>
(<i>kopias</i>) likhet med <i>huvudskriften</i> (<i>originalet</i>), sedan de blivit
med varandra <i>jämförda</i> (<i>kollationerade</i>). Till avskrifter
räknas då också <i>transsumt</i> (<i>utdrag</i>)<footnote>I transsumt betecknas utelämningarna sålunda : = : = : = : = : =. </footnote> och <i>översättningar</i>.
Dylikt bestyrkande kan verkställas antingen av ämbets- eller 
tjänsteman (t. ex. tjänsteman vid domstol eller hos
konungens befallningshavande, notarius publicus etc.)
eller ock av två ojäviga och trovärdiga privatpersoner.
Översättningar som åberopas hos myndigheterna, böra i
regel vara bestyrkta av translator publicus (konsulat eller
notarius publicus). Formulär, se avd. affärs- och
rättshandlingar.

Bifogas flera avskrifter, kunna dessa skrivas i följd, på
samma ark. Över varje avskrift bör man skriva ordet:
<i>Avskrift</i> (resp. <i>Transsumt</i> eller <i>Översättning</i>), antingen snett
över vänstra hörnet eller ock mitt på linjen närmast över
texten. Detta ord bör understrykas. Vid platsansökningar
fogade betygsavskrifter böra helst vara skrivna med 
vanlig handstil, men kunna dock reproduceras medelst
skrivmaskin, hektografering etc. (dock ej boktryck),
särskilt om sökanden härigenom vill visa prov på sin
färdighet i dessa reproduktionsmetoder.

Alla affärsbrev böra av avsändaren <i>kopieras</i> och
kopiorna sedermera (liksom ock de ingångna originalbreven)
förvaras, i regel under 10 år. Även enskilda böra kopiera
eller taga en avskrift av sina viktigare skrivelser, särskilt
brev i penningangelägenheter, självdeklarationer och dylikt.

<b>Svar, svarsporto och portoavdrag.</b>

Ett <i>affärsbrev</i> bör i regel besvaras per omgående; i annat
fall kräver dröjsmålet en ursäkt i en senare skrivelse. En
<i>platsansökan till enskilda</i>, vilken ej vinner beaktande,
kräver i regel ej något svar. Endast om sökanden på
platsgivarens uttryckliga begäran insänt sitt porträtt, har han
rätt att fordra att få detta till sig återsänt, förutsatt att
han bifogat <i>svarsporto</i>. I andra fall bör däremot
svarsporto av platssökanden ej bifogas; många arbetsgivare
betrakta bifogande av sådant porto som en grov ohövlighet 
av den platssökande och ett ohemult anspråk på att
de skola kasta bort sin dyrbara tid med att besvara kanske
ett par hundra ansökningar, vid vilka de icke fäst något
avseende. Annonser om lediga platser, i vilka begäres
svarsporto, dölja vanligtvis en spekulation i frimärken.
Däremot kan det icke anses illojalt, när affärsmän ej vilja
sända större varukataloger, egendomsbeskrivningar etc.
»franco». Då frimärke bifogas ett brev, bör det läggas
löst inuti kuvertet, ej »slickas fast» med ena hörnet. Svar
å ansökningar till myndigheter måste i regel avhämtas.

Alla brev böra i regel <i>frankeras</i> av avsändaren; se härom
vidare under rubriken »frankering» i avd. postförsändelser.
I affärer mellan köpmän eller fabrikanter inbördes är det
däremot vanligt att vid insändande av likvid för erhållna
<i>varor</i> göra <i>avdrag för portot</i>. Dock bruka mindre belopp
(t. o. m. 20 kr.) oftast betalas utan dylikt avdrag. Stundom
händer, att en affärsman på sina räkningsblanketter låtit
trycka: »För belopp t. o. m. 200 kronor anhåller jag att
bliva befriad från porto.» Andra penningremissor åter,
t. ex. växel- och räntelik vider, återbetalning av lån etc.,
måste sändas utan avdrag för portot. Har en privatperson
åtagit sig att för en annan persons räkning uppbära ett
penningbelopp, är det fullt korrekt, om han vid penningarnas 
översändande gör portoavdrag. Givetvis är också t.
ex. en inkassobyrå, en egendomsagentur etc. berättigad
att hålla sig skadeslös för portoutlägg.

<b>Referenser.</b>

Enskilda platsgivare pläga vanligen fästa mindre
avseende vid betyg än vid de närmare skriftliga eller
muntliga upplysningar om sökanden, som de kunna inhämta av
dennes förutvarande principaler eller andra trovärdiga
personer. Det är därför ofta brukligt, att dylik platssökande 
i sin ansökan uppgiver <i>referenser</i>, d. v. s. hänvisar
(refererar) till en eller flera personer, som om honom kunna
lämna upplysningar. I platsansökningar till myndigheterna 
är det däremot gagnlöst att uppgiva referenser.

Även affärsmän referera ofta till någon firma eller bank,
med vilken de stå i förbindelse och som kan bestyrka deras
soliditet, affärsheder etc. Vanligt är ock, att pensionat
(särskilt i utlandet) eller enskilda som mottaga inackorderingar 
referera till någon person i mera framskjuten ställning. 
För att kunna referera till en person måste man
givetvis ha dennes tillstånd därtill.

<b>Kaution.</b>

Av sökande till vissa befattningar, såväl hos enskilda
personer som hös det allmänna — huvudsakligast sådana
platser, med vilka följer uppdrag att uppbära eller
handhava relativt stora penningbelopp, t. ex. kassörs-,
inkasserare- och uppbördsmannabefattningar — plägar ofta 
fordras, att de vid resp. sysslors tillträdande ställa <i>säkerhet
för omhänderhavande medel</i> (<i>kaution</i>). Som nämnt bör
sökande i dylikt fall redan i ansökningen uppgiva den
säkerhet, han vill och förmår ställa. Säkerheten kan efter
omständigheterna utgöras antingen av kontanta penningar
eller värdepapper, som deponeras hos platsgivaren eller i
taka händer (t. ex. i bank), eller av en borgensförbindelse
eller ock av ett försäkringsbolags garantiförbindelse.
Innan kontanta penningar deponeras hos arbetsgivaren
personligen, bör den platssökande göra sig noga underrättad
om dennes soliditet och redbarhet; dessutom bör han
betinga sig skälig ränta. I varje fall bör kvitto tagas.
Formulär till kautionsborgen och kautionskvitto, se avd.
affärs- och rättshandlingar.

<b>Firma- och prokurateckning.</b>

<i>Firmateckning för enskild näringsidkare</i> och <i>handelsbolag</i>
verkställes i regel genom tecknande av endast själva
firman (utan personnamn under firmanamnet). Är genom
avtal bestämt, att rättighet att teckna <i>handelsbolags</i> firma
endast tillkommer <i>flera bolagsmän i förening</i>, böra dock
dessa verkställa firmateckningen så, att de <i>jämte firman
underskriva sina namn</i>. Vid firmateckning av <i>prokurist</i>
bör denne till firmanamnet foga ett tillägg, som utmärker
prokurauppdraget (<i>per procura</i>, <i>p. p.</i> eller liknande) och
<i>därjämte underskriva sitt namn</i>. Vid firmateckning för
<i>aktiebolag</i> skola de, som äro berättigade att teckna firman,
<i>jämväl underskriva sina namn</i>.

Enskild näringsidkares och handelsbolags firma tecknas
i vanliga fall exempelvis sålunda: »C. G. Lundström»,
»Karl Lalins Tvålmagasin», »F. E. Liven & Co». I nyss
angivna undantagsfall får däremot firmateckningen t. ex.
följande form:

<tab><tab><tab>Karl Lundström & C:o.
E. G. Pettersson. <tab><tab><tab><tab><tab>J. F. Berg.

En prokurist för firman F. Egghardt & C:o kan teckna
firman på ettdera av nedanstående tvenne sätt:

<tab><tab> p. p. F. Egghardt & C:o.
<tab><tab> J. L. Strömberg.
<tab><tab> F. Egghardt & C:o.
<tab><tab> p. p. J. L. Strömberg.

Finnateckning för aktiebolag kan ske enligt följande
exempel.

<tab> För Aktiebolaget Järnindustri
<tab> Dess styrelse:
Sven Bring. <tab>E. G. Larsson. <tab>Karl Toft.

För Aktiebolaget Svenska Laggkärlsfabriken
<tab><tab> C. G. Bergström.

<tab> Aktiebolaget Glada Lampfabrik.
<tab><tab> Per Broman.

<b>Visitkort.</b>

<i>Visitkort</i> ha i det privata umgängeslifvet stor
användning, ej blott vid visiter utan även vid nyårsönskningar,
gratulationer etc. För att beteckna ändamålet med
kortets avlämnande eller översändande plägar man härvid
använda vissa hävdvunna vikningar eller bokstavsbeteckningar 
(initialerna till vissa franska ord.)

Ett litet veck uppåt, mot namnsidan i kortets övre
vänstra hörn, betyder, att man avlagt besök för att taga
avsked. Vikes övre högra hörnet, har besökets ändamål
varit att framföra en lyckönskan. Vikes nedre vänstra
hörnet, har besöket endast avsett en vanlig hövlighetsvisit.
Avlämnas åter kortet med nedre högra hörnet vikt, gäller
besöket affärer. Brukliga förkortningar av franska ord
äro: »p. p.», »p. c.» eller »p. p. p.», »p. f.», »p. r.» och »r. s.
v. p.» (numera vanligen ersatt av »p. s. v.»); se vidare avd.
förkortningar etc.

Nu för tiden begagnar man sig emellertid lika ofta av ett
oviket visitkort utan påskrift. Vid visiter bör kortet utan 
kuvert avlämnas till den söktes tjänare eller i hans brevlåda. 
I andra fall kan det sändas såsom trycksak (korsband), 
därest det inneslutes i ett öppet (endast hopvikt,
ej hopgummat) kuvert. Vissa handskrivna anteckningar
å kortet äro då medgivna; se härom avd. postförsändelser
(korsband III). Gäller artigheten ej blott adressaten
personligen utan jämväl hans fru eller familj (d. v. s. om
avsändaren är personligt bekant med familjen), kan
utanskriften avfattas t. ex. sålunda: »Herr Grosshandlaren
N. N. med Familj (med Fru)».

<b>Postförsändelser.</b>

TITULATUR OCH ADRESS I UTANSKRIFTER.<footnote>Prov å utanskrifter, se särskild avd. längre fram. </footnote>

I fråga om <i>titulaturen</i> i utanskriften gälla de å sid. 7 o. f.
samt sid. 14 anförda regler. Man använder sålunda där
samma titulaturer som i överskriften.

Av största vikt är att skriva <i>tydlig och fullständig adress</i>.
I denna bör bostadsadressen (gata och husnummer, gårdsnamn 
etc.) sättas först under personnamnet samt därunder
adresspostanstaltens namn (adressorten), som understrykes. 
Å till utrikes ort ställd försändelse bör adresslandet
angivas under adressorten. För Nordamerikas Förenta
stater kan man härvid använda den vanliga förkortningen
U. S. A. Bor adressaten i en större stad, är det lämpligt
att jämväl angiva våning (nedre botten eller antalet
trappor), om adressaten bor över gården samt hos vem han bor,
därest han är inneboende (t. ex. n. b., 1 tr., I, II, III etc,
I ö. g., hos Janson n. b. ö. g.). Adress å värdeförsändelser
skall skrivas med bläck, kvitto å sådan försändelse med
bläck eller anilinpenna.

För adressering av <i>postförsändelser till Stockholm</i> gälla
vissa särskilda regler, vilka om möjligt böra iakttagas,
särskilt i fråga om brådskande skrivelser. Å försändelse, som
skall utdelas av brevbärare, bör jämväl beteckning för
<i>postutdelningsområde</i> utsättas. För de 7 postutdelningsområdena
äro följande beteckningar fastställda: för Nedre Norrmalm 
jämte Skeppsholmen <i>Stockholm</i> C, för Kungsholmen
<i>Stockholm</i> K., för Djurgården <i>Stockholm</i> Dj., för Staden
mellan broarna <i>Stockholm</i> St., för Södermalm <i>Stockholm</i>
Sö., för Östermalm <i>Stockholm</i> Ö. samt för Vasastaden eller
Övre Norrmalm <i>Stockholm</i> Va. — Skall försändelse
avhämtas, är uppgift å <i>utlämningspostanstalten</i> tillräcklig
postadress. Dessa anstalter äro 17 och betecknas med
<i>siffror</i> (Stockholm 1, Stockholm 2 etc). Innehar adressaten 
avdelning i s. k. <i>amerikanskt fack</i> (<i>postfack</i>, <i>box</i>), bör
jämväl dess nummer utsättas.

Synnerligen lämpligt (och å postförskott alldeles nödvändigt) 
är att <i>avsändarens namn</i> (<i>firma</i>) och adress utsättas
å omslaget. Därigenom underlättas återställandet av
obeställbara försändelser. För affärsmän är detta på samma
gång en reklam.

VANLIGA BREV.

<i>Inrikes.</i>  Högsta viktsats för dessa är 250 gram; tyngre
försändelser befordras såsom paket. Befordringsavgifter
äro: ej över 20 gram 7 öre för lokalbrev och 12 öre för
övriga brev; över 20 t. o. m. 125 gram 15 öre för lokalbrev
och 25 öre för övriga brev; över 125 t. o. m. 250 gram 20
öre för lokalbrev och 35 öre för övriga brev. — <i>Utrikes.</i>  
Lägsta porto (vikt ej över 20 gram) är för brev till Danmark
och Norge 10 öre, för brev till andra länder 20 öre. Viktsats 
obegränsad.

ASSURERADE FÖRSÄNDELSER.

<i>Inrikes brev och paket</i> kunna <i>assureras</i> för obegränsat
belopp, om de inlämnas vid postkontor och äro avsedda att
utlämnas genom postkontor eller poststation. Eljest är
maximum för 1:a och 2:a klass poststation 20.000 kr. samt
för 3:e klass poststation 500 kr. Assuransbeloppet får
varken över- eller understiga värdet av försändelsens
innehåll. —  Även <i>utrikes</i> postförsändelser kunna assureras.

Assurerad försändelse skall förses med påskriften: 
<i>Assureras för</i> jämte assuransbeloppet, varvid krontal utskrives
med både bokstäver ock siffror.

Användes vanligt s. k. korskuvert, skall det tillslutas med
<i>5 lacksigill;</i> å kuvert med tvärskuren flik behöves däremot
endast 2 sigill. Assurerat paket skall förses med så många
sigill, som för innehållets fullständiga skyddande äro
nödvändiga. Om frimärkning se längre fram.

<i>Lägsta assuransavgiften</i> för inrikes försändelser (för
belopp av högst 500 kr.) utgör 30 öre. Dessutom erlägges
vanlig befordringsavgift. — <i>Ersättningsanspråk</i> för
förlorad eller skadad försändelse skall skriftligen framställas
<i>inom natt och år</i> efter det försändelsen blivit till befordran
avlämnad samt åtföljas av adressatens skriftliga förklaring,
att försändelsen icke kommit honom tillhanda, eller intyg
därom till adresspostanstalten.

REKOMMENDERADE FÖRSÄNDELSER.

<i>Rekommendation</i> meddelas å brevpostförsändelser till
in- och utlandet. Denna försäkringsform lämpar sig
särskilt för brev innehållande mindre penningbelopp,
handlingar och dylikt. Brev med större penningbelopp eller
värdepapper (inteckningar, reverser, växlar) å högre belopp
böra däremot alltid assureras.

Rekommenderad försändelse skall förses med påskriften
<i>Rekommenderas</i>. Sådant brev, som ej innehåller penningar,
behöver ej förses med sigill; övriga rekommenderade brev
förses med sigill enligt reglerna för assurerade brev (se
ovan). <i>Rekommendationsavgiften</i> är 15 öre (jämte
befordringsavgift). Går inrikes rekommenderad försändelse
förlorad, ersättes den med 36 kronor. Om ersättningsanspråks
framställande, se ovan: assurerade försändelser. Rörande
frimärkning se längre fram.

BREVKORT.

<i>Brevkort</i> äro dels <i>enkla</i> och dels <i>dubbla</i> (med betalt svar).
Vid. brevkort få i regel ej något slags föremål anbringas.
Avsändarens och adressatens namn må dock angivas å
fastklistrade etiketter (högst 2 x 5 cm.); vinjetter och
annonser få ock anbringas, om de ej skymma adressen.

<i>Enskilda brevkort</i> befordras liksom postverkets, under
villkor: att de äro tillverkade av papper, överensstämmande
med det av postverket använda; samt att storleken icke
överstiger 14 x 9 cm. eller understiger 10 x 7 cm. I annat
fall  behandlas  de  som brev.

<i>Befordringsavgift</i> för inrikes brevkort samt brevkort till
Danmark och Norge är 7 öre för enkelt och 15 öre för
dubbelt; för annat utrikes brevkort resp. 10 och 20 öre.
Brevkort kan även rekommenderas. Om brevkort såsom
<i>trycksak</i>, se under »<i>korsband</i>».

KORTBREV.

<i>Kortbrev</i> finnas i två valörer: 7 öre för lokalkorrespondens
och 12 öre för annan inrikes korrespondens. Till utlandet
befordras de såsom brev, om  frankeringen kompletteras.

POSTANVISNINGAR.<footnote>I Stockholm kunna utskylder till belopp av högst 1.000
kr. insändas medelst s. k. <i>skattepostanvisning</i>. </footnote>

<i>Inrikes postanvisning</i> kan lyda å högst 1.000 kr., då
beloppet inbetalas vid postkontor, och å högst 500 kr., då
anvisningen inlämnas vid poststation. Vid poststation av
3:e klass utlämnas ej postanvisningen. Anvisningsblanketter
tillhandahållas å postanstalterna. <i>Avgifter</i> för
inrikes postan visning äro: för belopp av högst 5 kr. 15 öre, för
belopp över 5 kr. t. o. m. 25 kr. 20 öre, för belopp över 25
t. o. m. 50 kr. 30 öre, för belopp över 50 t. o. m. 100 kr.
35 öre, för belopp över 100 t. o. m. 250 kr. 40 öre, för
belopp över 250 t. o. m. 500 kr. 45 öre, för belopp över 500
t. o. m. 750 kr. 55 öre, för belopp över 750 t. o. m. 1.000
kr. 65 öre. — Även till <i>utrikes</i> ort kan postanvisning
sändas, dock icke till alla länder. I sådan anvisning bör
beloppet i regel angivas i adresslandets mynt (till bland annat
Amerikas Förenta stater dock i kronor och öre).

POSTFÖRSKOTT (EFTERKRAV).

<i>Postförskott</i> meddelas å alla <i>inrikes</i> försändelser till ett
maximibelopp av 1.000 kr. (vid poststation 500 kr.).
Överst å försändelsens framsida (vid paket både å paketet
och adresskortet) skall avsändaren teckna ordet <i>Postförskott 
å</i> jämte beloppet (krontal med både bokstäver och
siffror) samt därinvid <i>avsändarens namn och adress</i>.
Försändelsen skall vid inlämnandet åtföljas av ett <i>adresskort</i>,
som det åligger avsändaren att ifylla. Avgifterna äro
desamma som för postanvisning. — Postförskott till <i>utlandet</i> 
meddelas i regel endast å rekommenderade och assurerade 
försändelser, till Danmark och Norge dock även å
vanliga brevpostförsändelser. Beloppet angives på
svenska i adresslandets mynt (å paket dock i svenskt mynt).

PAKET.

<i>Paket</i> skall vara inlagt i hållbart omslag, eljest mottages 
det endast på avsändarens risk. Ömtåliga saker skola
förpackas med särskild omsorg. Inrikes paket skall åtföljas 
av adresskort (som fås å postanstalterna), utrikes av
adresskort och tulldeklarationer. Om kvitto å paket utan
assurans eller postförskott önskas, skall adresskortet
utskrivas i 2 exemplar. I <i>paket får ej inneslutas förseglat</i> (men
väl öppet) <i>brev</i>. Högsta vikt är i regel 50 kg. <i>Avgifter</i> för
inrikes postpaket äro: för vikt av högst 1 kg. 60 öre,
därutöver t. o. m. 3 kg. 90 öre, därutöver t. o. m. 5 kg. 120 öre
samt därefter 40 öre för varje överskjutande 1 kg. eller
del därav. För skrymmande paket 50 proc. förhöjning. För
ilbefordran tillkomma 80 öre för varje vikt av 5 kg.

KORSBAND.

<i>Korsband</i> skola vara inlagda på sådant sätt, att de lätt
kunna undersökas (t. ex. i ett i ena eller bägge ändarna
öppet omslag, omknutet med ett snöre). De få ej (vid äventyr 
av böter) innehålla brev eller handskriven handling
med karaktär av personlig skriftväxling.

Korsband kunna indelas i tre klasser, nämligen:

I.  <i>Affärshandlingar.</i>

Hit räknas alla helt eller delvis handskrivna handlingar,
som ej ha karaktär av personlig skriftväxling, t. ex. av
offentliga tjänstemän utfärdade handlingar, fakturor,
konnossement, försäkringshandlingar, handskrivna partitur,
notblad eller manuskript etc.

Dylika försändelser skola förses med påskriften
<i>Affärshandlingar</i>. Högsta vikt är 2 kg. <i>Befordringsavgift</i> för
<i>inrikes</i> försändelser är 4 öre pr 50 gram; minsta avgift för
lokalförsändelse dock 5 öre och för annan försändelse 10
öre. För försändelser till <i>utrikes</i> ort är avgiften 5 öre pr
50 gram; minimum 10 öre till Danmark och Norge, 20 öre
till andra länder.

II.  <i>Varuprov.</i>

Sådana skola vara inlagda i påsar, askar eller rörliga
omslag; vätskor och oljor skola vara inneslutna i glasflaskor 
med hermetiskt tillslutande propp, varje dylik flaska
åter förpackad i en med sågspån, bomull eller dylikt fylld
träask. Proven få ej ha handelsvärde.

Försändelsen skall förses med påteckningen <i>Varuprov</i>
eller <i>Prov utan värde</i>. I övrigt får den ej ha annan
handskriven påteckning än avsändarens och mottagarens namn
(firma) och adress, nummer, pris och dylikt. Högsta vikt
350 gram. Maximistorlek 30 cm. i längd 20 cm. i bredd,
10 cm. i tjocklek; för rullar 30 cm. i längd, 15 cm. i diameter. 
<i>Befordringsavgifter</i> för <i>inrikes</i> försändelser: ej över
100 gram för lokalförsändelser 4 och för andra försändelser
8 öre; ej över 150 gram resp. 6 och 12 öre; ej över 200 resp.
8 och 16 öre; ej över 250 gram resp. 10 och 20 öre; ej
över 300 gram resp. 12 och 24 öre; ej över 350 gram resp.
14 och 28 öre. För <i>utrikes</i> försändelser är portot vid
motsvarande viktmaxima: 10, 15, 20, 25, 30 och 35 öre.

III.  <i>Trycksaker.</i>

Såsom sådana anses tidningar, tidskrifter, böcker,
broschyrer, noter, planscher, ritningar, geografiska kartor, 
kataloger, korrekturark etc. samt i allmänhet allt på
mekanisk väg (utom genom kalkering eller medelst skrivmaskin)
framställt tryck. Jämväl på mekanisk väg (medelst
polygrafi, kromograf i etc.) framställda avtryck av skrift med
penna eller skrivmaskin befordras såsom trycksaker, därest 
de i minst 20 fullt lika exemplar inlämnas å postanstalt.
<i>Brevkort</i>, som motsvara villkoren för trycksaker, kunna
befordras efter taxan för sådana.

I dylika korsband är bland annat tillåtet: att å
försändelsens yttersida angiva avsändarens namn, firma, yrke
och bostad; att å tryckta visit-, jul- och nyårskort skriftligen 
tillägga avsändarens adress och titel ävensom
lyckönskningar, tacksägelser o. d., uttryckta med högst 5 ord;
att rätta tryckfel i korrekturark och andra trycksaker; att
skriftligen införa eller ändra siffror i priskuranter,
annonsofferter, cirkulär m.m.; att på bjudnings- och kallelsebrev
ifylla den bjudnes eller kallades namn samt datum och
ställe för sammankomsten; o. s. v.

Trycksakskorsband få ej åt någon sida ha större utsträckning 
än 45 cm. (rullar högst 10 cm. i diameter och 75 cm. i
längd). Vikt högst 2 kg. (för tidningar dock obegränsad).
— Vanligt är att tvärs över dylika korsbands framsida
medelst blå- eller rödpenna anbringa ett kors för att
därmed angiva försändelsens karaktär. Brevkort, som man
önskar få befordrade såsom korsband, pläga förses (i tryck
eller skrift) med påskriften: Trycksak. — <i>Befordringsavgifter</i> 
för <i>inrikes</i> trycksakskorsband äro: ej över 50 gram
för lokalförsändelse 2 öre och för annan försändelse 4 öre;
ej över 100 gram resp. 4 och 8 öre; ej över 150 gram resp.
6 och 12 öre; ej över 200 gram resp. 8 och 16 öre; o. s. v.
i samma proportion. För <i>utrikes</i> försändelser är portot
5, 10, 15, 20 o. s. v. öre. För tidningar och
utgivarekorsband gälla särskilda taxor.

POSTE RESTANTE.

Försändelse, som skall avhämtas av adressaten, bör förses 
med påskriften <i>avhämtas</i> eller <i>poste restante</i> (förkortat:
p. r. eller P. R.). »Liggetiden» för sådant brev sträcker sig
i allmänhet intill 28:de dagen i månaden näst efter den,
varunder det inlämnats för befordran.

FRANKERING OCH FRIMÄRKNING.

Ofrankerat eller ofullständigt frankerat inrikes brev
eller brevkort återställes omedelbart till avsändaren, därest
dennes namn och adress finnes å yttersidan samt försändelsen 
är inlämnad å avsändarens adressort. I annat fall
expedieras det till adressorten och hembjudes adressaten till
inlösen; denne får härvid, om han vill inlösa försändelsen,
erlägga såväl felande porto som ock s. k. straffporto.
Ofrankerat korsband återställes om möjligt till avsändaren,
eljest lämnas det oexpedierat. Till utlandet expedieras
vanliga brev och brevkort utan hinder av bristande
frankering. Värdeförsändelser skola alltid frankeras av
avsändaren.

Frimärken å brev skola anbringas i kuvertets högra övre
hörn. På assurerat eller rekommenderat brev böra de
anbringas på ett avstånd från varandra, motsvarande minst
halva bredden av ett vanligt frimärke.

REKLAMATION.

Om en till postbehandling inlämnad försändelse icke
kommit adressaten tillhanda, äger vare sig denne eller
avsändaren inhämta upplysningar om försändelsens öde
genom utfärdande av skriftlig s. k. <i>reklamation</i>, vilken kan
insändas direkt till generalpoststyrelsens reklamationskontor
eller inlämnas å fast postanstalt. Blanketter finnas å
postanstalterna.

RETURNERING.

Om adressaten flyttat eller tillfälligt vistas å annan ort,
kunna ankommande postförsändelser utan nytt porto
<i>returneras</i> till honom. Vanliga brev, brevkort, kortbtev och
korsband behöva då endast förses med påskriften: <i>Retur</i>
jämte den nya adressen (sedan den gamla adressen 
överstrukits), varefter försändelsen nedlägges i brevlåda eller
inlämnas å postanstalt. Skall lokalförsändelse returneras
till ort utom det distrikt, inom vilket lokalportot gäller,
måste frankeringen kompletteras, så att t. ex. ytterligare
ett femöres frimärke åsattes ett inrikes lokalbrev. Returnering 
av värdeförsändelser måste däremot ske å postanstalt.

PROV Å UTANSKRIFTER.
Dalander & Lagerström, Fondmäklare, Stockholm 2.
—————————————————————
<tab><tab>Herrar J. P. Larsson & C:o
<tab><tab><tab>Drottninggatan 100
<tab><tab><tab><tab><tab><tab><tab>Örebro.
<tab><tab><tab><tab><tab><tab><tab>———
—————————————————————
<tab><tab>Godsägaren och Riddaren
<tab><tab>Herr Baron N. F. von Rammel
<tab><tab><tab>Rammelholm
<tab><tab><tab><tab><tab><tab><tab>Båstad.
<tab><tab><tab><tab><tab><tab><tab>———
—————————————————————
<tab><tab>Fru Lovisa Pettersson
<tab><tab><tab>Valhallavägen 96, ö. g. 2 tr.
<tab><tab><tab><tab><tab><tab><tab>Stockholm Va.
<tab><tab><tab><tab><tab><tab><tab>—————
—————————————————————
<tab><tab>Grosshandlaren
<tab><tab><tab>Herr J. N. Anderson
<tab><tab><tab><tab>Kungsgatan 120
Privat. <tab><tab><tab><tab><tab>Malmö.
—— <tab>——
—————————————————————
<tab><tab>Herr Direktören F. A. Bergholtz
<tab><tab><tab><tab>Kungsgatan 44 II
<tab><tab><tab><tab><tab><tab><tab>Hälsingborg.
<tab><tab><tab><tab><tab><tab><tab>—————
—————————————————————
<tab><tab>Till
<tab><tab><tab>Aktiebolaget N. N. Bank
<tab><tab><tab><tab><tab><tab><tab>Stockholm 16.
<tab><tab><tab><tab><tab><tab><tab>—————
—————————————————————
<tab><tab>Herrar
<tab><tab><tab>Bröderna Andersson
<tab><tab><tab><tab>Box 800
<tab><tab><tab><tab><tab><tab><tab>Stockholm 5.
<tab><tab><tab><tab><tab><tab><tab>—————
—————————————————————
 Offert
N. N. 777.
<tab><tab>Till
<tab><tab><tab>Gumælii annonsbyrå
<tab><tab><tab><tab><tab><tab><tab>Stockholm 2.
<tab><tab><tab><tab><tab><tab><tab>—————
—————————————————————
<tab><tab>»Skogsman 1911.»
<tab><tab><tab><tab><tab><tab><tab>Karlstad p. r.
<tab><tab><tab><tab><tab><tab><tab>—————
—————————————————————
Rekommenderas.<footnote><i>Eller:</i>
Assureras för trehundratrettiosex (336) kronor 25 öre. </footnote>
<tab><tab>Handlanden
<tab><tab><tab>Herr Nils G. Andersson
<tab><tab><tab><tab><tab><tab><tab>Arvika.
<tab><tab><tab><tab><tab><tab><tab>———
—————————————————————
<tab>Postförskott å åttio (80) kronor 50 öre.
<tab>C. F. Berg, Drottninggatan 20, Göteborg.
<tab>————————————————
<tab><tab>Hemmansägaren
<tab><tab><tab>Herr L. J. Larsson
<tab><tab><tab><tab><tab><tab><tab>Brogård
<tab><tab><tab><tab><tab><tab><tab>(Nerkes) Kumla.
<tab><tab><tab><tab><tab><tab><tab>——————
—————————————————————
<tab><tab>John Johanson, Esq.
<tab><tab><tab>77. East Chicago Avenue
<tab><tab><tab><tab><tab><tab><tab>Chicago Ill.
<tab><tab><tab><tab><tab><tab><tab>————
<tab><tab><tab><tab><tab><tab><tab>U. S. A.

<b>Telegram.</b>

Ett <i>telegram</i> får avfattas på något eller några av de flesta
levande kulturspråken eller på latin.<footnote>Telegram kunna ock avfattas på <i>hemligt språk</i>, nämligen
antingen på <i>överenskommet språk</i> eller ock på <i>chifferspråk</i>. För
dessa gälla särskilda regler. </footnote> Då telegramportot
beräknas efter ordantalet, bör man använda s. k.
telegramstil, med utlämnande av titlar, förnamn, onödiga biord,
etc. Avsändningsort och datum behöver avsändaren ej
utsätta, ty därom lämnar telegrammet ändock upplysning.
Sammansättningar eller förändringar av ord stridande mot
språkbruket äro icke tillåtna. Skiljetecken, apostrofer och
tankstreck varken taxeras eller avtelegraferas.
Bråkstreck, parenteser, understrykslinjer och citationstecken
räknas som ord. Två eller flera genom bindestreck förenade
ord räknas såsom särskilda ord. Såsom två ord taxeras
jämväl ord, som innehålla mer än 15 bokstäver. Utstrykningar 
eller ändringar i texten skola bekräftas av avsändaren.

Telegram befordras av telegraf- och järnvägsstationer,
av de senare dock endast i den mån deras egen
telegrafkorrespondens medgiver det.

<i>Iltelegram</i> (ej med järnvägstelegraf) befordras framför
alla andra. Framför telegramadressen sättes då
beteckningen = D =. Önskar avsändaren <i>betala svarstelegram</i>,
sättes beteckningen = R P D = eller för mer än 5 ord = R P D x =
framför adressen. Önskas ilsvar, användes beteckningen
= R P D = eller för mer än 5 ord = R P D x =. Skall
telegrammet <i>kollationeras</i> (t. ex. telegrafisk rättegångsfullmakt), 
skrives på samma plats beteckningen = T C =.
Telegram kan även <i>vidare befordras</i> med <i>post</i>, <i>rikstelefon</i>
eller <i>gångbud</i>.

<i>Taxa</i><footnote>Under nuvarande kristid är portot höjt med en <i>grundtaxa</i>
på 30 öre, som tillägges utöver det vanliga portot. </footnote> för vanligt inländskt telegram: för högst 5 ord 25
öre samt vidare 5 öre för varje överskjutande ord. För
<i>lokaltelegram</i> hälften, dock minst 25 öre. Vid udda ordantal 
beräknas portot efter närmast högre jämna belopp;
för iltelegram tredubbel avgift. Dessutom särskilda
avgifter för kollationering, gångbud, postbefordran etc. För
inregistrering av <i>telegramadress</i> är årsavgiften 10 kr. —
Blanketter fås gratis å telegrafstationerna.

Prov å telegramstil (jfr avd. privatbrev):
<tab><tab>Bergkvist
<tab><tab><tab>Drottninggatan 40, Örebro.
<tab>Reser niotåget lördag morgon.
<tab><tab><tab><tab><tab><tab><tab><tab>Lundström.

<b>Förkortningar, handelstermer och främmande ord.</b>

Vi meddela här nedan kortfattade förklaringar över
korrespondens, handlingar etc. mera allmänt nyttjade
förkortningar, facktermer och främmande låneord.

accepisse, mottagningsbevis, kvitto.
accept, godkännande.
a conto, på avräkning.
a costi (i brev), på adressatens ort.
A. D., se anno.
ad acta, till handlingarna.
a dato, från »skrivande dag» (från dagen för en handlings utfärdande).
ad notam, till minnes, (lägga) på minnet.
ad observandum, se Obs.
all right (eng., uttalas: ål räjt), allt väl, gott.
al pari, på (till) det nominella värdet.
anm., anmärkning.
anno, år; anno Domini (A. D. i Herrens år.
annotation, anteckning.
annuitet, årlig inbetalning.
anonym, onämnd; som döljer sitt namn; utan utsatt författarenamn.
ante Christum (natum), före Kristi  födelse,
apropå (à propos), till pass, på tal om.
assortiment, urval, välförsett varulager.
associé, bolagsman, kompanjon.
à tout prix, till vad pris som helst.
attest, skriftligt intyg.
au revoir, på återseende.
aux mains, till handa.

baisse, prisfall.
bet., betalt.
bl. a., bland andra (annat).
blanko, oskrivet, öppet; jfr in blanco.
box, postfack.
bransch, affärsgren, fack.
brutto, utan avdrag.

c:a, cirka, (circa), omkring
caf (förkortn. av franska coût, assurance, fret), att levereras tull- o. fraktfritt samt försäkrad.

chic, stil; stilig.
cif (förk. av eng. cost, insurance, freight) = caf.
cirka, se c:a.
C:o, Comp. (l. Komp.) kompani, delägare (i firma).
comme il faut, passande.
conto, se konto.
cost, se a costi.

dato 1. datum, månadsdag, datum ut supra, givet till ort och tid som ovan.
debet, konto upptagande någons skuld.
deficit, brist.
deponera, nedsätta (i förvar).
dublett, likadant exemplar.
d. v. s. (dvs.), det vill säga.
d. å., detta år.
d. ä., det är.

e. m., eftermiddagen,
emballage, inpackning, omslag,
en détail, styckevis, i minut.
en famille, i familjekretsen, förtroligt.
en gros, i parti.
etc., et cetera, med mera.
event., eventuell, eventuellt; beroende av möjligen inträffande händelser.
exkl., exklusive (excl.), med undantag av.
ex officio, å ämbetets vägnar.

faktura, varuräkning.
fatalier, lagbestämd tid, inom vilken något skall fullgöras.
f. d., för (före) detta,
firma, det namn varunder rörelse drives.
f. n., för närvarande,
fob. (eng. free on board), fritt ombord.
folio, blad, sida.
franko (franco) kostnadsfritt; frankera, på förhand betala postavgiften för, förse med frimärken.

hausse, prisstegring.
H. H., högädle herr.
high life, »högt liv», förnäma världen (-s liv), högsta modet.
huius (hujus), dennes, i denna månad.

in blanco, oinskränkt.
incl., se inkl.
in fidem, till bestyrkande av, efter uppdrag.
initial, begynnelsebokstav.
inkl., (inklusive, (incl.), däri inberäknat.
i st. f., i stället för.

jfr. jämför.
j:r, junior, den yngre.

kl., klockan.
Komp., kompani, se C:o.
kondoleans, sorgebeklagande sorgebetygelse.
konto (plur. konton), räkning, upplägg.
korrespondens, brevväxling.
kredit (med tonv. på första stavelsen), den del av ett konto, där mottagna poster uppföras, (med tonv. på sista stavelsen) förtroende, betalningsanstånd.
kaution, säkerhet, borgen.

l., eller.
last but not least (uttal: last böt nått list) sist men därför ej sämst (minst nämnvärd).
likvid, betalning.
L. S., loco sigilli, i stället för sigill.

mann proprio, egenhändigt.
marginal, oskriven l. otryckt kant; även vinstandol.
maximum (sammansättningar -mi) det högsta, gräns uppåt.
medio, mitten (av månad).
meriter, genom studier förvärvade kunskaper (examensmeriter) och genom erfarenhet förvärvad duglighet (tjänstemeriter).
m. fl., med flera.
m. m., med mera.
minimum (sammansättningar -mi), det minsta, gräns nedåt.

n. b. (N. B.), nota bene, märk väl.
netto, efter avdrag av allt som bör avdragas, ren.
N. N., nescio nomen, jag känner icke namnet.
n:o, plur. n:is (numro, numris), till numret, nummer (n:r).
nota, minneshjälp, räkning; nota bene, se n. b.
notificera, tillkännagiva: subst.: notifikation.
n:r, se n:o.

o., och.
Obs.!, observandum, observera! (något som) bör iakttagas.
o. d., och dylikt.
offerera, erbjuda; offert, anbud.
ordre (plur. -s), order, rättsinnehavare, ombud.
o. s. a., om svar anhålles.
o. s. v., och så vidare.

pag., pagina, sida.
p. c. (å visitkort), pour condoler, för att beklaga (sorgen), uttrycka deltagande.
per (pr), genom, för, på.
p. f. (å visitkort), pour féliciter, för att lyckönska.
P. M. (p. m.) promemoria, anteckning till minnes.
porto, befordringsavgift.
post Christum (natum), efter Kristi födelse.
postskriptum, se P. S.
P. P., præmissis præmittendis med förutskickande av det, som hör förut (titulatur i överskrifter).
p. p. (å visitkort), pour présenter, för att föreställa någon; = per procura, på grund av prokura.
p. p. p. (å visitkort.) pour prendre part, = p. c.
pr., se per,.
p. r. (å visitkort) pour rémercier, för att tacka.
primo, för det första; början (av månad).
prokura, affärsfullmakt.
promemoria, se P. M.
P. T., pleno titulo, »för fulla titeln» (i överskrifter).
P. S., postskriptum, efterskrift.

rabatt, avdrag.
reeepisse, mottagningsbevis, kvitto.
referens; person, som åberopas för att lämna upplysningar, rekommendation.
reklam, starkt lovprisande av en vara etc, puff; reklamation, återfordrande, ersättningsanspråk.
remissa, (penning) försändning.
resp., respektive, med särskildt avseende på (vidkommande) var o. en i frågavarande.

r. s. v. p. (å visitkort), réponse s'il vous plait, = o. s. a.

s:a, (s:ma,) summa.
saldo, skillnaden mellan debet o. kredit vid ett kontos avslutande.
senior (s:r), den äldre.
S. H. T. (i överskrifter), salvo honoris titulo, med iakttagande av hederstiteln.
sikt, uppvisande.
sortiment, urval, välförsett lager.
ss., såsom.
S. T. (i överskrifter), salvo titulo, med iakttagande av titeln.

tantiem (tantieme), vinstandel.
tara, förpackning (omslag, kärl).
t. ex., till exempel.
Titulus, (Tit.), förr i stället för titel och namn använt tilltalsord i tal och skrift.
t. o. m., till och med.

ultimo, slutet av (en månad).
U. S. A., United States of America, Amerikas förenta stater,
ut supra, som ovan.

v., värda (i affärsbrev),
verifikation, bestyrkande (handling), kvitto.
verte, vänd.
vidi, jag har sett; vidimation, granskning o. bestyrkande av en avskrifts likhet med originalet.

</chapter>
<chapter name="Affärsbrev och affärsmeddelanden">
<h3>Affärsbrev och affärsmeddelanden.</h3>
<b>Affärsbrev.</b>

Till affärsbrev hänföra vi här dels egentlig <i>handelskorrespondens</i>, 
d. v. s. affärskorrespondens mellan köpmän eller
andra näringsidkare inbördes, dels ock <i>affärskorrespondens
mellan näringsidkare å ena samt deras kunder bland
allmänheten a andra sidan</i>.<footnote>Rena privatbrev i ekonomiska angelägenheter, se avd.
privatbrev. </footnote>

Den egentliga <i>handelskorrespondensen</i> kan indelas i
följande huvudklasser av brev:

<i>a</i>) <i>cirkulärbrev</i> eller sådana (vanligen tryckta)
meddelanden som i samma ordalag skola tillställas ett större
antal adressater, t. ex. tillkännagivanden om etablerande,
fortsättande, övertagande, förändringar eller upphörande
av firma o. s. v.;

<i>b</i>) <i>offertbrev</i>, innehållande erbjudande av varor eller tjänster;

<i>c</i>) <i>orderbrev</i> eller brev som innehålla uppdrag av något
slag, t. ex. varubeställningar;

<i>d</i>) <i>avisbrev</i>, innehållande meddelande om utförandet av
erhållna uppdrag, utfärdande av växlar, penningremissor,
varuavsändningar, mottagandet av varor, växlar eller
penningremissor o. s. v.

<i>e</i>) <i>förfrågnings- och upplysningsbrev</i> rörande firmors
soliditet och anseende;

<i>f</i>) <i>anmaningsbrev</i> (<i>kravbrev</i>); samt

<i>g</i>) <i>diverse affärsbrev</i> t. ex. brev med anmärkningar eller
ursäkter, kreditbrev, rekommendationsbrev m. fl.

I den följande framställningen inskränka vi oss emellertid 
hufvudsakligast till att lämna prov på sådan 
handelskorrespondens som kan vara av intresse särskilt för mindre
näringsidkare. I samband därmed lämnas även prov på
affärsskrivelser till eller från kunder bland allmänheten.

CIRKULÄRBREV<footnote>I regel <i>tryckta</i>. — Jfr avd. äffärsmeddelanden till
allmänheten. </footnote>

Stockholm den ......

<tab> H. H.

Härmed tager jag mig friheten meddela att jag härstädes 
etablerat mig såsom köpman huvudsakligast för bedrivande 
av partiaffär inom vitvarubranschen (kommissionsaffärer 
o. s. v.)

I besittning av mångårig affärspraktik samt ett mot
rörelsens omfattning svarande driftkapital är det min
förhoppning att såväl härigenom som genom redlighet och
sunda affärsprinciper kunna vinna och bibehålla deras
förtroende, som vilja hedra mig med sina uppdrag.

Refererande till Herrar N. N. och N. N. har jag äran
innesluta mig i Edert förtroende och tecknar

<tab><tab><tab><tab> Med utmärkt högaktning
<tab><tab><tab><tab><tab> Per Levin.

<tab><tab><tab><tab> Hälsingborg den ....

<tab> H. H.

Härmed hava vi äran underrätta att den av oss för Herr
N. N. utfärdade fullmakt från och med denna dag upphört
att gälla samt att vi till reseombud i hans ställe engagerat
Herr N. N.

Rekommenderande vårt nya ombud i Eder bevågenhet
och anhållande att genom honom bliva hedrade med Edra
order ha vi äran teckna

<tab><tab><tab><tab> Högaktningsfullt
<tab><tab><tab><tab> J. Bilon & Co.

OFFERTBREV<footnote>Jfr »agenturer» i avd. platsansökningar. </footnote>

<tab><tab><tab><tab> Göteborg den ......

<tab><tab> Herrar Svensson & C:o.

<tab><tab><tab><tab> Linde.

Härmed tager jag mig friheten översända priskurant å
mitt lager av kolonialvaror i förhoppning att densamma
må föranleda till framtida affärsförbindelse oss emellan,
och vågar jag försäkra Eder om goda varor och i allo
honnett behandling. Rekommenderande mig i Eder benägna
åtanke har jag äran teckna

<tab><tab><tab><tab> Med utmärkt högaktning

1 priskurant. <tab><tab><tab><tab> N. N.

<tab> Tekniska fabriken Svecia.
<tab><tab><tab><tab> Malmö.

Härmed tager jag mig friheten hemställa, hutuvida ni
skulle vilja till mig överlåta ensamförsäljningen i parti av
Edra tekniska fabrikater inom Eslövs köping med omnejd.

Såvitt jag kunnat finna har omsättningen av Edra
artiklar härstädes hittills varit relativt obetydlig men då jag
sedan flera år tillbaka här på platsen arbetar i likartade
affärer och är väl införd hos hrr handlande i orten, hyser jag
förhoppning att därest agenturen anförtros mig kunna
skaffa Eder en ganska betydande marknad härstädes.
Beträffande min soliditet ber jag få referera till Herr N. N.
Malmö.

Avvaktande Edert benägna svar med event, uppgift å
provisionsvillkor har jag äran teckna.

<tab><tab><tab><tab> Med största högaktning
<tab><tab><tab><tab><tab> N. N.

Offert under <tab><tab><tab> Ästorp pr Nässjö den ....
 »Framtid».



<tab> S. H. T.

Reflekterande å Edert anbud i Dagens Nyheter för den
..... angående övertagande av en upparbetad
kommissionsaffär i lantmannaprodukter inom Stockholm får jag
härmed anhålla om benägna närmare upplysningar rörande
affären i fråga och villkoren för dess överlåtande.

Då jag under ett tiotal år innehaft anställningar såsom
lantbruksinspektor vid större och medelstora egendomar
samt därunder jämväl omhänderhaft försäljning av
jordbruksprodukter och ombesörjt därmed i samband stående
bokföring, torde jag få anse mig vara väl. hemmastadd i
branschen. Det enligt annonsen erforderliga kontanta
beloppet disponerar jag.

I avvaktan på benäget svar härå tecknar
<tab><tab><tab><tab> Högaktningsfullt
<tab><tab><tab><tab><tab> N. N.

Härmed tager jag mig friheten rekommendera mig till
utförande av glasmästeriarbetet inom Eder nybyggnad vid
Bergsgatan härstädes, och är jag i tillfälle utfästa ett
fullgott arbete till moderata pris och inom möjligast korta
tid.

Refererande till herr Byggmästaren N. N., för vars
räkning jag utfört flera större arbeten inom facket, avvaktar
jag tacksamt Edert värda svar.

Strängnäs den .......

Herrar C. J. Karlsson & C:o.

Stockholm.

Med första ångbåtslägenhet torde Ni hava godheten för
min räkning avsända (Härmed får jag anhålla att med
första ångbåtslägenhet få mig tillsänt pr 2 månader):
00 kg. kabeljo
o. s. v.
allt av 1:ma kvalitet och till bästa möjliga pris.

Högaktningsfullt
<tab>N. N.

Mosjö den ......

Herr P. G. Larson.

Örebro.

För vår nyetablerade diversehandel härstädes torde vi
inom den närmaste framtiden bliva i behov av åtskilliga
varor inom Eder bransch och tillåta oss därför anhålla att
Ni ville hava godheten snarast möjligt pr bantåg göra oss
provsändning av:

5 balar Rio-kaffe
o. s. v.

I händelse sändningen utfaller till belåtenhet och prisen
befinnas moderata är det vår avsikt att inom kort återkomma 
med en större order.

Rörande vår soliditet hänvisa vi till hrr Lind & C:o.
Örebro.

Motseende Edra benägna meddelanden teckna

Med utmärkt högaktning
Andersson & Lundberg.

Hedrad med cirkulär av den .... tager jag mig härmed
friheten anhålla att Ni har godheten med bantåg den 20
dennes sända mig:

100 hl. råg
o. s.  v.
allt av bästa kvalitet och till lägsta möjliga pris pr 3
månader.

Härmed får jag anhålla att Ni ville omgående mot
efterkrav Översända en s. k. provlåda om 100 st. cigarrer och
cigarrcigarretter å 10 kr. i Eder priskurant upptagen
under n:o 00.

Härmed tillåter jag mig anhålla om benägen prisuppgift
å slåttermaskiner av firman N. N:s tillverkning (om
benäget översändande av Eder illustrerade priskurant å
lantbruksredskap).

Härmed får jag anhålla att Ni ville hos gäldenären
(borgesmännen, borgesmannen herr N. N.) söka indriva
min fordran 000 kronor jämte 6 månaders ränta på grund
av närslutna skuldsedel (min fordran 00 kr. enligt
närslutna till inkasso transporterade räkning) och torde
rättsliga åtgärder vidtagas, därest fulla beloppet ej inbetalas
inom 14 dagar.

Motseende Eder ben. avis om fordringsbevisets mottagande 
tecknar <tab><tab> Högaktningsfullt N.  N.

1 originalrevers (1 räkning).

Då jag önskade sälja eller event. mot fastighet i
Stockholm bortbyta min ägande fasta egendom 10 mantal
skatte Bysala n:r 2 i Solna socken, tillåter jag mig härmed
anhålla om ben. meddelande om och på vilka villkor Ni
skulle vara villig åtaga Eder att förmedla nämnda
affärstransaktion.

Egendomen som är belägen 00 kilometer från A.
järnvägsstation är taxeringsvärderad för 000 kr. innehåller
000 har åkerjord av bästa beskaffenhet 000 har ängsmark
och 000 har sparad skog samt föder ..... Förutom corps
de logis om 00 rum och kök finnas å egendomen följande
åbyggnader: ..... samtliga i gott skick och tillhopa
brandförsäkrade i ... för 000 kr. på 0 år. Hypotekslån å 000
kr. underlättar transaktionen. Lägsta försäljnings- eller
bytespris 000 kr.

Tacksam för benäget skyndsamt svar tecknar
Högaktningsfullt N. N.

AVISBREV.

Malmö den ........

Herr J. P. Gustafsson.

Höganäs.

I besittning av Edert ärade av den .......... hava vi
härmed äran översända faktura å däri benäget rekvirerade
och i dag med järnväg expedierade 10 balar kaffe till
belopp kr. 000, för vilket vi debiterat Edert v. konto pr
kontant.

1 faktura.

Med utmärkt högaktning
A. W. Lundblad & C:o.

Hedrade med Eder ärade order av den ........
innesluta vi härjämte konnossement och faktura å däri benäget
rekvirerade och denna dag pr ångf. Örebro I expedierade
varor till belopp kr. 000 00, för vilket vi anhålla
bliva krediterade pr 2 månader samt att pr omgående tå motse
bilagda växel därå försedd med Eder accept.

Såsom likvid för Eder faktura den .............. har
jag härmed äran bifoga pr postremissväxel kr. 000 00.

Motseende Edert erkännande härav tecknar o. s. v.

Ärade skrivelsen av den 3 dennes inneslutande
konnossement, faktura och växel å med ångf. Örebro I till oss
expedierade varor ha vi haft nöjet mottaga jämte själva
varorna, som i dag anlänt och befunnits till vår belåtenhet. Vi
hava därför krediterat Eder för fakturabeloppet kr: 000 00
pr 2 månader och bifoga vår accept därå.

Med Eder ärade skrivelse av denna dag ha vi haft nöjet
mottaga pr postväxel kr. 000 00, för vilket belopp vi
tacksamt krediterat Edert v. konto.

Erkännande ingången av ärade av den 4 dennes jämte
Eder accept å kr. 000 00 för vår senaste faktura innesluta
vi oss i Eder ben. åtanke vid framtida behov och teckna etc.

Såsom likvid för Eder räkning av den ........ (Såsom
likvid för Eder närslutna räkning) får jag härmed
översända kr. 00,00, varå kvitto utbedes (och anhålles återfå
räkningen kvitterad).

ANMANINGSBREV (KRAVBREV).<footnote>Ej å öppet brevkort. Privata kravbrev, se avd. privatbrev.</footnote>

Stockholm den ........

Herr P. G. Berggren.

Uppsala.
Bifogande vår illustrerade priskurant över säsongens
nyheter hava vi härmed äran rekommendera oss hos Eder
vid förefallande behov.

Samtidigt tillåta vi oss erinra om vårt tillgodohavande
hos Eder, kr. 00,00, som vi vore ytterst tacksamma få
motse snarast möjligt.

Med utmärkt högaktning
<tab>J. Blom & C:o.

Göteborg den ......

Herr S. L. Sundström.

Hälsingborg.
I saknad av svar å min senaste skrivelse tager jag
härmed mig friheten anhålla att omgående erhålla likvid för
min fordran, kr. 00 00, och hoppas jag att även framdeles
bliva hedrad med Edra v. order.

Högaktningsfullt
<tab>N. N.

Stockholm den ......

Hr Kandidat N. N.

Här.

Då jag i slutet av månaden har stora utbetalningar och
därför är i behov av penningar, tillåter jag mig härmed 
anhålla om likvid pr omgående för min räkning av den ....
å kr. 00 00.

Högaktningsfullt
<tab>N. N.

Sundbyberg den ......

Herr S. J. Larsson.

Hagalund.
För vår räkning av den ...... å kr. 00 00 motse vi likvid
pr omgående.

Högaktningsfullt
Lundberg & Svenson.

Stockholm den ........

Herrar Boman & Berg.

Örebro.

Då vi till dato icke fått mottaga vare sig svar å våra
skrivelser av den ...... och den ...... eller likvid för vår
fordran hos Eder å kr. 00,00, nödgas vi ännu en gång erinra
Eder om detta vårt tillgodohavande under försäkran, att
vi icke kunna eller vilja lämna ytterligare anstånd. Vi
motse därför remissa pr omgående och teckna.

Högaktningsfullt
J. G. Karlsson & C:o.

Stockholm den ......

Herr L. F. Gustafsson.

Södertälje.

Fortfarande i saknad av likvid för min fordran kr. 00,00,
enligt räkning av den ...... ser jag mig nödsakad meddela,
att därest remissa icke inom 14 dagar ingått, fordringen
kommer att utlämnas till inkassering.

Högaktningsfullt
<tab>N. N.

Härmed får jag anhålla att Ni ville inom. 14 dagar
inbetala Eder skuld till mig kr. 00 00 enligt räkning av den ..
vid äventyr av rättsliga åtgärders vidtagande.
Högaktningsfullt etc.

BREV MED ANHÅLLAN OM BETALNINGSANSTÅND<footnote>Jfr »privatbrev» (i ekonomiska angelägenheter).</footnote>
Då jag på grund av rådande ogynnsamma konjunkturer
tyvärr är urståndsatt att förfallodagen den 14 nästkommande 
oktober infria min accept å 000 kr., tillåter jag mig
härmed anhålla, att Ni godhetsfullt ville medgiva omsättning 
därav med kontant kr. 00 jämte ny accept å resterande 
beloppet pr 3 månader. I hopp om ben. bifall till
denna min hemställan, vore jag tacksam få motse tratta å
sistnämnda belopp.

Såsom avbetalning å min skuld till Eder enligt räkning
av den .... har jag äran översända kr. 00,00, och
förbinder jag mig tillika att snarast möjligt och sist inom 3
månader till fullo erlägga resterande oguldna beloppet, kr. 00.

I hopp att nämnda betalningsanstånd godhetsfullt
beviljas mig, anhåller jag om ben. kvitto å denna remissa
och tecknar etc.

BREV MED KLAGOMÅL OCH URSÄKTER.<footnote>Titulaturer och underskrifter som vanligt. </footnote>
Jämte ärade skrivelsen av den 3 dennes mottog jag
faktura å pr bantåg till mig expedierade varor, vilka i dag
hitkommit. Som emellertid de sända varorna genomgående
befunnits vara av sekunda kvalitet, medan Ni för dem
betingat pris såsom för prima vara, kan jag icke mottaga
sändningen i fråga, därest Ni icke är villig medgiva en
skälig prisreduktion. Motseende svar härå pr omgående,
tecknar o. s. v.

I besittning av Eder ärade skrivelse av gårdagen, får jag
härmed uttala mitt djupaste beklagande av det misstag 
som vid expedieringen av Eder senaste v. order utan min
vetskap blivit begånget, och är jag villig medgiva en
reduktion av de debiterade prisen med 0 proc. I förhoppning
om Edert överseende med den oavsiktligt felaktiga expedieringen, 
innesluter jag mig i Edert framtida förtroende, och
tecknar etc.

<b>Affärsmeddelanden till allmänheten.</b>

Vi lämna här nedan några prov på den form, som
vanligen gives åt sådana speciella meddelanden från affärsmän 
till allmänheten, som t. ex. annonser (resp. brev- eller
aviskort) rörande öppnande av ny affär, affärsöverlåtelser,
affärssammanslagning, butikstängning o. s. v. För de
här endast kursiverade orden böra givetvis större stilsorter 
användas. Brevkort med tryckt affärsmeddelande kan
under vissa villkor sändas såsom trycksak (för korsbandsporto, 
se sid. 30.)

<i>Herrekiperingsaffär</i>

öppnas av undertecknad, sedan ett tiotal år anställd hos
Herrar Ahl & C:o härstädes, den 1 nästkommande oktober
i huset n:r

<i>80 Drottninnggatan 80,</i>

och skall det städse bliva min strävan att tillhandahålla
mina ärade kunder förstklassiga varor till moderata pris.

Örebro den 15 september 1910.
<tab><i>F. B. Blomqvist.</i>

<i>Ny kaffeaffär.</i>

I huset n:r 66 Valhallavägen
har undertecknad öppnat <i>Kaffeaffär</i> och beder härmed få
rekommendera densamma i allmänhetens välvilliga 
hågkomst.

Allm. Tel. 0000. Rikstel. 0000   Högaktningsfullt
<tab><tab><tab><tab><tab><tab> <i>J. B. Pettersson.</i>

<i>Affärsöverlåtelse.</i>

Härmed får jag för ärade kunder och affärsvänner
tillkännagiva, att jag till mina mångåriga biträden Herrar C.
F. Karlson och V. Bergqvist överlåtit den speceri- och
viktualieaffar, som jag sedan mera än tjugu år tillbaka
drivit här i staden, och hembär jag tillika mitt tack för det
förtroende, som under den gångna tiden kommit mig till
del, samt rekommenderar mina efterträdare i samma
benägna hågkomst.

Arboga den 1 maj 1914.
<tab><i>Per Buhre.</i>

Hänvisande till ovanstående, hava vi äran meddela,
att vi under firma <i>Per Buhres efterträdare, Karlson &
Bergqvist</i> komma att fortsätta affären i fråga, och skall det vara
oss angeläget att med goda varor i förening med moderata
pris söka allt framgent bibehålla det förtroende, som
hittills kommit  affären till del.

<tab><tab><tab><tab>Arboga som ovan
<i>C. F. Karlson. <tab>J. V. Bergqvist.</i>

<i>Affärsöverlåtelse.</i>

Som vi från och med denna dag till Herr Ludvig Blom
överlåtit vår år 1860 grundade speceri-, vin- och
delikatessaffär härstädes, få vi härmed till våra ärade kunder
och gynnare hembära vårt varma tack för oss under denna
tid visat förtroende, vilket vi anhålla måtte överflyttas på
vår efterträdare.

Stockholm den ......
<i>Karlsson & Andersson.</i>

Hänvisande till ovanstående, har jag äran meddela, att
jag kommer att under firma Karlsson & Anderssons
Eftertr. i oförändrad lokal, Hornsgatan 36, fortsätta affären
i fråga, och vågar jag hoppas, att det förtroende, varmed
firman Karlsson & Andersson i så många år varit hedrad,
även måtte komina mig till del. På samma gång beder
jag få rekommendera min affär i huset n:r 30 Götgatan i 
benägen åtanke, och vågar jag försäkra, att mitt bemödande 
framgent liksom hittills skall vara att genom redbart
bemötande, goda varor, billiga pris och ferm expedition
söka förvärva och bibehålla ärade kunders förtroende.

Stockholm som ovan.
<tab><i>Ludvig Blom.</i>

<i>Affärsöverlåtelse.</i>
Härmed har jag äran tillkännagiva, att jag denna dag
genom köp övertagit den <i>skovaruaffär</i>, som firman John
Levy härstädes bedrivit, samt att jag fortsätter densamma 
i förutvarande lokal, <i>Skolgatan 20</i>, under firma:
<i>C. G. Bruhn, John Levys Eftr.</i>

Med stöd av min mångåriga erfarenhet, förvärvad bland
annat under mera än tioårig praktik inom förutnämnda
firma, är jag förvissad om att kunna på ett tillfredsställande 
sätt uppfylla ärade kunders anspråk, och beder jag
därför få vara innesluten i allmänhetens välvilliga
hågkomst vid behov av artiklar tillhörande en modern
skovaruaffär.

Den gamla firmans tillgångar och skulder hava icke
ingått i överlåtelsen.

Göteborg den ........
<tab><i>C. G. Bruhn.</i>

<i>Affärssammanslagning.</i>
Härmed hava vi äran tillkännagiva, att vi, under
förhoppning att genom samarbete och ökade resurser kunna
uppfylla de största anspråk på ett i allo förstklassigt
skrädderietablissement, beslutat att från och med 1 nästkommande 
augusti sammanslå våra hittills i n:r 8 Klostergatan
och n:r 30 Arbetaregatan under respektive firmor K. P.
Lind och L. F. Blomberg idkade skrädderiaffärer, och
kommer den nya affären att bedrivas i n:r 8 Klostergatan
under firma Lind, Blomberg & C:o.

Hälsingborg den ......
<i>K. P. Lind. <tab>L. F. Blomberg.</i>
<i>Firma: Lind, Blomberg & C:o, Klostergatan 8.</i>

<i>Tillkännagivande.</i>
Härmed hava vi äran tillkännagiva, att ensamförsäljningen 
inom Stockholm av våra mejeriprodukter från och
med den ...... överlåtits på Herr P. G. Berg därstädes.

Broby den 1 maj 1910.
<i>Broby Gårds Mejeri.</i>

Med hänvisning till ovanstående rekommenderar jag
mig till leverans (i parti) av alla slags mejeriprodukter från
Broby Gårds Mejeri.

Stockholm den 1 maj 1914
<tab><i>P. G. Berg.</i>

<i>Lokalombyte.</i>
<i>C. G. Lundström Vin- & Delikatessaffär</i>
flyttas den 1 oktober 1914 (är flyttad) från Baggensgatan
10 till
<i>60 Drottninggatan 60</i>.

Vårt kontor har denna dag flyttats till
<i>Regeringsgatan 66, 1 tr</i>.

Stockholm den ......
<i>C. G. Lund & C:o.</i>

Härmed ha vi äran underrätta, att våra kontors- och
lagerlokaler den 1 oktober flyttas till
<i>Odengatan 90, 1 tr</i>.
Telefonnummer oförändrade:  Riks 0000, Allm. 0000.

Högaktningsfullt
<i>Berggren & Levin.</i>
Stockholm den 14 augusti 1914.

<i>Tillkännagivande</i>.
I anledning av fabrikören Lars Bergströms begravning
kommer firman <i>L. Bergströms skoaffär</i>, Drottninggatan 30,
att hållas stängd lördagen den 4 november från kl. 1.30
e.m.

<i>Undertecknade stänga sina butiker
den 1 maj. kl. 2 e. m.</i> (Julaftonen kl. ....).

(Namn.)

<i>Tillkännagivande.</i>
Undertecknade få härmed meddela, att vi till instundande
jul ej komma att utdela julgåvor i vilken form det vara
må. <tab>(Ort och dag, namn.)

<i>Tillkännagivande.</i>

På förekommen anledning få vi härmed meddela, att
herr N. N. icke äger bemyndigande att för vår firma
upptaga order eller uppbära penningar. <tab>(Ort och dag, namn).

</chapter>
<chapter name="Platsansökningar.">
<h3>Platsansökningar.</h3><footnote>Jfr avd. meritförteckningar etc. samt »kaution» och
»kontrakt» i avd. affärs- och rättshandlingar.</footnote>

Om dylika ansökningars form och huvudsakliga innehåll 
är förut talat i avd. allmänna råd och anvisningar.
Vi inskränka oss därför här till att ännu en gång framhålla
följande viktigare regler:

1) att alla platsansökningar skola vara av sökanden
<i>egenhändigt skrivna och underskrivna</i>, med vanlig skrivstil,
varemot ansökningar till enskilda personer, bilagda betygsavskrifter 
möjligen kunna vara maskinskrivna, men i så fall
av sökanden själv (såsom prov å dennes färdighet i
maskinskrivning):

2) att alla ansökningar böra skrivas å <i>odelat helark</i>, till
privatpersoner å postpappers- och till myndigheter å
skrivpappersark, samt helt inneslutas i <i>vitt kuvert</i>;<footnote>Ansökningar till myndigheter böra i regel inlämnas av
sökanden personligen, i vilket fall ansökningen skall vara öppen
(utan kuvert) och oviken.</footnote>

3) att såsom <i>tilltalsord</i> i ansökningar ej bör användas
ordet »ni» (utom möjligen i nödfall vid svar å anonym
annons) och under inga omständigheter sådana uttryck som
»herrn» och »frun»;

4) att såsom <i>överskrift</i> i ansökningar användas till
enskilda deras titlar och namn (jämte adress) till aktiebolag
deras firmanamn samt till myndigheter deras officiella
benämning, i de bägge sistnämnda fallen med ordet »Till»
framför på raden över, samt att såsom <i>interpunktionstecken</i>
efter överskriften brukas punkt, <i>ej utropstecken</i>.

5) att såsom <i>underskrift</i> i ansökningar nyttjas till
enskilda t. ex. uttrycket »högaktningsfullt» eller »med
utmärkt högaktning» och till myndigheter endast ort och
datum (aldrig »högaktningsfullt») jämte tydlig namnteckning 
och adress.

6) att <i>svarsporto</i> ej bör bifogas, såvida ej sökanden
insänt sitt porträtt, i vilket fall han eller hon bör kunna
fordra att få detsamma till sig återsänt, om ansökningen ej
vinner avseende.

7) att <i>betyg</i>, som åberopas, böra bifogas i <i>bestyrkta
avskrifter</i>, ej i original.

<b>Ansökningar till enskilda personer, firmor
eller bolag.</b>

BANK-, KONTORS- OCH LAGERPLATSER.

<i>Ansökan om plats som volontär i bank.</i>

Till
Styrelsen för Aktiebolaget Stockholms Handelsbank.
Stockholm.

Härmed tillåter jag mig vördsamt söka inträde såsom
volontär vid Stockholms Handelsbank.

Jag är 19 år gammal och har, på sätt av närslutna
bestyrkta betygsavskrifter framgår, avlagt realskoleexamen
samt genomgått kurser i bankgöromål, stenografi och
maskinskrivning vid N. N. Handelsinstitut härstädes. Vid 
sidan av dessa kurser har jag dessutom på egen hand idkat
studier i tyska och engelska språken.

Till denna min framställning äger jag min fars samtycke,
varöver hans skriftliga intyg bifogas.

Vördsammast
<i>Carl Forsberg</i>.

Stockholm, Brahegatan 80, den 1 mars 1910.

<i>Bilagor:</i>
2 betygsafskrifter.
1 originalintyg.

<i>Ansökningar om kontorselevplatser.</i>

Örebro den 4 januari 1910.

Herr Grosshandlaren P. G. Lind.
Arboga.

Då föreståndaren för Örebro Handelsinstitut herr N. N.
godhetsfullt meddelat mig, att plats- för en elev finnes
ledig å Edert kontor, tillåter jag mig härmed anmäla mig
såsom sökande till denna befattning.

Jag är 16 år gammal och har genomgått 5 klasser (och
första ringen av realgymnasiet) vid härvarande Högre
allmänna läroverk samt därefter ettårig kurs vid Örebro
Handelsinstitut. Betygsavskrifter bifogas.

Som jag har mycken lust för köpmansyrket, är det min
livliga önskan att få göra mina första lärospån hos en
ansedd firma, och skall det bliva min allvarliga strävan att
genom plikttrohet, flit, punktlighet och samvetsgrannhet
söka vinna min principals förtroende.

Tacksam för benäget svar, i händelse min ansökan vinner
avseende, har jag äran teckna.

Med utmärkt högaktning
Per Bergman.
Adr. Drottningg. 100, 11.

<i>Bil.</i>,  
2 betygsavskrifter.                 

Stockholm den 2 augusti 1910.

Herrar Boberg & C:o.
Stockholm.

Med anledning av Eder annons i dagens nummer av
Stockholms Dagblad, tager jag mig härmed friheten anmäla 
mig som sökande till den ledigannonserade volontärplatsen 
å Edert kontor.

Såsom av närslutna betygsafskrifter framgår, har jag
genomgått 5 klasser vid Östermalms realläroverk härstädes 
samt fullständig handelskurs (jämte specialkurs i
stenografi och maskinskrivning) vid N. N. handelsskola.

Rörande mina personliga förhållanden ber jag få nämna,
att jag är 17 år gammal, son av målaremästaren N. P. Jönsson 
och boende i mitt föräldrahem härstädes.

Då min håg helt och hållet ligger åt praktisk verksamhet
och jag särskilt hyser stor lust för köpmansyrket, är det
icke blott min utan även mina föräldrars livliga önskan,
att jag måtte vinna inträde på denna bana.

Tacksam för gynnsamt svar, har jag äran teckna

Högaktningsfullt.
Sven Jönsson.
Hornsgat. 80, 2 tr. ö. g.

2 betygsavskrifter.                        


<i>Ansökan om plats som bokförare och kassör.</i>

Stockholm den ......

Herr Robert Lundgren.
Göteborg.

Åberopande Eder annons i n:r 36 av Göteborgs
Handelstidning, tillåter jag mig härmed anmäla mig som sökande
till den lediga befattningen såsom bokförare och kassör å
Edert kontor.

Rörande gången av min utbildning för köpmansyrket
ber jag få nämna att jag, efter att ha avlagt studentexamen
och genomgått Frans Schartaus Handelsinstitut, under 4
år innehaft anställning såsom kontorsbiträde hos firman 
Lancke & C:o., och f. n. sedan 2 år tillbaka är anställd
såsom bokförare och kassör hos firman J. G. Lang, bägge
i Stockholm. Orsaken till, att jag nu söker platsombyte,
är min önskan att hos större firma erhålla vidsträcktare
verksamhet än min nuvarande plats erbjuder.

Den fordrade kautionen är jag i tillfälle ställa, vare sig
kontant eller genom avlämnande av garantibrev av
Försäkringsaktiebolaget Hansa.

I fråga om löneanspråk, vara uppgift begärts, ber jag få
anföra, att jag f. n. har en avlöning av kr. 175 pr månad
men då denna torde vara något lägre än den på liknande
platser gängse, tillåter jag mig anhålla om en lön av kr.
200 pr månad.

Över mina personliga förhållanden vill jag i korthet
bemärka, att jag är 32 år gammal, gift och har 3 barn.

Betygsavskrifter bifogas, och anhåller jag i övrigt få
referera till herr Lancke & C:o., härstädes. Gent emot min
nuvarande principal torde jag dock få bedja Eder iakttaga
diskretion, enär jag ännu icke uppsagt min plats hos
honom. Uppsägningstiden är en månad.

Avvaktande Edert benägna svar, i händelse min ansökan
vinner beaktande, har jag äran teckna

Med utmärkt högaktning
Gustaf Broman.
Adr. Upplandsgatan 20. III.

3 betygsavskrifter

<i>Ansökan om plats som lagerbokhållare.</i>

Sala den .....

Herr Grosshandlaren P. Rundström.
Västerås.

Härmed ber jag få söka den i Stockholms-Tidningen för
den 3 i nästlidna månad annonserade platsen såsom
lagerbokhållare och tillåter mig rörande mina förutsättningar
för befattningen i fråga anföra följande.

Jag är 22 år gammal och ogift samt på grund av en lätt
halta frikallad från värnplikt, men har i övrigt stark 
fysik och god hälsa. Efter att ha genomgått 5 klasser vid
allmänt läroverk (folkskola) och en sex månaders kurs vid
handelsskola, erhöll jag vid 15 års ålder plats såsom
biträde i herr C. J. Carlsons speceriaffär härstädes, vilken
befattning jag innehade under tiden 6/4 19... till 1/10 19...
Sedan sistnämnda tidpunkt innehar jag anställning såsom
lagerbokhållare vid kolonialvarufirman P. G. Lovén & C:os
i Uppsala, härvarande filial, men är på grund av firmans
beslut att inom kort nedlägga filialen nödsakad söka annan
plats. Från min förra och nuvarande anställning medför
jag god varukännedom inom kolonialvarubranschen,
varjämte jag på min innehavande plats haft tillfälle att göra
mig fullt förtrogen med alla göromål, som förekomma på
ett lager, såsom mottagande, emballering, försändning,
förtullning av varor, förande av lagerbok m. m.

Betygsavskrifter bifogas, och stå i övrigt min förra och
nuvarande principal gärna till tjänst med närmare upplysning.

Avvaktande Edert benägna svar, tecknar

Högaktningsfullt
K. P. Pettersson.
Vegagatan 19.

RESANDEPLATSER OCH AGENTURER.
<i>Ansökningar om platser som reseombud.</i>

Stockholm den ......

Till
<tab>Vinhandels Aktiebolaget F. Larson & C:o.
Göteborg.

Härmed tager jag mig friheten anmäla mig som sökande
till den i n:r 30 av Göteborgs Aftonblad ledigannonserade
platsen såsom Edert reseombud för mellersta Sverige och
Norrland.

För denna befattning anser jag mig äga goda förutsättningar, 
då jag under de senaste 5 åren såsom provisionsresande 
för diverse firmor inom vin- & spirituosa-, tobaks- och 
kortvarubranschen — bland vilka må nämnas hrr N. 
N. och N. N. i Stockholm samt N. N. i Göteborg — berest
särskilt ovannämnda delar av landet och där äger en
vidsträckt kundkrets. Tidigare innehade jag under 4 år
anställning som lagerbiträde hos vinfirman Lundgren & Karlsson 
härstädes. Tjänstgöringsbetyg från sistnämnda plats
ävensom avgångsbetyg från klass 6:1 vid allmänt
läroverk bifogas i bestyrkta avskrifter.

Jag är 29 år gammal, ogift och vid full vigör.

Tacksamt avvaktande Edert värda svar har jag äran
teckna

Med största högaktning
Albert Gunnerus.
Adr. Roslagstorg 4 III.

2 betygsavskrifter

Referenser:
Herr N. N., Hagag. 8 Stockholm.
Herr N. N., Vallgatan 3, Göteborg.

På grund av Eder annons i olika tidningar angående
upptagande av order å några lättsålda artiklar, får jag, som
sedan 5 år såsom fast reseombud i kortvarubranschen
bereser södra och mellersta Sverige och där har en stadig
kundkrets bland hrr detaljhandlande, härmed anhålla om ben.
närmare uppgifter beträffande ifrågavarande artiklar och
de provisionsvillkor, jag såsom eventuellt ombud för Eder
kunde påräkna. Avvaktande Edert v. svar härå, tecknar
o. s. v.

<i>Ansökan om agentur.</i><footnote>Jfr »offertbrev» i avd. affärsbrev. </footnote>

Anbud under
»God biförtjänst».

Stockholm den ......

S. H. T.
I anledning av Eder annons i flera tidningar angående
förmånliga livförsäkringsagenturer inom Stockholm får
jag härmed anmäla mig som sökande till sådan agentur.

Då jag såsom förman vid Lundblad & C:os mek. verkstad
härstädes står i lagenlig förbindelse med dess stora
arbetsstyrka samt såväl härigenom som på grund av medlemskap 
i föreningen »Enighet» har vidsträckt bekantskapskrets, 
hyser jag förhoppning att kunna tillföra Eder ett
avsevärt antal  försäkringstagare.

Tacksam för benäget gynnsamt svar, med uppgift tillika
å försäkrings- och provisionsvillkor, tecknar

Högaktningsfullt
K. G. Larsson.
Bergsgatan 30 (Lundström, ö. g. I tr.)

BUTIKSPLATSER.

<i>Ansökan om plats som butiksbiträde.</i>

Stora den ......

Herr Handlanden C. F. Boman.
Bångbro.

I anledning av Eder annons i Bergslagsbladet tillåter jag
mig härmed anmäla mig som sökande till den däri omnämnda 
platsen som handelsbiträde.

Jag är 25 år gammal och ogift, äger folkskoleunderbyggnad
och har sedan mitt 14:de år varit anställd i herr C. L.
Janssons diverseaffär härstädes, under de första 2 åren
såsom springgosse och sedermera som biträde och expedit.
Då emellertid herr Jansson i dagarna måst avträda sin
egendom till konkurs, ser jag mig nu nödsakad att söka ny
anställning.

Betygsavskrifter bifogas, och har dessutom min principal 
benäget utlovat att pr brev eller telefon lämna närmare
upplysningar.

Tacksam för gynnsamt svar härå, tecknar

Högaktningsfullt
Sven Löfman.

2 betygsavskrifter.

<i>Ansökan om plats som expedit.</i>

Örebro den ......

Offert under
»K. P. T. 711.»
S. H. T.

Av gårdagens nummer av Stockholms-Tidningen ser jag,
att plats för van säljare och expedit i kortvarubranschen
finnes ledig hos Eder, och då jag tror mig motsvara dessa
fordringar, tillåter jag mig härmed anmäla mig som sökande.

Jag har genomgått 5 klasser vid allmänt läroverk samt
därefter under sammanlagt 12 år innehaft anställning
såsom biträde och expedit i detaljaffärer inom förutnämnda
bransch, nämligen under tiden .... hos firman J. P.
Löfgren & C:o., Stockholm, och från den .... hos firman C. G.
Larsson, härstädes, vilken sistnämnda befattning emellertid 
på grund av affärens nedläggande upphör med denna
månads utgång. Såsom av i avskrift närslutna
tjänstgöringsbetyg framgår, äger jag icke blott goda fackkunskaper
och stor vana som säljare utan även skicklighet och smak
som dekoratör. Jag är 29 år gammal och ogift.

Enligt önskan bilägger jag min fotografi.

Med tacksamhet motseende Edert.värda meddelande,
event, fotografiens återsändande, har jag äran teckna

Med utmärkt högaktning
N. N. (adress).

3 betygsavskrifter,
1 fotografi.                                  

PLATSER INOM HANTVERK OCH DIVERSE ARBETSYRKEN.

<i>Ansökningar om lärlingsplatser.</i>

Örebro den ......

Herr Skräddaremästaren K. J. Larsson.
Kumla.

Med stöd av våra mångåriga affärsförbindelser tillåter
jag mig härmed fråga, om Herr Skräddaremästaren skulle
vilja från början av instundande höst såsom lärling antaga
min son, Karl August, som är född den .... och med denna
termin avslutar sin folkskolekurs.

Gossen har under sin skolgång visat sig flitig och ordentlig, 
ehuru mindre fallen för boken, samt är i övrigt frisk,
stark och välartad. Då hans håg synes stå till praktiska
sysslor och han dessutom, som jag trott mig finna, är för
sin ålder ovanligt händig, hyser jag förhoppning, att han
under god vård med tiden skall kunna bliva en duktig
hantverkare. Det skulle därför vara mig en stor glädje, om
Herr Skräddaremästaren ville taga honom i sitt hägn och
åtaga sig hans utbildning under de första, för hela hans
framtid så viktiga läroåren. Den första tiden, exempelvis
2 månader, kunde ju i så fall betraktas såsom prövotid,
varunder det väl lär visa sig, om gossen lämpar sig för
yrket eller icke.

Tacksam för benäget svar härå, beder jag, i händelse
detta utfaller gynnsamt, få återkomma längre fram för
överenskommelse om anställningsvillkor m. m.

Högaktningsfullt
N. N.

Måshult den ..........

Herr Skräddaremästare K. B. Berggren.
Kalmar.

I anledning av annons i Kalmartidningen Barometern
får jag härmed anmäla mig som sökande till den i annonsen
omnämnda platsen såsom skräddarelärling hos Eder.

Jag är 15 år, har god folkskoleunderbyggnad och lust för
skrädderiyrket samt min faders tillstånd att ägna mig däråt.

I händelse härå reflekteras, vore jag tacksam för benäget
skyndsamt svar, om möjligt före den 24 dennes, då min
fader bar ärende in till staden och tillfället därför vore lägligt
för personligt besök i hans sällskap.

Högaktningsfullt
Gösta Grönstedt.
Adr. Brogården.

<i>Ansökan om plats som snickaregesäll.</i>

Gävle den .........

Herr Fabrikör J. V. Erikson.
Hudiksvall.

Då jag erhållit kännedom om att plats för duglig
snickeriarbetare finnes vid Eder snickerifabrik, tager jag mig
härmed friheten söka anställning hos Eder.

Jag är 26 år gammal, exercisfri, frisk och stark samt
absolut nykter. Min första utbildning i yrket erhöll jag hos
snickaremästaren G. F. Larsson i Sundsvall, hos vilken
jag dels såsom lärling och dels såsom gesäll var anställd
under sammanlagt 4 år. Efter att sedermera en kortare
tid ha arbetat hos snickaremästaren P. Löfberg i samma
stad erhöll jag hösten 1906 anställning såsom förste gesäll
hos snickerifinnan Lundgren & Karlsson härstädes, vilken
plats jag fortfarande innehar, men inom den närmaste 
tiden måste frånträda på grund av att firman trätt i likvidation 
och rörelsen kommer att nedläggas. Då sistnämnda
firma haft möbeltillverkning till sin specialitet, är jag
särskilt hemma i allt vad till denna bransch hör och fullt
kunnig i uppgörande av möbelritningar. Under flera år har
jag dessutom flitigt begagnat mig av undervisningen vid
tekniska aftonskolor.

Betygsavskrifter bifogas.

I avvaktan på gynnsamt svar å denna min ansökan,
tecknar jag

Högaktningsfullt
K. Bergman.
Strandgatan 60 III.

<i>Ansökan om plats som verkmästare vid fabrik.</i>

Offert under
»Verkmästare 1909».

Örebro den ......

S. H. T.

Härmed tillåter jag mig söka den i Dagens Nyheter för
den .... annonserade platsen såsom verkmästare vid
mekanisk verkstad.

Rörande mina förutsättningar för platsen i fråga ber
jag få anföra följande. Efter genomgången folkskolekurs
kom jag år .... i lära hos smidesmästaren N. N. i Arboga,
där jag efter lärlingstidens utgång kvarstannade i 3 år
såsom gesäll och erhöll en grundlig utbildning i yrket.
Sedermera har jag under ett tiotal år haft arbete såsom
maskinarbetare och reparatör vid flera större mekaniska
verkstäder och innehar f. n. sedan 1 1/3 år tillbaka anställning
såsom förman vid Ludvig Bejers mek. verkstad härstädes.
På denna plats har jag haft god övning i att uppgöra
kostnadsförslag och enklare ritningar samt att leda och fördela
arbetet. Jag vågar därför anse mig fullt kompetent för
den sökta befattningen och åberopar till stöd härför
närslutna betygsavskrifter.

Beträffande mina personliga förhållanden ber jag få
nämna, att jag är 36 år gammal, gift och har 3 barn.

Högaktningsfullt
L. P. Gustafsson.
Storgatan 20 (Person, I tr.)

<i>Ansökan om plats som uppasserska.</i>

Visby den ......

Herr Källaremästaren F. Gustafsson.
Köping.

Härmed tager jag mig friheten söka den i Sveriges
Restauranttidning ledigannonserade platsen såsom
uppasserska å Stadshotellet i Köping.

Jag är 24 år gammal och har, såsom av närslutna
betygsavskrifter synes, i 6 år innehaft anställning såsom
matsals- och kaféuppasserska å större restauranter, varför jag torde
få anse mig fullt kunnig i yrket. F. n. är jag anställd
såsom kaféuppasserska å D. B. V:s sommarrestaurang
härstädes, vilken befattning upphör med restaurangens
stängande vid säsongens slut den sista i denna månad.

Fotografi bifogas enligt önskan, och vore jag tacksam 
för dess återsändande, i händelse min ansökan ej vinner
avseende, för vilket ändamål porto bifogas.

Högaktningsfullt
Lilly Berg.
Adr. Tranhusgatan 5.

PLATSER I HEMMET.
<i>Ansökan om plats som husföreståndarinna.</i>

Täby den ........

Svar till »Hemtrevnad».

I förhoppning att äga de av Eder fordrade personliga
förutsättningarna ber jag härmed få söka den i Stockholms
Dagblad n:r 60 annonserade platsen som husföreståndarinna.

Jag är prästdotter, ogift, 40 år gammal, har s. k. högre
elementarskolebildning, är mycket musikintresserad samt
spelar piano och sjunger till husbehov. Både i mitt föräldrahem 
och sedermera såsom husföreståndarinna sedan ett
tiotal år tillbaka hos min broder, som emellertid till hösten
skall träda i äktenskap, har jag haft tillfälle att sätta mig in
i en värdinnas kall och alla slags husliga sysslor. Om jag
tillägger, att jag har ett jämnt och glatt lynne, torde jag
ha uppgivit mina huvudsakliga meriter.

Med närmare personliga upplysningar och insändande
av fotografi skall det vara mig ett nöje att stå namngiven
adressat till tjänst.

Eventuellt svar härå torde benäget sändas under
ovanstående adress.

Högaktningsfullt
Nanny Ekholm.

<i>Ansökan om plats som husmoders biträde</i> (<i>att »gå frun till handa»</i>).

Ektorp, Mossebo, den ....

Fru Anna Nordström.
Husbyholm.

Den i senaste nummer av »Idun» annonserade platsen
att »gå frun till handa» ber jag härmed få söka, i förhoppning 
att kunna fyllande i annonsen uppställda fordringarna.

Jag är 20 år, har genomgått högre elementarskola för
flickor och sedermera vistats i mitt föräldrahem härstädes
— min far är kommissionslantmätare — där jag deltagit
i alla förefallande husliga göromål, av vilka jag också är
mycket road. Jag tror mig därför kunna säga, att jag är
väl hemmastadd i de sysslor, som förekomma i ett lantligt
hushåll. För övrigt har jag ett glatt och jämnt lynne,
sysslar något litet med musik och sång och är mycket
barnkär.

Jag vore tacksam, om fru Nordström åtminstone på
försök ville antaga mig och i så fall underrätta om
lönevillkor och tid för platsens tillträdande.

Hög aktningsfullt
Lilly Sandberg.

<i>Ansökan om plats som ensamjungfru.</i>

Uppsala den ......

Svar under »Ensamjungfru».

Härmed ber jag få söka den i Stockholms Dagblad för
den 4 dennes annonserade platsen som ensamjungfru, då
jag tror mig kunna fylla de fordringar, som i annonsen
ställas på den sökande.

Jag har under 20 års tid haft liknande platser och
medsänder avskrifter av mina betyg, som visa, att jag stannat
länge på varje plats och utfört mina sysslor till mina
matmödrars belåtenhet. Min nuvarande matmoder, fru Maria
Larsson, har dessutom haft vänligheten lova, att i brev
lämna vidare upplysningar, om så önskas. Orsaken till
att jag nu lämnar hennes tjänst är, att hon inom kort skall
flytta till sin dotter och måg och därför icke längre
behöver mig.

Jag vore tacksam för svar med uppgift om lön snarast
möjligt under nedanstående adress.

Högaktningsfullt
Anna Brogren.
(Adress).

<b>Ansökningar till myndigheter.</b>

Till
Distriktsförvaltningen vid Första distriktet av Statens
Järnvägar.

Härmed tillåter jag mig vördsamt anmäla mig som
sökande till en stationskarlsbefattning vid Statens
järnvägsstation i Stockholm och bifogar för detta ändamål
frejde- och läkarebetyg, samt bestyrkta avskrifter av betyg över
avlagd under officersexamen, avskedspass och
rekommendationsbetyg från batterichefen, Kaptenen m. m. F.
Lundblad.

Stockholm den 3 augusti 1910.
Arvid Lantz.
Adr. Tuleg. 80, 1 tr. ö. g.

Till
Herr Postdirektören i Stockholm.

Härmed får jag vördsamt anhålla att bliva antagen till
extra postbetjänt inom Stockholms postdistrikt, och
bifogar jag till stöd för denna min ansökan frejde- och
läkarebetyg samt i bestyrkta avskrifter avgångsbetyg från
folkskola och intyg över av mig vid Stockholms Centralpostkontor 
fullgjord sex månaders tjänstgöring såsom
postbetjäntsaspirant (ävensom tjänstgöringsbetyg från förut
innehavda anställningar).

Stockholm den ........
Carl Johan Fredriksson.
Adr. Frejgatan 40, 1 tr.

Till
Skolrådet i Malmö S:t Pauli församling.

Härmed får jag vördsamt anmäla mig som sökande till
den ledigförklarande befattningen såsom skolköksföreståndarinna 
vid Malmö S:t Pauli församlings folkskola,
och bifogar jag till stöd för denna min ansökan frejde- och
läkarebetyg samt i bestyrkta avskrifter avgångsbetyg från
Landqvistska Flickskolan i Stockholm och Husmoderskolan 
i Uppsala.

Malmö den ......
Anna Sundberg.
Adr. Backgatan 10.

Till
Överståthållareämbetet för Polisärenden.

Härmed får jag vördsamt anhålla att bliva antagen till
extra polisbetjänt vid Stockholms poliskår och bifogar
o. s. v.

<b>Förmyndares (målsmans) tillstånd för omyndig
att taga (lämna) anställning.</b>

Att min myndling (son, dotter) N. N. äger mitt tillstånd
att söka och antaga (uppsäga och lämna sin innehavande):
anställning såsom ...... (hos herrar N. N. & C:o), får jag,
i egenskap av hans (hennes) förmyndare  (målsman),
härmed intyga.

Stockholm den .....
N. N.

Bevittnas:                                                  
N. N. <tab>N. N.

</chapter>
<chapter name="Meritförteckningar samt tjänste-, tjänstgörings- och arbetsbetyg">
<h3>Meritförteckningar samt tjänste-, tjänstgörings- och arbetsbetyg.</h3>

<b>Meritförteckningar.</b>

Såsom förut (sid. 17 o. f.) nämnts, pläga sökande till
enskilda platser eller lägre befattningar hos det allmänna i
själva ansökningen inrycka en kort förteckning över sina
eventuella examens- och tjänstemeriter (se sid. 53),
varemot vid ansökningar till andra allmänna befattningar
särskild meritförteckning bör fogas. På meritförteckningen
av det förra slaget äro prov lämnade i avd. platsansökningar;
här meddelas ett exempel på det senare slaget
meritförteckningar.

<i>Meritförteckning</i>.

Undertecknad, som är född den .... och den ....
erhöll avgångsbetyg från femte klassen av Växjö pedagogi,
antogs den ...... till skrivbiträde vid A. (t. ex. Hörby)
länsmansdistrikts kontor, varest jag alltsedan tjänstgjort
och fortfarande tjänstgör, avlade s. k. länsmansexamen den
.... samt blev den .... av länsstyrelsen antagen till e. o.
kanslist vid landskansliet i Växjö.

Under min tjänstgöring vid landsstaten inom Växiö län
har jag av Konungens Befallningshavande erhållit följande
förordnanden att uppehålla kronolänsmansbefattningen:
<tab>år 1906 under tiden 1 juni—1 augusti inom A.
länsmansdistrikt, och under tiden 1—15 november inom B. distrikt;
<tab>år 1907 under tiden 1 mars—1 juni inom A.
länsmansdistrikt;
<tab>eller tillhopa under 4 månader och 23 dagar.

Dessutom har jag under tiden 1 augusti—1 september
på förordnande uppehållit kanslistbefattning vid Växjö
landskansli.

Till bestyrkande av ovan åberopade meriter bifogas
examens- och tjänstgöringsbetyg i vidimerade avskrifter.

Ort den ........
<tab>N. N.

<b>Tjänstebetyg (för tjänare).</b>

STÄDJOBEVIS (FÖR DAGSTADDA TJÄNARE).

Drängen Per Fredrik Karlsson, som denna dag till mig
avlämnat orlovssedel från sin förre husbonde, hemmansägaren 
Lars Nilsson i Nyckelbo, har av mig städslats för
ett års tjänst från och med den 24 nästkommande oktober
till den 24 oktober 1911 samt i städjepenning emottagit
tio kronor, och skall han, för tjänstetiden åtnjuta, förutom
sund och närande kost samt husrum, en kontant lön av
tvåhundra (200) kronor.

Åsgård den 15 juli 1910.
Karl Gustafsson.
Hemmansägare.

Ynglingen N. N. har denna dag, med sin målsmans
(förmyndares) skriftligt avgivna samtycke, hos mig städslats
såsom dränggosse för ett års tjänst o. s. v.

ORLOVSSEDLAR ELLER TJÄNSTEBETYG.<footnote>Dessa formulär kunna användas vid utfärdandet såväl
av orlovssedlar för lagstadda som av tjänstebetyg för icke
lagstadda tjänare. </footnote>

Drängen Karl Johan Frisk, som varit i min tjänst å
nedannämnda egendom från den 24 oktober 1905 till denna
dag samt den 24 nästkommande oktober på egen begäran
varder från sin tjänst fri, lämnas härmed det vitsord, att
han under sin tjänstetid uppfört sig ärligt och nyktert,
varit flitig, villig och pålitlig, är skicklig i att snickra och
smida samt till min fulla belåtenhet utfört förelagt arbete,
vadan han härmed till det bästa rekommenderas.

Bolby i Lekeberga socken den 3 augusti 1910.

Anders Andersson.
Hemmansägare.

Tjänarinnan Anna Maria Qvist, som varit i min tjänst
(såsom ensamjungfru, husjungfru, koksa, barnjungfru etc.)
sedan den 24 oktober 1906, har under denna tid uppfört
sig ärligt och troget, ådagalagt ett hövligt och städat sätt
samt goda seder (men i sitt levnadssätt varit mindre
ordentlig), visat pålitlighet, duglighet och raskhet i sina
sysslor (visat duglighet och pålitlighet i sina sysslor, men varit
mindre rask i deras utförande) samt är kunnig i enklare
matlagning och övriga i ett hus förefallande göromål,
vadan hon, som den 24 nästkommande oktober (denna dag) 
på egen begäran varder från sin tjänst fri, (med ovan
angivna inskränkningar) härmed till det bästa rekommenderas.

Hammarskog i Botkyrka socken den 6 augusti 1910.

Amelie Svensson.
född Berg.

Förestående orlovssedel är av min hustru med min
vetskap och mitt samtycke utfärdad.

Hammarskog som ovan.
P. J. Svensson.
Hemmansägare.

AVSKEDSBETYG (FÖR LAGSTADDA TJÄNARE).

Att Drängen Karl Johan Frisk, som den 3 nästlidna
augusti av mig erhöll orlovssedel, jämväl sedermera uppfört
sig ärligt, troget och nyktert samt skött sin tjänst till min
fulla belåtenhet, intygas.

Bolby den 24 oktober 1910.
Anders Andersson.
Hemmansägare.

Att tjänarinnan Anna Maria Qvist, som den 6 nästlidna
augusti av mig erhöll orlovssedel, jämväl sedermera
uppfört sig ärligt och troget, varit oklanderlig i sina seder samt
till min fulla belåtenhet utfört sina sysslor, intygas

Hammarskog den 24 oktober 1910
Amelie Svensson,
född Berg.

<b>Tjänstgörings- och arbetsbetyg.</b><footnote>Med arbetsbetyg avses här betyg, som av arbetsgivare
utfärdas för kroppsarbetare; om arbetsbetyg av pastor, se sid. 17
samt »prästbetyg» i avd. affärs- och rättshandlingar.</footnote>

BETYG FÖR KONTORISTER, MAGASINSBOKHÅLLARE M. FL.

Att Herr Johan Fredrik Larson, som sedan den 1 mars
1906 varit såsom kontorsbiträde anställd i en av
undertecknad härstädes idkad engrosaffär inom vitvarubranschen,
(varit hos undertecknad anställd såsom magasinsbokhållare,
o. s. v.) och nedanskrivna dag på egen begäran
frånträder samma befattning i denna sin tjänst, vari hans
huvudsakliga göromål bestått i ... (t. ex.: korrespondens
samt förande av dagbok etc; mottagande, emballering,
försändning och förtullning av varor samt förande av
lagerboken, o. s. v.), ådagalagt plikttrohet, nit,
ordningssinne, god arbetsförmåga, grundliga kunskaper samt stor
duglighet i alla till tjänsten hörande göromål (ävensom att
Herr Larson vid de mångfaldiga tillfällen, då han för
firmans räkning uppburit större eller mindre penningbelopp,
jämväl vid dylika uppdrags utförande visat den största
redbarhet och samvetsgrannhet), är det mig ett nöje att
härmed intyga, på sannna gång jag honom till det bästa
rekommenderar.

Stockholm den 21 augusti 1910
P. F. Bring.

BETYG FÖR AFFÄRSBITRÄDEN.

Att Fröken Klara Levy, som sedan den 1 april 1907 varit
anställd såsom, biträde (expedit etc.) i den av undertecknad
härstädes under firma Anna Petterssons Eftr. idkade
herrekiperingsaffären, under denna sin tjänstgöring ådagalagt
plikttrohet, ordningssinne, smak och arrangeringsförmåga,
gott sätt mot kunderna och stor förmåga som säljare samt
fullständig kännedom om allt vad till branschen hör,
intygas härmed, då Fröken Levy på egen begäran lämnar
sin befattning.

Arvika den ........

Svea Norman.

BETYG FÖR FÖRMÄN, ARBETARE, (ARBETERSKOR), LÄRLINGAR OCH SPRINGGOSSAR.

Att Herr Johan Samuel Bergman, vilken under tiden
från den .... till den .... varit anställd såsom
arbetsförman vid det av undertecknad i egenskap av ansvarig
byggmästare ledda uppförandet från grund till tak av 
nybyggnaden å tomten n:r 0 i kvarteret Lärkan, med
adressnummer 000 vid Valhallavägen i Stockholms stad, härvid
ådagalagt stor duglighet och ordentlighet, gott sätt i sitt
förhållande till arbetarna samt den största plikttrohet,
redlighet och samvetsgrannhet, intygas.

Stockholm den ......

N. N.
Byggmästare.

Att Skrädderiarbetaren N. N., som sedan den .. hos
undertecknad innehaft kondition, vilken han denna dag
på egen begäran lämnar, därunder visat sig duglig,
ordentlig, nykter, flitig och rask i sitt arbete, samt att han är
fullt kunnig i (såväl provning och tillskärning som) sömnad
av alla slags enklare (och finare) manskläder, intygas

Hörby den ......
N. N.
Skräddaremästare.

Att strykerskan Fröken Anna Lovisa Larsson, som under
tiden 1 mars—1 september 1907 hos mig genomgått en kurs
i tvättning och strykning, samt sedermera intill denna dag
varit såsom stxykerskebitrade anställd vid min tvätt- och
strykinrättning, St. Badstugatan 30 härstädes, varvid
hon haft tillfälle att deltaga i fintvätt, mangling och
strykning av linne efter de bästa och modernaste metoder,
härunder visat sig plikttrogen, duglig, rask och ordentlig,
samt att Fröken Larsson är fullt kunnig i allt vad till
yrket hör, intygas Stockholm den ....   (Namn).

Ynglingen N. N., som från och med den .. till dato
varit anställd såsom lärling vid undertecknads målare
verkstad härstädes och därunder inhämtat grunderna av yrket
(såsom .....) har under denna sin lärlingstid ådagalagt
plikttrohet, ordningssinne, raskhet, flit, fallenliet för yrket
och god yrkesskicklighet, varför han härmed till det bästa
rekommenderas (och anser jag honom i följd härav fullt
duglig att, efter avlagt prov, såsom gesäll utöva målareyrket 
och rekommenderar honom till det bästa). Örebro
den .... (Namn).

På begäran intygas härmed, att ynglingen N. N., som
under tiden ...... varit anställd såsom springgosse i
undertecknads speceri- & viktualiehandel, Kungsgatan 60
harst., härunder ådagalagt plikttrohet, ordningssinne,
raskhet, flit och ett gott uppförande, varför han härmed till
det bästa rekommenderas. (Ort och dag, namn).

</chapter>
<chapter name="Privatbrev">
<h3>Privatbrev.</h3>

Vi meddela i denna avdelning prov dels å ren privatkorrespondens 
i ekonomiska, och sociala angelägenheter.<footnote>Prof å <i>affärsbrev</i> (t. ex. till leverantörer, kommissionärer
etc.) av enskilda personer, se avd. affärsbrev. — Jfr avd. platsansökningar.</footnote>
Dock lämna vi i detta alldeles å sido den intimare
korrespondensen, t. ex. kärleksbrev, brev mellan föräldrar och
barn o. s. v. — Se i övrigt avd. allmänna råd och anvisningar.

<b>Privatkorrespondens i ekonomiska och sociala angelägenheter.</b>

LÅNE- OCH BORGENSTRANSAKTIONER.

Örebro den 1 april 1910.

Herr Grosshandlaren Jolin Carlson,
Stockholm.

Den välvilja, varmed Herr Grosshandlaren omfattat
mig såväl under min anställning i Herr Grosshandlarens
affär som sedermera under mina besök såsom reseombud
för firman Moritz Meijer, giver mig mod att vända mig till
Herr Grosshandlaren i en angelägenhet av största vikt för
min framtid.


Jag har nämligen av en skolkamrat och vän,
stationsskrivaren N. N. vid Ousby järnvägsstation, gjorts
uppmärksam på att Ousby stationssamhälle helt säkert skulle
vara en synnerligen lämplig plats för startande av en
välsorterad diversehandel, en åsikt som jag efter besök på
platsen även delar. Samhället har en befolkning på c:a
000 personer, stadd i stadig tillväxt, samt är omgivet av
en rik och tätt befolkad slättbyggd. Härtill kommer, att
den enda affär inom branschen, som f.n. finnes på platsen,
i följd av bristande kapital och dålig skötsel befinner sig i
lägervall.

För att med utsikt till framgång kunna grunda en dylik
affär kräves emellertid, enligt mina beräkningar i när
slutna tablå, ett förlagskapital av 0000 kronor, vilket med
5000 kronor överskjuter mina besparingar. Jag tillåter
mig därför vördsamt fråga, om Herr Grosshandlaren, som
känner min redliga strävan att genom arbete och sparsamhet 
komma mig fram i världen, skulle vara villig att såsom
förläggare försträcka mig nämnda kapital, 5,000 kronor,
mot ränta och förlagsprovision efter överenskommelse.
Såsom säkerhet är jag i tillfälle erbjuda proprieborgen av min
svåger, handlanden N. N. i X., senast taxerad till 000 kronor.

Tacksam för godhetsfullt svar härå, anhåller jag att, i
händelse detta utfaller gynnsamt, få vid personligt besök å
tid, som Herr Grosshandlaren behagade bestämma,
närmare utveckla mina planer.

Med utmärkt högaktning
Johan A. Lundberg.

Västervik den ..........

Bäste Farbror!
På det hjärtligaste ber jag få tacka för Farbrors vänliga
brev med lyckönskningar till min avlagda realskoleexamen
och för det intresse Farbror däri uttalat för min framtid.
Tanken på denna är också vad som f. n. mest av allt
sysselsätter mig — och sätter mig myror i huvudet, och i detta
mitt bryderi vågar jag vända mig till Farbror, såsom den
som står mig närmast i livet, med begäran om hjälp i både
råd och dåd.

Som Farbror känner, har min håg alltid stått till det
praktiska livet, och särskilt hyser jag stor lust för
köpmansyrket. I hopp att håg och fallenhet följas åt, har jag
därför tänkt försöka min lycka på denna bana, men för framgång
därå torde åtminstone några teoretiska fackkunskaper 
vara en nödvändig förutsättning. Min livliga önskan
är också att kunna genomgå en ettårig kurs vid härvarande 
handelsskola, och det är för att kunna realisera denna
plan som jag ber att få taga Farbrors godhet i anspråk.
Jag beräknar kostnaderna för en sådan kurs i allt som allt,
till 1.000 kronor, och jag behöver väl knappast säga, att
jag skulle stanna i den största tacksamhetsskuld, om
Farbror — förutsatt att mina framtidsplaner i övrigt vinna
Farbrors gillande — skulle vilja genom sin borgen å ett
banklån vara mig behjälplig att anskaffa detta belopp.

Enligt de upplysningar jag inhämtat, skulle det icke möta
några svårigheter att i X. Bank härstädes erhålla ett s. k
kapprockslån å sagda summa mot 0 procent ränta och
endast 00 kronors avbetalning pr halvår, i händelse jag kan
anskaffa tvenne vederhäftiga borgesman. Såsom
medborgesman hyser jag grundad förhoppning att kunna
erhålla handlanden Lars Viberg härstädes, hos vilken jag
har löfte att efter genomgången kurs vinna anställning.

I hopp att min här framställda bön skall vinna Farbrors
behjärtande, ber jag få försäkra Farbror om min redliga
vilja att genom flit, gott uppförande och ärlig strävan söka
motsvara Farbrors förtroende.

Med hjärtliga hälsningar till Farbror och kusinerna

Farbrors tillgivne
Arvid.

Ort den ......

Herr N. N.
Stockholm.

Härmed ber jag få översända upplupen ränta för
nästlidna halvår å min revers av den .... kronor 00,00 (jämte 
kapitalavbetalning, kronor 00,00, tillhopa kronor 00,00)
och anhålles om benäget kvitto härå ävensom om ränte- och 
amorteringsbeloppens avskrivning å skuldebrevet.
Svarsporto bifogas.<footnote>Ej till närstående långivare.</footnote>

Högaktningsfullt
N. N.

B. B.

På grund av flera sammanstötande omständigheter, bland
annat sjukdomsfall i min familj och därav orsakade extra
kostnader, ser jag mig tyvärr ur stånd att å utfäst dag, den
1 nästa oktober, betala min skuld till dig, utan måste bedja
dig ha tålamod ytterligare en månad, eller till den 1
november, då jag punktligt skall sända dig beloppet.

Vännen
X.

Broder!
Sedan jag nu inlöst min i X. Bank belånade revers av
den ..., vara du haft vänligheten teckna borgen, sänder
jag dig härmed den hälft av den makulerade skuldsedeln,
vara ditt namn förekommer, och ber på samma gång att
på det hjärtligaste få tacka dig för god hjälp.

Vännen
Anders.

PRIVATA KRAVBREV.<footnote>Ej å brevkort.</footnote>

Stockholm den ........

Herr N. N.
Göteborg.

Sedan jag den 3 dennes nödgats med kr. 000,00, därav
kapital kr. 000,00 och ränta för ett halvår kr. 00,00 hos
A. B. Tjänstemannabanken härstädes inlösa herr N. N:s
revers av den ..... för vilken vi tecknat solidarisk proprieborgen,
får jag härmed anhålla, att Ni benäget ville snarast
möjligt översända den på Eder belöpande andel av nämnda
summa, eller kronor 000,00, mot kvitto i vederbörlig
ordning samt beloppets avskrivning å reversen. Tillika
anhålles om meddelande, huruvida Ni skulle vara villig att
förena Eder med mig om rättsliga åtgärder mot gäldenären.

Högaktningsfullt
N. N.

Kalmar den ......

Broder!
Som jag i nästa vecka har stora avbränningar, måste jag
bedja dig senast till om tisdag göra upp vårt mellanhavande
från i fjol sommar. Min fordran hos dig utgör, som du
minns, 300 kr. och behöver jag ovillkorligen hela beloppet.
Skulle du ej nu ha summan disponibel, torde du acceptera
och omgående sända mig närslutna växel för diskontering
i Skräddarebanken, men måste jag i så fall bedja dig vara
beredd på att inlösa växeln å förfallodagen. — Hälsningar.

Vännen
Z.

REKOMMENDATIONER OCH REFERENSER.

Stockholm den ......

Herr Direktör F. P. Carlson.
Här.

I förhoppning att de arbeten, jag vid olika tillfällen haft
nöjet utföra för Herr Direktörens räkning, varit till full
belåtenhet, tillåter jag mig härmed framställa en vördsam
anhållan, att Herr Direktören godhetsfullt ville vid
tillfälle hos Herr Grosshandlaren Fr. Ek rekommendera mig
till utförande av inre och yttre måleriarbeten i hans
villabyggnad vid Storängen.

I händelse demia min vördsamma hemställan vinner Herr
Direktörens bifall, skall det för mig bliva en hederssak att 
genom ett väl och raskt utfört arbete jämte moderata pris
motsvara det mig visade förtroendet.

Jag vågar taga mig friheten att om ett par dagar pr
telefon efterhöra Herr Direktörens benägna svar härå.

Högaktningsfullt
P. J. Andersson.
Målaremästare, Odengatan 80 II.

Borås den ......

Herr Grosshandlauden Fritz Bark,
Alingsås.

I tacksam hågkomst av all mig förut av Herr Grosshandlaren 
bevisad välvilja, vågar jag, då jag nu står i begrepp
att söka platsombyte för att om möjligt ernå större
verksamhetskrets och gynnsammare lönevillkor, härmed
framställa en vördsam anhållan om godhetsfullt tillstånd att i
mina platsansökningar såsom referens åberopa Herr
Grosshandlaren. Min anhållan avser icke ekonomiska, utan
uteslutande personliga referenser.

För benäget gynnsamt svar härå skulle jag stanna i största 
tacksamhetsskuld.

Med utmärkt högaktning
Carl Frisk.
Högalidsgatan 3.

Högby den ......

Herr Grosshandlaren N. N.
Växjö.

Då bland sökande till en ledig expeditionsbefattning i
min diverseaffär härstädes även anmält sig herr Johan
Fredrik Larsson från Växjö och denne i sin ansökan
refererat till Eder såsom hans tidigare principal, vore jag, som
särskilt fäst mig vid herr Larssons ansökan, tacksam att
av Eder erhålla närmare upplysningar rörande ifrågavarande 
sökandes personliga egenskaper och förutsättningar
för en dylik plats. Svarsporto bifogas.

Högaktningsfullt
N. N.

Växjö den ......

Herr Handlanden N. N.
Högby.

Till svar å Edert ärade av den 4 dennes med begäran om
närmare upplysningar rörande herr Johan Fredrik Larsson,
som i sin platsansökan till Eder med mitt medgivande
åberopat mig såsom referens, ber jag härmed få meddela
följande:

Herr Larsson, som är utgången ur ett fattigt men
aktningsvärt hem härstädes och redan vid unga år fått lära
sig att sörja för sig själv, har under de sex år han dels såsom
springgosse och dels såsom biträde varit anställd i min
speceriaffär, såväl genom sin affärsduglighet, varom jag
vidare utlåtit mig i för honom utfärdat tjänstgöringsbetyg,
som ock genom sina personliga egenskaper förvärvat mitt
fulla förtroende och gjort sig synnerligen omtyckt ej blott
av mig utan även av hela min kundkrets. Han har under
denna tid ådagalagt ett oklanderligt uppförande och även
visat sig såsom en god son genom att bidraga till sina åldriga
föräldrars underhåll. Jag kan därför på det varmaste
rekommendera honom såsom en dugande och plikttrogen ung
man med god karaktär och de bästa förutsättningar för
köpmansyrket.

Högaktningsfullt
N. N.

<b>Korrespondens i familjeangelägenheter.</b><footnote>Notifikation av förlovningar, lysningar, vigslar, födelser,
dödsfall etc. sker numera i regel genom tidningsannonser, å
vilkas stilisering det torde vara överflödigt att meddela prov.
Aven för tryckta bjudningskort till bröllop användes vanligen
en stereotyp form, vara prov kan erhållas i varje pappershandel.</footnote>

BJUDNINGSBREV M. M.

Brogård den ......

Broder!
Som det om fredag är min hustrus födelsedag, skulle det
vara oss bägge ett stort nöje att få se dig och din Fru på en 
enkel vardagsmiddag i vanlig borgerlig tid, kl. 5 e. m. Idel
gamla vänner och bekanta.

Vännen
Y.

Min hustru och jag få härmed till dig och din Fru
framföra vårt hjärtliga tack för Eder vänliga inbjudan, av
vilken det skall bliva oss ett stort nöje att begagna oss.

För bjudningen till (att såsom marskalk närvara vid)
Eder fröken dotters bröllop får jag på det förbindligaste
tacka, och skall det bliva mig ett stort nöje att begagna
mig därav (men måste jag på samma gång beklaga, att jag
av brådskande göromål är förhindrad begagna mig därav).

Då vi nu äntligen kunna bjuda på det bästa man har
på landet, ett riktigt vackert sommarväder, måste ni sent
omsider uppfylla ert gamla löfte att komma ut och hälsa på
oss i vår lantliga idyll. Vi vänta er alla, stora och små,
och hoppas ni ta riktigt god tid på er. Fatta nu ett raskt
beslut — och hjärtligt välkomna i det gröna! Ungdomen
här räknar redan dagar och timmar, tills de få träffa sina
gamla lekkamrater, och lika otåligt efterlängtande äro ni
av »oss gamla». Vi vänta svar med ja och amen omgående
och sända er våra varmaste hälsningar.

Herr Handlanden N. N.
Bollnäs.

Min hustru och jag bedja härmed att till Eder och Eder
Fru få framföra vårt hjärtliga tack för de angenäma
timmar, vi i fredags hade nöjet tillbringa i Edert hem, och
förena oss i hälsningar till Eder och Eder familj.<footnote>Utanskriften bör i detta fall ställas till: Herr Handlanden
N. N. med Fru. — Till mera obekanta är det dock tillräckligt
att sända visitkort.
</footnote>

Förbindligast
N. N.

Aspås den 4/7 1910.

LYCKÖNSKNINGAR OCH KONDOLEANSER.

Herr Grosshandlaren N. N.

Eksjö.
På den stora högtidsdag som stundar, Eder femtioårsdag, 
förena vi oss alla i de hjärtligaste lyckönskningar, i
viss förhoppning, att den lycka, som varit och är, även skall
förbliva.

Förbindligast.
N. N. med familj

Fru Anna Larsson.

Tillåt mig att på Eder namnsdag förena mig med de
uppvaktandes stora skara och härmed till Eder frambära
mina förbindligaste lyckönskningar.

Eder vördsamme
N. N.

Av tidningarna har jag sett, att Herr Grosshandlaren
hugnats med utnämning till Vasariddare, och är det mig en
kär plikt att härmed till Herr Grosshandlaren frambära
mina vördsamma lyckönskningar till denna välförtjänta
utmärkelse.

Ditt brev med den glada nyheten, att du bland så många
medtävlare erhållit den sökta, förmånliga platsen hos
firman Jordberg & C:o, gladde mig på det högsta, så mycket
mer som befattningen icke blott föder sin man, utan även
är en framtidsplats. På samma gång jag tackar dig för
brevet, lyckönskar jag dig på det hjärtligaste till denna
stora, men välförtjänta framgång. Du har nu satt fötterna 
under eget bord och därmed gjort en början till
bosättningen. Fortsättningen följer — kanske i nästa tidningsnummer! 
Förr eller senare träffas vi alla — eller nästan
alla — hos buntmakaren. Au revoir och många hälsningar. 
<i>Prov på lyckönskningstelegram.</i>

Brudparet (eller: Brudparet Lundberg).
Stora hotellet Örebro.

Blive stundens lycka livets!

Anna. <tab>Karl.
(Eller: familjen Jonsson.)

Av tidningarna har jag sett den stora förlust, som
drabbat dig genom din makes bortgång, och ber jag få betyga
dig mitt varma deltagande i din djupa sorg.

</chapter>
<chapter name="Affärs- och rättshandlingar m. m.">
<h3>Affärs- och rättshandlingar m. m.</h3>
(Alfabetiskt uppställda.)

<b>Avskedsbetyg,</b> se sid 70.
<b>Avskrifter,</b> se vidimation.
<b>Anställningar,</b> se kaution, kontrakt.
<b>Bevittning,</b> se vittnesintyg.

<b>Borgensförbindelser.</b><footnote> Jfr handel, kaution.</footnote>

BORGEN FÖR ARRENDE.

För arrendeavgifternas riktiga utgörande på avtalade
tider samt uppfyllandet av övriga skyldigheter, vilka åligga 
agronomen K,. F. Lang i egenskap av arrendator av fasta
egendomen Bälsta, 1/14 mantal skatte i Solna socken av
Stockholms län, i enlighet med det emellan honom och
godsägaren L. P. Bruno den .... uppgjorda arrendekontrakt,
gå undertecknade, en för bägge och bägge för en, i borgen
såsom för egen skuld (även för den händelse att
arrendator  Lang under arrendetiden skulle med döden avgå,
varda från arrendet skild eller sin egendom till sina
borgenärer avstå), försäkras.   Broby den .....
<table>
<td c>K. J. Karlsson. <td c>N. F. Pettersson.
<td c>Hemmansägare. <td c>Arrendator.
<td c>Broby. <td c>Borga.
</table>
Bevittnas
N. N. <tab><tab>N. N.

BORGENFÖRBINDELSER FÖR FÖRSTRÄCKNING (LÅN<footnote>Dessa borgensförbindelser tecknas å själva skuldebrevet (reversen). </footnote>.

<i>a</i>) <i>Enkel borgen av en person.</i>

För ovanstående förbindelse å ett tusen trehundrasjuttiofem 
(1,375) kronor jämte ränta går undertecknad i borgen.
Göteborg den 4 oktober 1910.

K. P. Lundgren.
Agent.

Agent K. P. Lundgrens egenhändiga namnteckning
intyga undertecknade, på en gång närvarande vittnen
(eller: På en gång närvarande vittnen):
<table>
<td c>Sven Bergman. <td c>S. L- Pettersson.
<td c>Kommissionär, Göteborg. <td c>Handlande, Partilled.
</table>

<i>b</i>) <i>Solidarisk enkel borgen.</i>

För ovanstående förbindelse å tvåtusen (2000) kronor
jämte ränta gå undertecknade, en för bägge och bägge för
en (eller, om löftesmannen äro flera än två: en för alla och
alla för en) i borgen.

Lidköping den 8 mars 1910.
<table><td c>Karl Brattberg. <td c>Lars Joh. Bergman.
<td c>Grosshandlare. <td c>Häradsskrivare.
</table>(Per Krona.
Agent.)

Herrar Karl Brattbergs och Lars Joh. Bergmans (Karl
Brattbergs, Lars Bergmans och Per Kronas) egenhändiga 
namnteckningar intyga undertecknade, på en gång
närvarande vittnen:

N. N. <tab>N. N.

<i>c</i>) <i>Enkel borgen efter huvudtalet.</i>

För ovanstående förbindelser å tvåtusen (2000) kronor
jämte ränta gå undertecknade i borgen.

Stockholm den ....

N. N. <tab>N. N.

(N. N.)
(Namnvittnen.)

<i>d</i>) <i>Proprieborgen av en person.</i>

För ovanstående förbindelse å tvåtusen (2000) kronor
jämte ränta går undertecknad i borgen såsom för egen
skuld.

Stockholm den ....

N. N.
(Namnvittnen.)

<i>e</i>) <i>Solidarisk proprieborgen.</i>

För ovanstående förbindelse å tvåtusen (2000) kronor
jämte ränta gå undertecknade, en för bägge och bägge för
en (en för alla och alla för en), i borgen såsom för egen skuld.

Stockholm den ......

N. N. <tab>N. N.

(N. N.)
(Namnvittnen.)

<i>Anm.</i>  Med ledning av förestående formulär torde
proprieborgensförbindelser efter huvudtalet (av en eller
flera personer) med lätthet kunna avfattas. Man behöver
blott efter ordet »borgen» tillägga: »såsom för egen skuld.»

<i>f</i>) <i>Överborgen eller efterborgen</i> (<i>enkel eller proprie</i>)<i>.</i>

För fullgörandet av den av grosshandlaren K. F. Vinje
(och agent P. T. Karlsson) (såsom för egen skuld) här ovan
tecknade borgensförbindelser går undertecknad (gå
undertecknade, en för bägge och bägge för en, en för alla och.
alla för en) i borgen (såsom för egen skuld). Som ovan.
(Namn, namnvittnen.)

<i>g</i>) <i>Underborgen</i> (<i>enkel eller proprie</i>)<i>.</i>

I händelse ingeniören Ludvig Broms (och amanuensen
Gösta Brofeldt), vilken jamte amanuensen Gösta Brofeldt
(vilka), en för bägge och bägge för en, den 3 nästlidne
augusti ingått borgen såsom för egen skuld för en av
grosshandlaren Anders Abrahamson samma dag till Stockholms
handelsbank eller order utgiven skuldförbindelse å
tiotusen (10.000) kronor jämte ränta, skulle på grund av
nämnda sin borgen nödgas betala hela eller någon del av sagda
belopp med ränta, går undertecknad (gå undertecknade, en
för bägge och bägge för en) i borgen (såsom för egen skuld)
för vad bemälde Ludvig Broms (och Gösta Brofeldt) kan
(kunna) visa sig sålunda hava utbetalt. Göteborg den ....
(N. N.)  <tab>N. N.
(Namn vittnen.)

<b>Delgivningsbevis.</b>

Bestyrkt avskrift av förestående stämning (testamente,
protokollsutdrag, lagsökning etc.) hava vi denna dag
tillställt Herr Jöns Jönsson i Bya, intygas

Arboga den ......
<table>
<td c>N. N. <td c>N. N.
<td c>Stämningsman. <td c>Stämningsman.
</table>

Bestyrkt avskrift av förestående stämning (testamente
etc.) har jag denna dag (i egenskap av ledamot i styrelsen
för Barkaby aktiebolag) emottagit, erkännes

Örebro den ......

Bevittnas:
Sven Karlson.

N. N.
Stämningsman.

<b>Deposition,</b> se kaution.
<b>Fakturor,</b> se räkningar.
<b>Fattigdomsbevis.</b>

Att torparen Per Niklas Lundberg från Solna socken är
så fattig, att han icke kan gälda kostnaderna för Södra
Roslags domsagas häradsrätts protokoll i mål emellan honom,
å ena, och hemmansägaren Gustaf Karlsson i Backa, å
andra sidan, angående fordringsanspråk, intygas

N. N. länsmanskontor den ......

<tab>N. N.<br>
<tab>Kronolänsman.

<b>Firma.</b> <i>Firmaanmälningar,</i> se handel; <i>firmateckningar</i>,
se sid. 22 (jfr handel).
<b>Flyttningsbetyg,</b> se prästbetyg.
<b>Fullmakt.</b><footnote>Jfr prokura.</footnote>

<tab>RÄTTEGÅNGSFULLMAKTER.

Rättegångsfullmakt in blanco för innehavaren eller den
han i sitt ställe förordnar. Ombudets lagliga åtgärder
godkännas.

Hedby den 9 oktober 1910.

<tab>S. P. Karlsson.<br>
<tab>Hemmansägare.

Egenhändiga namnteckningen bevittna undertecknade,
på en gång närvarande vittnen (eller: Bevittnas):

N. N. <tab>N. N.

Fullmakt för advokaten N. N. eller den han i sitt ställe
förordnar att vid samtliga över- och underdomstolar,
exekutionssäten och övriga myndigheter i Sverige
anhängiggöra, utföra och bevaka min talan i mål emot fabrikör N.
N. angående fordringsanspråk (ansvar och skadestånd för
ärekränkning, bättre rätt till fast egendom etc); att jämväl
utom domstolen vid alla tillfällen, då min rätt i denna
sak kan vara i fråga, densamma iakttaga och bevaka; att
uppbära, mottaga och kvittera alla mig uti ifrågavarande
sak tillkommande medel och handlingar: att under
rättegången framställa de ansvarsyrkanden, vartill han kan finna
sig befogad; samt att antaga eller förkasta förlikning eller
ackord. Ombudets lagliga åtgärder godkännas.

<tab>Stockholm den ......<br>
<tab>N.  N.

På en gång närvarande vittnen:
N. N. <tab>N. N.

Fullmakt för kronolänsmannen N. N. eller den han i sitt
ställe förordnar att vid Åkerbo häradsrätt föra min talan
och bevaka min rätt i mål emellan agenten N. N., å ena,
och mig, å andra sidan, angående skadeståndsanspråk.
Ombudets lagliga åtgärder godkännas. (Ort och datum,
namn, namnvittnen.)

Fullmakt för advokaten N. N. eller den han i sitt ställe
förordnar att hos Kungl. Maj:ts och Rikets Svea hovrätt
samt hos Kungl. Maj:t utföra och bevaka min talan i mål
emellan N. N., å ena, och undertecknad, å andra sidan,
angående testamentsklander, godkännande jag vad
ombudet å mina vagnar i denna sak lagligen gör och låter.

<table o>
<td>Ortalanäs den ......
<td>┼┼┼┼<br>┼┼┼┼
<td>(Bröms Nils Nilsson)
</table>

Att hemmansägaren Bröms Nils Nilsson under
förestående fullmakt egenhändigt tecknat sitt bomärke, varefter
undertecknad, Jansson, därunder tecknat hans namn,
intyga vi på en gång närvarande vittnen:

N. P. Ivarsson <tab>J. F. Jansson.






FORMULÄR TILL FULLMAKT I KONKURS.

Fullmakt för kronolänsmannen N. N. eller den han i sitt
ställe förordnar att i skomakaren N. N:s vid Örebro
rådhusrätt anhängiga konkurs bevaka min fordran för
levererade varor å etthundratio (110) kronor 38 öre jämte ränta
lagligen; att såväl vid sakens behandling inför domstolen
som vid sammanträden med borgenärerna utöva min
rösträtt, föra min talan och bevaka min rätt; att antaga eller
förkasta förlikning eller ackord; samt att uppbära och
kvittera den på min fordran belöpande utdelning, godkännande
jag ombudets lagliga åtgärder. (Ort och dag, namn,
namnvittnen.)

DIVERSE FULLMAKTER.

Fullmakt för N. N. att uppbära och kvittera min hos
N.N. på grund av skuldebrev av den .... ägande fordran
å tvåhundra (200) kronor jämte ränta. Ombudets lagliga
åtgärder godkännas. (Ort och dag, namn, namnvittnen.)

Fullmakt för N. N. att hos Kungl. Postverket uppbära
och kvittera alla mig på grund av arvskiftet tillkommande
handlingar, lösören och penningmedel. Ombudets lagliga
åtgärder godkännas. (Ort och dag, namn, namn vittnen.)

Fullmakt för N. N. att å mina vägnar närvara vid såväl
bouppteckning som arvskiftesförrättningar efter min
avlidna moster, änkefru Anna Lovisa Karlsson, född Brun, i
Arboga, att därvid föra min talan och bevaka min rätt, att
å mina vägnar underskriva och godkänna boupptecknings-
och arvskiftesinstrument samt att mottaga, uppbära och
kvittera alla mig på grund av arvskiftet tillkommande
handlingar, lösören och penningmedel. Ombudets lagliga
åtgärder godkännas. (Ort och dag, namn, namnvittnen.)

Fullmakt för N. N. att vid till den .... utlyst
kommunalstämma med Kumla kommuns röstberättigade medlemmar
utöva min rösträtt och föra min talan. Ombudets lagliga
åtgärder godkännas.  (Ort och dag, namn, namnvittnen.)

<b>Förmyndare,</b> se handel, kvitton: jfr sid. 67.
<b>Handel.</b>

ANMÄLAN ENLIGT NÄRINGSFRIHETSFÖRORDNINGEN

(av näringsidkare, som ej är skyldig att föra handelsböcker
och som följaktligen ej får anmäla firma).

Till Överståthållareämbetet.
Med bifogande av utdrag av prästbetyget får jag härmed
anmäla, att jag ämnar här i staden idka handel i bod
(skrädderiyrket etc), och anhålles om bevis över denna min
anmälan.

Stockholm den ....

N. N.
Brahegatan 19.

ANMÄLNINGAR TILL HANDELSREGISTRET.

Till Konungens Befallningshavande i Örebro län. (Till
Magistraten i Örebro.)

Undertecknad Sven Johan Karlsson med hemvist i
Bytorp Kumla socken av Örebro län (i Örebro) får härmed till
handelsregistret anmäla, att jag ämnar i Kumla socken
(här i staden) idka handelsrörelse (fabriksrörelse,
skrädderiyrket) under firma S. Karlsson. Registreringsavgift bifogas.

Bytorp den 1 maj 1910.

Sven J. Karlsson.

Firmateckning: S. Karlsson.
Att Herr S. J. Karlsson egenhändigt såväl underskrivit
förestående anmälan som därå tecknat firman, intyga:
<table><td c>P. J. Nord. <td c>F. Petterson.
<td c>Handlande, Kumla. <td c>Agent, Örebro.
</table>
Till Överståthållareämbetet. (Till Konungens
Befallningshavande i Stockholms län).

Undertecknade, som bägge äga hemvist i Stockholm (av
vilka jag, Bring, äger hemvist i Stockholm och jag, Ling,
äger hemvist i Broby, Danderyds socken av Stockholms

län), få härmed till handelsregistret anmäla, att vi här i
staden (i Danderyds socken) ämna idka handelsrörelse i
bolag under firma J. Bring & C:o. Registreringsavgift
bifogas.

Stockholm den ....

<table><td c>Karl Johan Bring. <td c>Lars Fredrik Ling.
<td c>Götgat. 2. <td c>Hornsgat. 6.
</table>
Firman tecknas af Bring: J. Bring & C:o.
Firman tecknas af Ling: J. Bring & C:o.

Att herrar Karl Johan Bring och Lars Fredrik Ling
egenhändigt såväl underskrivit förestående anmälan som därå
var för sig tecknat firman, intyga: (Namn, titlar,
adresser.)

SAMTYCKE OCH BORGEN AV ÄKTA MAN ELLER
FÖRMYNDARE.
(tecknas å ansökningshandlingen.)

Till min hustrus (sons, dotters, myndlings) förestående
anmälan giver jag mitt samtycke och ikläder mig
ansvarighet för alla de förbindelser, hon (han) i och för rörelsen kan
komma att ingå. Som ovan. (Namn, namnvittnen.)

<b>Inkasso,</b> se transporter.
<b>Kaution.</b>

FORMULÄR TILL KAUTIONSBORGEN.

För den händelse herr Lars Fredrik Larsson skulle
erhålla av honom sökt befattning såsom kassör hos firman. J.
V. Levy & C:o i Stockholm, gå undertecknade, en för bägge
och bägge för en, i borgen såsom för egen skuld för den
betalnings- och redovisningsskyldighet, som (under en tid
av tio år från nedanskrivna dag) kan komma att åligga
bemälde Larsson för av honom såsom innehavare av nämnda
befattning omhänderhavda medel; betygas Stockholm den ...
N. N. <tab>N. N.
(Namnvittnen.)

FORMULÄR TILL KAUTIONSKVITTO.

Att herr K. P. Berg, som enligt oss emellan träffad
muntlig överenskommelse (enligt kontrakt av den ......)
blivit hos min firma C. F. Lundström anställd såsom kassör,
denna dag såsom säkerhet för de medel, han i nämnda sin
egenskap kommer att omhänderhava, hos mig deponerat
ett kontant belopp av tvåtusen (2.000) kronor, vara jag
förbinder mig att halvårsvis i efterskott erlägga ränta efter
sex procent om året, intygas Göteborg den ......
(Namn, namnvittnen.)

KVITTO Å NEDSÄTTNING I TAKA HÄNDER.

Att herr Fredrik Brink till säkerhet för de medel, han
från och med den .... såsom antagen inkasserare hos
firman J. G. Lund & C:o kommer att uppbära och
omhänderhava, hos mig såsom i taka händer deponerat tvenne
aktier n:ris 60 och 61 i N. N. aktiebolag, vardera å
nominellt femhundra (500) kronor, jämte till dem hörande
utdelningskuponger, vilka sistnämnda herr Brink äger att
av mig utbekomma, i den mån utdelning å dem finnes att
lyfta, betygas (Ort och dag, namn, namnvittnen.)

<b>Kontrakt</b> (ang. anställningar).

KONTRAKT ANGÅENDE ANSTÄLLNING SÅSOM
FILIALFÖRESTÅNDARE.

<i>Kontrakt</i>.
Emellan oss undertecknade är denna dag följande avtal
träffat:

Till föreståndare för den filial av min här i staden under
firma F. P. Lund idkade sybehörsaffär i parti och minut,
som jag den 1 nästkommande november har för avsikt att
öppna i Nya Kopparbergs kyrkoby, antager jag härmed för
en tid av tre år, räknat från och med nyssnämnda dag, herr
Karl Gustaf Larsson, vilken hittills varit anställd såsom
förste man i min affär härstädes.


Såsom löneförmåner äger herr Larsson tillgodonjuta, dels
kontant lön av tvåtusen fyrahundra (2.400) kronor per år,
vilken lön utgår i efterskott (förskottsvis) med tvåhundra
(200 kronor) i varje månad, dels tantiem med 00 procent
av filialens årliga nettobehållning, dels ock fri bostad om 3
rum och kök i av mig, Lund, i samband med affärslokalen
därtill förhyrd lägenhet.

Filialföreståndaren äger självständigt leda filialens
affärsrörelse samt verkställa alla i samband därmed stående
rekvisitioner, inkasseringar och utbetalningar.

Filialens affärsrörelse skall drivas under firma F. P.
Lunds filial, vilken firma filialföreståndaren är berättigad
att såsom prokurist teckna, i enlighet med för honom
utfärdad särskild prokurafullmakt.

Det åligger filialföreståndaren att för varje
räkenskapsår, räknat från den ... till den ..., inom tre månader efter
dess utgång hava upprättat och till huvudkontoret
avlämnat fullständigt bokslut ävensom att inom samma tid till
huvudkontoret redovisa och avlämna all den kontanta
nettobehållning, som å filialens affärsrörelse kan hava
uppkommit.

Därest detta kontrakt icke senast sex månader före
kontraktstidens utgång blivit från någondera sidan uppsagt,
skall detsamma anses vara för ytterligare tre år förnyat,
skolande samma uppsägningstid sedermera allt framgent
äga tillämpning. I händelse filialen nedlägges, är dock
filialföreståndaren skyldig att frånträda sin befattning två
månader efter uppsägning, utan rätt för honom att
tillgodonjuta lön eller skadestånd för den del av kontraktstiden,
som efter nämnda tids förlopp tilläventyrs kan återstå.

Med detta kontrakt, varav två exemplar äro upprättade
och utväxlade, förklara vi oss å ömse sidor nöjda.

Linde den 1 mars 1910.
P. F. Lund. <tab>K. G. Larsson.
(Namnvittnen.)

LÄRLINGSKONTRAKT.
Individuella (personliga) avtal mellan arbetsgivare och
kroppsarbetare förekomma numera ganska sällan; i regel
äro de ersatta av kollektiva avtal mellan respektive
organisationer. Undantag från denna regel förekomma dock,
särskilt vid antagande av lärlingar, varför vi här meddela ett
prov å lärlingskontrakt. Dylika kontrakt pläga i särskilda
paragrafer innehålla bestämmelser rörande: ändamålet med
avtalet, tiden för dess giltighet, löneförhållanden,
arbetsgivarens skyldigheter, lärlingens skyldigheter, arbetsgivarens
rättigheter, provanställning, förhållanden vid sjukdomsfall
samt äventyr av kontraktsbrott. Nedanstående
formulering är den vanligen använda:

<i>Kontrakt</i>.
Emellan oss undertecknade, fabrikören John Boman, å
ena, och arbetaren Per Persson i egenskap av målsman för
min omyndige son Gustaf Persson, å andra sidan, är denna
dag följande avtal träffat.

§ 1. Ynglingen Gustaf Persson anställes hos
fabrikören John Boman för att lära snickeriyrket, speciellt
möbelsnickeri.

§ 2. Lärotiden är bestämd till tre (3) år, omfattande
tiden från och med den 1 april 1909 till och med den 31
mars 1912.

§ 3. Avlöningen under lärotiden utgår med tre (3)
kronor i veckan under första halvåret, med undantag av de
två första månaderna, sex (6) kronor i veckan under andra
halvåret, nio (9) kronor i veckan under tredje halvåret,
tolv (12) kronor i veckan under fjärde halvåret, femton
(15) kronor i veckan under femte halvåret och aderton (18)
kronor i veckan under sjätte halvåret vid en daglig
arbetstid av högst nio timmar. Denna avlöning utbetalas till
lärling den sista helgfria dagen i varje vecka, dock med
undantag av en (1) krona per vecka, som blir innestående hos
fabrikören såsom säkerhet för att lärlingen fullgör sina
skyldigheter, och först vid lärotidens slut till honom utbetalas.

§ 4. Fabrikören åligger att själv eller genom duglig
verkmästare giva lärlingen god undervisning i alla till yrket
hörande arbeten och så leda utbildningen, att lärlingen vid
lärotidens slut är i stånd att utföra gesällprov, som av
vederbörande hantverksmästareförening godkännes.

§ 5. Lärlingen får ej användas till husliga eller andra
arbeten utom facket och ej heller till söndags- eller
aftonarbete, som hindrar honom att besöka aftonskola.

§ 6. Fabrikören är skyldig att humant bemöta
lärlingen samt tillse, att lärlingen icke blir orättvist behandlad
eller förledd till dåliga handlingar av verkmästaren eller
gesäller inom fabriken.

§ 7. Lärlingen är skyldig att visa förmän lydnad och
hörsamhet, att villigt, flitigt och efter bästa förmåga
utföra det arbete, som föreskrivits, samt att såväl inom som
utom verkstaden visa hövlighet och aktning mot förmän,
gesäller och kunder.

§ 8. Fabrikören äger rätt att upphäva detta kontrakt
och omedelbart avskeda lärlingen samt att såsom
skadestånd behålla det innestående beloppet av en krona per
vecka, i händelse lärlingen gör sig skyldig till någon av
nedanstående förseelser:

<i>a</i>) stöld, snatteri, bedrägeri eller annan oredlighet, som
är straffbar enligt lag;

<i>b</i>) uppstudsighet eller vägran att efterkomma
fabrikörens eller förmans befallningar i vad yrket angår, såvida
det står i hans förmåga att utföra det;

<i>c</i>) grov vårdslöshet med eld eller verktyg, oaktat
upprepade varningar.

§ 9. De två (2) första månaderna äro bestämda som
prövotid. Vid utgången av denna tidpunkt har fabrikören
rätt att utan uppsägning upphäva kontraktet och avskeda
lärlingen, om denne visat sig sakna nödiga anlag eller eljest
visat sig olämplig för facket. Lärlingen å sin sida äger
jämväl full frihet att vid samma tidpunkt utan anförande
av skäl upphäva kontraktet och lämna anställningen.

§ 10. Sjuknar lärlingen under lärotiden, får han själv
bestrida kostnaderna för läkare- och sjukvård samt
medicin. Varar sjukdomen över två månader, förlänges
lärotiden med den tid, varmed sjukdomstiden överstiger två
månader. Blir lärlingen skadad under arbetet i fabriken,
är fabrikören skyldig att bekosta läkare- och sjukvård samt
medicin för den sjuke. I dylikt fall förlänges icke lärotiden.

§ 11. Brister, fabrikören i fullgörande av sina
skyldigheter enligt detta kontrakt, har lärlingen rätt att lämna
anställningen samt att utbekomma det hos fabrikören
innestående beloppet av avlöningen ävensom en
skadeersättning av tio (10) kronor per månad för den återstående
lärotiden. Brister lärlingen i fullgörande av sina skyldigheter,
äger fabrikören rätt att avskeda honom, dock med
skyldighet, utom i de under § 8 omförmälda fall, att utbetala det
innehållna beloppet av en krona per vecka.

Med förestående kontrakt, av vilket två exemplar äro
upprättade och utväxlade, förklara vi oss å ömse sidor
nöjda.

Stockholm den 20 mars 1910.
<table><td c>John Boman, <td c>Per  Persson,
<td c>fabrikör. <td c>såsom målsman för Gustaf Persson.
</table>
På en gång närvarande vittnen:
N. N. <tab>N. N.

<b>Kvitton.</b><footnote>Jfr kaut'on.</footnote>

KVITTO Å RÄKNINGAR.
För kvitto som tecknas å räkning, kan efter
omständigheterna något av nedanstående formulär användas:
Betalt. Som ovan
N.   N.

Kvitteras.
Stockholm den ....
N. N.

Betalt medelst accept av denna dag per 3 månader.
Örebro den ....
N. N.

Förestående belopp är denna dag till fullo betalt, dels
genom kontant likvid av femtio (50) kronor och dels
medelst accept å etthundrafemtio (150) kronor per 6 månader,
vadan detsamma kvitteras.

Göteborg den ......
N. N.

KVITTO Å SKULDEBREV.

Vid räntebetalningar eller kapitalavbetalningar å
skuldebrev bör gäldenären dels taga särskilt kvitto
(separatkvitto, se nedan) dels ock, särskilt i fråga om <i>löpande</i>
skuldebrev, tillse, att inbetalningen avskrives å själva reversen.
Likaså bör en borgesman, som inlöser den revers, vara
han tecknat borgen, eller betalar den på honom belöpande
andel av det förskrivna beloppet, förvissa sig om att
anteckning härom göres å skuldebrevet. Vi meddela här
några prov på dylika å själva reversen tecknade kvitton:
Räntan betald till den 1 januari 1910.

Stockholm den ......
Borgenärens namn.

Ränta för tiden från och med den 1 januari till och med
den 30 juni 1910 betald med 36 kronor 75 öre.

Stockholm den ......
N. N.

Å förskrivna kapitalet har denna dag av herr N. N.
avbetalats tvåhundra (200) kronor, som härmed kvitteras.

Stockholm den ......
N. N.

I förestående (omstående) skuldsedel förskrivna
kapitalbelopp jämte upplupen ränta, tillhopa åttahundratjugutvå
(822) kronor 75 öre, har denna dag av ene borgesmannen,
herr N. N., till fullo guldits, vadan det härmed kvitteras.

Stockholm den ......
N. N.

Att herr N. N. denna dag med etthundraåttio (180)
kronor till fullo guldit den på honom i egenskap av
löftesman belöpande andel av det i förestående skuldebrev
förskrivna kapitalbelopp jämte ränta, erkännes

Stockholm den ......
N. N.

KVITTO Å HYRESKONTRAKT.

För dylika kvitton kan man nyttja någon av
nedanstående formuleringar:

1/4 års hyra betald till den 1 oktober 1910.
N. N.

Hyran för innevarande års i:a kvartal denna dag erlagd
med tvåhundra (200) kronor, som härmed kvitteras.

Stockholm den ......
N. N.

Ovan omförmälda hyresbelopp, trehundra (300)  kronor
kvitteras.

Stockholm den ......
N. N.

SEPARATKVITTON VID LIKVIDER.

Av Herr N. N. har jag denna dag emottagit åttio (80)
kronor 75 öre, utgörande ränta för år 1910
(kapitalavbetalning) å ett av honom lånfånget belopp av 00 kronor
enligt skuldebrev av den ........, om vilken räntebetalning
(kapitalavbetalning) anteckning samtidigt gjorts å skuldebrevet.

Stockholm den ......
N. N.

Av Herr N. N. har jag denna dag med etthundra (100)
kronor emottagit full likvid för en till honom levererad
kostym kläder (för levererade tobaksvaror etc.) enligt
räkning av den .........., vilken likvid härmed tacksamt
kvitteras.

Stockholm den ......
N. N.

Av Herr N. N. har jag denna dag (per post) emottagit en
accept av den 3 i denna månad å 100 kronor per 3

månader å dato, utgörande denna accept full likvid för etc. (Ort
och dag, namn.)

Av Herr N. N. emottagit för räkning å kläder kronor
femtio (50) som härmed kvitteras.

Stockholm den ......
N. N.

Av Herrar Börjeson & C:o har jag denna dag uppburit
femtio (50) kronor, utgörande förskott å likviden för
måleriarbete, som jag enligt oss emellan träffat muntligt
avtal (genom kontrakt av den ........) åtagit mig att
under nästinstundande juni månad utföra i firmans
affärslokaler härstädes. (Ort och dag, namn.)

LÖNEKVITTON..

Av Herrar Schuts & C:o har jag denna dag uppburit full
lön för mars månad år 1910, kronor etthundrafemtio (150),
som härmed kvitteras. (Ort och dag, namn.)

Av Herr N. N. har jag denna dag till fullo utbekommit
den mig såsom kontorschef tillkommande kontanta lön
för nästlidna (innevarande) augusti månad, nämligen dels
fast lön 00 kronor och dels tantiem 00 kronor 00 öre eller
tillhopa 000 kronor 00 öre, vilket belopp härmed kvitteras.
(Ort och dag, namn.)

<i>Anm</i>. I allmänna verk och inrättningar kvitteras
lönen i regel medelst blotta namnteckningen på en
avlöningslista. Befullmäktigat ombud kan i dylikt fall kvittera
exempelvis i följande form:

J. F. Lundgren
gm P. G. Karlsson,
enl. fullmakt.

KVITTO (MOTTAGNINGSBEVIS) RÖRANDE
VÄRDEPAPPER.

Av Herr N. N. har jag denna dag till inkasso emottagit
en av N. N. den ...... till innehavaren utfärdad skuldsedel
å 00 kronor jämte ränta, försedd med borgen av N. N
och N. N. (en av Åkerbo häradsrätt den ...... under n:r
00 i 1/3 mantal skatte Bysala n:r 1 beviljad inteckning å
1.000 kronor jämte ränta), vilket härmed under
redovisningsskyldighet erkännes.

Stockholm den ......
N. N.

ERKÄNNANDE AV MOTTAGEN SLUTREDOVISNING
AV FÖRMYNDARE.<footnote>Tecknas å duplettexemplaret av slutredovisningen.</footnote>

Att jag denna dag av min förre förmyndare N. N.
emottagit en med förestående handling likalydande
slutredovisning ävensom samtliga mig enligt densamma
tillkommande handlingar, värdepapper, lösören och kontanta valutor,
erkännes. (Ort och dag, namn).

<b>Lärlingskontrakt,</b> se kontrakt.
<b>Namnvittnen,</b> se vittnesintyg.
<b>Omyndig,</b> se förmyndare.
<b>Platser,</b> se kaution, kontrakt.
<b>Prokura,</b> (jfr sid. 22).

FORMULÄR TILL SKRIFTLIG PROKURA.

Till prokurist för vår firma J. L. Larsson & C:o
härstädes antaga vi härmed kontorschefen herr Anton Lundström,
och skall denna vår fullmakt för prokuristen medföra alla
de befogenheter, som enligt lag tillkomma innehavare av
skriftlig prokura.

Stockholm den ......
J. L. Larsson. <tab>Albert Karlsson.
(Namnvittnen.)

<b>Prästbetyg.</b>

SKRIVELSE MED BEGÄRAN OM  FLYTTNINGSBETYG.

Till Pastorsämbetet i Solna.

Undertecknad, född den .......... samt kyrkoskriven
hos mina föräldrar, lägenhetsägaren N. N. och hans hustru,
å lägenheten Torpet under Boxholms gård, får
härmed vördsamt anhålla om flyttningsbetyg till Maria
församling av Stockholms stad (Danderyds församling av
Stockholms län) ävensom att Pastor ville hava godheten
översända betyget under nedanstående adress. Porto
bifogas.

Vördsammast
Sven Gustaf Adolf Larsson.
Järnarbetare.
Stockholm, Hornsgatan 65 (Randström, ö. g. 1 tr.), den ..

SKRIVELSE MED BEGÄRAN OM ARBETSBETYG.

Till Pastorsämbetet i Malmö St. Pauli församling.
Undertecknad, som är född den ......och skriven i
huset n:r 36 vid Bryggaregatan i Malmö, får härmed, med
bifogande av porto, vördsamt anhålla, att Pastor benäget
ville under nedanstående adress översända arbetsbetyg
för mig, som under de närmaste månaderna kommer att
arbeta vid järnvägsbygge härstädes. Bornby, Bollnäs,
den ........

Karl Gustaf Boman.

SKRIVELSE MED BEGÄRAN OM FREJDBETYG
(UTDRAG AV PRÄSTBETYGET).

Till Pastorsämbetet i Kumla, Örebro län.
Härmed får jag vördsamt anhålla, att Pastor
godhetsfullt ville under nedanstående adress översända frejdbetyg
för mig, avsett att bifogas platsansökan om inträde i
pensionskassa; utdrag av prästbetyg för min son Sven Folke
Gunnar, avsett för inträdesansökan i folkskola. Jag är
född den ........och skriven i Ortvik å Roxholms ägor.
Svarsporto bifogas.

Stockholm den ......
Karl Teofil Byström.
Valhallavägen 100 (Berg, 1 tr.).

<b>Reverser,</b> se skuldebrev.
<b>Revisionsberättelser.</b>

Undertecknade, utsedda att granska föreningen
Enighets begravningsfonds räkenskaper för år 1908 (för tiden
1/11 1907—31/10 1908), få, efter verkställd revidering,
härmed avgiva följande revisionsberättelse:

Fondens behållning den 1/1 1908 (31/10 07) .. kr. 0.000:00.

Inkomster under räkenskapsåret:
<table>
<td>Månadsavgifter . . . <td>000:00<td>
<td>Inträdesavgifter . . . <td>000:00<td>
<td>Reserverade medel . . . <td>000:00<td>
<td>Räntor . . . <td>000:00 <td>= kr. 0.000:00
<td r 2r>—————
</table>
Utgifter under räkenskapsåret:
<table><td>Begravningshjälp till tre sterbhus . . . <td c>kr. <td r>000:00
<td>S:ma kapitalbehållning den 31/12 (31/101908) <td c>» <td r>0.000:00
</table>
Denna behållning är sålunda placerad:
<table><td>I N. N. bank på kapitalräkning <td c>kr. <td r>0.000:00<td>
<td>I N. N. bank på sparkasseräkning  <td c>» <td r>00:00<td>
<td>Lån till N. N. enl. revers . . .   <td c>» <td r>00:00<td>
<td>Hos kassaförvaltaren innestående  <td c>» <td r>00:00 <td>= kr. 0.000:00
<td r 3r>—————
</table>
Av förestående redovisning framgår, att utgifterna
(inkomsterna) under räkenskapsåret överstigit inkomsterna
(utgifterna) med kr. 00:00.

Då revisorerna vid sin granskning funnit
begravningsfondens räkenskaper förda med mycken noggrannhet och
styrkta av vederbörliga verifikationer samt


kassaförvaltaren enligt revisorernas förmenande, vid utförandet av sitt
uppdrag ådagalagt största omsorg och samvetsgrannhet,
få vi härmed tillstyrka, att full ansvarsfrihet beviljas
kassaförvaltaren för det räkenskapsår, revisionen avser.

Stockholm den ......
N. N. <tab>N. N.

<i>Revisionsberättelse</i>.
Undertecknade, som på uppdrag verkställt granskning
av andelsföreningen Idoghets räkenskaper och förvaltning
för tiden i maj 1907—30 april 1908, få härmed avgiva
följande utlåtande däröver.

Revisorerna ha tagit, del av styrelsens protokoll och
granskat föreningens räkenskaper med tillhörande
verifikationer, varvid dessa befunnits förda med mycken noggrannhet.

I den tablå över föreningens verksamhet, som finnes
intagen i styrelseberättelsen, lämnas fullständiga
uppgifter angående inkomster och utgifter, vilka uppgifter
revisorerna funnit överensstämma med räkenskaperna.

Då styrelsen enligt revisorernas mening förvaltat
föreningens angelägenheter med skicklighet och nit, hemställa
vi, att full ansvarsfrihet måtte beviljas styrelsen för det
gångna räkenskapsåret.

Eslöv den ......
N. N. <tab>N. N.

<b>Räkningar.</b>

<i>P. G. Lundström</i>. Skrädderiaffär. Oxtorgsgatan 80,
Stockholm  C.
Allm. tel. 00 00.
Rikstel. 00 00.

Stockholm den ......

Herr Grosshandlaren N. N. <tab>Debet.
<table>
<td c>1910 <td>Maj 4 An kavajkostym <td r>75 <td>—
<td c>» <td>Juli 4 Reparationer <td r>4 <td>50
<td r 3r>—————
<td c><td r>Kronor <td r>79 <td>50
</table>
<i>J. Levin & C:o</i>.
(o. s. v.). <tab>Stockholm den ......
Herr ..............
Odengatan 94

Härmed ha vi nöjet översända faktura å genom ......
benäget rekvirerade varor, för vars belopp vi med netto
kr. 80 bedja bliva krediterade pr ........

Tacksamma för framtida order teckna

Högaktningsfullt
J. Levin & C:o.

An avsänt (bud, järnväg etc.) att betalas pr kassa eller
tre månaders accept.
<table>
<td>Märkt <td><td><td>
<td>...... <td>An ....................... <td>...... <td>......
<td><td r>Kronor <td c>50 <td c>—
<td r 3r>——————
</table>	
Anmärkningar gjorda 8 dagar efter varans emottagande,
godkännas ej. Ränta efter 6 % beräknas efter förfallodagen.

<i>Anm</i>. I räkningsblanketter användas för övrigt en
mångfald olika (tryckta) rubriker, såsom t. ex.: »Räkning för
Herr ...... till (namn, adress, telefoner). Stockholm den
......», »Stockholm den ...... Herr ...... Debet till
(namn, etc.)» »Nota», o. s. v.

<b>Skuldebrev</b> (reverser, skuldsedlar).

LÖPANDE SKULDEBREV AV EN GÄLDENÄR.

Till innehavaren (Handlanden P. J. Kronstrand eller
order) betalar undertecknad vid anfordran (sex månader
efter uppsägning; den 5 april 1911) en summa av
tvåtusentrehundra (2.300) kronor jämte sex procents ränta därå från
denna dag till dess betalning sker. Full valuta bekommen, försäkras

Stockholm den ........
Per Lundberg.
Grosshandlare.


På en gång närvarande vittnen: (eller: grosshandlaren
Per Lundbergs egenhändiga namnteckning intyga
undertecknade, på en gång närvarande:)
<table><td c>N. N. <td c>N. N.
<td c>Agent, Stockholm. <td c>Handlande, Stockholm.
</table>
LÖPANDE SKULDEBREV AV FLERA
SOLIDARISKA GÄLDENÄRER.<footnote>Skola gäldenärerna ansvara endast <i>efter huvudtalet</i>, kan
samma fonnulär användas, blott man utesluter orden: en för
bägge (alla) och bägge (alla) för en.
</footnote>

Till Handlanden P. J. Kronstrand eller order betala
undertecknade, en för bägge och bägge för en (eller, om
gäldenärerna äro flera än två: en för alla och alla för en), tre
månader efter uppsägning en penningsumma stor ett tusen
(1.000) kronor jämte därå löpande sex procents ränta från
denna dag till dess betalning sker. Valuta bekommen.

Stockholm den ......
N. N. <tab>N. N.
(N. N.)

Herrar N. N:s och N. N:s (N. N:s, N. N:s och N. N:s)
egenhändiga namnteckningar intyga undertecknade, på en
gång närvarande vittnen:

N. N. <tab>N. N.

ICKE LÖPANDE SKULDEBREV.

Till Handlanden P. J. Kronstrand betalar undertecknad
(betala undertecknade, en för bägge och bägge för en) vid
anfordran en summa stor femhundra (500) kronor 80 öre
jämte sex och en halv procents ränta därå. Valuta
bekommen. (Ort och dag, namn, namn vittnen.)

INTECKNINGSREVERS.

Till innehavaren betalar jag sex månader efter
uppsägning en lånfången summa stor femtusen (5.000) kronor
jämte sex procents ränta därå från denna dag till dess full
betalning sker; och medgiver jag, att till säkerhet för denna
min förbindelse till såväl kapital som ränta inteckning må
utan mitt vidare hörande erhållas i min fasta egendom
Nedertorp N:r 4, ett mantal skatte i Solna socken av
Stockholms län (N:r 3 i kvarteret Katten, med adressnummer 80
vid Solnagatan, inom Gustaf Vasa församling av
Stockholms stad). Stockholm den ...... (Namn, namnvittnen.)

KÖPESKILLINGSREVERS.

Till N. N. eller order betalar jag sex månader efter
uppsägningen en summa av femtusen (5.000) kronor jämte därå
löpande sex procents ranta från denna dag till dess full
betalning sker; och som nämnda belopp utgör ogulden
köpeskilling för fastigheten N:r 36 i kvarteret Råttan, med
adressnummer 80 vid Snickaregatan, här i staden, medgiver jag,
att till säkerhet för.detta skuldebrevs innehåll inteckning
må tagas i sagda fastighet med den rätt, som tillkommer
ogulden köpeskilling. (Ort och dag, namn, namnvittnen.)

<b>Städjebevis,</b> se sid. 68.
<b>Säkerhet,</b> se kaution.
<b>Tjänare,</b> betyg för, se sid. 68 o. f.
<b>Transporter</b> (överlåtelser).

Vi meddela här nedan några formulär till transport
(överlåtelse) av kontrakt, fullmakter, icke löpande
skuldebrev (löpande gälla utan transport i innehavarens hand),
räkningar etc.<footnote>Överlåtelse (indossement) av växel, se växlar.</footnote>    Transporter  tecknas å själva
originalhandlingen.

Transporteras på agenten N. N. (på herr N. N. eller
order; på innehavaren).

Stockholm den ......
N. N.
(Namnvittnen.)

Förestående köpekontrakt med alla därpå grundade
rättigheter och skyldigheter överlåtes härmed å handlanden
N. N. Stockholm den ....

N. N.
Med ovanstående överlåtelse förklarar jag mig härmed
nöjd, och ikläder jag mig ansvarighet för alla de
skyldigheter, som enligt kontraktet åligga fastighetens köpare.
Som ovan. <tab>N. N.
På en gång närvarande vittnen:
N. N. <tab>N. N.

Transporteras (tills vidare) på advokaten N. N. (eller
order.) Stockholm den ...... (Namn, namn vittnen.)

Transporteras på kommissionären N. N. (eller order)
till inkasso. (Ort och dag, namn, namnvittnen.)

Min fordran på grund av förestående skuldebrev (räkning)
överlåtes på agenten N. N. (Ort och dag, namn, namnvittnen.)

<b>Transsumt,</b> se vidimation.

<b>Uppsägning.</b>

PROV Å UPPSÄGNINGSBEVIS.

Förestående hyreskontrakt är denna dag av herr N. N.
uppsagt, erkännes.
Stockholm den ......
N. N.

Att undertecknade, efter uppdrag av herr N. N,, denna
dag hos herr H. H. uppsagt förestående hyreskontrakt
(förestående skuldebrev till betalning), intygas. (Ort och
dag, namn.)

Att förestående skuldebrev denna dag blivit av herr
N. N. hos mig till betalning uppsagt, erkännes.
Örebro den ......
(Gäldenärens namn.)

<b>Vidimation</b> (se sid. 19. Jfr vittnesintyg).

FORMULÄR TILL VIDIMATIONSINTYG:
Vidimeras ex officio.

N. N.
Kronolänsmau.

Med originalet likalydande, betyga:
N. N. <tab>N. N.

Att förestående fem avskrifter äro med originalen
likalydande, intyga:
N. N. <tab>N. N.

Rätt avskrivet betyda:
N. N. <tab>N. N.

I transsumerade delar rätt avskrivet, betyga:
N. N. <tab>N. N.

Rätt transsumerat, betyga:
N. N. <tab>N. N.

Att förestående handling utgör en ordagrann
översättning av det mig företedda tyska originalet, betygar: (Ort
och dag, namn.)

<b>Vittnesintyg</b><footnote>De namnteckningar, som bevittnas, skola alltid, även om
de skrivas vid olika tillfällen, följa omedelbart under handlingens
text och få sålunda ej skiljas åt genom inskjutna vittnesmeningar.
Jfr borgensförbindelser, handel, skuldebrev, vidimation.</footnote>

PROV Å VITTNFSMENINGAR:

Bevittnas:
N. N. <tab>N. N.

På en gång närvarande vittnen:
N. N. <tab>N. N.

Herr N. N:s egenhändiga namnteckning intyga:
N. N. <tab>N. N.

Herrar N. N:s och N. N:s egenhändiga namnteckningar
intyga undertecknade, på en gång närvarande vittnen:
N. N. <tab>N. N.

Att handlanden Per Gösta Karlsson (grosshandlaren
Fredrik Levi och hans hustru Rosa Fredrika Levi, född
Ruben), vilken (vilka) vi personligen känna, med sunt
och fullt förstånd och av fri vilja förklarat förestående
förordnande innefatta hans (deras) yttersta vilja och
testamente samt egenhändigt undertecknat detsamma, intyga
undertecknade, särskilt anmodade och på en gång
närvarande vittnen.

Stockholm som ovan
N. N. <tab>N. N.

<b>Växlar.</b>

TRASSERAD VÄXEL MED ACCEPT, INDOSSEMENT
OCH KVITTO.

Framsida:
<i>Stockholm den 1 oktober 1910. För kr. 2.375:60.
Tre månader a dato  behagade Ni emot denna sola-växel</i>
(eller-: prima-växel, sekunda icke,)  <i>betala till Herr Johan
Karlgren eller order

Kronor Ett tusen trehundrasjutliofem kr. 60 öre, som i
räkning gälla</i> (för levererade varor enligt avis).

<i>Herr Per Lund. <tab>K. F. Karlsson.</i>
Arboga.

Baksida:
<i>För mig att betala till Herr Fritz Löfgren eller order; valuta
i räkning.

Lindesberg den 12 oktober 1910.
Johan Karlgren.

Order Herr P. Tempelman, valuta bekommen.

Sala den  4 november 1910.
Fritz Löfgren.

Kvitteras.
Arboga den 1 januari 1910.
P. Tempelman.</i>

VÄXEL TILL EGEN ORDER MED ACCEPT OCH
BLANKOINDOSSEMENT,

Framsida:
<i>Stockholm den 4 maj 1910. <tab>För kr. 300:—

Tre månader a dato behagade Ni mot denna sola-växel
betala till mig själv eller order

Kronor Trehundra,

som i räkning gälla.

Herr Frans Frid.  <tab>N.  J. Lundström.</i>
Stockholm ...

Baksida:
<i>N. J. Lundström.

Anm</i>. Accept å växel skrives vanligen tvärs över
texten, 3 à 4 centimeter från radernas början. Ovanför
blankoindossement lämnas ett tomrum av c:a en cm.

<b>Överlåtelser,</b> se transporter, jfr växlar.
<b>Översättningar,</b> se vidimation.
</chapter>
<chapter name="INNEHÅLL.">
<sp>INNEHÅLL</sp>.
<table><td><td r>Sid.
<td><i>Allmänna råd och anvisningar</i> . . . <td r>3
<td><tab>Stil, ortografi och interpunktion . . . <td r>3
<td><tab>Skrivmaterial . . . <td r>4
<td><tab>Brevets form och innehåll . . . <td r>6
<td><tab><tab>Skriftens yttre anordning . . . <td r>6
<td><tab><tab>Handstil m. m. . . . <td r>6
<td><tab><tab>Titulatur; över- och underskrift . . . <td r>7
<td><tab><tab>Personnamn i brev . . . <td r>11
<td><tab><tab>Prov å brevets yttre form . . . <td r>11
<td><tab><tab>Brevets stilisering och innehåll . . . <td r>12
<td><tab>Inlagor till myndigheter och juridiska handlingar . . . <td r>14
<td><tab>Honnörsplats vid namnunderskrifter . . . <td r>17
<td><tab>Bilagor, vidimation och kopiering . . . <td r>17
<td><tab>Svar, svarsporto och portoavdrag . . . <td r>20
<td><tab>Referenser . . . <td r>21
<td><tab>Kaution . . . <td r>21
<td><tab>Firma- och prokurateckning . . . <td r>22
<td><tab>Visitkort . . . <td r>23
<td><tab>Postförsändelser . . . <td r>24
<td><tab><tab>Titulatur och adress i utanskriften . . . <td r>24
<td><tab><tab>Vanliga brev . . . <td r>25
<td><tab><tab>Assurerade försändelser . . . <td r>25
<td><tab><tab>Rekommenderade försändelser . . . <td r>26
<td><tab><tab>Brevkort . . . <td r>26
<td><tab><tab>Kortbrev . . . <td r>27
<td><tab><tab>Postanvisningar . . . <td r>27
<td><tab><tab>Postförskott (efterkrav) . . . <td r>28
<td><tab><tab>Paket . . . <td r>28
<td><tab><tab>Korsband . . . <td r>28
<td><tab><tab>Poste Restante . . . <td r>30
<td><tab><tab>Frankering och frimärkning . . . <td r>31
<td><tab><tab>Reklamation . . . <td r>31
<td><tab><tab>Returnering . . . <td r>31
<td><tab><tab>Prov å utanskrifter . . . <td r>32
<td><tab>Telegram . . . <td r>34
<td><tab>Förkortningar, handelstermer och främmande ord . . . <td r>35
<td><i>Affärsbrev och affärsmeddelanden</i> . . . <td r>38
<td><tab>Affärsbrev . . . <td r>38
<td><tab><tab>Cirkulärbrev . . . <td r>39
<td><tab><tab>Offertbrev . . . <td r>4
<td><tab><tab>Orderbrev och förfrågningar . . . <td r>42
<td><tab><tab>Avisbrev . . . <td r>44
<td><tab><tab>Anmaningsbrev (kravbrev) . . . <td r>45
<td><tab><tab>Brev med anhållan om betalningsanstånd . . . <td r>47
<td><tab><tab>Brev med klagomål och ursäkter . . . <td r>47
<td><tab>Affärsmeddelanden till allmänheten . . . <td r>48
<td><i>Platsansökningar</i> . . . <td r>52
<td><tab>Ansökningar till enskilda personer, firmor eller bolag . . . <td r>53
<td><tab><tab>Bank, kontors- och lagerplatser . . . <td r>53
<td><tab><tab>Resandeplatser och agenturer . . . <td r>57
<td><tab><tab>Butiksplatser . . . <td r>59
<td><tab><tab>Platser inom hantverk och diverse arbetsyrken . . . <td r>60
<td><tab><tab>Platser i hemmet . . . <td r>64
<td><tab>Ansökningar till myndigheter . . . <td r>66
<td><tab>Förmyndares (målsmans) tillstånd att taga (lämna) anställning . . . <td r>67
<td><i>Meritförteckningar samt tjänste-, tjänstgörings- och arbetsbetyg</i> <td r>67
<td><tab>Meritförteckningar . . . <td r>67
<td><tab>Tjänstebetyg (för tjänare) . . . <td r>68
<td><tab>Tjänstgörings- och arbetsbetyg . . . <td r>70
<td><i>Privatbrev</i> . . . <td r>73
<td><tab>Privatkorrespondens i ekonomiska och sociala angelägenheter . . . <td r>73
<td><tab><tab>Låne- och borgenstransaktioner . . . <td r>73
<td><tab><tab>Privata kravbrev . . . <td r>76
<td><tab><tab>Rekommendationer och referenser . . . <td r>77
<td><tab>Korrespondens i familjeangelägenheter . . . <td r>79
<td><tab><tab>Bjudningsbrev m. m. . . . <td r>79
<td><tab><tab>Lyckönskningar och kondoleanser . . . <td r>81
<td><i>Affärs- och rättshandlingar m. m.</i> (alfabetiskt uppställda) . . . <td r>82
</table>
</chapter>


