GYLLENE ORD

SENTENSER OCH MAXIMER
TILL SJÄLENS OCH SINNETS FÖRÄDLING

SAMLADE
FRÅN
FLERE HUNDRA IN- OCH UTLÄNDSKA FÖRFATTARE

AF
VICTOR E. LENNSTRAND

STOCKHOLM
C. E. FRITZES K. HOFBOKHANDEL

STOCKHOLM, GERNANDTS BOKTRYCKERI-AKTIEBOLAG 1883.

Ett förord.

Läs ej för att tro och taga for gifvet, ej för
att finna ämne till prat och samtal, utan för att
betrakta och öfverväga.

Fr. Bacon.

Innehållsförteckning.

Sid.

Förord ... 1.
Lefnadsvishet ... 3.
Afund ... 18.
Arbete, sysslolöshet ... 19.
Barnen ... 29.
Behof ... 37.
Beröm ... 38.
Beundran ... 39.
Bibeln ... 40.
Böcker, läsning ... 58.
Bönen ... 60.
Domar, omdömen ... 66.
Döden, grafven ... 70.
Egenkärlek ... 75.
Ensamhet ... 76.
Familjen, hemmet ... 78.
Fattigdom ... 81.
Fel, förvillelse ... 82.
Flit, ihärdighet ... 84.
Folket ... 85.
Frihet ... 90.

Fästmö, hustru ... 95.
Förlåtelse ... 100.
Förnuftet ... 101.
Försakelse ... 104.
Förstånd ... 105.
Föränderlighet ... 107.
Girighet ... 108.
Glädje ... 110.
Glömska ... 112.
Gud ... 113.
Hat ... 121.
Helighet, rättfärdighet ... 122.
Herska, tjena ... 124.
Helsa, sjukdom ... 125.
Himlen ... 127.
Historien ... 129.
Hjerta, sinnelag ... 130.
Hoppet ... 134.
Hvila ... 135.
Hämd ... 137.
Högmod, ödmjukhet ... 138.
Individualitet ... 140.
Jorden, det jordiska, verlden ... 144.
Karakter ... 142.
Kristus ... 148.
Kristendom ... 155.
Kristen ... 159.
Konungen ... 162.
Kroppen ... 163.
Kunskap ... 164.
Kärlek ... 168.
Lidelser, passioner ... 184.
Lifvet ... 186.
Likhet, olikhet ... 190.

Lycka ... 192.
Mannen, manlighet ... 199.
Man och qvinna ... 203.
Menniskan ... 209.
Minnet ... 212.
Modren ... 216.
Naturen ... 220.
Nöje ... 221.
Odödlighet ... 222.
Ofullkomlighet ... 226.
Olycka, lidande ... 227.
Ord, tal, samtal ... 242.
Oro, åtrå ... 247.
Oskuld, barnasinne ... 250.
Pligten ... 257.
Qvinna, qvinlighet ... 260.
Religion, gudsfruktan ... 269.
Rikedom ... 279.
Rykte ... 283.
Rättvisa, den gudomliga nemesis ... 285.
Samvetet ... 288.
Sanning, villfarelse ... 289.
Sjelfbeherskning ... 298.
Sjelfkännedom ... 299.
Själ, ande ... 301.
Skrifning ... 303.
Småsaker ... 305.
Snille ... 308.
Storhet ... 309.
Straff ... 310.
Synden ... 312.
Tankar ... 314.
Tiden, ögonblicket ... 315.
Tron, otron ... 318.

Tvifvel ... 321.
Tålamod ... 323.
Tårar ... 324.
Ungdom ... 325.
Uppfostran ... 328.
Vanan ... 334.
Vilja ... 336.
Vinst, inkomst ... 337.
Vishet ... 338.
Vrede ... 339.
Vänskap, vän ... 340.
Ålderdom ... 346.
Ånger ... 347.
Äktenskapet ... 348.
Öde ... 358.
Önskningar ... 359.
Strödda tankar ... 361.
Register öfver citerade författare ... 391.

Det är förvånande, hvilken mängd lärdomar finnas 
sönderdelade i små sanningssmulor här
och der i verlden. Hvilket präktigt museum
man kunde bilda af dessa dyrbara
ädelstenar, om man ginge ut med sin korg på armen
och hade ögonen med sig!

E. Lytton Bulwer.

Huru skönt är det icke, när man ur en god
bok antecknar de goda saker och tankar, som
isynnerhet gjort intryck på oss, ordnar dem under
vissa klasser och kan få reda på dem vid
passande tillfälle!

J. G. Herder.

Kortfattade tänkespråk af hvarje slag värderar
jag isynnerhet, när de komma mig att öfverskåda
det, som synes motsägande, och att bringa det i
öfverensstämmelse.

J. W. Goethe.

Om tänkespråken motsäga hvarandra,
Det är en förtjenst och ej att klandra,
Af hvarje blad den lärdom du drar,
Att allting tvenne sidor har.

Paul Heyse.

Ett tänkespråk har bildat en karaktär, och en
karaktär har underkufvat verlden.

Martin Tupper.

*

Lefnadsvishet.

Ingenting utan behof; ingenting i otid;
ingenting för mycket.

J. C. A. Heinroth.

Förvärfva allt, hvad du kan; spara allt, hvad
du kan, och gif allt, hvad du kan.

John Wesley.

Kan du ej vara, hvad du skall,
Så var allvarligt, hvad du kan.

Henrik Ibsen.

Arbeta, som skulle du lefva för evigt!
Tillbed, som skulle du dö i dag!

*

Du måste lefva för andra, om du vill lefva
för dig sjelf.

Seneca.

Gif icke högfärd rum!
Den synden störtat englar, och hur kan
Guds afbild menskan den då skänka hugnad?


Glöm städs dig sjelf, och gif dem kärlek, som dig hata!
Slem vinst förgås, men ärlighet har evig seger.
Låt milda friden följa dig, ehvart du går,
Den vinner vänner och fördrifver hatets kyla.
Gör alla rätt och frukta ingen utom Gud.

Shakspere.

Välj alltid det bästa, så skall du finna, huru
det genom vanan blir det angenämaste.

Plutarkos.

Gå, vandrare på lifvets väg,
Din bana fram med säkra steg,
Och mät ditt mål — ej dina fjät,
Ej dina faror mät!

Z. Topelius.

Din visdom vare de gråa hårs visdom! Ditt
hjerta vare det oskyldiga barnets hjerta!

J. Chr. Fr. Schiller.

Tröttna ej i dina bemödanden, utan sträfva
efter fullkomligheten. Låt det, som synes dig högst
och förträffligast, vara dig en lag, som icke får
öfverträdas, och så snart någon sorg eller fröjd,
någon ära eller smädelse möter dig, så tänk på,
att nu gäller det en strid, att nu är tiden inne 
för en olympisk täflan, hvilken icke får uppskjutas,
och att genom ett enda nederlag din utveckling i
dygd kan hämmas.

Epiktet.

Om du önskar att blifva god, så förvärfva
först den öfvertygelsen, att du är ond.

Epiktet.

Likasom solen icke väntar på böner och
besvärjelser för att uppstiga, utan plötsligt strålar
fram och helsas af alla; så skall du icke heller
vänta på bifallsrop och loftal för att göra godt,
utan var välgörande af fri vilja, och du skall
blifva älskad såsom solen.

Epiktet.

Hvad du icke bör göra, egna icke ens en
tanke åt att göra det.

Epiktet.

Vi måste lefva så, som om allas ögon vore
rigtade på oss; vi måste tänka så, som om hvar
och en såge våra hemligaste tankar.

Seneca.

Det är en stor vishet, att hvarken förhasta
sig i det, man gör, eller hårdnackadt påstå sin
egen mening.

Thomas a Kempis.


Det är ingen skam att ej kunna uträtta allt,
men att åtaga sig eller låtsa att göra det, man
ej duger till, är en skam, som är både besvärlig
och retsam.

*

Hvarken njutning eller smärta
Är din lefnads mål och lag,
Men att friskt med modigt hjerta
Tränga framåt dag för dag.

Döm ej jemt om gångna tider,
Tro ej hoppets förebud:
Handla i den stund, som skrider,
Mod i hjertat, hopp i Gud!

Lär utaf de store döde,
Hur ditt lif förädlas må,
Lemna, när ditt rum blir öde,
Spår på tidens sand också; —

Spår, som hoppets ljus må tända
Hos en ann' på lifvets haf,
Någon vilsen bror törhända,
Hvilkens farkost gått i qvaf — — —

H. W. Longfellow.

Var vaken; var tålig; arbeta flitigt; passa på
tillfällena; var strängt rättskaffens; hoppas det bästa!

W. Mathews.


Slut förbund med fromhet och sanning, och
bruka de gåfvor, dig anförtrotts; då kan du
vandra i frid, förtjenande pris, om ock ej egande det.

M. Tupper.

Besinna dina brister; gif akt på dina
fallenheter; utforska dina förborgade dygder; undersök
det tvifvelaktiga; uppodla det goda; krossa ondskan
i dess frö!

M. Tupper.

Bäste vän, förgät ej att lära känna dig sjelf,
och akta dig för att göra de fel, som de fleste
begå. De flesta menniskorna känna sig så drifna
att sysselsätta sig med andras angelägenheter, att
de helt och hållet glömma att ransaka sig sjelfva.

Sokrates.

Ej peka sorgsen bortom grafvens rand,
Ej klaga; verka glad i lifvets hvimmel!
Du var, du är, du blir i Herrans hand,
Och här, som der, dig öppen står hans himmel.

Fr. v. Sallet.

Du inträdde i lifvet gråtande, medan man
smålog  rundt omkring dig. Försök att lefva så, att


du dör småleende, medan  man gråter rundt
omkring dig.

E. Laboulaye.

Den, som icke är tillfreds med något, är ingen
tillfreds med.

*

Var oegennyttig, fri och öppen i kärlek, i
vänskap, i handel och vandel!

Raspail.

Beslut att göra, hvad du bör göra, och gör
utan tvekan, hvad du har beslutit.

Franklin.

Allt, som händer oss, kunna vi vända till vår
lycka eller olycka.

Franklin.

Så fordom händt och så ännu det händer,
Ja, ny som gammal tid oss visar klart,
Att godt i ondt och ondt i godt sig vänder
Och smälek, ära städse vexla snart.
Att ej på skatter, segrar, magt och länder
En menska lita bör, är uppenbart,

Och ej förtvifla, hur än nöden tränger,
Ty Lyckan oupphörligt hjulet svänger.

Lodovico Ariosto.

Varen såsom sandelträdet, hvilket gjuter ut
balsam öfver yxan, som slår det.

Ur Manus lagar.

Är det gladt på jorden, hvila
Bland dess fröjder glad också;
Är det sorgligt, ila, ila
Bort till högre verldar då.

J. L. Runeberg.

Iakttag, hör, tig! Döm sällan, men fråga ofta.

August von Platen.

Bästa sättet att göra oss sjelfva godt är att
göra andra godt; bästa sättet att samla är att utströ.

Thomas Brooks.

Om menniskorna säga något ondt om mig, vill
jag genom mitt lif bevisa, att de hafva orätt.

*

Ingå kamratskap med få, var förtrolig med
en, handla rätt mot alla, tala illa om ingen!

*

Tro icke allt, hvad du hör, säg icke allt hvad
du vet, gör icke allt hvad du kan.

*

Var rättfärdig, var sann och dig sjelf värdig;
då skola hvarken menniskor eller ödet kunna
böja dig.
F. M. Klinger.

Sörj för den kommande dagen, men sörj icke
öfver den.

D. G. Monrad.

När vi äro i tillfälle att tillintetgöra lögn och
vidskepelse, böra vi ej göra det häftigt, på ett
förolämpande sätt och med en min af förakt, utan
lägga sanningen i dagen och med svar fulla af
mildhet vederlägga det falska.

Hierokles.

Bered dig för verlden såsom atleten för sina
öfningar; olja in ditt lynne och ditt sätt, så att
du vinner böjlighet och smidighet; att blott hafva
styrka är ej nog.

Chesterfield.

Det är icke, hvad vi äta, men hvad vi smälta,
som gör oss starka. Det är icke, hvad vi

förtjena, men hvad vi spara, som gör oss rika. Det
är icke, hvad vi läsa, men hvad vi minnas, som
gör oss lärda. Det är icke, hvad vi tala, men
hvad vi uträtta, som gör oss dugliga.

*

Komma bistra tider, dig visa stark och
Modig; blåser åter din medvind alltför
Våldsamt, visligt passa då på och refva
Svällande seglen.

Horatius.

Är ditt bröst väl rustadt till strid, i lyckan
Fruktar du, i olyckan hoppas du på
Ödets vexling.

Horatius.

Om du för Gudar böjer dig, herrskar du.
Från dem all början räkna, till dem allt slut!

Horatius.

Framåt! Så är mitt ödes bud,
I djupet bor, som uti himlen — Gud.

E. G. Geijer.

Ingenting är sämre än lystnad efter nöjen,
kärlek till snöd vinning samt öfvermod. Ingenting

ädlare än högsinthet, saktmod, godhet och
välgörenhet.

Epiktet.

Bättre att fela med ärligt uppsåt än att
eftersträfva det rätta genom falskhet.

M. Tupper.

Kif och vrede leder till fiendskap, girighet gör
menniskor illasinnade, afund uppväcker hat.

Sokrates.

Vår bestämmelse är att söka upplysning och
att härleda handlingar derutur.

J. Chr. Fr. Schiller.

Ångrade någon menniska i dödsstunden sina
strider med sig sjelf, sina segrar öfver begären,
sitt förakt för orena nöjen eller sina lidanden för
rättvisans skull?

W. E. Channing.

Det är så lätt att bedraga sig sjelf utan att
märka det, men så svårt att bedraga andra, utan
att de märka det.

La Rochefoucauld.

Det är aldrig farligt att lära till och med af
sina fiender, men det är ofta farligt att undervisa
till och med sina vänner.

*

Det fins ingen menniska, som icke upplefvat
något oförväntadt godt. Tänk på detta, och du
skall icke förtvifla om framtiden. Minnet blir,
såsom en skald har kallat det, hoppets
fostermoder.

E. v. Feuchtersleben.

Gör intet ondt, så vederfares dig intet ondt.

Jesus Syrach.

Vill du icke blifva bättre, så upphör du snart
att vara god.

Bernhard af Clairvaux.

Man kan bedöma troheten mot Gud efter
troheten mot nästan.

Fr. von Logau.

Om man gerna vill veta, hvad andra
menniskor tänka om en viss sak, som angår en sjelf,

så må man blott tänka efter, hvad man sjelf under
liknande omständigheter skulle tänka om dem.

G. Chr. Lichtenberg.

Glöm ej att hafva aktning för dig sjelf, och
menniskorna skola då ock lära att akta dig.

Mazarin.

Ingenting är oförsigtigare än öfverdrifven
försigtighet.

*

Jag tror, att endast den kan behaga hvarje
menniska, för hvilken Gud, djefvul, rätt, orätt,
svart och hvitt har samma värde.

Fr. von Logau.

Förvärfva aldrig din ära och fröjd
Med sorg för en enda din ringaste like!

W. Wordsworth.

Hvadhelst jag sökt uträtta under min lefnad,
så har jag af alla krafter försökt att göra det väl.
Hvad jag egnat mig åt, har jag hängifvit mig åt
odeladt. Att aldrig lägga hand vid något, hvaråt

jag ej vill rigta alla mina krafter, och att aldrig
affektera att ringakta min egen verksamhet,
hvilken den än måtte vara, finner jag nu hafva varit
tvenne gyllene regler.

Charles Dickens.

Af tio saker, som förtreta oss, borde nio
dertill vara oförmögna, om vi rätt grundligt förstode
dem till deras orsak och dermed lärde
fullkomligt känna deras verkliga beskaffenhet. Men detta
skulle vi göra oftare, om vi förr gjorde dem till
föremål för vår reflexion än för vår häftighet och
förtret.

A. Schopenhauer.

Tidigt öfve sig den, som mästare önskar att
blifva.

J. Chr. Fr. Schiller.

Varen först och främst goda, och sedan
skolen I vara lyckliga; begären icke priset före
segren eller lönen före arbetet.

Vauvenargues.

Gör ingenting, som edra ovänner icke kunna
få veta.

Seneca.

Beklaga dig aldrig öfver, att dåliga menniskor
äro dina fiender — tänk, om de vore dina vänner!

*

Öfverallt skola vi mötas af frestelser. Det
gäller icke att fly utan att strida; icke att utbyta
frestelserna i ett tillstånd mot dem i ett annat, desto
farligare, som vi sjelfve der valt eller uppsökt
dem, utan att motstå frestelserna på den plats, der
Gud stält oss.

A. Monod.

Var rädd för en nässla och vidrör henne
varligt, så skall du ända upp till skuldran känna
verkningen af hennes gift; men fatta i henne med
djerf hand, och du skall tycka, att du håller i en
blomsterqvast! Förråd en låg fruktan för åtlöje,
och du skall finna dårar nog att bele dig; men
besvara deras skratt med förakt, och de, som
förlöjligat dig, skola slicka dina fötter!

M. Tupper.

Den, som vill uttala ett skämt, borde först
tänka efter, huru han sjelf skulle tycka om att bli
utsatt derför.

C. H. Spurgeon.

Gör nöjet bofast i ditt hus,
Eg i ditt hjerta samvetsfriden,
Den gör vår uppsyn mild och ljus,
Den rår på sorgerna och tiden.

A. M. Lenngren.

Låt dig ej af ytan fånga,
Tro ej tingens sken!
Vädersolar äro många,
Solen är blott en.
Gå till bottnen utaf tingen,
Pröfva vänners halt!
Många vänner, det är ingen,
En kan vara allt.

Men den enda, men den bästa
Vårda som en skatt!
Vid den stjernan ögat fästa
Uti storm och natt!
Sök i allt blott sjelfva kärnan;
Skal är allt, som bräcks.
Finner du den rätta stjernan,
Följ den, tills hon släcks.

K. V. Böttiger.

*

Afund.

Juveleraren upptäcker en fläck i diamanten,
om den också icke kan urskiljas af den okunnige;
afunden ser fläckar hos förtjensten.

G. A. Lindner.

Afund är en tillstådd underlägsenhet.

Philarète Chasles.

När vi höra någon missnöjd med sin lott,
nedsättande andra, särdeles om det är allmänt
uppburne och berömde män, så kan man taga för så
godt som afgjordt, att i någon vrå af hans själ
gömmer sig en hemlig afund eller sårad fåfänga,
han må för öfrigt anses hvarken afundsam eller
ärelysten.

B. von Beskow.

*

Arbete och sysslolöshet.

Naturen har gjort sysselsättningen till ett
behof, samhället gör den till en pligt, vanan gör
den till ett nöje.

*

Arbete är gudstjenst.

*

Ett troget, förnuftigt och ödmjukt arbete är
vårt bästa tackoffer.

*

Alltid i arbete!
Voltaires motto.

När jag icke mer arbetar, är det slut med mig.
J. Chr. Fr. Schiller.

Bröder, då vi upphöra att arbeta, låt oss då
också upphöra att lefva!
C. H. Spurgeon.

Jag är icke trött på arbetet, utan i arbetet.
Georg Whitefield.

Jag har varit med många på vägen — äfven
med dem, som i verldens ögon röra sig i olika
riktningar. Min innersta tro har alltid varit
gemensamheten af målet. Om vägarne har jag förr
varit mycket benägen att disputera. Jag har
blifvit det allt mindre och tackar himlen derföre.
Troheten i bemödandet har för mig fått ett högre
värde. En redlig arbetare är Guds ädlaste verk.
Lefve arbetet! Lefve arbetaren!

E. G. Geijer.

Ingen må göra sig bekymmer, huruvida han
har snille eller ej; hvad han än må vara, måste
han arbeta, men lugnt och stadigt, och de
naturliga, otvungna resultaten af sådant arbete skola
alltid blifva de ting, som Gud vill att han skall
göra, och de bästa, han kan göra. Inga
ångestfulla strider, inga själsansträngningar skola sätta
honom i stånd att utföra något bättre. Om han
är en stor man, kommer det att blifva stora ting;
är han en liten man, små ting; men alltid, om de
så i stillhet utföras, goda, rättskaffens; deremot,
om de göras oroligt och i ärelystnad, ihåliga och
föraktliga.

*

I medgång och i motgång kan en menniska
icke göra mer än arbeta; man uträttar ingenting

utan att arbeta — undantagandes, när man lägger
sig ned att dö.

Charles Dickens.

Arbetsamhet ersätter i hög grad det
bristfälliga i själsgåfvorna; uthållighet och flit kunna
liksom tron flytta berg.

William Penn.

Det gäller att se till, att våra böjelser på alla
punkter öfverensstämma med vårt arbete.

Björnstjerne Björnson.

Af det verkligt sköna och goda gifva gudarne
menniskorna ingenting utan arbete och ansträngning.

Xenophon.

Man kan vara trygg, att ingen verkningskrets,
der ett ärligt, nyttigt och klokt beräknadt arbete
drifves, lemnar arbetaren alldeles brödlös, fastän
brödet kanske blifver knappt.

W. E. Swedelius.

De slag af sysselsättning, som äro de säkraste
och löna sig bäst i längden; äro i början
långsammast att gifva någon afkastning.

W. Mathews.

För snickaren är hans bord, så länge han hyflar
derpå, detsamma som verldssystemet för filosofen;
för embetsmannen, så länge han arbetar i sin byrå,
är hans papperspacke detsamma som planeten var
för Leverrier; och skolmästaren, som söker utveckla
skolgossarnes intelligens, verkar här enligt sin
kallelse, såsom Kant, då han utarbetade sitt verk om
det rena förnuftet.

G. A. Lindner.

Träget arbete och sist en trogen bön
Göra dagen glad och göra qväll'n så skön.

J. Nybom.

Arbete är lifvets balsam och dygdens källa.

J. G. Herder.

Vill du naturens väg till verklig sällhet veta,
Se här dess första bud: arbeta!

Leopold.

Arbetets frukt är ljufvare än nöjets.

Vauvenargues.

Älska arbetet, om du vill föra ett skönt lif.

Menander.


Lifvet är som stålet. Brukar man det, så
glänser det; låter man det ligga stilla, så fräter
rosten det. Att vara overksam är att rosta.
Älskar du glans och ära, så älska arbetet.

H. Müller.

Arbetet utvecklar, stärker och förökar alla
menniskans egenskaper.

J. Kaspar Lavater.

Allvarlig verksamhet försonar till slut alltid
med lifvet.

Jean Paul.

Liksom de sämste arbetarne äro de, som äro
de förste att göra strejk, så äro de lataste
medlemmarne af samhället alltid de förste, som
beklaga sig. Det sämsta hjulet är det, som gnisslar.

Samuel Smiles.

Den verkliga glädjen, den glädje, som eger
bestånd, den, som utgör kärnan i den bättre
ungdomens lif, har sitt uttryck i den frid i sinnet,
som födes ur känslan af en egen verksamhet, en
fri, för värdiga föremål, med fasta föresatser och
lefvande hopp, att träget arbete under den dag,
som är, skall bära frukt för de dagar, som komma.


Denna själens frid kallas på det religiösa språket
det goda samvetets vittnesbörd. Denna glädje
lefver liflig och stark i arbetets allvar och väl
starkare der, än i nöjenas brusande fröjd och i
lekarnes tjusande behag.

W. E. Swedelius.

I den mån vi äro verksamma, öppna sig alla
lifvets springbrunnar, och en rik verksamhet
förvandlar lifvet för oss till en rik lustgård.

J. E. A. Heinroth.

Det fins ett medel, hvarigenom vi vinna, om
icke fullkomlig, åtminstone så stor lycka, som kan
tillfalla en dödlig: detta medel är en uppriktig,
outtröttlig verksamhet för andras lycka. I denna
lefnadsregel ligger liksom i sammandrag allt, hvad
menniskan har ädelt, religionen sublimt och
sanningen obestridligt.

E. L. Bulwer.

Under de dystraste dagarne af mitt lif har
jag alltid känt en stor tröst af att egna mig af
hela mitt hjerta åt något arbete, som varit till
nytta för mina medmenniskor.

Garfield.

Jag har blott en böjelse, blott ett behof, blott
en full känsla af mig sjelf, och det är: att verka
utom mig. Ju mer jag handlar, desto lyckligare
känner jag mig.

J. G. Fichte.

Nöjet och hvilan hafva mödan att tacka för
allt sitt behag. Det finnes ingenting tröttsammare
än sysslolösheten.

E. Laboulay.

Aldrig har något arbete varit utan någon vinst,
icke heller någon vinst varit utan uppoffringar.
Arbete och nöje, i och för sig sjelfva skilda, äro
genom en viss naturlig förening beroende af
hvarandra.

Livius.

Jag försäkrar, att det är svårare att vara utan
arbete än att hafva för mycket deraf; själen
lefver af att äta sig sjelf, den ohelsosammaste af
all föda.

Charles Lamb.

Din själ
Blir trött af bara intet,  tanken mattas
och lynnet bittert blir.

J. J. Wecksell.


Lätja ger ej sällhet; själens salighet är
verksamhet.

M. Tupper.

Liksom nöden är folkets beständiga gissel, så
är sysslolöshet och leda det gissel, som plågar den
förnäma verlden.

A. Schopenhauer.

En sysslolös dag uttröttar menniskan likaväl
som en sömnlös natt.

Petit-Senn.

Dagdrifvaren har undkommit arbetets tvång för
att falla i klorna på otrefnad i brist på
sysselsättning. Arbetet gaf honom förströelse och
belönade hans ansträngningar med den ständigt
växande höga känslan af sedlig tillfredsställelse,
hvaremot sysslolösheten hänger sig såsom en furie
fast vid hans häl och drifver honom från det ena
stället till det andra, från letandet efter den ena
njutningen efter den andra utan att skänka honom
hugsvalelsen af sedlig hugnad och tillfredsställelse;
tvärtom förgiftar denna sysslolöshet hvarje källa,
hvarutur han eljest skulle släcka törsten efter lycka.

G. A. Lindner.

Lätjan är en vigtig källa till synd.
Stillastående vattenpölar upptaga en hop orenlighet, samt

nära och underhålla en mängd giftiga varelser; så
göra ock lata menniskors hjertan.

Thomas Brooks.

Lätjan är modren till många vanartiga barn.
De, som ingenting göra, äro på väg att göra det,
som är värre än ingenting.

Mason.

Likgiltighetens syster är den förskräckliga
ledsnaden — hennes broder är lätjan — en
fruktansvärd slägt!

E. v. Feuchtersleben.

Ledsnaden har kommit till jorden genom lätja.
Den, som älskar arbete, har nog af sig sjelf.

La Bruyère.

Ledsnaden har gjort flera menniskor till
spelare än vinningslystnaden, flera till drinkare än
törsten och åstadkommit flera sjelfmord än förtviflan.

Colton.

Några frestelser komma till den flitige, men
alla anfalla den late. Dock frestas icke lätjefulla
menniskor så mycket af djefvulen, som de fresta

djefvulen att fresta dem. Lätjan ställer hjertats
dörrar på glänt och bjuder frestaren att inkomma.

C. H. Spurgeon.

Ett onyttigt lif är en tidig död.

J. W. Goethe.

Den lätjefulles dag är ingenting annat än en
sömnlös natt.

Weiszon.

Den, hvilkens dag går bort utan gagn och
glädje för menniskorna, är som en blåsbälg, som
väl andas men icke lefver.

*

Den, som ej anstränger sig och verkar för det
goda, verkar ovilkorligen för det onda, ty alldeles
sysslolös kan menniskan ej hålla ut med att vara.

C. Hauch.

Jag har funnit, att de fleste, ja alla
menniskor, till och med de sysslolöse alltid ha
någonting för sig. Ja, till och med spelare och
gycklare uträtta något. Men alla desse äro late, ty
de kunde uträtta något, som vore bättre än det,
som de sysselsätta sig med.

Sokrates

Det har alltid funnits menniskor, som sjelfva
ingenting göra men i stället tycka det vara så
beqvämt att bli burna på deras skuldror, som
göra något.

Paul Heyse.

Hvarje arbetande menniska bör säga sig: jag
är nödvändig i verlden, annars vore jag icke der,
och är jag icke längre der, så uppstår en lucka,
som åter måste fyllas; efterlemnar jag ingen lucka,
så har jag icke arbetat som en man.

O. Funcke.

*

Barnen.

Viljen I veta, hur barnets genius ser ut? Den
är klädd i hvitt, ty hvitt är oskuldens färg, och
barnets genius är oskyldig. Men dess hvita drägt
är en prætexta med en purpurröd bräm; ty rödt
är blygsamhetens färg,  och barnets genius är

blygsam. Den står med böjd panna, ty den sänkta
pannan är lydnadens symbol, och barnets genius
är lydig. Och när den ser upp, då strålar
kärlek och tillit ur dess ögon; ty barnets genius tror
blindt på hvar och en, som den älskar. Och i
sin hand bär den griffeln och minnesbladet, som
äro tecken på flit; ty barnets genius är flitig: och
i den andra handen bär den nyponblommans knopp,
hoppets sinnebild, ty barnets genius är fall af
förhoppning, och lifvet bär både rosor och törnen.
När jag ser ett välartadt barn för mig, då tycker
jag mig se en sådan genius.

Esaias Tegnér.

Det är i barnens krets, jag tröstar mig, när
lifvets bekymmer trycka på mina skuldror, och
ingen komedi i verlden synes oss så skön som
den, vi se, när vi sitta i soffan och barnen på
golfvet leka »bro bro brille» eller »flickan går i
grönan äng», eller hvad annat de kunna finna på.
Det enda, jag vet att sätta vid sidan af ett
lekande barn, är ett sofvande barn. O, när jag
om aftonen går genom barnkammaren till
sofkammaren och ser de lyckliga små sofva rundt
omkring mig, hvar på sin bädd, den ene på det
högra örat, den andre på det venstra; här sticker
ett litet ben, der en liten hand fram under täcket
— då är det mig, som jag såge en högre magt

omsväfva deras läger, och jag förstår, hvad
frälsaren mente, då han talade och sade: »dessa hafva
sina englar, som hvar dag se min Faders ansigte,
som är i himmelen.»

L. P. Luplau.

Vi älska de små, ty de äro så stora.

A. Oehlenschlæger.

Lyckliga barnaverld med dina glada drömmar,
då himmelen hvälfver sig öfver oss, som det stora
julträdet med alla sina glimmande ljus, dem den
gode Guden tänder för fattiga och rika i den stora
barnaverlden! Men vi blifva äldre, vi blifva
förnuftigare; då är det icke glimmande julljus, nej,
väldiga klot, med — naturligtvis — smärtor och
tårar, elände och dårskap, som på detta jordklotet.

H. C. Andersen.

Hvilken är naturens ädlaste gåfva, den varma
fantasien eller det kalla förnuftet? Låt för Guds
skull barnet börja med det första och sluta med
det sista! En hvar, som inträdde i lifvet som kall
tänkare, lemnade det också som beräknande egoist.

Th. Cooper.

Af dina barn lärer du mera, än de af dig.
De lära af dig att känna en verld, som icke

längre  finnes till; du lärer af dem att känna en,
som nu blir till,  och som kommer att gälla.

Fr. Rückert.

På sätt och vis lära vi mera af barnen, än
barnen af oss. Den som har ögon lärer här att
känna menniskor. När solen går upp, kan blicken
betrakta henne. Men hvem kan se i henne, när
det är middag.

Fr. von Hippel.

Hela lifvet upplefves igen i barnen. Nu först
förstår man sitt eget lif.

Sören Kierkegaard.

En evig obetald skuld ärfves från barn till
barn. Intet barn kan gälda föräldrarne deras
sorger och mödor — som helt visst också hafva sin
glädjelön — och sålunda går det från slägte till
slägte, och det evigt obetalda gör allt till en enhet.

B. Auerbach.

När en stad i våra dagar befästes, så omgifves
den först med en vall och en graf; men utanför
vallen ett stycke derifrån ligger en hel rad af
småfästningar. På så sätt skall föräldrarnes och
faddrarnes kärlek bygga ett dubbelt värn om

barnasjälen, på det trons härliga växt skyddad må spira
till ett evigt lif.

D. G. Monrad.

Det fins kristna föräldrar, som tillintetgöra
barnets kärlek derigenom att de tillsluta sina
hjertan för barnens fröjder och sorger och fordra det
omöjliga af dem: att de må glädja sig åt detsamma,
som de gamle. Om föräldrarnes hjertan sålunda
äro slutna för barnen, så lära dessa snart igen att
sluta sina hjertan för föräldrarne och att söka sin
glädje annorstädes, och så komma egenkärleken och
trångbröstheten och syndig glädje i stället för sann
mensklig glädje.

Skat Rördam.

Intet åstadkommer större skada i kristenheten
än barnens försummande; skall man upphjelpa
kristenheten, måste man derför börja med barnen.

M. Luther.

Det fins ingen känsla, som trycker sin prägel
mera fast och outplånligt i menniskans hjerta och
följer trognare genom lifvets alla skiften än just
de intryck, man får från barndomen, hvars
händelser dyka upp bittida och sent, lika friska, lika
betydelsefulla.

*

Det, som sås tidigt på våren, slår djupast rot.
Om också en annan åker senare blir besådd med
samma säd, så håller sig den förra bättre i den
torra tiden och lönar landtmannen med en rikare
skörd. Hvad, som tidigt blir inprägladt i barnets
hjerta, gifver riktning åt hela lifvet.

Fr. Ahlfeldt.

Uppmärksamhet och flit äro de två allmänna
psykologiska bestämmelser, genom hvilka individen,
såväl barnet som mannen, andeligen utvecklar sig.
Utan dem är ingen utveckling möjlig. Med
uppmärksamhet börjar först det andeliga lifvet.

Fr. Lange.

Är du ett barn, så lyd och lär! Lydnad och
villighet att lära äro barnets enda dygder.

Es. Tegnér.

Barnets brister äro alltför ofta ett lån af fadren;
de äro följden af en alltför noggrann kopiering.

Gustave Droz.

När en idé, en fördom eller hvilken
föreställning som helst har gripit ett folk, skall man grant
märka dess omfång och vigt i de små barnens
mun. Veta de ingenting derom, så kan man vara

säker på att den idén ännu ej blifvit en lifsfråga
och en hjertesak. Men begynner den
föreställningen att spöka på barnens läppar, då må den
glädjas, som vinner derpå, då må den darra, som
drabbas deraf, ty då kan han klart förstå, att den
idén har gått till djupet af alla hjertan, inträngt
i familjens innersta, ja, i sjelfva modersmjölken,
och kan icke utrotas på många mansåldrar.

Z. Topelius.

Folket skjuter alltid ungdomen framför sig.

J. W. Goethe.

Barnen äro vanligen den andra upplagan af
föräldrarne.

De Witt Talmage.

Icke kött och blod, utan hjertat gör oss till
fäder och söner.

J. Chr. Fr. Schiller.

Barnet älskar modren mer än fadren; det
fruktar fadren mer än modren. Se, huru skriften
låter fadren gå före modren i detta budet: »du
skall älska din fader och din moder», men modren
före fadren i detta budet: »ära din moder och
din fader.»

Talmud.

Ett barn må ej lära känna något sådant som hat.

C. Hauch.

Man må straffa barnet så att äpplet är vid
sidan af riset.

M. Luther.

Straffen edra barn, men glömmen icke, att
riset skall vara omlindadt med Fader vår.

Fr. Ahlfeldt.

Torken bort tårarne från barnets kinder! Det
myckna regnet i blommorna är så skadligt.

Jean Paul.

Gossen är mannens fader.

*

Hvarje menskligt odjur har börjat med att
vara en olydig son.

Från kinesiskan.

Det går med barnslig oskuld som med
basilisken: den dör, då den får se sig sjelf.

H. C. Andersen.

Jag anser brådmogenhet alltid förderflig.
Reflexionen är brandfacklan i barndomens verld; dess


tid bör komma och måste komma, men icke i
förtid. Gräs och blomster äro dömde att afmejas,
men icke förr än rötterna vunnit den stadga, att
de icke uppryckas med stjelken, och svedjande är
i lag förbjudet.

Z. Topelius.

*

Behof.

Jag anser, att det är gudomligt att ingenting
behöfva, och att man närmar sig till gudarne, ju
mindre man behöfver.

Sokrates.

Att inskränka sina behof är väl det, som man
borde inplanta hos ungdomen. Ju mindre behof
man har, desto lyckligare är man. Det är
visserligen en gammal sanning, men det är en mycket
förgäten sanning.

G. Chr. Lichtenberg.

Man skapar behofven lättare än man
tillfredsställer dem.

G. A. Lindner.

*
Beröm.

Vill du något skall ihågkommas, blanda då
ditt råd med beröm. Aldrig glömde någon ännu
det ord, genom hvilket han blifvit prisad.

M. Tupper.

Berömmet mister ju sitt eget värde,
Om den, som prisas, sjelf sig pris beskärde;
Men om en ovän talar godt om oss,
Då brinner evigt ryktets klara bloss.

Shakspere.

Menniskan åtnjuter för mycket beröm, ty hon
berömmer sig sjelf oupphörligt; ej heller saknar
hon någonsin egenkärlek eller benägenhet att
urskulda sig sjelf.

M. Tupper.

Ofta berömmer man blott för att bli berömd.

La Rochefoucauld.

Beröm gifvet i rätt tid är till och med bättre
än välförtjent klander; ty solen är nödvändigare
för plantan, än den knif, som bortskär ett kräftsår.

M. Tupper.

*
Beundran.

I menniskohjertat bor en stark drift att skåda
uppåt och vörda; denna drift är källan till
religionen, till undersåtlig trohet och äfven till den
hyllning och odödlighet, vi så gerna skänka
forntidens store män. I sanning, att beundra är ett
gudomligt nöje! Beundran synes i ett visst
afseende gifva oss de egenskaper, den vördar hos
andra. Vi liksom sammansmälta med de naturer,
med hvilkas utgrundande vi så gerna sysselsätta
oss; deras lif blir en del af vårt eget.

E. L. Bulwer.

Af samma skäl, som man missaktar en utmärkt
man, kan man beundra en dåre.

La Bruyère.

Nihil admirari, säger Horatius, men nihil
spernere, är mitt valspråk.

Th. Thorild.

Nil admirari? gälde det,
Så vore lifvet en uselhet.
När vi ingenting mer att beundra hafva,
Är tid, att vi låta oss begrafva.

Paul Heyse.

*

Bibeln.

Här (i bibeln) är den gemensamma mark, der
alla stånd och alla bildningsgrader, från den högsta
till den lägsta, möta hvarandra. Mera än Homerus
hos grekerna slingrar bibeln ett andligt band kring
alla kristna. Och hvilket band? I själens högsta
angelägenheter, i andens högsta frågor, i de
heligaste känslor och tankar mötas vi här. Hon
uppfriskar alltid vår själ, då vi sänka oss ned i
henne. Hon är den evigt rinnande källa, i hvilken
vår själ badar sig. Från verldens förströelser,
från dagens larm, från våra tankars och känslors
strid fly vi till henne; och här varder själen stilla,
här susar evighetens luft omkring oss, här är
Guds helgedom. Lära vi oss att lefva i Skriften,
så lära vi ock att älska Skriften.

E. Chr. Luthardt.

Bibeln är den enda bok, som passar för alla
menniskor, en gudomlig elementarbok.

Th. G. von Hippel.

Det hände sig en dag, att i en församling
af allvarliga män den frågan uppkastades, hvad
för en bok en till lifstids fängelse dömd menniska

väl skulle välja, om hon endast hade tillstånd att
taga en enda bok med sig i cellen. Samlingen
bestod af katoliker, protestanter, filosofer och äfven
materialister. Men alla kommo de öfverens om,
att valet endast kunde falla på bibeln.

Reville.

Nämn mig den skald, den dramatiker, den
historiker, som skulle hafva att uppvisa så fint, så
riktigt, så noggrant tecknade karakterer, som dem
bibeln skildrar för oss! Nej, nämn mig hellre den,
som skulle kunna framställa så stora, så kolossala
karakterer! Hvar är han? Hvar finnen I honom?
O, jag vill ingenting yttra derom, att i bibeln en
helig Ande blåser ifrån det första bladet till det
sista, en helig Ande, som namngifver och straffar
synden äfven hos de mest upphöjda bland Adams
barn; jag vill, att I skolen erkänna något mycket
mindre, mycket ringare: blott detta skolen I
medgifva mig, att en Ande bor i bibeln. Och den
som ännu icke i bibeln förnummit den helige
Andens blåsande, den, för hvilken, bibeln ännu
icke är lifskälla och tröst och ljus och klippa och
ankare och Guds ord — han må likväl erkänna,
om han icke vill utfärda sitt eget fattigdomsbevis,
att bibeln är en andefull bok. Må han blott läsa
den, jag beder honom derom, som han läser en
stor skald; innan han märker det, skall skalden

förvandla sig i ett tveeggadt svärd, som tränger
igenom märg och ben och dömer hjertats tankar
och uppsåt; ögonen skola öppnas för honom, som
för Ismaels moder, och ur den klippa, han för
sitt nöjes skull ville beskåda, skall upprinna en
källa af lefvande vatten, som stillar hans själs
törst till evig tid.

Ebrard.

Bibelboken är böckernas bok, källan till evigt
lif, till tröst och styrka för alla olyckliga och
anfäktade, en sköld och ett vapen för oskulden,
en uppväckare af de andligen sofvande, en ledare
ur syndens labyrint och slutligen en förskräckelig
dom öfver dem, hvilka framhärda i synden. Det
är en bok, som saknar like här på jorden, hvars
innehåll tränger så djupt i hvarje själ som Guds
eget ögonkast, hvilken är så allt igenom sann,
visare än alla lagböcker, rikhaltigare än alla
läroböcker, skönare än alla verldens skaldeverk, mera
till hjertat gående än en moders tal och dock så
full af andedjup, att icke ens den klokaste
tillfyllest fattar den, begripelig för de enfaldigaste
och för de mest bildade och högst uppsatta ännu
mera upphöjande och luttrande, ett öfverjordiskt
ljus, genomflammadt af mer än solens glöd, en
fläkt af den evige, som midt bland jordens
ljufligheter väcker hos den lycklige en djup hemlängtan

och i jordens bittraste nöd genomtränger den
lidande med outsäglig glädje, ordet från den
andra verlden, inför hvilket Belsazar bäfvade
och sjelfva Paulus förstummades och bländades,
ordet, som binder och löser, dödar och gör
lefvande.

Wolfgang Menzel.

Ingen tanke är så djup, att den icke i bibeln
funnit det barnsligaste uttrycket af den enfald,
som rör sig inom menniskolifvets djup. Ingen
smärta har så häftigt härjat i ett hjerta, att den
der icke kunnat finna ett ord till lindring och
vederqvickelse. Vishetens sinnrikaste lärdomar,
lastens mest afskräckande exempel, sanningens
ädlaste uttalanden äro samlade här; ingen last är
sminkad, intet beröm öfverdrifvet, ingen dygd
smickrad.

Den heliga Skrift är en sammanhängande
organism, som är inbegripen i en ständig tillväxt
och består af lefvande lemmar. Liksom vid ett
noggrant betraktande af medeltidens domer,
hvilkas underbara uppförande uppfyller våra hjertan
med vördnadsbjudande förvåning, äfven de
obetydligaste prydnader höra till det helas fulländning
och bidraga till att höja intrycket deraf, ja, liksom
sjelfva mörkrets magter måste hjelpa till att
uppbära de smäckra hvalfven och pelarne, så passar

äfven i den heliga Skrifts underbara byggnad det
minsta till det största, och de mörka väldigheter,
om hvilkas tillvaro och magtyttring Skriften
upplyser oss, äro endast ofrivilliga verktyg, som måste
bidraga till dens förherrligande, i hvilken Gud har
skapat den verld, som han ock genom honom
återlöst för att en gång helt uppbygga till sitt
himmelska rikes fulländade tempel. Och liksom
grundformen för de gamla domerna i allmänhet är
korset — så är också försoningens kors, som genom
verldens Frälsare blifvit upprest, den heliga Skrifts
grundform.

Daniel Schenkel.

Det är Guds ande, hvilken i de heliga
skrifterna brusar som eolsharpor och orgeltoner.
Skriften reser sig upp som en hieroglyf-obelisk, som
ett Ararats berg ur alla tiders literatur-syndaflod.

Bogumil Golz.

Huru otrogna filosofer betrakta bibeln, gör
ingenting till saken. Må de gerna säga, att
genesis är upp- och nedvänd, att psalmerna mera
förefalla som bittra förbannelser, profeternas ord som
tokiga menniskors fantasier, evangelierna som svaga
loford öfver en bedragare, och att epistlarne endast
äro bref af enfaldiga judar, ja, må de säga, att
hela boken redan haft sin tid, jag kommer att

hålla mig intill den så länge, tills de visa mig en
bättre uppenbarelse. Bibeln tom, ofruktbar och
utsliten! Verldens visaste män må träda fram,
den ene efter den andre, icke ens de grundaste
djupen i Johannes evangelium skola de förmå att
bottna. I filosofer, bryten skalet, flygen fram och
låten mig höra, huru I kunnen sjunga: icke om
»lustig begärelse», det känner jag till förut, icke
om verldslig magt, det hör jag talas om öfver allt,
utan må eder sång undervisa mig om, huru jag
kan vinna tröst under sorgerna, kraft i svagheten,
ljus i mina mörkaste dagar, huru jag skall
fördraga slag och begabberi, helsa döden med glädje
och med dess hjelp inträda under fröjd i det eviga
lifvets område! Och sjungen detta icke allenast för
mig, utan för hela verlden, som suckar under arbete
och möda! Innan I kunnen detta, är det
öfverflödigt att tala till mig om någon bättre
uppenbarelse.

Henry Ward Beecher.

Numera är det också mycket i smaken att
spela qvick på religionens bekostnad, så att man
nästan icke mera passerar som ett snille, om man
icke låter sin gudlösa satir tumla omkring på
hennes heliga sanningar. I de hvardagliga
essembléerna måste Skriftens ädla enfald låta misshandla
sig af de så kallade qvicka hufvudena och

förvridas till det löjliga; ty hvilket är så heligt och
allvarligt, som, när det på ett falskt sätt varder
uttydt, icke kan beles? — När jag nu
öfverlemnar dessa förmätna Skriftföraktare såsom de i mina
ögon uslaste röfvare åt verldens afsky, kan jag
hoppas, att jag icke derigenom vållat religionen
och den  sanna moralen någon låg hämnd.

J. Chr. Fr. Schiller.

Jag har, sedan jag kom hit, uteslutande
sysselsatt mig med läsning af de gamla författarne. Jag
vet icke, huru det kom sig, men för två månader
föll det mig in att offra några stunder åt det Nya
Testamentet. — Huru skall jag uttrycka för Eder,
hvad jag fann deri! Sedan många år hade jag
icke läst deri, och innan jag denna gång lade hand
dervid, var jag intagen af fördomar mot detsamma.
Ljuset, som bländade Paulus på färden till
Damaskus, var för honom icke mera underbart, icke
mera öfverraskande, än det var för mig, då jag
plötsligt upptäckte uppfyllandet af alla
förhoppningar, höjdpunkten af all filosofi, förklaringen
öfver alla revolutioner, nyckeln till lösningen af alla
skenbara motsägelser inom den fysiska och
moraliska verlden, lifvet och odödligheten. Jag såg
huru det underbaraste af allt fullbordades genom
de enklaste medel. Jag förstod, huru alla
Europas  och Asiens revolutioner syftat på det eländiga

folk, hos hvilket löftena voro nedlagda, liksom
man anförtror vigtiga papper hos en person, som
hvarken kan läsa eller förfalska dem. Jag fattade,
att religionen trädt i dagen i det för dess
framträdande mest gynsamma ögonblick och på ett sätt,
som för dess mottagande var det mest lämpliga.
Hela verlden syntes mig anordnad att befordra
Återlösarens religion, och är denna religion icke
Guds religion, så förstår jag icke längre någonting.
Jag har icke läst någon bok deröfver; men vid
allt mitt studerande under den förflutna tiden
fattades mig oupphörligt något, och först sedan jag
lärt känna Herren, är allt vordet klart för mina
ögon; med honom gifves det ingenting, som jag
icke är i stånd att lösa. Förlåt mig, att jag
inför Eder uppstämt en lofsång till solen, som en
blind skulle göra, åt hvilken plötsligt synens gåfva
blifvit återskänkt!

Johannes von Müller.

Evangelium eger något kraftigt verkande, en
värme, som inverkar på förståndet på samma gång
den genomtränger hjertat. — Evangelium är ingen
bok, utan ett lefvande väsende med en verksamhet,
en magt, som öfverväldigar allt, som sätter sig
till motvärn. — Den af Evangelii skönhet
hänryckta själen tillhör icke längre sig sjelf; Gud
tager henne dagligen allt mer och mer i anspråk,

han styr hennes tankar och förmögenheter; hon
är hans.

Napoleon den förste.

Ju högre århundradena stiga i bildning, desto
mera skall bibeln användas till en del som
grundval, till en del som verktyg för all uppfostran,
visserligen ej af de sjelf kloka, men väl af de
verkligt visa menniskorna.

I alla fyra evangelierna uppenbarar sig
återglansen af en höghet, som utgått från Kristi
person och är af så gudomlig art, som blott det
gudomliga kan förete på jorden.

Jag för min person älskar och värderar bibeln,
ty honom allena har jag att tacka för min
sedliga bildning, och de tilldragelser, som deri
framhållas, lärorna, symbolerna, liknelserna —
allt har gjort på mig ett djupt intryck och
varit på ett eller annat sätt verksamt. Jag
kan derföre icke lida dessa orättfärdiga, hånande
och förtydande anfall, som göras mot denna
höga bok.

Det är min öfvertygelse, att bibeln blir allt
härligare och härligare, ju mer man förstår honom
d. v. s. ju mer man inser, att hvarje ord, som vi
uppfatta i dess allmänhet och sedan på ett
särskildt sätt tillämpa på oss, har efter vissa
omständigheter, tids- och ortförhållanden haft en

egen, särskildt och omedelbart individuel
hänsyftning.

Det gafs en tid, då konungar och statsmän
gingo tillsammans med den simplaste landtman att
lära i och af denna folkens bok, icke endast för
att der söka ro till sina själar, utan äfven för att
der finna de eviga lagarne för den gudomliga
verldsordningen. — Barnslig enfald fattar i hvarje
Skriftens bok på det mest omedelbara sätt den
gudomliga meningen, och med vördnad vända sig efter
många omvägar de visaste och mest bepröfvade
män åter till den heliga Skrift.        

J. W. Goethe.

Det må nu förhålla sig med denna bok, huru
det vill, sanningen till ära tillstår jag öppet, att
jag icke känner någon, hvarken i Frankrike eller
på något annat ställe i hela verlden, som förmått
att tala eller skrifva med mera konst och talang
än dessa fiskare och tullnärer, hvilka här hafva
skrifvit dessa historier. Jag vågar påstå, att ingen
af oss är i stånd att skrifva en berättelse, som
är så enkel och på samma gång så hög, så frisk
och så rörande, af en så öfverväldigande verkan
på sinnet och af ett så allt igenom oförsvagadt
inflytande, som äfven efter århundradens förlopp
hvarje särskild, äfven den obetydligaste berättelse
om Jesu Kristi lidande och död utöfvar på oss.

Denis Diderot.

Man skall kanske säga, att den evangeliska
historien är uppfunnen för nöjets skull. På så
sätt uppfinner man icke, och Sokrates' gerningar,
som ju ingen betviflar,  äro vida mindre bekräftade
än  Jesu  Kristi. — — Några judar  skulle aldrig
träffat på denna ton och denna moral, och
evangelium har så stora, så öfverraskande, så
fullkomligt sanna och oefterlikneliga karakterer, att om
dessa vore diktade, deras uppfinnare skulle vara
mera värda att beundras än de sjelfva.

J. J. Rousseau.

Hvad för en bok är icke Skriften! Af dess
barnsliga historier lär sig barnet att älska den
himmelske Fadren och att blifva fromt, och i dess
läror om Gud och menniskan hafva ända in i våra
dagar filosoferne hemtat för sina systemer de djupa
aningarne om filosofisk sanning. Än är den full af
antydningar om metafysiska problemer och än af
den finaste känslomystik, på samma gång den är
outtömlig på sanningar af praktisk lefnadsvisdom.
Den lemnar nyckeln till kännedomen om menniskan,
om verlden och Gud, och lägger en lika så säker
grund för den sanna jordiska lyckan som för den
salighet, som står Guds trogna åter.

Tholuck.

Ur tusen olika synpunkter är stilen i den
evangeliska  berättelsen beundransvärd och icke minst

deruti, att författarne icke i bitterhet fara ut mot
Judas, Pilatus eller någon annan af Jesu fiender,
ej  ens mot sjelfva hans mördare.

Blaise Pascal.

Det kan icke gifvas någon andens eller
känslans stämning, som icke finner i den heliga Skrift
ett motsvarande tonfall. Det är också endast
obetydligt der, som är så svårt att förstå, att det icke
är tillgängligt för ett enfaldigt sinne. Den
kunskapsrike tränger endast djupare in, men ingen,
som går dit, går otillfredsstäld derifrån.

Läsandet i Bibeln är en oändlig och på samma
gång den säkraste källan till tröst. Jag vet
åtminstone ingenting, som dermed kan jemföras.

W. von Humboldt.

Det är att dricka ur ett haf, när man inlåter
sig i kritiska och historiska undersökningar af
Bibeln. Man gör alltid bäst i att utan vidare hålla
sig till det, som verkligen der finnes, och tillegna
sig hvad man behöfver för sin sedliga kultur och
andeliga helsa.                                    

J. W. Goethe.

Den heliga Skrift är ett haf, som icke kan
mätas eller öfverfaras, ett fält, som ännu icke
blifvit af någon taxeradt efter sitt värde, och hvarpå
alla århundradens alla andar öfvas.

Zwingli.

Vi lära i grunden endast af de böcker, dem
vi icke kunna bedöma. Författaren till en bok,
den vi förmå bedöma, måste lära af oss. Derför
är Bibeln en evigt verksam bok, emedan, så länge
verlden står, ingen kommer att uppträda och säga:
jag begriper den i dess helhet och förstår den i
dess enskildhet.

J. W. Goethe.

Jag råder dig, att du gör studerandet och
efterlefnaden af Guds ord till din hufvudsakligaste
glädje och förnöjelse, hvilket det i sanning är för
hvar och en, som har någon smak för Guds
sanningar.

Axel Oxenstjerna.

Jag har läst den heliga Skrift och läst den
om igen; jag har läst den under mycket olika
sinnesstämning: än har jag studerat den som ett
stort historiskt minnesmärke, än beundrat den
såsom ett sublimt poetiskt arbete. Jag har alltid
vid dess läsning fått ett helt annat intryck, än det
som nyfikenhet och beundran framkallar. Jag har
känt mig ansigte mot ansigte med ett annat ord
än historieskrifvarens eller skaldens, och under
inflytande af en ande annorstädes ifrån än från
menniskan.

Fr. Guizot.

Jag försäkrar dig, min käre Petrarca, att de
heliga böckerna äro mig kärare än min
konungakrona; och ställdes det krafvet på mig, att jag
skulle skilja mig från endera, förvisso blefve det
min krona, som komme att fara.

Robert, konung af Sicilien.

Kungabref skall man läsa två gånger,
Gudsbref dagligen.

Den heliga Skrift är så rik på majestät och
magt, att den krossar alla våra lärda talmaskiner
och tvingar oss att bekänna: aldrig har någon
menniska så talat.

Fredrik den vise.

Genom ett dagligt ransakande i Guds ord
söker jag väpna mig mot alla frestelser.

Gustaf Adolf.

Konsten att lefva glad och lycklig har jag icke
förstått förr än nu. Min enda förnöjelse, som för
mig betyder mera än allt hvad verlden har att
gifva, är kunskapen om Guds kärlek och läsandet
i denna härliga bibelbok. I sanning der är mera
visdom, tröst, sanning och förnöjelse att finna i ett
åt Gud helgadt lif och i läsandet af hans Ord,
än i alla furstars hof och i de ynnestbevisningar
dessa verldens mägtiga kunna lemna.

Axel Oxenstjerna.

I detta storartade verk — det Nya
Testamentet — bor alla hemligheters hemlighet. Lyckliga
de, åt hvilka Gud förlänat nåden att rätt förstå
denna heliga bok!

Lord Byron.

Dyrbara Bibel! Intet fins, som den ej bjuder,
intet, som den ej ger hvarje menniska, hvilken
känner sin nöd och söker sin rikedom; sanning, som
aldrig åldras, glädje, som aldrig öfvermättar, en
krona, som aldrig rostar, lindring i bekymret och
ro i smärtan, saligt hopp och oförgängligt lif:
sådana äro de gåfvor Herren skänker dem, som älska
och ära hans Ord.

Walter Scott.

Ej han, som genomskådar minsta gömma,
Så gör som vi, som efter skenet dömma,
Men syndigt är af oss att endast se
Ett menskoverk i hjelp,  som himlar ge.

W. Shakspere.

Bibeln är den ädlaste skatt, den förutan vore
jag en olycklig menniska. Tillförlitliga regler, huru
menniskor och hela stater skola kunna hinna den
högsta möjliga lycksalighet, äro endast att finna i
den heliga  Skrift.

Alla böcker, dem jag läst, hafva icke
tillsammans gifvit mig en sådan tröst, som den jag fått

i Bibelns 23 psalms 4 vers: »om jag än vandrade
i en mörk dal, fruktade jag intet ondt, ty du,
Herre, är när mig».

Imm. Kant.

Ni gör också väl deri, att Ni söker Eder enda
tröst i Evangelium, ty det är den outtömliga källa
för all sanning, som, när förnuftet utmätt hela sitt
fält, icke på något annat ställe är att finna.

Imm. Kant (i bref till Stilling).

Den heliga Skrift skola vi icke läsa som en
advokat läser ett testamente, endast för att förstå
dess ordalydelse, utan som en arfvinge läser
beskrifningen öfver sin arfvedel.

Isaak Newton.

Bibeln är mensklighetens stora husapotek.

H. Heine.

Guds ord måste vara den kristnes lifselement.
Hvad huset är för menniskan, betesmarken för
djuret, nästet för fogeln, klippan för stengeten och
strömmen för fisken, det är den heliga Skrift för
troende själar.

M. Luther.

I Skriften ligger en förunderlig vällust, ja, ett
slags himmelsk ambrosia.

Philip Melanchton.

Diktarens ord är som mynt af ädel metall;
det har sitt värde, men pregeln slites, och snart
är det icke längre gångbart. Herrens ord är som
diamanten; det slites aldrig och tindrar med samma
glans till Herrens sista dag.

Björnstjerne Björnson.

Låter man mig få behålla Bibeln och
Shakspere, då må man under åratal inspärra mig i
ett fängelse.

Schelling.

Afsigten med den heliga Skrift är att lära oss,
huru man går till himmelen, men icke, huru
himmelen går.

Kardinal Baronius.

Der Bibeln icke bildar grundstenen för all
uppfostran inom det menskliga lifvets
samfundsförhållanden, gifves ingen literatur hvarken för barnen
eller för folket i dess helhet. Betrakta Spanien,
Italien och sjelfva Frankrike, med ett ord alla
länder, i hvilka man icke läser Bibeln: ingenstädes

fins något att läsa, icke för barnen, icke för
arbetarne. I Tyskland, i England deremot
förekommer en hel kristlig ungdoms- och folklitteratur, i
hvilken den nationella anden återgifves som i en
spegel.

Rosseuw St. Hilaire.

Att läsa Bibeln utan den helige Ande är som
att se på en solvisare vid månskenet.

*

Den dag är nära för handen, då man skall
erkänna den rena sanningen i naturens bok såväl
som i den heliga Skrift och fröjda sig öfver
harmonien mellan båda uppenbarelserna.

Kepler.

*

Böcker, läsning.

En god bok är den bästa bland vänner och
förblifver alltid densamma som den varit.

M. Tupper.

Kära böcker! Bakom titeln
Alltid något fins hos er,
Då hos menskorna så ofta,
Utom titeln intet mer.

Carl Snoilsky.

Böcker äro glasögon, genom hvilka verlden
betraktas.

E. v. Feuchtersleben.

Många böcker hafva kommit till på samma
sätt, som då en apotekare expedierar ett recept
— genom att hälla ur många stora flaskor i en
enda liten.

W. Mathews.

Intet tidsfördrif är så billigt som läsning och
intet nöje är så varaktigt.

Montagne.

Böcker utgöra barndomens förtjusning,
ungdomens styrka och lockelse; de äro
vederqvickelsen efter arbetet, enslighetens sällskap, tröstare i
sorger och vedermödor, visdomskällor för alla,
som veta att rätt begagna sig deraf, ålderdomens
pånyttfödelse och lifselexir.

Cunningham Geike.

Det finnes fyra slag af läsare: timglasläsaren,
hos hvilken det lästa likt sanden i timglaset
rinner ut och in och ej lemnar något efter sig;
svampläsaren, som suger i sig allt endast för att
återgifva det i samma tillstånd eller kanske
smutsigare; silduksläsaren, som släpper det rena igenom
och endast behåller afskummet och grumset; samt
en fjerde sort, som, likt slafvarne i Golkondas
grufvor, bortkasta allt, som är värdelöst, för att
endast behålla diamanterna och ädelstenarne.

Coleridge.

Läs ej för att tro och taga för gifvet, ej för
att finna ämne till prat och samtal, utan för att
taga i betraktande och öfverväga.

Fr. Bacon.

Litteraturen med sin mängd af ädla arbeten
och osunda alster liknar tropikernas bördiga jord,
som utan åtskilnad bär giftiga, dödande örter,
närande frukter, och blommor som försköna
tillvaron.

*

Bönen.

Huru oändligt olika menniskorna än äro
sinsemellan — bönen förenar dem till ett innerligt
brödraskap. Bönen är mensklighetens enhet.

O. Funcke.

Det fins en väg, på hvilken vi i vår
förborgade, vår invärtes menniska kunna fly långt bort
från oväder och storm, nemligen bönens väg; i
bönen kunna vi lemna verlden och gå till fadren.
Och låtom oss icke mena, att bönen skulle strida
mot arbetet, att betraktelsen skulle strida mot
verksamheten, att ensamheten skulle strida mot
samfundet! Låtom oss besinna, att alla stora
och heliga tankar, som hafva inverkat rensande
och förbättrande på det menskliga samfundet, hafva

först upprunnit i ensamheten; låtom oss besinna,
att Guds uppenbarelser af ålder hafva kommit
till de ensamma!

H. L. Martensen.

Bönen är menniskans umgänge med Gud, det
bekymrade hjertats språk, som förstås i himmelen
— men bed med brinnande hjerta och ett rent
sinne! Ty en sömnig bön dör bort i skyn, den
når ej upp till himmelen, och sinnets renhet är
hjertats bröllopsklädning, utan hvilken I icke
vågen träda fram för renhetens Gud.

Es. Tegnér.

Bönen är själens himmelsfärd och framställer
för vårt inre öga den osynliga verldens
härligheter, genom hvilkas åsyn bländverket af alla
jordiska gestalter och fröjder bleknar.

S. C. Kapff.

Andens längtan heter andakt.
Andakt heter hans skönaste stund;  dess tunga är bönen.

Es. Tegnér.

Bönen är ett tillegnande af Guds natur, Guds ande.

Rothe.


Stora tankar och ett rent hjerta — det är
detta vi böra bedja om.

J. W. Goethe.

Bönen är en skatt lagd på vår tid, på samma
sätt som allmosan är en skatt på vår förmögenhet.

E. M. Goulburn.

Bönen är en religionens pelare och nyckeln
till paradiset.

Mohammet.

Bönen är en hamn för den skeppsbrutne, ett
ankare för dem, som kämpa med vågorna, en
staf för den svage, en guldgrufva för den fattige,
en läkare i sjukdom och en helsans bevarare.

Krysostomos.

Om någon både oss uppgifva en menniskas
högsta ställning i denna verlden och beskrifva
henne i hennes heligaste förrättning, så skulle vi
utan betänkande svara: »Då hon ligger på sina
knän talande med den osynlige Guden.» Uti den
ställningen och i den handlingen ligger något,
som språket icke kan, trots alla sina
bemödanden, värdigt beskrifva. Der finnas i förening
en osedd storhet, en fördold höghet och en helig
verklighet. Menniskosjälen plägar då umgänge

med sin skapare; anden, ehuru han är bunden
vid kroppen, talar med Gud, som är en ande.
Det är den hjelpbehöfvande vid sin store
välgörares fötter; undersåten, underhandlande med sin
store konung; barnets blickande upp i sin faders
ansigte. Verlden kan icke följa med det; den
qvarstannar utanföre under tiden, och dörren
tillstänges. Heliga englar, som tjena dem, som
saligheten ärfva skola, stå med vördnad bredvid och
bida, tills den bönfallande slutat sitt tal. Den
store öfverstepresten, hvilkens namn oupphörligt
begagnas af den knäböjande menniskan, tager
orden från hennes läppar och framlägger dem på
det gyllene altaret, som står framför tronen,
åtföljda af hans egen outtröttliga förtjensts rökelse.
Det är en  stor ting att sålunda bedja.

W. Leask.

Att ligga på sitt ansigte vid Jesu fötter är
att stå upphöjd öfver hela verlden.

Paulinus.

Låt bönen vara nyckeln om morgonen och
låset om aftonen.

M. Henry.

Bönen måste fritt uppstiga ur hjertat utan
några konstlade och inlärda ord; den måste vara

ett uttryck af hvad som rörer sig i det
brinnande hjertat.

M. Luther.

Ord utan tankar nå aldrig himlen.

Shakspere.

Kalla böner likna pilar utan udd, svärd utan
egg, foglar utan vingar; de hafva ingen
genomträngande, skärande kraft; de hafva ingen
förmåga att flyga upp till himmelen. Kalla böner
förfrysa, innan de nå himmelen.

Thomas Brooks.

»Fader vår» är den störste martyren på
jorden, ty hvar man plågar och missbrukar honom.

M. Luther.

Liksom den, hvilken tänker spela, berör alla
strängarne på sitt instrument och stämmer dem,
om någon af dem ej har den rätta tonen, så skall
du också beröra lifssträngarne i din själ, i ditt
sinnelag och ditt hjertas rörelser, och stämma
alla dem, som icke ljuda harmoniskt med
»Fader vår».

D. G. Monrad.

Ihärdig bön är allsmägtig.

J. Milton.

Jag fruktar mera för John Knox' böner, än
för tjugo tusen soldater.

Maria Stuart.

Bön med lyfta händer är ej nog.
Landtman, då du ber för jordens gröda,
Bed med handen på din plog!
Då välsignar bönens kraft din möda.

Victor Rydberg.

Vi äro menniskor. Gåfvan att bedja hafva
vi icke alltid i vårt våld. För himmelen är
viljan att bedja af lika stort värde som sjelfva bönen.

G. E. Lessing.

Att påpeka, huru och när vi skola bedja,
vore som att säga kärleken, huru och när den
skall visa sig. Bön i ord är endast en form. En
god gerning för Guds skull är enligt min tanke
lika verklig bön som någon annan. Laborare est
orare (att arbeta är att bedja).

Cunningham Geike.

Är icke bönen andens dagliga bröd?

Aug. Ussing.

Hvad foglen är, när den med hopslagna
vingar går på jorden, det är själen utan bön.

Jean Paul.

Sedan jag hela mitt lif igenom tumlat om
på filosofiens alla dansbanor, hängifvit mig åt
andens alla orgier, bolat med alla möjliga systemer
utan att finna mig tillfredsstäld, befinner jag mig
nu plötsligt på samma ståndpunkt, hvarpå också
onkel Tom står, och sida om sida med denne min
svarte broder böjer jag nu mina knän och med
samma andakt bedja vi gemensamt till samme Gud.

H. Heine.

*

Domar, omdömen.

Om folk riktigt kände hvarandra, så dömde
man icke såsom man  dömer.

H. C Andersen.

De döma den villfarande mest obarmhertigt,
som aldrig hafva erfarit, huru svårt det är att
komma till sanningen.

Augustinus.

Döm ej  strax den vilseförda,
Stolte broder med förakt!
Icke vägde du den börda,
Ödet på hans skuldra lagt.

Icke talde du de strider,
Som han stridde för sin dygd,
Icke vet du, hvad han lider
Af sin ånger, af sin blygd.

Es. Tegnér.

Önska vi att bedöma allting rätt, så låtom
oss komma till den öfvertygelsen om oss sjelfva,
att det icke finnes någon, som är utan fel. Ingen
menniska kan frikänna sig ifrån skuld, och den,
som kallar sig oskyldig, gör detta med åberopande
af yttre vittnesbörd, icke på grund af sitt
samvetes dom.

Seneca.

Döm icke din nästa, förrän du är i samma
ställning som han.

Hillel.

Såsom vårt hjerta är stämdt for en sak, så
bedöma vi den gerna; och det rätta omdömet
förlora vi lätteligen genom ärelystnad.

Thomas a Kempis.

Mången, som verlden fördömer, är i stånd
till handlingar, ja, har begått handlingar, som
verlden skulle vörda och prisa hos en annan.

E. L. Bulwer.


Snabbt, men sällan rättvist bedömer
menniskan sin broder; ty hon ser ej hjertats driffjedrar,
hör ej själens rådplägningar med sig sjelf.

M. Tupper.

Lyssna ofta, innan du tänker mycket, och
se dig omkring innan du dömer.

M. Tupper.

Det är svårt att göra något utan fel, men
det är också svårt att, när man gör rätt, ej råka
ut för en oförståndig domare.

Sokrates.


En man som beger sig ut i verlden med den
tron att alla hans medmenniskor äro dygdehjeltar,
skall utan tvifvel sluta med att fördöma dem
såsom vidunder af lastbarhet; och tvärtom skall
den, som fordrar minst af menniskornas
handlingar, alltid vara den, som mildast bedömer dem.

E. L. Bulwer.

Menniskorna döma om hvarandras känslor,
bevekelsegrunderna till hvarandras handlingar, och
söka att i passionernas labyrint finna ledtråden
för sitt omdöme, sitt medlidande eller sin


förkastelsedom, och likväl skulle kanske hvar och
en af dessa domare knappt kunna rätt bedöma
sitt eget innersta.

Man vet ju, att af schackbrädets sextiofyra
rutor kan en snart sagdt evig variation af drag
åstadkommas, och hvilken variation af oändliga
anlag, känslor och begär innehåller ej
menniskosjälen, denna sällsamma eolsharpa, hvars
vibrerande strängar himmelens alla vindar sätta i
rörelse och som lika ofta frambringa skärande
missljud som himmelska toner.

Om handlingarne skola bedömas efter sina
orsaker, så borde aldrig någon mensklig dom komma
i fråga.

Claude Gerard.

Ingenting tillintetgör bättre de dåliga domar,
som menniskor fälla om vårt förstånd, våra seder
och vårt sätt, än lågheten och den dåliga
karakteren hos dem,  som gilla dem.

La Bruyère.

Utgången af hvarje sak är en Guds dom.

J. Chr. Fr. Schiller.

Vid qvällen skall dagen rosas,
Hustrun, då hon är jordad,
Svärdet då det är pröfvadt,

Mö, då hon är gift,
Is, då den är öfver,
Öl, då det är drucket.

Havamal.

*

Döden och grafven.

Död! Hvilken verld full af smärta ligger ej
i detta lilla ord! Det är ett tveeggadt svärd,
som, i det det fäller hvad vårt hjerta hänger fast
vid, tränger in i vårt bröst, så att det svartnar
för ögat och verlden synes oss mörk, om också
solen skiner på millioner lyckliga. Endast ett
ord, lika kort som detta, gifver styrka och hjelp
och tröst, endast ett — Gud.

H. C. Andersen.

Dödsdagen är bättre än födelsedagen, ty
döden är en högre och ädlare födelse. Grafven är
en underjordisk gång till himmelen, en
triumfbåge, genom hvilken andens hjeltar vända hem
igen från striden, att mottaga lönen af Honom,
genom hvilken de hafva segrat, ja, mer än segrat,
— den är det afklädningsrum, der den troende

afkläder sig sina smutsiga och besmittade kläder
och iklädes den härliga bröllopsdrägten för att
stå upp och möta Herren i himlen.

Hugh Macmillan.

Äro vi menniskor icke alla korstågsriddare,
som med alla våra mödosamma strider till slut
endast eröfra en graf!

H. Heine.

Att sofva; sofva! Kanske också drömma;
Det är den stora frågan! — Ty i döden
Hvad man uti den sömnen månde drömma,
När stoftets tunga drägt vi kastat af,
Det tål att tänka på.

Shakspeare.

Liksom vår materiela existens icke är lifvet,
så är vår materiela tillintetgörelse icke heller
döden.

*

Uppmana folket att bereda sig för att dö,
medan de hafva helsa och krafter. Om jag ville
bereda mig på döden nu, skulle jag icke kunna
göra det.

D:r Holland på sin dödsbädd.

Den, som hoppas lifvet, fruktar icke döden.

M. Ph. D. Burk.

Döden är icke ett slut, utan en förändring.
Vi dö icke, vi undergå en metamorfos; vi förgås
icke, vi byta om form. Dödsögonblicket är icke
upplösningen, utan endast en gripande scen i det
menskliga ödesdramat. Dödskampen är icke
tillintetgörelsens förspel, utan endast ett
nödvändigt lidande, som medföljer hvarje förvandling i
naturen. Hvar och en vet ju, att hos insekterna
den kalla och orörliga puppan sönderrifves, på
det den lysande fjäriln måtte kunna fladdra mot
himmelen. Gif akt på fjärilen i det ögonblicket,
då han uppstiger ur denna tillfälliga graf. Han
är alldeles utmattad af den smärta han rönte, i
det han bröt det fjättrande höljet, som tyngde på
honom. Han behöfver tid att hvila sig och samla
sina krafter, innan han kan svinga sig upp i
luftens rike. Detta är en bild af dödskampen.
För att kunna aflägga det kroppsliga höljet, som
vi lemna efter oss här nere, för att kunna svinga
oss upp i de okända rymder, som vänta oss
på andra sidan grafven, måste vi uthärda lidanden.

L. Figuier.

Om lifvet möjligen beröfvat mig allt, hvad
mitt förstånd funnit klart, mitt öga skönt och
mitt hjerta med sig sjelft sammanvuxet, i döden
vill jag dock hafva qvar något: vissheten, att

jag går till Gud, till honom, som min själ älskar.
— »Jag vet på hvem jag tror, när dödens timme
nalkas» — den vissheten vill jag sist lemna
ifrån mig.

Pontus Wikner.

En stråle kom och log och gick
Ett kort, ett saligt ögonblick.
Så kom du hit, och så du gått,
En flyktig gäst på jordens strand.
Hvarfrån? Hvarthän? Vi veta blott:
Från Herrans hand till Herrans hand.

L. Uhland (vid ett barns död).

I grafven slumrar en ny morgonrodnad.

Tieck.

Bland de magter, som på jorden trona,
Bär blott vanskligheten säker krona;
Döden kan ej störtas, kan ej  skona,
Och hans lie rostar ej.

J. L. Runeberg.

Det frö till lif, som i menskan göms
Af ljuset,
I mörkrets fjättrar ej evigt glöms
I gruset.

Hvad döden fäller,
Han återställer,
Och knoppen blott, hvarur blomman qväller
Är grafven.

J. L. Runeberg.

Efter de jordiska stridernas natt uppgår
dödens morgonrodnad, och ur grafven uppstiger
odödlighetens sol.

C. Th. Körner.

Sjelfva benhuset är en plantskola för alstring
och lif.

E. L. Bulwer.

Döden är den mörka tjenare, som åtföljer
lifvets vagn.

C. H. Spurgeon.

Dö, innan du dör, på det att du icke må
dö, när du en gång skall dö.

J. Scheffler.

Död, hvilket hemskt och dystert ord! Det
innehåller blott tre bokstäfver, förenade till en
stafvelse, och dock är det sammanfattningen af
alla sorger och qval, af olyckor och plågor, af
tårdränkta ögon och brustna hjertan, af gäckade

förhoppningar och korsade planer, af outsägligt
elände och utsläckt förnuft, af förtviflade hem,
djupt mörker och ogenomträngliga hemligheter.

William Leask.

*

Egenkärlek.

Sök källan till alla förbrytelser och du skall
finna, att det är egoism.

Champfordt.

Egennyttan talar hvarje språk och spelar
hvarje roll, till och med oegennyttans.

La Rochefoucauld.

Menniskan är sjelfkär i mån af sin
okunnighet. Menniskans naturliga fallenhet är egenkärlek.

E. L. Bulwer.

Af all kärlek är egenkärleken den största.

W. E. Swedelius.

*

Ensamhet.

Ensamhet förökar stoltheten. Med ju färre
menniskor man umgås, öfver desto flera upphöjer
man sig. Derföre vilja alltid menniskorna i en
landtby vara större än de, som bo i en stad.
Derföre älskar en svärmare ensamheten, alldenstund
han allrahögst älskar stoltheten. Den lärdom,
som man insamlar ur böcker, gör stolt; den, som
man erfar af andra menniskor, gör ödmjuk; ty
man tror sig kunna skrifva det, man läser; men
man tror sig icke alltid kunna säga det, som
andra ofta säga oss.

Jean Paul.

O, huru lyckligt skulle det icke hafva varit
för mig, om jag hade tillbringat dessa 23 år,
under hvilka jag varit konung, i enslighet och
tillbakadragenhet!

Philip III af Spanien.

Ensamheten är Guds mottagningsrum.

F. W. Farrar.

Huru dyrbara för den vises sinne äro ej de
tankar, som födas i ensamhet! Ty det är då, som


vore det musik i hans hjerta, och han talar till
sitt inre som till en vän.

M. Tupper.

Ensamhetens tankar äro den dagg, som faller
på ensamhetens blomster hvar morgon och afton;
minne och afstånd uppfriska det, liksom söderns
balsamiska flägtar uppfriska naturen; dess sol är
den varma ömheten, och den blomstrar på
gränserna till hoppets land.

M. Tupper.

Var aldrig ensam, ty i ödemarken framträdde
en satans engel till sjelfva himmelens herre.

J. Chr. Fr. Schiller.

När jag är ensam tycker jag mig hafva tusen
menniskors förstånd, och när jag kommer bland
folk är jag dummare än ett barn.

Friedank.

Allt ondt kommer af att vi ej kunna vara
ensamma — spel, lögnaktighet, ledsnad, vin,
qvinnor, okunnighet, förtal, afundsjuka, glömska af
oss sjelfva och af Gud.

La Bruyère.

*


Familjen och hemmet.

Hemmet är samfundets hjerta.

Christiani.

Skolan har i verkligheten endast mycket litet
att göra med bildandet af ett barns karäkter.
Denna bildas isynnerhet i hemmet, under fadrens
och modrens, systrarnes och kamraternas
inflytande. Låt undervisningen i skolan vara så god
som helst — är eleven tvungen att dagligen vända
tillbaka till ett dåligt, smutsigt och syndigt hem,
skall all den i skolan förvärfvade kunskapen vara
af företrädesvis ringa värde. Karakteren är
resultatet af hemmets lif och uppfostran.

Samuel Smiles

I sitt hem är hvarje sann qvinna drottning.

G. Brandes.

Det fins en egendomlig magt i hemmets
helgedom, i kända, gamla melodier: de lyfta och
bära oss bort från det hvardagliga.

H. C. Andersen.


Folket utgår från barnkammaren och den
offentliga meningen födes i allmänhet i hemmet.

Samuel Smiles.

Aktning för fanan, kärlek till fäderneslandet,
allt som drifver menniskan till att uppoffra sig för
någon eller något, härleder sig från familjen,
och man kan säga att det är från barnen som
de väldiga floder uppspringa, i hvilka
menniskohjertat stillar sin törst.

Gustave Droz.

De flesta dygder, vi besitta, ansluta sig till
hemmet. Der står kärlekens första vagga. Den,
som icke har lärt att älska det ställe, som 
innesluter allt det skönaste menniskolifvet eger, han
kan icke älska något i verlden. Der lära vi
begynnelsegrunderna till all visdom. Der lära vi i
det lilla den verldsfilosofi, som vi skulle följa och
öfva i det stora: att vara fridsamme och göra
rätt, underkasta oss tukt och ordning och älska
andra som vi älska oss sjelfva.

Bindesböll.

Hvem blir ej hjelte, om vid stridens glans
En verld står hänryckt upp och klappar händer?
Men det är manligt, storsint hjeltemod
Att offra gladt sitt varma hjerteblod

I lifvets hvardagssläp, det tysta, ringa,
Der inga lagrar vänta segrarns hår,
Och intet jubel brusar i hans spår,
Men ädla skördar fram ur torfvan springa.

C. L. Östergren.

Familjen liknar på en gång ett poem och en
maskin. Dess poesi eller känslornas sång, som
genomströmmar och förenar med hvarandra alla
dess medlemmar, som lindar blomsterkransen kring
lifvets törnekrona och klär med hoppets grönska
»verklighetens nakna berg» — derom vet hvarje
menniskohjerta. Men maskineriet (utan hvilkets
väl styrda rörelser l'opera della vita dock blir
en pjes utan hållning) anse många af ringa
väsendtlighet och styra det vårdslöst. Och likväl
är denna del af det husliga lifvets inrättning ej
den minst vigtiga för dess harmoniska fortgång.
Det förhåller sig med detta maskineri som med
urets. Äro alla hjul, fjedrar m. m. väl
anordnade, behöfver blott pendeln en sväng och allt
sättes i ändamålsenlig rörelse, allt fortgår likasom
af sig sjelft med ordning och lugn, och fridens
och trefnadens gyllene visare utpeka alla stunder
på den klara taflan.

Fredrika Bremer.

*

Fattigdom.

Hvad är fattigdom? Den är endast som smärtan,
då man genomborrar en flickas öra: man hänger
kosteliga juveler i såret.

Jean Paul.

Jag tror, att de bästa sidorna hos fattiga
menniskor äro dolda för oss. Hvad den fattige
är för den fattige är endast föga bekant,
undantagandes för dem sjelfva och Gud.

Charles Dickens.

Den fattiges hand är Guds börs. Viljen I
köpa någon sak af honom, läggen dit edra
penningar. Det bästa bruk vi kunna göra af våra
egodelar är att sätta in dem på Guds bank.

Du Vair.

Mången är fattig i stor rikedom, och mången
är rik i stor fattigdom.

Salomos ordspråk.

Den fattige är förlorad, så länge han vill likna
den rike.

Phædrus.

*


Fel och förvillelse.

Menniskonaturen är mycket benägen att bruka
glasögon för att se andras fel, i stället för
speglar, hvaruti de kunde granska sina egna.

Seneca.

Det är någonting egendomligt för dårskapen
att väl känna andras fel, men alls icke sina egna.

Cicero.

Lätt ett fel, hur ringa,
Kan en obotlig skada med sig bringa.

Ariosto.

Af naturen ega vi intet fel, som icke kan
bli en dygd, och ingen dygd, som icke kan bli
ett fel.

*

På de små felen uppbygger man de stora
dygderna.

Gustave Droz.

Innan vi tillrättavisa vår nästa, måste vi
tänka efter och se till, att vi icke göra oss

skyldiga till samma fel sjelfva, ty den, som med
bläckiga fingrar vill taga bort en bläckplump,
gör den bara värre.

C. H. Spurgeon.

Dåren ser, att svagheter icke äro oförenliga
med store män; han förundrar sig och — föraktar;
men den vise finner, att storheten icke är
oförenlig med menskliga svagheter; och han
beundrar och —  öfverser.

E. L. Bulwer.

Jag ser hos andra inga fel, som icke jag
också har begått. Man behöfver blott bli gammal
för att bli mild.

J. W. Goethe.

Det är med våra fel, som med våra naglar;
vi klippa dem tid efter annan, men småningom
växa de åter till.

Thalès Bernhard.

*

Flit och ihärdighet.

Af fliten vill jag vara fängslad såsom en slaf,
på det att jag må vara kunskapens herre.

Fr. von Logau.

Den mindre kraften uthålligt använd är lika
med en stor kraft.

G. W. Leibnitz.

Om du planera kan ett ädelt dåd,
Och aldrig förr'n du lyckas, viker
Och ej, fast hjertat blöder, sviker,
Ej fastän hinder möta öfverallt.
Då skall till slut du seger vinna,
O själ, och fram till målet hinna.

C. Mackay.

Lätja, icke flit, utmattar oss i lifvet; ty i fliten
ligger lif, helsa och tillfredsställelse.

Samuel Smiles.

*

Folket.

Det fins döda, som äro mäktigare än alla de,
som lefva på jorden; det folk, som eger hjeltar,
kan aldrig helt och hållet förgås.

C. Hauch.

Liksom träden kännas på sina frukter, så
kännes ett folk på de ledare, folket sjelf väljer.

Peder Rördam.

När fromheten hos ett folk förstöres, är det
slut med dess framtid.

Jonas Lie.

Ett folk utan religion kan man icke regera,
och om det ingen hade, får man lof att skaffa
det en.

Napoleon I.

Visa mig det folk, som värderar sina stora
minnen, och jag bebådar det en stor framtid.

Es. Tegnér.


Ett folks storhet beror ej på gränsernas
omfång utan på folkets karakter.

Colbert.

Det är en dårskap att vilja, att ett folk, som
utvecklar sig, och ett barn, som växer, alltid skall
bära samma kläder.

G. Valtour.

Stora diktare äro liksom stora vetenskapsmän
och konstnärer att anse som folkets ögon, genom
hvilka sanning och skönhet skådas, der de allra
flesta icke sjelfva kunna se.

Ett lefvande geni verkar och skapar i ett
folk, och blir derigenom folkets geni; hos
millioner tändas ett högre lifs gnistor vid den flamma,
som först brann i en sådan af Gud högt begåfvad
varelse; och ett folk utan stora och talangfulla män
skulle blifva som en enskild menniska utan
talanger. På så sätt är den sanne diktaren en af
de ädlaste organer i hela statskroppen.

F. C. Olsen.

Det är omöjligt, att sjelfständighet och frihet
kunna utveckla sig hos ett kraftigt uppväxande folk
utan invärtes spänning och strid. Så står åsigt
mot åsigt, parti mot parti, och motsatta sträfvanden
brytas mot hvarandra. Det är nödvändigt, att

en stark enhetens och sämjans grund finnes
under dylika brytningar. Brister enhetens grundlag,
då är folkets sjelfständighet i fara.

Rasmus Nielsen.

Nationalmedvetandet är folkslagens religion.
Hvad tron på odödligheten, förtröstan på ett lif
efter detta är för den enskilda menniskan, det är
nationsmedvetandet för folkslagen: en säker
ledstjerna, tröst i sorgen, påminnelse i lyckan,
uppresning från förödmjukelse. Känslan af det sanna
och det blifvande, af forntidsminnen och
framtidsskörd, som skall komma upp af forntids och
nutids sådd — detta är just det, som för folkslagen
koncentrerar sig i nationalmedvetandet och
nationalkänslan.

C. St. A. Bille.

När ett folk icke längre älskar och bevarar
sitt modersmål, men efterapar ett främmande, i
hvars språk de aldrig kunna finna det naturliga
och lefvande uttrycket för sina tankar och känslor,
då har samma folk begått ett andligt sjelfmord
och liksom förstenat sig till en ihålig ärestod för
det främmande folk, hvars språk genljuder dödt
i deras mun.

N. F. S. Grundtvig.

Man anser mycket riktigt, att det folk, som
tyglas med bajonetter, också förstår att bryta
sönder bajonetterna.

Rosenwall.

En nations styrka består icke i dess
utsträckning, utan också i dess historia, dess forntid och
minnen.

Louis A. Thiers.

Ett fritt folk behöfver hela kraften af en väl
ordnad folkuppfostran för att bevara sin frihet.

*

En nation, som traktar efter likhet, är
oskicklig till frihet. I allt, som är skapadt, från
erkeengeln till ormen, från Olympen till kiselstenen,
från den strålande planeten till molnet, är olikhet
naturens första lag.

Carl Bernhard.

Ett folks välstånd och magt hvilar
väsendtligen på dess tro och sedlighet.

Merle d'Aubigné.

Allmän bildning är nationens billigaste
försvarsverk.

John Bright.

Folkens stolta minnen hafva en befruktande
kraft och stärka tron på framtiden, liksom nattens
dagg stänker blommorna, så att de med resta
hufvuden kunna möta den uppgående solen.

H. F. Ewald.

Folken måste uppfostras till nya former,
liksom de i sekler varit uppfostrade till de gamla.
Hvad som skall vara länge, måste länge
förberedas; men är detta skedt — och det kan endast
ske så småningom — då kommer förändringen af
sig sjelf, liksom lyckan, liksom naturens bästa
gåfvor komma.

Es. Tegnér.

Nationerna må hafva ett hufvud likaså väl
som individerna.

Octave Feuillet.

I hvarje menniskas själ fins äfven en
miniatyrbild af hennes folks personlighet.

Gustaf Freytag.

Må vi icke glömma, att ett folks fysiska helsa
och kraft är en nationalrikedom, som icke af
något kan ersättas.

Fritiof Holmgren.

*


Frihet.

Fri tro, fri lydnad, fritt tillegnande äro det
religiösa lifvets första ovilkorliga grundsats.

Rasmus Nielsen.

Det är en lustig tid, vi lefva i. Från
morgon till qväll ropa vi alla på »frihet», och från
morgon till qväll göra vi lika fullt hvar och en
anspråk på, att det skall gå efter vårt hufvud.

Cooper.

Att kunna styra sig sjelf är individens enda,
sanna frihet.

Fredrik Perthes.

Af frosseriet kommer mycken fasta
Och frihet, som begagnas utan måtta,
Förbyts i tvång.

Shakspere.

Att tjena Gud är den högsta frihet.

Augustinus.

De menskliga tingens gång är icke ett verk af
vår vilja, utan för så vida att denna styres af en högre

hand. Gud har icke släppt historiens trådar ur
sin hand, då han tillät äfven oss att sitta vid
tidens väfstol och göra vårt inslag i den
gudomliga verldsstyrelsens väfnad. Huru båda stå
tillsammans, den menskliga friheten och den
gudomliga styrelsen — ho kan det säga? Det är
historiens stora fråga, hvilken vi aldrig skola kunna
fullkomligen lösa.

Chr. E. Luthardt.

Hvarest mycken frihet är, der är också
mycken villfarelse.

J. Chr. F. Schiller.

Samvetsfrihet är en välsignelse, som måste
vara ömsesidig.

Oliver Cromwell.

Ju mera yttre frihet menniskan har, desto mera
måste hon vara bunden till det inre.

Merle d'Aubigné.

O, gudomliga frihet! Till och med de
slafvar, som knappt känna dig, äro till hälften
lyckliga, när de uttala ditt namn!

Hagedton.

O, frihet, hvilka brott hafva icke blifvit gjorda
i ditt namn!

Madame Rolands sista ord.

För menniskorna duger hvarken fullkomlig
afsöndring eller fullständigt oberoende eller
oinskränkt förtryck.

H. von Sybel.

Himlen vare lof, att hvarken religionen eller
friheten bör bedömas efter den tillfälliga
ursinnigheten hos deras förfäktare.

E. L. Bulwer.

Blott den, som lefver i sanningen, är sant fri.

J. E. A. Heinroth.

Hvad man fordrar för sig sjelf, det måste
man också unna andra, nemligen friheten att se
verlden med egna ögon. När alla medgifva
hvarandra den friheten, blir det slut på bål och
bannlysningar emot dem, som tänka olika med oss.

G. A. Lindner.

Genom att gifva oss friheten har Gud gjort
oss till herrar öfver vårt öde på vårt eget ansvar.
Han lofvar oss en belöning, nemligen det
tillkommande lifvet; han gifver oss en ledstjerna,

nemligen det moraliska medvetandet, och han pålägger
oss en lag, nemligen arbetets och stridens hårda
och ärorika lag.

J. Simon.

Det är sant, att det fins två dygder, som
menniskorna beundra, nemligen frihet och
tapperhet, derföre att det fins två saker, som de
mycket värdera, och som dessa dygder komma en att
glömma, penningen och lifvet; också avancerar
ingen af sig sjelf, som icke är tapper och fri.

La Bruyère.

Allt, som befriar vår ande utan att ge oss
herravälde öfver oss sjelfva, är förderfligt.

J. W. Goethe.

Friheten, den sanna friheten, är folkens helsa
och lycka, deras jordiska mål, deras högsta
lifsvilkor, förutan hvilket ingen varaktig välgång,
ingen sann utveckling finnes. Men i friheten
beror allt på hennes sedliga botten. Bygg henne
en sådan, och hon skall lik elden lysa och värma.
Ryck henne derifrån och hon skall lik elden
bränna och ödelägga. Friheten liknar luften, hvars
osynliga massor ständigt sträfva till jemnvigt. Der
jemnvigten rubbas uppstår storm.

Z. Topelius.

Om hela menskligheten, med undantag af en
person, vore af samma opinion, och blott denna
enda person vore den motsatta opinionen, skulle
menskligheten med lika liten rätt kunna försvaras
för nedtystandet af denna enda person, som han,
ifall han dertill egde magt, för nedtystandet af
menskligheten. Det olyckliga uti att nedtysta en
opinion är, att nedtystandet utgör ett rof från
menniskoslägtet, såväl den kommande, som den närvarande
generationen, ett rof från dem, som skilja sig från
denna opinion, vida mer, än från dem, som hylla
den. Är opinionen riktig, så äro de beröfvade
förmånen af att få utbyta förvillelse mot sanning;
är den falsk, så förlora de hvad som är en
nästan lika stor välgerning: den klarare insigt och
det lifligare intryck af sanningen, som
framkallades genom dess kollision med lögnen.

John Stuart Mill.

Den öfvertro, i hvilken vi äro uppfostrade,
förlorar, äfven om vi icke gilla den, derföre icke
sin magt öfver oss. De äro icke alla fria, som
hånle åt kedjorna.

G. E. Lessing.

Den sanna jemnlikheten består i att på olika
sätt behandla olika.

Cousin.


Ingenting är lättare än att sluta från alla
eller de flesta sanningars ovisshet till dårskapen
af allt tvång, af all för evig tid förklarad
renlärighet i vetenskaperna.

Th. Thorild.

*

Fästmö och hustru.

Flicka, jord och himmel eger jag i dig,
Kan i dig blott till mitt hjerta pressa;
Undra derför ej, att du för mig
Är så dyr, så dyr, som båda dessa.

J. L. Runeberg.

Mulnar banan ibland, skjuter ett törne fram,
Suckar anden en gång, tryckt af sin bojas ok,
O, hur saligt att ila
i den älskades armar då!

J. L. Runeberg.

Ack, det fins många, som icke äro förlofvade
och dock hafva en käresta, och många, som äro
förlofvade och icke hafva en käresta.

Sören Kierkegaard.


Sorg och glädje båda
Bodde i mitt hjerta,
Sorg i ena kammarn,
Glädje i den andra.
Oförsonligt skilda,
Rådde än den ena,
Är den andra ensam,
Se'n den ena kom dit,
Lär hon öppnat dörren
Och förenat båda,
Ty min sorg är sällhet
Och min glädje vemod.

J. L. Runeberg.

Hustrun är på sätt och vis familjens samvete.

Paul Janet.

Hustruns bästa egenskaper hafva icke sitt säte
i förståndet, utan i hjertat. Hon verkar mera
förfriskande genom sitt deltagande än genom sitt
vetande.

Samuel Smiles.

När ett hjerta mött ett annat hjerta,
Ringa blir då, hvad förut var mycket,
Jord och himmel, hemland, fader, moder.
Mer än jorden sluts då i ett famntag,
Mer än himmel ses då i ett öga,

Mer än moders råd och faders vilja
Hörs då i en suck, som knappast höres.
Hvilken magt kan tjusa så som kärlek,
Hvilken boja håller den, som älskar?
Sjöar simmar han som anden öfver;
Möta fjellar, får han örnens vingar;
Långt för middag är han re'n tillbaka,
Der han väntats först till sena qvällen.

J. L. Runeberg.

Mannen kan icke ega någonting bättre än en
god hustru och icke någonting sämre än en dålig.

Simonides.

Stig ned ett steg för att välja dig en hustru;
stig upp ett steg för att välja dig en man.

Talmud.

Den man, som önskar sig mycken sysselsättning,
bör skaffa sig en hustru och ett skepp, ty
ingenting annat i verlden kan så upptaga en
menniskas tid; isynnerhet då de skola tacklas, ty
aldrig blifva de tillräckligt tacklade, och dermed
hafver det aldrig något slut.

Plautus.

Friden knytes af ingen, om ej af hustrun i huset.
Äfven en godsint man kan ledsna ibland på henne,

Hämnas en grannes bitande ord, en tjenares tröghet,
Men då egnar det henne att blidka hans hetta med saktmod.
Tyst må hon tåla hans knot, tills ifvern lemnat hans sinne,
Likasom björken böjer sin topp för ilen och tåligt
Väntar på aftonens stund, när stormarne längta till hvila.
Snart nog ångrar han allt det hårda han sagt i sin vrede,
Om ett förtörnande svar ej ligger och retar hans sinne,
Och han önskar ej mer än att godhet gälda med godhet.

J. L. Runeberg.

I min tanke bör den verkliga kärleken kunna
uppoffra allt utom samvetet, och den maka, som
skall kunna skapa din lycka, bör hafva någon
bättre grund för sin egen, än ett flygtigt
ungdomligt tycke och en viss hederskänsla hos dig.

Claude Gerard.

Det gifves hos qvinnan en sinnesstämning,
som verkar, att ehvad hon gör inom sin husliga
krets, blir det väl gjort, att, hvart hon går, en
stilla fröjd följer henne, lik den af en lugn
vårdag, att, der hon dröjer, dröjer äfven en trefnad

och ett välbehag, som meddelar sig åt hvar och
en, som nalkas henne; denna sinnesstämning
utgår från ett rent, gudfruktigt och undergifvet
hjerta.

Fredrika Bremer.

Den, som har en god make, må genom blygsamhetens
slöja, genom kyskhetens sköna drägt,
saktmodets prydnad, trohetens och välvillighetens
klenod uppväcka en evig ömhet hos honom. Hon
må ej veta af något annat smink än det rodnaden
gifver. Hennes glans må vara renheten och hon
må strida med mildhet och vänskap. Då skall hon
blifva behaglig och älskad i lifvet och djupt
saknad, när hon dör.

Jeremias Taylor.

Ingen hustru kan blifva för sin man hvad
han trodde sig se i henne, när hon ännu var
hans älskarinna. Männen äro bestämde att städse
bli bedragne, och icke så mycket af qvinnans
konster som af sin egen inbillning. De älska
gudinnor och äkta blott dödliga. En hustru
skulle följaktligen noga se efter, hvari egentligen
det behag bestod, som gjorde henne så tilldragande
och omtyckt, när hon var flicka, och sträfva efter
att bibehålla detta, när hon är hustru. Synnerligt
märklig är utan tvifvel den stora uppmärksamhet

på sig sjelf och sitt uppförande, som alltid är
egendomlig för en ogift qvinna. Denna
egendomlighet och tillbakadragenhet bör hon behålla i sin
person och i sitt väsen och städse i sin mans
ögon söka att bevara en frisk och jungfrulig
ömhet.

Washington Irwing.

*

Förlåtelse.

Menniskan är aldrig så skön som när hon
ber om förlåtelse och sjelf förlåter.

Jean Paul.

Du bör förlåta allt hos andra, intet hos dig
sjelf.

Ausonius.

Den, som lätt förlåter, inbjuder till
förolämpning.

Pierre Corneille.

Det är skönt att dock stamma en bokstaf
Fram på den eviges språk; förlåtelse näms det på jorden.

Es. Tegnér.


Den mest gudomliga seger är att förlåta.

J. Chr. F. Schiller.

*

Förnuftet.

Förnuftet är menniskans instinkt.

J. E. A. Heinroth.

Förnuftet är den förmåga, till hvilken
uppenbarelsen vänder sig, och af hvilken allena hon
kan tydas. Utan förnuft skulle vi lika litet kunna
emottaga någon gudomlig undervisning, som vi
utan ögon skulle kunna vederqvicka oss af solens
ljus; och de, som afråda förnuftets bruk, på det
vi så mycket bättre må ledas af uppenbarelsen,
likna mycket dem, som skulle vilja utrifva eller
binda för ögonen, på det vi så mycket bättre
måtte se.

W. E. Channing.

Det är mycket svårare att rädda förnuftet för
uppenbarelsen än uppenbarelsen för förnuftet.

Mathias Claudius.

Magnetnålen vägleder menniskan på ett högst
enkelt sätt: af den få vi veta, hvart vi skola
styra vår farkost. Hvar vi äro, säger hon icke
så lätt. För att få veta det, måste man taga
sin tillflykt till vetenskapen, mäta polhöjden och
beräkna bredden. Man kan, synes mig, likna
kompassen vid det sunda förnuftets hänvisning,
som dock alls icke kan mäta sitt eget jags
polhöjd, när ingen fast karakter tjenar oss som
första meridian för att beräkna förhållandet mellan
vår lefnads längd och våra förmågors bredd.

A. Oehlenschlæger.

Det gäller icke att beskrifva förnuft utan att
vara förnuft.

J. G. Fichte.

Att lefva sorglös för det närvarande och
tanklös för det tillkommande, det är att vara
oförnuftig.

H. Friswell.

Det är med lagom starka vindar och med
lagom starka sinnesrörelser och begär som
styrmannen kan arbeta under resan genom lifvet.
Väl honom, om förnuftet sväfvar öfver rodret och
får der under alla omständigheter råda!

E. A. Lindner.


Förnuftet är en helig stråle ock,
Men omkringgjuten af en mägtig molnbädd,
Och endast tro och kärlek dela molnet
Med vingar, burna utaf himmelsk eld:
Förnuftet utan tro är fåne blott —
Förnuftet utan kärlek är en djefvul.

J. Nybom.

Vårt förnuft är en borgen för tillvaron af en
verlds-intelligens, en verldsskapare, såsom
respirationsorganet är oss en borgen för atmosferens
tillvaro.

J. E. A. Heinroth.

Förnuftet kan icke tänka sig till någon
dygdekraft.

T. H. Jacobi.

Blinda farhågor, som äro ledda af klarsynt
förnuft, hafva säkrare fotfäste än blindt förnuft,
som stapplar fram utan farhågor.

Shakspere.

*
Försakelse.

Egoismen utgör hedendomens innersta väsende
och natur; sjelfförsakelse är kristendomens
utmärkande egenskap.

*

Om själen är vårt rätta jag, så är försakelsen
och uppoffringen egoismens vackraste triumfer.

Aug. Laugel.

Den som vill rädda sin karakters renhet och
vinna den lycka, som uppstår genom
öfverensstämmelsen mellan handlingen och summan af
önskningar, den skall i tid göra sig bekant med
konsten  att umbära.

G. A. Lindner.

Försakelsen är kärleken,som ger
Till offer allt det rikaste hon eger,
Som genom tårar än i sorger ler
Och talar himmelskt, fast hon intet säger.

J. Nybom.


I den mån du förmår umbära,  skall du af
Himlen tilldeldt dig få.

Horatius.

*

Förstånd.

Det är i min tanke en lika svag dårskap att
fördöma någons förstånd, derför att det icke ser
en sak på samma sätt som jag, som att krossa
sin konkavspegel, derför att den icke visar lika
bilder med den sferiska. Naturen har sjelf gjort
denna olikhet, och det är ett vansinnigt högmod
att icke vara nöjd dermed.

Th. Thorild.

Hvad menar du egentligen med förstånd? Jo,
allt som öfverensstämmer med den normala
uppfattningen af hvad vi se och känna. Man skulle
kunna säga, att det är ett begrepp, som utgöres
af pluraliteten. Mängden har rätt, fåtalet äro
stollar. Är det icke så? Men hvem bevisar
mig, hvar förnuftet eller galenskapen egentligen
befinner sig. Vi hafva kommit öfverens om vissa
uttryck för att förstå hvarandra, men hvem vet,
om någon  öfverensstämmelse i sjelfva verket


existerar? Du kallar denna väst, som jag bär, hvit;
jag gör detsamma. Men är den verkligen likadan
för oss båda. För mina ögon är den kanske
himmelsblå eller svart; vi begagna samma uttryck,
men hafva möjligen en helt olika uppfattning af
föremålen. Du tviflar på mitt förstånd, då det
icke sammanstämmer med ditt; du kallar den
uppfattning oriktig, som du icke kan dela. Men
har du väl derför rätt? Ja, vi ha båda rätt, ty
det rätta och det sanna är verkligen individuelt.
Vi kunna ju icke tro eller fatta annat än hvad
vi fått förmåga till. Ljuset finnes icke till för
den blinde; han har full rätt att tvifla derpå;
för honom existerar det verkligen icke, men den
seende har äfven rätt i tron på och njutningen
af sitt företräde. Dåren, som med några
halmstrån i håret tror sig bära en krona, förefaller
oss beklagansvärd och missledd, men han är
intetdera, han har rätt, han bär verkligen en krona,
lika verklig och lika afundsvärd kanhända som
den vi se skimra med guld och juveler. Hans
tro, hans uppfattning är för honom liksom för oss,
verkligheten. Hela vår verld, allt hvad vi se och
känna, är kanske såsom Calderon säger, endast
en dröm.

Claude Gerard.

När hjertat råkat har med hufvudet i tvist,
Har alltid hjertat dock fått råda.

Det stackars hufvudet ger vika jemt till sist
Förty det klokast är af båda.

Paul Heyse.

*

Föränderlighet.

Du snöda verld
Med dina hala vägar! Såta vänner,
Som voro ett till lif och själ,
Och tid och arbete och hviloläger delte
Som tvillingar den ene med den andre —
I ömsesidig kärlek, bryta plötsligt banden
Och blifva fiender för minsta gräl om strunt.
— Dödsfiender, som nyss för bittert hat
Ej kunde bo i samma rum, bli kära vänner
För minsta sak af ej  ett öres värde
Och ingå svågerlag.

Shakspere.

Jag godkänner sällan helt och hållet hvad jag
skrifvit för några år tillbaka.

Max Müller.

Hvad skulle det vara för en man, som ej
någon gång affölle från sig sjelf!

Es. Tegnér.

Att kasta om är ingen skam
Som flöjeln, när en storm far fram.
Den flöjel rostar säkert fast,
Som trotsar Herrans vindars kast.

Paul Heyse.

Att tillstå, att man tagit fel, är ju endast
att erkänna, att man i dag är klokare än i går.

J. K. Lavater.

*

Girighet.

Girighetslustan har så gripit menniskorna, att
rikedomarne snarare tyckas vara deras herrar än
tvärtom.

Plinius.

Beherska din girighet, och din förmögenhet
skall uppblomstra.

Platon.

Den giriges rikedomar likna solen efter dess
nedgång; de förnöja ingen.

Sokrates.

Rosten af den giriges skatter fräter hans själ
som ett kräftsår.

M. Tupper.

En girig kan ej göra något bättre än att dö,
ty i lifvet är han hvarken Gud eller menniskor
eller sig sjelf till någon nytta.

M. Luther.

De, som hafva denna verldens gods och icke
deraf gifva åt dem, som äro behöfvande, de kunna
med skäl anses för tjufvar.

M. Luther.

Mammonismen är religionen hos majoriteten på
jorden, lika mycket hos den, som är klädd i
konungens purpur eller i bankirens frack, som hos
den, hvilken diktarens lager pryder eller
bränvinssuparens trasor betäcka.

O. Funke.

Om det är sant, att man är fattig genom att
sakna alla de saker, man önskar ega, så

försmäktar den ärelystne och girige i den yttersta
fattigdom.

La Bruyère.

Glömmen ej, att den afgudande ovilkorligt blir
lik sin Gud; genom att tillbedja guldet skolen I
snart hafva ett lika hårdt, lika känslolöst hjerta.

E. de Pressensé.

*

Glädje.

Glädjen är en väsentlig vidmakthållande och
god egenskap. Man kallar den »hjertats goda
väder». Den bringar harmoni i själen och är en
ständig sång utan ord. Den är likbetydande med
ro, hvila. Den gifver naturen tillfälle att förnya
sina krafter, medan bekymmer och svårigheter
försvaga dessa genom att ständigt slita och tära på
menniskans väsen och krafter.

Samuel Smiles.

Den verkliga glädjen, den glädje, som eger
bestånd, den som utgör kärnan i den bättre

ungdomens lif, har sitt uttryck i den frid i sinnet,
som födes ur känslan af en egen verksamhet,
en frid för värdiga föremål, med fasta föresatser
och lefvande hopp att träget arbete under den
dag, som är, skall bära frukt för de dagar, som
komma. Denna själens frid kallas på det
religiösa språket det goda samvetets vittnesbörd.
Denna glädje lefver liflig och stark i arbetets
allvar och väl starkare der än i nöjenas brusande
fröjd och i lekarnes tjusande behag.

W. E. Swedelius.

Glädtigt sinne är vis mans vinst.

Fritiofs Saga.

Glädjen är lifvets vinst; hon är själens vingar.
Den rätta glädjen kommer af själens allvar. Det
rätta allvaret ligger som de ädla metallerna på
djupet.

Es. Tegnér.

Efter glädje såsom efter sitt lifs lif sträfvar
oupphörligt såväl barnets som den mognade
menniskans hjerta. Än är det lek, än insigt, än magt,
än egendom, hvarigenom vi söka vinna glädje och
underhålla vårt lifs låga. Icke uti sjelfva dessa
föremål, utan i den glädje de skänka oss, ligger,
om vi rätt besinna det, vårt egentliga syfte.

J. E. A. Heinroth.

Glädjen är för menniskan ett fysiskt behof
och lyckan är hennes naturs medfödde kamrat,
som hon alltid söker.

Karl Gutzkow.

Ett gladt hjerta är menniskans lif, och hennes
fröjd är hennes långa lif.

Syrach.

Sann glädje är icke blott en känsla, en
välgerning, utan ock en kristlig pligt.

J. A. Bengel.

*

Glömska.

Med påse på sin rygg går tiden bort,
Och samlar nådegåfvor in för glömskan,
Ett riktigt monster i otacksamhet.
Der stoppas in en hel mängd goda dåd,
Förtärda lika fort som man dem öfvat,
Förglömda lika snabbt som man dem gjort.
Ihärdighet kan detta vilddjur trotsa.

Shakspere.

Mången har lättare att glömma en stor
välgerning än en liten oförrätt.

*

Vår nästas fel vi rista in i koppar.
Men hennes dygder teckna vi i vatten.

Shakspere.

*

Gud.

En verld utan Gud är en skugga utan ljus.

J. E. A. Heinroth.

En Gud utan under vore ett under öfver alla
under.

O. Funke.

Såsom menniskan är, så är hennes Gud;
derföre kommer hennes  Gud så ofta på skam.

J. W. v. Goethe.

När vi på öppna hafvet sätta vår lit till en
stjerna, som leder oss, hvarför sätta vi då icke

på vår väg genom lifvet vår lit till den Gud, som
styrer denna stjerna.

Emil Kuh.

Gud är sjelf det, som han bjuder oss. Han
bjuder kärlek, han är kärlek. Han bjuder godhet,
rättfärdighet, barmhertighet o. s. v., men allt detta
är han sjelf; det är hans lif.

Ludwig Eckart.

Kännedomen om att man är en syndare
innefattar onekligen, att det också finnes någon, som
man har syndat mot. Derföre äro dessa tvenne
förenade: syndmedvetandet och Gudsmedvetandet.
Den, som nekar, att det fins en Gud, nekar också,
att han har synd; den, som erkänner sin synd,
erkänner med detsamma Guds tillvaro. Men ingen
kan neka sin synd utan att ljuga för sig sjelf.

Otto Möller.

Föreställningen om en Gud, som styr verlden
och folkens öden, har aldrig försvunnit från
antikens folk, ehuru den blifvit grumlad genom en
mängd sagor och myter om gudarne, deras
slägtförhållanden och bedrifter.

P. G. Lyth.

Menniskan måste ständigt uttrycka sig i 
paradoxer, då hon sträfvar att förklara sin Gud.

M. Tupper.

Den själ, som kunde fatta fullkomligheten,
vore sjelf fullkomlig, och förnuftet nekar sin
hyllning åt en Gud, som det kan fullt begripa.

M. Tupper.

Vet, att Gud är sådan, att han ser allt, hör
allt, är närvarande öfverallt och har omsorg om
oss alla.

Xenophon.

Blott när i dig Gud är, du honom ser i tingen.

Fr. Rückert.

Gud är en outsäglig suck i djupet af hvarje
menniskosjäl.

Jean Paul.

Vår sedliga natur behöfver ett fullkomligt
väsen för sin kärlek, ett allsmägtigt väsen för sin
förtröstan och ett evigt väsen, under hvars
oföränderliga hägn hon kan utveckla sig i oändlighet,

W. E. Channing.

Ingen högre intelligens kan åtnöjas med hvad
jorden gifver, och i samma mån som anden höjer
sig deröfver, växer dess behof af gemenskapen
med himmelen, dess längtan efter den högste;
denne må nu benämnas huru som helst. Man
är icke ateist, derför att man talar om
»verldssjälen», »principium essendi», »det absoluta», »det
sanna varat», »den oföränderliga och mångfaldiga
enheten» m. m. Alla dessa sväfvande och osäkra
benämningar äro ingenting annat än bevisen för
denna längtan och det vanmägtiga förnuftets
barnsliga försök att göra sig fritt från hjertats
auktoritet och stappla fram på egen hand.

Hvilket ädelt sinne har känt sällheten utan
tron på dess gudomlige upphofsman, och hvilken
mensklig styrka har, utan denna tro, kunnat
bevara lifvets eller förståndets ljus under en stor
olyckas marter?

Claude Gerard.

Den genaste vägen till Gud är genom
kärlekens dörr; kunskapens väg förer dig långsamt fram.

Johan Scheffler.

Till det bibliska språket: »dåren säger i sitt
hjerta: det är ingen Gud till» kan man lägga:
»låt dåren gerna säga det i sitt hjerta, blott de

kloka menniskorna ofta icke handlade så, som om
det icke gåfves någon.»

F. M. Klinger.

Menniskornas hjelp är som gnistorna som slockna.
Gud är den eviga facklan, som lyser och vill leda
oss ut ur mörkret.

H. C. Andersen.

Låt gerna våra vägar vara skilda; från cirkelns
periferi kunna många radier gå; men mötas de alla
i medelpunkten, så äro de alla verkliga radier.
Vår medelpunkt är Gud.

J. Hornsyld.

Huru må Gud icke le i sin allmagt hvar gång
ett intet vill göra sig till något och honom till intet.

Demokritos.

Den, som i gudomliga ting icke tror mer än
hvad han med sitt förstånd kan fatta, förringar
gudsidéen.

G. W. Leibnitz.

Alla Guds handlingar utgå från kärleken, till
och med straffen.

Joh. Gerhard.

Rädes du för Gud, så kasta dig i hans armar.

Augustinus.

Hedningarnes tankar söka Gud i verldens
mångfald, i himmelens stjernor och jordens krafter;
men hjertat menar den ende Guden. Religionerna
äro polyteistiska, men det religiösa behofvet är
monoteistiskt. Deras hjerta söker Gud, men deras
tankar förvilla sig på vägen; så finna de icke den
sanne guden.

Ch. E. Luthardt.

Huru många menniskor ha icke trott sig bedja
till Jupiter och ha bedit till Jehovah!

Victor Hugo.

Vid ett möte hållet af fritänkare i Paris
utropade ordföranden: »mina vänner, Gud vare lofvad,
att jag är ateist!»

*

Vår Gud är den Gud, från hvilken frälsning
kommer. Gud är Herren, genom hvilken vi undfly
döden.

Luthers sista ord.

Hvad kan väl finnas tydligare och påtagligare,
än att det finnes en Gud, som styrer verlden!

Cicero.

Det tjenar till intet, att vi söka att dölja
något inom oss; vi ligga i öppen dager för Gud.

Seneca.

Du undrar öfver, att menniskorna taga sin
tillflykt till gudarne. Gud kommer till menniskan;
ja, ingenting är henne närmare; Gud kommer in
i henne. Intet hjerta är godt och heligt utan Gud.

Seneca.

Främst vörda höga gudar! Ty ondt och godt,
Som storm och solsken, komma från himlen blott.
De se i hjertats lönnhvalf, fast det är slutet,
Och långa år få gälda hvad stunden brutit.

Fritiofs saga.

Gud gör aldrig något särskildt underverk för
att omvända en ateist, emedan hans dagliga verk
äro tillräckligt öfvertygande.

Lord Bacon.

Begreppet om Gud är till sin natur
transcendent. Ett lif, som öfvergår allt lif, ett förstånd,
som öfvergår allt förstånd — skulle detta lif, detta
förstånd då ej öfvergå döden och förståndet! Begge
äro det oändligt lilla i skapelsen.

E. G. Geijer.

Kan man känna Gud utan att ega honom?
Kan man på annat sätt komma honom nära än
genom kärleken och hjertats hängifvenhet.

Augustinus.

Vore Gud synlig, hvad hände då? Då hände
att han vore i skönhet så öfverträffande vårt
begrepp och derjemte så ledande till våra känslor,
att organerna finge en rörelse vid dess åsyn,
som förstörde menniskovarelsen.

C. A. Ehrensvärd.

Alla menniskor behöfva gudarne.

Homeros.

Uppfattningen af försynen såsom verldshistoriens 
princip har väl aldrig i något skifte af
mensklighetens historia i den grad saknats som i vårt.

Israel Hvasser.

*


Hat.

Hatet med alla de lidanden och qval, som
det bringar öfver menniskorna, beror af
missförstånd. Vi skulle upphöra att hata hvarandra,
om vi upphörde att missförstå hvarandra. Allt ondt
och all dissonans, som emellanåt ljuder till oss ur
den stora verldsharmonien, är blott en följd af
vår inskränkta ståndpunkt, som icke tillåter oss
att få en omfattande öfverblick öfver
verldshändelserna, hvaremot vi uttaga enstaka företeelser och
mäta dem med den inskränkta måttstocken af vår
egen tillfälliga sinnesförfattning.

G. A. Lindner.

Hatet ensamt är uppriktigt. Om du vill lära
känna dig sjelf, så lyssna till dina ovänner.

J. G. Fichte.

Om det godas frö ofta slår rot, om kärleken
och tålamodet någongång bära ljufva och välsignade
frukter, huru säkert och mångfaldigt deremot
föröka sig och växa icke generation efter generation
följderna af hatet och bitterhetens gift och
förbannelser.

Claude Gerard.

*

Helighet, rättfärdighet.

Fullkomlig renhet i hjerta och lefverne är en
menniskas största egendom; och fullkomlig lydnad
för själens ädlaste maningar är det enda medel
att  komma i besittning deraf.

A. J. Davis.

Den bästa predikan, som någonsin blifvit hållen,
är ett heligt lif.

De Witt Talmage.

Menniskan bör sträfva efter det goda. Och
hvad är det goda? Ett förbättradt och ett rent
sinne med Gud till förebild, som höjer sig öfver
de jordiska tingen och riktar alla sina
önskningar inåt.

Seneca.

Föreställningen om en själ utan fläck verkar
på menniskan med en obeskriflig dragningskraft.

Fr. Guizot.

Den barmhertighet öfvar, han gör det rätta
tackoffret. Öfvergifva synden är en gudstjenst, som

Herren behagar, och vända igen att göra illa är
ett rätt försoningsoffer.

Syrach.

Likhet med Gud är menniskans bestämmelse.

J. Ch. Fr: Schiller.

Den dygd, som icke har någon bättre och
ädlare grundval än fruktan för helvetet, är alls
ingen dygd. Den sedlighet, som hemtar sin styrka
endast från hoppet om belöning eller fruktan för
straff, måste anses hafva ett ganska tvifvelaktigt
värde. Oaktadt mången nu för tiden är en
hederlig man blott af klokhetsskäl, så är det sant, hvad
ärkebiskop Wately en gång sade: den menniska,
som är rättskaffens, blott emedan det är klokt att
vara det, är i grunden icke bättre än en skälm.

F. W. Farrar.

Sekund efter sekund skrider obevekligt den
orättfärdiges dag fram mot en evig natt, och den
rättfärdiges natt mot en evig dag.

Harriet Beecher Stowe.

*


Herska och tjena.

Endast den kan herska, som förstår att tjena.

Ch. K. F. Molbeck.

Af alla medel är intet mera tjenligt att gifva
ett varaktigt herradöme än det, att vara älskad,
och intet mindre tjenligt dertill, än att fruktas.

Cicero.

Hvilken regering är den bästa? Det är den,
som lärer oss att regera oss sjelfva.

J. W. Goethe.

Om du lärt att lyda, skall du förstå att
herska.

Solon.

Konsten att styra består i att ställa högmodet
och egoismen i ordningens och rättvisans tjenst.

James A. Garfield.

Att mycket befalla är till större skada för
föräldrarne än barnen. Det bästa sättet att styra
är att icke styra för mycket.

Jean Paul.

*

Helsa och sjukdom.

Se vi icke menniskor af den ömtåligaste
kroppsbeskaffenhet under ständig verksamhet i sitt yrke
icke hafva tid att vara sjuka? Låt dem gå
sysslolösa, låt dem grubbla — de dö. Rost fräter det
stål, som förblifver blankt, så länge det nyttjas.
Och om äfven detta saknade grund, om
verksamhet och lätja framkallade samma onda, så
medgif, att man vid den förra lättare kan undgå det,
att den förlänar en ädlare tröst.

E. L. Bulwer.

Det är själsansträngningen, som räddar läkaren
under smittosamma sjukdomar.

Chr. W. Hufeland.

Glädje, måttlighet och ro tillsluta dörren för
läkaren.

Fr. von Logau.

Vår kropp är känslig, då vår själ är ledig.

Shakspere.

Helsan, som är en vigtig faktor i all framgång,
är en gåfva af fliten, ty den late är aldrig så glad

och mår aldrig så väl som den, hvilken gerna
vänder sin hand till arbete.

Cunningham Geikie.

Till botandet af själslidande förmår förståndet
intet, förnuftet föga, tiden mycket, resignation och
verksamhet allt.

*

Om en rik man önskar åtnjuta helsa, måste
han lefva på samma sätt som den fattige.

William Temple.

Långvariga sjukdomar äro lärotider, som kunna
undervisa i att lefva och som uppfostra
karaktären.

Novalis.

Helsa är det första vilkoret för lycka.

A. J. Davis.

En  sjuksäng är just ett universitet.

J. A. Wadman.

*

Himlen.

Himlen är ett själstillstånd, icke ett ställe.

Th. Chalmers.

Aldrig utan Gud: det är den rätta himlen.

H. Müller.

Konung Fredrik Vilhelm IV frågade ett
skolbarn om allehanda ting och sporde det, till hvilket
rike det hörde, om det hörde till djur-, växt- eller
mineralriket. Slutligen pekade han på sig sjelf
och frågade flickan: »och till hvilket rike hör då
jag?» »Till himmelriket» var den barnsliga
enfaldens djupsinniga svar.

*

Himlen är en princip.

Konfucius.

Finnas ej i andra verlden
Guld och kronor, magt och ära?
— Himlens guld är endast kärlek,
Samvetsfriden andars krona.
Gud blott tillhör magt och ära.

E. J. Stagnelius.


Sök ej himlen deruppe i det blå, der månen
sprider sitt sken eller solen flammar! Himlen, min
son, är i din egen själ. Paradiset är ett rent
hjerta.

Rabin Halafta.

Himlen uppenbaras i sanning för oss i hvarje
ren känsla, som uppfyller menniskohjertat, och i
hvarje vis och välsignelsebringande handling, som
genomtränger själen med tillbedjan och tacksamhet.
Ty himlen är det samma som fullkomlig renhet,
vishet, kärlek, fröjd och frid. Den rena anden
bär himlen inom sig och lägger i dagen denna
himmel för hela sin omgifning.

W. E. Channing.

Mät ej himlen på den trånga
Falska skalan af ditt vett.

Es. Tegnér.

Himlen skall ersätta oss hvarje förlust,  som
vi lida för det saliga målet, men ingenting kan
ersätta förlusten af himlen.

R. Baxter.

Det är icke två fingers bredd emellan himmelen
och helvetet.

Talmud.

*

Historien.

Hela verldshistorien är ingenting annat än
berättelsen om den store konungens intåg.

S. G. W. Bindesböll.

Historien är vishetslära, framstäld i exempel.
Henry St. John Bolingbroke.

Verldshistorien är icke begriplig utan en
verldsstyrelse.

Wilh. von Humboldt.

Om framstående personer, hvilkas historia är
skrifven kunde återvända till detta lifvet, huru
skulle de icke skratta åt hvad som blifvit sagdt
om dem.

Finod.

*

Hjerta, sinnelag.

Vårt tankesystem är ofta blott vårt hjertas
historia. Hela min öfvertygelse kommer från
sinnesförfattningen, icke från förståndet, och hjertats
förbättring leder till sann visdom.

J. G. Fichte.

Egentligen kommer allt an på sinnelaget; der
detta finnes, der framträda ock tankarne, och
sådant det är, sådana äro ock tankarne.

J. W. v. Goethe.

Att segra öfver sitt hjerta är stort, men att
segra genom sitt hjerta gäller för mig ännu mer.

J. Chr. Fr. v. Schiller.

Jag höjer hjertats rättigheter långt öfver snillets.
De senare äro mer lysande och starka, de förra
mer ömma och heliga.

Th. Thorild.

Lycklig den,
hvars hufvud är med hjertat i förbund.

Shakspere.


Hjertat har sina bestämningsgrunder, som
förståndet icke kan fatta.

Blaise Pascal.

Det menskliga hjertat är stadt i en oupphörlig 
oro; allt, hvad man än må hälla derpå, maler,
krossar och förarbetar det som  en qvarn. Endast
genom Gud kommer det till ro och frid med sig
sjelft.

Richard af S:t Victor.

Mången är i anseende till hufvudet en
hedning, men i hans hjerta ligger ett ja för den
kristliga sanningen.

Heinrich Guth.

Den, som kan besegra sitt eget hjerta, kan
också besegra Gud.

Richard Baxter.

Icke kött och blod, utan hjertat gör oss till
fäder och söner.

J. Chr. Fr. v. Schiller.

Menniskan är icke försedd med trettiosex
drifhjul: hon har bara ett i hjertat; disputera icke
derom, utan begagna det.

Gustave Droz.

Det är ingen uppfinning af poeterna att smärta
rimmar med hjerta.

E. v. Feuchtersleben.

Detta hjerta, som vi ega, och som mer än
allting annat utgör vårt väsende, det sträfvar efter
att gifva bort sig, ja, rent ut sagdt, det finner icke
sig sjelft utan att gifva bort sig; att vara älskad
är dess glädje, men att älska är dess lif.

Adolf Monod.

Det enda, jag lyssnar till, är hvad mitt hjerta
säger. Att förnimma, undersöka och förstå detta,
är min vishet, att modigt följa denna röst, är min
dygd.

F. H. Jacobi.

Jag önskar, jag hade varit mindre lycklig i
mina bemödanden att lära känna menniskohjertat.

G. Chr. Lichtenberg.

O, när hjertat Eder varnar, följ dess stämma!
Hjertat är Guds röst; och menskoverk
Är all klokhets konstiga beräkning.

J. Chr. Fr. v. Schiller.

Hjertat och ej åsigten ger mannen värde.

J. Chr. Fr. v. Schiller.

Hjertat är Guds eviga ingång till menniskans
själ.

D. G. Monrad.

Menniskohjertat är ett litet ord, en
obetydlighet, som knappt räcker att gifva en kattunge en
måltid mat; men likväl af stor omfattning, ja,
så oändligt i sina begär, att hela verldsklotet ej
förmår fylla de tre hörnen deraf. När det fordrar
allt mer och mer samt utropar: »gif hit, gif hit!»
vill jag föra det bort till det oändligt goda, der
det kan få begära desto mer, ju mera det har,
och alltid finna ännu mer att åstunda.

Biskop Hall.

Poesins lampa är och blifver alltid det
menskliga  hjertat.

H. C. Andersen.

*

Hoppet.

Du, som nöjet ger en vinge
Och en tagg från plågan tar,
Ljufva hopp! Om allt förginge,
Allt i dig jag egde qvar.
Dina molnslott vare tomma:
De försköna dagens lopp.
Jordens glädje är en blomma,
Hoppet är den blommans knopp.

F. M. Franzén.

Leden mig, leden mig framåt, mina
förhoppningar; jag vet, att I ären sanna och icke
bedragen mig. I försvinnen ur min åsyn, men I
kommen tillbaka i nya former. Jag vill följa edra
heliga illusioner, följa eder, till dess I hafven fört
mig till min Faders fötter i himmelen; der skall
jag finna eder alla med hopslagna vingar,
glittrande i det safirlika dunkel, som omgifver hans
tron.

James M. Macdonald.

En stödjestaf för älskande är hoppet;
Tag den på vägen med, och värna dig
Dermed emot förtviflan.

W. Shakspere.


När vi äro små, är det vår moder, som vaggar
oss; när vi bli stora, är det hoppet.

A. Dumas.

Förhoppningar äro de vakandes drömmar.

Pindaros.

*

Hvila.

En fostermor till vår natur är hvilan,

W. Shakspere.

Om hvilodagen skall hafva sin betydelse, så
måste arbetsdagarne i veckan gå förut; om hvila
och måltid skola upplifva oss, så måste vi förut
hafva arbetat.

G. A. Lindner.

Den största njutning, som icke medför någon
afsmak, är hvilan efter arbete.

Imm. Kant.



Ro bekommer icke väl, förrän man behöfver
den.

E. v. Feuchtersleben.

Sann ro är icke brist på rörelse, den är
rörelsernas jemnvigt.

E. v. Feuchtersleben.

Icke efter hvila längtar min själ, men efter
stillhet.

R. Rothe.

Andens natur är så beskaffad, att omvexlingen
merändels förskaffar oss mera vederqvickelse än
hvilan.

E. v. Feuchtersleben.

De lyckligaste tankar, de mest storartade idéer,
de mest träffande bilder komma såsom plötsliga
ingifvelser och blixtar under stunder af hvila och
lek, då vi kasta tyglarne på halsen af vår vingade
häst och låta den löpa, hvart den behagar.

W. Mathews.

*


Hämd.

Det bästa sätt att hämnas är att icke likna
dem, som göra oss ondt.

Marcus Aurelius.

Att förlåta och tillgifva är en verklig mans
hämd.

J. Chr. Fr. v. Schiller.

Har någon förorättat dig — nåväl, så
hämnas då med eftertryck. Lägg det ej på sinnet,
så är hämdeverket redan börjadt; förlåt oförrätten,
så är det fullbordadt; den, som icke sätter sig
öfver en förolämpning, sätter ned sitt anseende.

Fr. Qvarles.

*


Högmod och ödmjukhet.

Högmodet förbytte englarne till djeflar;
ödmjukheten gör menniskorna lik englarne. — Gif
akt på ett träd, huru det först tillväxer nedåt,
att det sedan må uppskjuta i höjden. Gör ej denna
ödmjukhet, att det så kan stiga uppåt? Sådana
finnas, som växa i höjden, utan att först hafva
stadgat sina rötter. Detta är icke tillväxt, utan
förfall.

Augustinus.

Åstundar du storhet? Börja då med att vara
ringa. Önskar du uppföra en stor och stolt
byggnad? Tänk då först på att att lägga ödmjukheten
till grundval. Ju högre du vill upprätta din
byggnad, desto djupare måste dess grund ligga.

Augustinus.

Ödmjukheten är en mildrande skugga vid foten
af förträfflighetens bildstod; den ligger lågt ned
på marken, älskad och älsklig som den blyga
violblomman.

M. Tupper.


Det är lättare att lyfta ett berg med en
nålsudd än att få högmodet ur hjertat; så djupt ligger
det fördoldt.

G. E. Lessing.

Högmodet är en synd, som drifver själen till
de värsta synder. Högmodet är ett lysande
elände, ett hemligt gift, en smygande pest. Det är
bedrägeriets uppfinnare, skrymteriets moder,
barmhertighetens graf, helighetens mal, hjertats 
förblindare och en förvandlare af läkemedel i sjukdomar.

Thomas Brooks.

För mig blir ödmjukheten alltid den största
dygden. Utan den gifves det intet innerligt lif,
ingen kärlek till ensamheten, intet band mellan
själen och  himmelen.

Wilh. von Humboldt.

*

Individualitet.

Menniskor, som äro eländige såsom jag, skola
ej hjelpa mig, när döden kommer. Jag skall
en gång dö ensam; derföre handlar jag nu såsom
vore jag ensam. Jag förtröstar på och anförtror
mig åt den nådige Guden.

Blaise Pascal.

Den vise och torndyfveln vid hans fot hafva
båda ett eget arbete att utföra. Utan tvifvel
har det seglande molnet försynen till sin
styresman. Den bestämda platsen för ett vasstrå är
så gifven som en konungs ståndpunkt, och agnarne
från tröskarens hand äro styrda i sitt lopp, likaväl
som stjernorna. Måhända universum förginges, om
ej allt vore, som det är.

M. Tupper.

Var det, som naturen ämnade dig till, och du
skall vinna framgång! Var hvad annat som helst,
och du skall vara tusen gånger sämre än
ingenting!

Sydney Smith.


Om man vill försöka framställa de olika
platserna i lifvet genom att i ett bord göra hål af
hvarjehanda form — några runda, några
trekantiga, andra fyrkantiga eller aflånga — och de
personer, som fylla dessa platser, genom träbitar
af dylik form, skola vi i allmänhet finna, att
den trekantiga personen har kommit i det
fyrkantiga hålet, den aflånge i det trekantiga, under
det att den fyrkantige har pressat sig in i det
runda hålet.

Sydney Smith.

Korpar, som kraxa i mörkret, och lärkor, som
drilla i solskenet, ugglor, som tjuta i ruiner, och
trastar, som slå i skogen, en mjukfotad kamel
för sandöknen och en snabbfotad ren för
snöfältet, en naken kropp för Etiopien, och rika,
mjuka pelsverk för polartrakterna — allt är
lämpligt på sin plats: en förening af missljud
kan bli välljud, och naturens harmoni bibehålles
derigenom, att hvar och en känner sin plats.

M. Tupper.

När menniskan gör sitt, hjelpa gudarne henne
så gerna.

Evripides.


En god sak är icke bra, om den kommer på
orätt plats.

C. H. Spurgeon.

Hvar sak duger till något, men ingenting
duger till allt.

C. H. Spurgeon.

Icke den mest aktade, icke den mest lönande
befattning i verlden tillfredställer oss, om hon är
främmande för vår böjelse.

J. E. A. Heinroth.

Gör hvad du fått kallelse att göra, och du
kan icke hoppas för mycket eller våga för mycket!
Det fins i detta ögonblick ett ord för dig att
uttala, lika ädelt och stort som hvad Phidias
uttryckte med sin mejsel eller egypterne med sin
murslef, som hvad Moses eller Dante skref, men
dock olika deras.

R. W. Emerson.

Det är en vördnadsväckande, ehuru sällsynt
anblick att se en man, som hel och hållen är det,
hvartill naturen ämnat honom, som
fullkomligt verkar i sin sanna kallelse, som redligt
fulländar sitt dagsarbete. Rastlös och likväl icke

öfverilad är hans vandring genom lifvet och
verlden; hvarje hans steg är utmärkt af en
fruktbringande handling, och en hvar af hans
handlingar inbringar honom en ny, högre, mer
utvidgad kraft. I hans lif är ingen tomhet, ingen
ledsnad, ingen svårighet, allt utfaller för honom
lyckligt, allt tjenar för hans ändamål och
inträffar, likasom kalladt af en främmande magt, i
rätt tid såsom medel för hans verksamhet, då
det likväl egentligen är hans högre, bildade, friare
verksamhet sjelf, som till hans begagnande
ombildar allt, äfven det mest olikartade. Lugn och
klarhet äro hans ledsagare hvarje ögonblick af
lifvet, och då han aldrig öfvar något inom sig
stridigt, sammanfogar sig ock hela hans omgifning
till harmoni för hans inre och lifvar känslan af
hans varelse med en välgörande värma, som
drifver honom till ny glad verksamhet.

J. E. A. Heinroth.

Det nödvändigaste är att vara det, som
naturen bestämt oss till; vi äro städse gerna det,
som menniskorna vilja hafva oss till.

J. J. Rousseau.

*

Jorden, det jordiska, verlden.

Tag vår jord; mal den till den finaste sand,
och strö den sedan öfver hela skapelsen; det blir
ej ett sandkorn för hvarje stjerna.

Louis Agassiz.

Jorden är tillräckligt skön för att komma oss
att ana himmelen, men ej för att komma oss att
glömma den.

August Tholuck.

Ej denna jord
Är själens hemland, är ej ljusets rike.

E. J Stagnelius.

Jorden skall blifva en himmel, så snart
menniskan der blifvit en engel.

G. A. Lindner.

De menskliga tingen måste man lära känna
för att älska, de gudomliga åter älska för att
känna.

Blaise Pascal.

Vi fördjupa oss så mycket i det närvarande,
att vi göra en evighet af intet, under det att vi
så förgäta det, som komma skall, att vi göra ett
intet af evigheten.

Blaise Pascal.

Ingen känner sig vanligen mera otillfredsstäld
med det jordiska, än den, som mest njutit deraf.

Blaise Pascal.

Kärleken till de jordiska tingen är moder till
de andliga straffen.

Augustinus.

För dem, som stiga upp i en luftballong och
hafva kommit till en viss höjd, synes allt härnere
helt litet och obetydligt. Hvad de förut hafva,
sett såsom stort och öfverväldigande, förlorar nu
sin storhet och förekommer dem som ingenting,
och ju längre de komma, desto mindre synes allt
på jorden. Det försvinner allt mer för deras
blickar. Snälltåget, som ilar fram på jernvägen,
visar sig för dem som en liten tråd och synes
knappt röra sig, och stora byggnader, ja, hela
massor af byggnader synas som små punkter. Så
är det också, när vi närma oss himmelen; jordens

skatter och lifvets omsorger synas då ganska små
och obetydliga.

D. L. Moody.

Att i verlden vara utom verlden är vishet.

Th. G. von Hippel.

Verlden är ett stort dårhus. Hvar och en
inbillar sig vara klokare än de öfriga, och detta
är just bästa beviset på galenskap.

*

Verlden är ädel, men endast för ädla.

Edw. Young.

*

Karakter.

Karakter är moralisk ordning, sedd genom
mediet af individuel natur — — — män med
karakter äro samvetet i det samhälle de tillhöra.

R. W. Emerson.

Hvad vill det säga att hafva karakter, annat
än att grundsatserna hafva blifvit en vana för
tanken och viljan.

D. G. Monrad.

Menniskans historia är hennes karakter.

J. W. v. Goethe.

En talang bildas i det stilla, en karakter i
verldens storm.

J. W. v. Goethe.

Ett skepp, som seglade för hvarje vind, skulle
icke hinna fram till sin hamn.

M. Tupper.

Stränghet mot sig sjelf och mildhet mot andra
känneteckna en förträfflig karakter.

J. Chr. Fr. v. Schiller.

Menniskans tänkesätt är en följd af hennes
karakter.

E. von Feuchtersleben.

Långa, besynnerliga ordställningar och sökta,
svulstiga meningar likna en grumlig vattenpöl,
och liksom det renaste vattnet också är det
genomskinligaste, så äro äfven de bästa karaktererna
öppenhjertiga och fria från skryt och affektion.

Hain Friswell.

*

Kristus.

Att älska sina fiender är den högsta, mest
smärtfulla, triumferande uppoffring af
personligheten för Guds skull. Det är sjelfva
korsfästelsen. Och det är det evigt beundransvärda, att
Kristus icke blott som Moses var ordet och lagen,
utan också handlingen. Berättelsen om honom
kan alls icke vara dikt; menniskorna kunna icke
dikta något, som icke existerat, och som till den
grad griper med sanningens hela magt.

M. Goldschmidt.


Jag böjer mig för Jesus Kristus såsom den
gudomliga uppenbarelsen af sedlighetens högsta
princip.

J. W. v. Goethe.

Kristus är Guds historiska teodicé,

August Tholuck.

Hvarpå beror den verkan, som Jesus Kristus
i alla tider har utöfvat på menniskornas sinnen,
om icke på denna enhet af de största motsatser,
hvilka hans person och lefverne innesluta i sig?
Det är hemligheten af hans magt öfver sinnena
och tillika källan till vår tröst.

M. Luther.

Jag öfverlemnar min själ till Gud, min kropp
till jorden och mina egodelar till mina närmaste
slägtingar. Jag dör i tron på Jesus Kristus och
i ett fast hopp om  ett bättre lif.

Michel Angelos sista ord.

Låt elden uppbränna mig, vilddjuren anfalla
mig, mina ben sönderbrytas, lemmarne stympas
och hela kroppen slås i stycken, ja, låt alla
magter, som djefvulen kan uppfinna, komma öfver


mig; ty under alla omständigheter föredrager jag
dock att vara med Kristus.

Martyren Ignatius.

O, hvilket under! Judarne ropa: Korsfäst!
Kristus ropar: Förlåt!

Bernhardinus.

Kristus är en hemlighet, känd blott för den,
som tror.

Fr. A. Lange.

Jesus öppnade aldrig sin mun för att vinna
hopens bifall och teg aldrig for att undfly dess
klander.

C. H. Mac Intosh.

Äfven från ståndpunkten af vår verldsliga
betraktelse må man säga, att på jorden ingenting
gifvits mera oskyldigt och mägtigt, mera upphöjdt
och heligt än Kristi vandel, hans lif och hans
död. I hans ord flägtar oss till mötes Guds
rena andedrägt; de äro, som apostelen Petrus
uttrycker sig, det eviga lifvets ord;
menniskoslägtet har icke något minne, som ens på långt
håll kan härmed sättas i jemförelse.

Leopold Hanke.


Alexander, Cæsar, Carl den store och jag
grundade riken på styrkan. Jesus Kristus ensam
grundade sitt rike på kärlek och ännu i denna
stund skulle millioner vilja dö för honom. Jag
skall dö före min tid och min kropp skall läggas
i jorden att bli föda åt maskarne. Sådant är
det öde, som snart väntar en man, som en gång
kallades Napoleon den store. Hvilken afgrund
ligger ej emellan mitt elände och Jesu Kristi
eviga rike, öfver hela jordens rund älskadt, äradt
och tillbedt.

Napoleon I.

I hvarje annat lif än Kristi, hvilka
ofullkomligheter, hvilket vacklande hit och dit! Hvar
finner man den karakter, som icke låter sig
öfverväldigas af något slags motstånd? Hvar finner
man den individ, hvars handlingssätt aldrig
skiftar vid händelser eller omständigheter, som aldrig
gifver vika för tidens inflytande, aldrig lämpar
sig efter de sedvänjor eller passioner, som han
icke kan lyckas förändra?

Jag är alldeles viss, att ni icke skall kunna
för mig framvisa ett lif sådant som Kristi, så
fritt från den minsta skiftning i något af dessa
fall, obefläckadt af hvarje sådant vacklande hit
och dit. Från början till slut är han densamme;
alltid densamme, majestätisk och enkel, outsägligt

allvarsam och outsägligt mild. Under ett helt
lif, som kan sägas hafva blifvit fördt under
allmänhetens ögon, gifver han aldrig en enda
anledning att finna något fel hos honom; hela hans
uppträdande tilltvingar sig hela vår beundran
genom den förening af kraft och godhet, som
deri framlyser. Lika i tal som i handling är
Jesus alltid densamme, full af besinning och lugn.
Man säger, att högheten är en af gudomens
fullkomligheter; hvad namn skola vi då gifva ät
honom, i hvars karakter alla de utmärkande
dragen för den sanna storheten funnos förenade?

Jag känner menniskorna; och jag säger eder,
att Jesus icke är en menniska.

I Lykurgos, Numa, Confucius och Mahomet
ser jag endast lagstiftare, hvilka, sedan de
kommit till den första platsen i staten, sökt den
bästa lösningen af ett socialt problem. Jag finner
hos dem ingenting, som uppenbarar gudomen;
de hafva icke heller sjelfva stält sina anspråk
så högt.

Det är uppenbart, att det är först efterverlden,
som förgudat dessa uräldsta despoter, hjeltar,
härförare och grundläggare af de tidigaste riken.
För min del ser jag i hedningarnes gudar och
dessa store män väsenden af samma natur som
jag sjelf. Deras förstånd och ljus skilja sig från
mitt endast i formen. De bröto in öfver verlden

och spelade deri en stor roll, såsom äfven jag i
mina dagar har gjort det. Ingenting hos dem
vittnar dock om någonting gudomligt. Tvärtom
ser jag mycken likhet emellan dem och mig —
gemensamma svagheter och misstag. De egde
inga andra förmögenheter, än dem äfven jag eger.
Deri är ingen åtskilnad, men väl i det bruk vi gjort
af dem, allt efter de olika mål, vi haft i sigte,
de olika länder och tidsförhållanden, i hvilka vi
lefvat.

Det är icke så med Kristus. Allting hos
honom väcker hos mig undran och häpnad. Hans
förstånd, hans vishet öfvergår min; hans vilja
gör mig förbryllad. Det är omöjligt att göra en
jemförelse mellan honom och någon annan varelse
i verlden. Han är i sanning ett väsende för sig,
skildt från andra — hans tankar, hans känslor,
den sanning, han förkunnar, det sätt, på hvilket
han söker öfvertyga — allt är utöfver det
menskliga och tingens vanliga ordning.

Hans födelse, hans lifs historia, djupheten och
grundligheten af hans lära, hvilken öfvervinner
alla inkast och gifver den fullständigaste lösning
på hvarje fråga, hans evangelium, det underbara
och egendomliga hos detta hemlighetsfulla väsende,
hans uppträdande, hans rike och dess utbredande
genom alla århundraden och i alla länder — allt
detta är för mig ett häpnadsväckande under, en

obegriplig hemlighet, som försätter mig i ett
drömmande tillstånd, ur hvilket jag icke kan lösgöra
mig, en hemlighet, som alltid står för mitt inre
öga, ett oundkomligt mysterium, som jag hvarken
kan förneka eller lösa.

Jag ser här ingenting af menniska. Huru
nära jag än nalkas, huru noggrant jag än
undersöker, går dock allt öfver min fattning, stort
genom en storhet, som förkrossar mig. Det är
förgäfves jag anstränger mina tankar — allt
qvarstår dock outgrundligt.

Napoleon I.

Kristus värderas icke alls, om han icke
värderas öfverallt.

Augustinus.

Såsom Paulus sade i det första och Bossuet
i det sjuttonde århundradet, är det just Jesu Kristi
lidanden, förödmjukelser och marterfulla död, som
i förhållande och motsats till hans gudom blefvo
orsaken till hans seger och herravälde.

F. Guizot.

Jesus egde alla de hjertats egenskaper, som
göra en menniska skicklig att njuta af
familjelifvets fröjder, alla de förståndsegenskaper, som

egna sig för en literär och vetenskaplig uppfostran.
Hans liknelser bevisa, att han kunnat vara en
utmärkt poet eller målare; flera af hans tal
förråda i honom en ojemförlig folktalare; den
djupsinnigaste filosofi visar sig i ett stort antal af
hans sedebud. Men för att uteslutande kunna
utbilda det ena eller andra af dessa anlag, hade
han nödgats afstå ifrån eller åtminstone göra
intrång på den uppgift, som Fadren ålagt honom;
och hans framåtskridande i heligheten har hos
honom just bestått deri, att han uteslutande
användt alla sina anlag för sitt kall som verldens
frälsare.

F. Godet.

*

Kristendomen.

Vi behöfva en mera fri, mera evangelisk, mera
rymlig, mera andlig, mera upplyst, mera sedlig,
mera från alla politiska fördomar frigjord
kristendom.

D'Aubigné.


Kristi lära är den högsta af alla de religioner,
vi känna, ty den lugnar sinnet, lärer menniskorna
att bära sina bördor utan att knota, tröstar oss
med hoppet, när verkligheten sviker, och är
rebellernas farligaste fiende.

C. Hauch.

Hedendomen är en suck, judendomen är en
förväntan, men kristendomen är först och främst
ett tack.

J. C. Hostrup.

Det går lätt att i katedern resonnera bort vissa
stycken af kristendomen och der vara lycklig, men
i lifvets qval, sorger och nöd är det icke lika
lätt att vara nöjd med de fragmenter, man icke
lyckats bortförklara. I aderton hundra år har
det visat sig, att det i nöd och bekymmer är
godt att hafva en ostyckad kristendom.

S. Ribbing.

Kristendomen har omskapat verlden och skall
äfven omskapa filosofin. I sin gudomliga
enkelhet, som kan fattas af ett barn, har den spridt
ett allmännare, mer välgörande, välsignelserikare
ljus än alla filosofiska systemer tillsammantagna,
eröfrat flera slägten, än de egt enskilda bekännare,


och blifvit beståndande, när de fallit, det ena
efter det andra. Mensklighetens högsta
förhoppningar måste hvila på en säkrare, bredare grundval
än den metafysiska tankens yttersta spets. För
oss och vår tid är grunden till själens lycksalighet
och helsa ej att söka i abstrakta systemer eller
i moraliska regler, utan i den renaste
uppfattningen af kristendomen, som innebär på en gång
den högsta tros-, vishets- och dygdelära.
Kristendomen är den sanna källan för själens helsa.

Bernh. von Beskow.

Jag finner, att det allvarliga studiet,
bekännandet och praktiken af den kristna religionen,
medförer sådana, fröjder, som hoflifvet är
främmande för.

Karl V, tysk kejsare.

Alla bödelsvärd
Ha endast putsat kristendomens träd,
Och, hindrande en allt för yppig växt,
Blott härdat kraften, som i stammen bor.

E. J. Stagnelius.

Må blott den andliga kulturen skrida allt mer
och mer framåt, må naturvetenskaperna utan
afbrott växa till i såväl bredd som djup och den
menskliga anden utvidga sig så mycket han vill
-— öfver kristendomens höghet och sedliga kultur,
sådan denna framlyser i de fyra evangelierna,
skall den icke räcka.

J. W. v. Goethe.

Det mest olycksbringande, som någonsin blifvit
gjordt för kristendomen, har måhända varit att
binda den vid vetenskapliga former, som
småningom måste förfalla.

Andrew Dickson White.

Kristendom utan lidande är himmelen, lidande
utan kristendom är helvetet, kristendom med
lidande är jorden.

Joh. Mich. Sailer.

Se fram går evangelium
Från tid till tid, från rum till rum,
Och hjertan lätt, som segrar, vinner,
Och hotadt, endast högre brinner.
När seklers dofva timslag slår,
Och folk på folk ur tiden går,
Än Jesu evangelium skiner
På gångna tidehvarfs ruiner.

J. Nybom.


Jag för min del, som nu hunnit till slutet af ett
långt lif fullt af mödor, betraktelser och
pröfningar, både tankens och handlingens, jag lefver i
den lifliga öfvertygelsen, att de kristna dogmerna
i sig innebära den enda rättmätiga och verkliga
lösningen af de naturliga problemer, som
menniskan bär inom sig och aldrig kan undfly.

F. Guizot.

Utanför kristendomen hafva väl storartade
skådespel af verksamhet och styrka funnits, många
lysande uppenbarelser af snille och dygd, många
ädla reformationsförsök, många djupsinnigt
filosofiska systemer och sköna mytologiska skaldestycken,
men ingen verklig, genomgripande och
fruktbärande pånyttfödelse för menskligheten och
samhället.

F. Guizot.

*

Kristen.

Den är, o Herre, din sanne tjenare, hvilken
icke nalkas dig för att höra, hvad han vill, utan
för att vilja, hvad han hör.

Augustinus.


Ganska många kristna blifva fullkomliga allt
för snart, hvilket är orsaken till, att de aldrig
komma till fullkomlighet.

Anthony Farindon.

Det är lättare att dö som martyr än att lefva
som kristen.

*

En kristens fullkomning består i yttre afseende
icke uti att göra utomordentliga ting, utan uti att
göra vanliga ting utomordentligt väl.

*

Den, som ej lefver så som Kristus lärde, är ej
någon kristen, om han äfven med munnen
bekänner Kristi lära, ty Kristus lärde, att ej de,
som blott bekänna läran, utan de, som utöfva den,
blifva saliga.

Justinus.

Det är ingenting, som så kan jemna ut
skrynkorna i pannan och förkorta somliga kristna
bekännares långa ansigten, som det, att de begynna
utöfva någon kristlig verksamhet.

D. L. Moody.

Om detta lif vore allt, om döden vore vår
tillvaro och om svepningen vore vår skrud för
evigheten, skulle det likväl vara ljuft och saligt
att vara en kristen, ty det upplyser tårarnes stig
och fyller källorna i jämmerdalen till brädden med
kärlek och glädje.

C. H. Spurgeon.

Huru man utan att tro på en uppenbarad
religion, på Gud, som vill det goda, på en högre
domare och ett tillkommande lif, kan lefva
tillsammans på ett ordnadt sätt, göra sitt och låta
en hvar behålla sitt, begriper jag icke. Om jag
icke längre vore en kristen, så skulle jag icke
en stund längre stanna på min post. Jag hemtar
den ståndaktighet, som jag under tio år ådagalagt
emot alla möjliga absurditeter, från min afgjorda
tro. Om jag icke vore en strängt troende kristen,
om jag icke hade religionens underbara grund att
stå på, så skulle ni icke i mig fått en sådan
förbundskansler.

Bismarck.

Det offentliga lifvet lemnar föga tid till stilla
betraktelse, som är ovilkorligt nödvändig för att
det kristliga lifvet skall kunna underhållas.


Emellertid har jag alltid sökt att tjena sanningen, och
jag har alltid haft för mina ögon den store 
nazareens lif.

James Garfield.

Det fins ett bevis för kristendomens sanning,
som otron ej kan jäfva — det är, att ännu aldrig
någon på sin dödsbädd ångrat, att han varit en
kristen.

*

Konungen.

När herskaren icke går efter lagen, kommer
lagen till honom.

Björnstjerne Björnson.

Alla kungars kronor äro kiselstenar, som rulla
i en flod, Guds vilja.

H. C. Andersen.

I en annan verld blir nog förhållandet
motsatt hvad som eger rum i denna verlden: här äro
ministrarne ansvarige for konungens fel, der blir
nog konungen ansvarig för ministrarnes fel.

A. Dumas.

*

Kroppen.

En frisk kropp alstrar ett gladt hjerta, en
klar själ och en kraftfull vilja.

J. E. A. Heinroth.

Af ett orent käril orenas ock dess innehåll,
och i ett skadadt käril är icke heller dess
innehåll säkert. Att hålla kroppen helig är det första
bud för den själ, som vill trifvas. Den, som
vårdslösar sin kropp, tar ock skada till. sin själ;
och den som vårdar sin kropp enligt dess
inneburna lagar, har redan uträttat hälften för sin
själs välfärd.

J. E. A. Heinroth.


Själen är kroppens konung; men om denne
konung misshandlar sin undersåte, gör han honom
till en upprorisk och okuflig rebell, som dödar
sin förtryckare.

W. Mathews.

Dietetiken hör också till sedeläran.

P. Waldenström.

*

Kunskap.

Med vår historiska kunskap förhåller det sig
liksom med kunskapen om Londons gator. Den
är nyttig, så länge man är der. Men hvad gagnar
den väl för öfrigt?

G. W. Leibnitz.

Menniskan har underrättelse om allt, men hon
har icke uppmärksamhet nog för allt. I sanning,
allt ligger inom vår synkrets; hemligheten är att
kunna se det.

Saint-Martin.

*
Egandet af det högsta vetande, njutandet af
de härligaste förmåner äro otillräckliga att i minsta
mån tillfredsställa menniskohjertats trånad.

J. W. v. Goethe.

Vi äro endast i kunskapens linda, och det är
fåfängt att forska och fråga efter det högsta och
slutliga vetandet.

*

Kunskap är rikedom för de fattige och
prydnad för de rike.

Tood.

Det är från tron på Gud, som inom tankens
vida rike dagen utgår; så långt dess välde sträcker
sig, är det ljus, men der detta välde upphör,
sänker sig öfver de menskliga föreställningarne en
natt, hvilken kunskapernas lampor, om ock alla
på en gång skulle upptändas, ej förmå skingra.

Israel Hvasser.

I sjelfva verket är det fara värdt, att det
blott är Gud, som är vis, och att han med
orakelsvaret (att Sokrates var den visaste) vill säga, att
den menskliga visdomen är af ringa, ja, af intet
värde. Han synes icke heller säga detta om
Sokrates, utan blott dervid begagna mitt namn, i

det han tager mig som exempel, likasom om han
hade sagt: den af eder, o menniskor, är den
visaste, hvilken såsom Sokrates vet, att han i
sjelfva verket icke är af något värde i afseende
på visdom.

Sokrates.

Den ensam är upplyst, som läst det som är
sant, som tänkt det som är rätt, som genom
läsning och tänkande afskuddat sig fördomarnes välde
och skaffat sig rätta begrepp om det, som för
menniskor är angeläget att veta.

Nils von Rosenstein.

På jag från höjdpunkten af det möjligt tänkta
vetandet skådar ned på hvad de visaste varit i
besittning af, sammankrymper det svalg, som
gapade mellan den lärde och okunnige, till ett blott
märke i stoftet, och filosofen och dåren sitta sida
vid sida, arm i arm, sysselsatta med likartade
besynnerligheter.

C. H. Fowler.

Sinliga föremål kunna vi ej känna annat än
sådana de visa sig för oss; öfversinliga föremål
kunna vi ej på teoretisk väg exakt känna.

I. Kant.

Kunskap fattar om svärdfästet och hugger ut
en väg till seger; okunnigheten griper om klingan
och såras af sitt eget goda svärd. Kunskap
utdrager helsa ur bitterheten af motsatta gifter;
okunnigheten blandar helsodrycker och
åstadkommer genom dem sjukdom.

M. Tupper.

Vetandet är blott material. Det har intet
absolut värde i och för sig sjelft, endast ett
relativt, såsom föda för tanken.

W. von Humboldt.

Kunskap liknar verldshafvet; ju längre man
kommer ut på det, ju vidare blir horisonten, och
ju mindre känner man sig vara.

Karl Bernhard.

Gammaldags ekonomer skola råda dig att aldrig
gå förbi en gammal spik, en gammal hästsko eller
ett spänne, till och med en knappnål, utan att
taga upp den; ty fastän du icke nu torde
behöfva dem, kan du finna användning derför vid
något framtida tillfälle. Jag säger på samma sätt
med afseende på kunskaper och vetande.
Tillegna dig hvad som erbjudes dig, om du också
icke tycker, att du just nu har behof deraf.

Max Wirth.


Det är yttert svårt att för de okunnige göra
deras okunnighet begriplig; redan för att inse
henne fordras någon kunskap; men för den, som
insett henne, begynner hon redan att aftaga.

Jeremy Taylor.

*

Kärlek.

O, kärlek,jords och himmels under!
Du salighetens andedrägt!
Gudomlighetens friska flägt
I lifvets qvalmuppfylda lunder!
Du hjerta i naturens bröst,
Du menniskors och gudars tröst!
I hafvet söker droppe droppe,
Och alla stjernorna deroppe,
De dansa ifrån pol till pol
En bruddans blott omkring sin sol.
Du är ännu i menskans sinne
En aftonglans, ett bleknadt minne
Af skönare, af bättre dar.

Es. Tegnér.


O, Gud, kunde jag för ett ögonblick komma
mitt hjerta att tiga stilla vid allt det onda, som
i verlden sker, och glömma, huru upprörande det
är, och kunde jag låta mitt öra lyssna blott till
sjelfva den allmännaste grundtonen i alla de röster,
som i denna verlden tala om kärlek, utan att
sedan höra efter, hvad hvarje röst särskildt för
sin del talar om; så skulle jag i sanning förvånas,
att ännu från verldseländets djupaste djup, liksom
från verldshärlighetens ljusaste höjder, höra
återljuda en ton från ditt eget saliga himmelrike,
grundtonen af de lofsånger, som kring din tron
uppstämmas af härlighetens kerubim, ja,
grundtonen i den stämma, med hvilken du talar vid
dig sjelf och till dig sjelf och till de saliga, som
stå i din åsyn. Denna grundton synes mig i
ord kunna öfversättas sålunda: Jag vill icke vara
dig förutan. Ja, Fader, så är det. Så ljuder
ditt eviga ord af kärlek till dig sjelf. Så säger
du till den salige, som ingår i ditt rike; så säger
du till syndaren, som till dig återvänder; så säger
du till syndaren, som öfvergifver och glömmer dig.

Och denna kärlekens grundtext inristade du i
din skapelse med så outplånliga drag, att alla de
vanhelgande och förfalskande händer, som
sedermera med densamma sysslat, icke förmått utplåna
den texten. Jag vill icke vara dig förutan; så
ropar vännen till sin vän, brudgummen till sin


brud, fadren och modren till sitt barn, barnet till
sin moder eller fader. Jag vill icke vara dig
förutan — det synes vara den halft omedvetna
tanke, som drager det ena djuret till det andra,
så att biet icke förirrar sig ifrån sin kupa, och
den lilla myran på sin idoga stråt städse
återvänder till stacken. Så samlar sig också träd
till träd, växt till växt, och sjelfva dina cedrar
på Libanon, väldiga som de äro, älska icke att
stå allena. Så har du ock satt dina stjernor på
himmelens fäste, att när den ena intager sin
bestämda plats, så intager den andra sin, och hvar
och en synes mig säga, när hon en klar natt
tändes öfver mitt hufvud: jag vill icke vara eder
andra förutan. Ja, äfven der, hvarest det ena
bland det, som du skapat, går under för det
andra, tycker jag mig förnimma något af samma
stämma. Vintern går under för våren, våren för
sommaren, sommaren för hösten, och dock kan
den ena årstiden icke vara den andra förutan; ty
hvad vore en vinter utan en vår, eller en
sommar utan en höst? Ja, sjelfva lifvet lockar döden
i sina fotspår, och han försummar icke att
hörsamma kallelsen; och döden, den girige samlaren,
kan dock icke underlåta att åt lifvet återgifva
det bästa af sitt byte. Så synes mig lifvet spörja,
redan från den första stund det tändes: död, hvar är
du? Och döden säger: allt detta gömmer jag åt lifvet,


Ja, Herre, underligt har du ordnat allt och
mägtigt har du gifvit din befallning åt allt, att
det med eller mot sin egen mening skulle stappla
kärlekens tungomål och eftersäga hans egentliga
lifsord: Jag kan icke vara dig förutan.

Pontus Wikner.

Vet du, hvar det är för en fråga, som går
genom himlen och jorden, lifvet och döden? Vet
du, hvad det är för ord, som börja vid den låga
vaggan och icke slutas ens vid den djupa grafven,
utan fortfara att ljuda ännu långt bort i ändlösa
evigheter? Det är blott tre små ord, och likväl
bära de inom sig lifvets och grafvens hemlighet:

Älskar du mig?

Z. Topelius.

Är kärleken i rena andars verld
Ej som på jordens dunkla fält det högsta?
Ack jo.

J. E. Stagnelius.

Kärleken är tillvarons grund, väsen och mål.
Blott genom kärlek lära vi känna oss sjelfva,
verlden och lifvet.

Heribert Rau.

Börd, rang, rikedom, lysande namn, stolta
förhoppningar, lycka och glans,  ära och magt —


böjen eder förmätna panna till jorden; det fins i
hjertats verldar en magt, som är större än ni och
den jemnar höjder och klyftor och nedbryter
hägnaden mellan höge och låge, och den förmår
allting, emedan den tror allting och hoppas allting
och begär likväl ingenting annat än sig sjelf.
Derför är den första kärlekens glans så stor och
skiner, länge försvunnen, genom lifvets minnen.

Z. Topelius.

Bekantskapens första dagar bli ett af de
skönaste samtalsämnen för tvenne älskande. De första
stegen, som förde oss in i kärlekens labyrint, äro
så glädjande, de första utsigterna så intagande,
att man allt för gerna återkallar dem i minnet.
Hvar och en söker att för sig häfda det
företrädet framför den andre, att han älskade först,
och hvar och en vill i detta kärleksgnabb hellre
besegras än segra.

J. W. v. Goethe.

Kärlek — hvilken volym i ett ord, hvilken
ocean i en tår, en sjunde himmel i en blick, en
blixt i ett vidrörande, tusen år i en minut!

M. Tupper.

Den sanna kärleken försvinner icke som
morgonens drömmar; den är som solens ljus, som


tidigt sänder sina uppfriskande strålar, der den
går fram, utbreder ljus och värme rundt omkring
sig och ännu i den svala aftonen sprider sin
milda glans öfver vägen. Den sanna kärleken
är ju icke en uppblossande eld, som fortäres ju
hastigare och häftigare den blossar; den är icke
blott ett smycke för den snart försvinnande
ungdomen, men är hela lifvets ros, styrka och lycka.

J. P. Mynster.

Kärlek är icke blott känslans och fantasiens
sak. Den sanna kärleken har sitt säte i viljans
innersta. Den är dess egentliga tillhåll, äfven
då känslan är tyst och fantasien flyktar.

Chr. Ernst Luthardt.

Kärlek är lika litet lusta som Serafernas 
harmonier äro missljud, och lustan är så litet kärlek
som Etnas andedrägt är sommar.

M. Tupper.

Sinligheten är alltid kärlekens svanesång.

*

O, kärlek, huru stor är icke du
Emot den Amor med förgiftadt koger,
Som dikten målar och passionen tror!

J. L. Runeberg.


Sann kärlek beskrifves af en persisk skald i
följande saga:

Någon knackade på sin älskades dörr, och en
röst inifrån sporde:

»Hvem der?»

Han svarade:

»Det är jag.»

Då sade rösten:

»Huset rymmer ej mig och dig»,
och dörren förblef sluten. Då drog älskaren ut
i öknen och fastade och bad i ensamheten. Efter
ett år vände han tillbaka och knackade åter på
dörren, och åter frågade rösten:

»Hvem der?»

Och han sade:

»Det är du sjelf»,
och dörren öppnades genast för honom.

*

Den, som älskar, kan icke tala om offer.

Björnstjerne Björnson.

När vi älska menniskorna, må vi aflägsna den
tanken, att den vi älska skulle stå i skuld hos
oss. Ty denna tanke är början till kärlekens
slut.

D. G. Monrad.


Den rena kärleken, icke sinnenas, utan den,
som söker själen under kroppen, som öfverlefver
tidens härjningar och underhålles lika mycket af
gemensamma lidanden som af gemensam glädje,
är den vackraste hyllning, som menniskan kan
egna menskligheten.

Aug. Laugel.

Likavisst som elden allt beslägtadt
Vill i sin hvirfvel upp mot himlen rycka,
Och jernet, lockadt af magnetens tjusning,
Sin hvila öfverger, sin plats förändrar —
Så kärleken, ehvar han fins, ej hvilar,
Förr'n med sin likhet han förenad är.

J. E. Stagnelius.

O, hur mången törnestängel
Står ej naken i naturen,
Som behöfde kärlek blott,
Blott en solblick af ett hjerta,
För att kläda sig i rosor
Och hvart väsens glädje bli.

J. L. Runeberg.

Vi älska alltid dem, som beundra oss, men
icke alltid dem, som vi beundra.

La Rochefoucauld.


Det fins endast två portar till den lyckliga
kärlekens tempel: den ena heter uppriktighet, den
andra tillit.

Joh. Jac. Pfeiffer.

Der förtroendet felas, saknar kärlekens krans
sin skönaste blomma.

J. W. v. Goethe.

Alla, som uppriktigt älska hvarandra, äro
liksom genomskinliga för hvarandra, om de också
hafva ögonen nedslagna.

M. Goldschmidt.

Man måste älska, för att älskad blifva,
Och taga med det mått, hvarmed man ger.

Lodovico Ariosto.

Det mått af kärlek, som du mäter åt andra,
skall ingjutas i ditt eget bröst.

M. Tupper.

Blott kärlek vinner kärlek som sin lön.

J. L. Runeberg.

Endast den kan vinna lycka i kärlek, som
sjelf kan gifva den.

F. Topsöe.


Den ena kärleksbevisningen är den andras
moder.

*

Kärleken är som daggen — den faller på
nässlor och rosor.

*

Så länge verlden har stått, har kärlek ännu
icke blifvit betraktad som en förnärmelse.

Alfr. de Musset.

Det är med kärleken som med vanvettet; man
förlåter det allting.

E. Laboulay.

Hvad man ser, osynligt Amor gör,
Och hvad osynligt är, han se oss låter.

Ariosto.

Att älska är att lefva med hjertat.

Promér.

Är det icke betecknande, att just de
förnuftigaste menniskor blifva de mest tafatta, när de
äro förälskade.

Paul Heyse.


O, kärlek, hur du omgestalta kan,
Du gör den svage stark, den starke slagen,
Förför den stadigaste, så att han
Bedrar sig sjelf, men tror sig ej bedragen.

Lord Byron.

Kärleken är en barnsjukdom liksom kopporna.
Några dö af den, andra blifva förändrade af den,
andra få större eller mindre ärr efter den och på
andra kan man alls icke märka, att de haft den
sjukdomen.

C. Hauch.

Det är med kärleken som med sköldpaddan
— de flesta känna henne endast förlorad.

C. H. Andersen.

Kärleken intager helt qvinnans hjerta; men
mannens kärlek har ett Janushufvud: till hälften
ser han på hustru och barn, till andra hälften
ser han ut i verlden.

Julius Wolff.

Kärleken är den hufvudnyckel, som öppnar
allt hos menniskan.

Th. G. Hippel.


Vill du verka något på din broder, så börja
med att älska honom.

Thomas Lange.

Endast gerningarne bevisa kärlekens kraft.

J. W. v. Goethe.

Den fege dykarn perlor söker,
Då hafvet lugnt och stilla är;
Men älskarns liflighet sig öker
Bland stormar, faror och besvär,
Och skönast han den perla tycker,
Som han ur vreda vågor rycker.

Thomas Moore.

Den, som aldrig sökt kärlek och vänskap, är
långt fattigare än den, som har förlorat dem båda.

Jean Paul.

Den ljufvaste lycka för det bröst, som trånar
efter kärlekens försvinnande lust, är kärlekens
smärta och klagan.

J. Chr. Fr. Schiller.

Då man är kär, känner man en ljufhet, full
af bitterhet, och en smärta, full af behag.

Samuel Johnson.

Kärlek skapar hjeltar.

A. Oehlenschläger.

De lifligaste menniskor äro ofta de, som tråna
efter kärlek och som skola blifva de trofastaste,
om de blifva varmt och innerligt älskade.

J. Michelet.

Det fins karakterer, som icke lätt uppgifva
vaknade förhoppningar; de äro finkänsliga. Det
fins andra, som snart låta sig besegras af
svårigheter; de äro likgiltiga. De första älska mera
ihållande och hafva större glädje i sin kärlek.
De andra älska häftigare och med större frihet;
men deras kärlek upphör snart.

Blaise Pascal.

Hvarje qvinna i hvarje ålder skänker mannen
en evighetsstund, när hon älskar och är god.

J. Michelet.

Det enda, som kan säkert binda hjertan samman
med hvarandra, är ett oinskränkt meddelande af
tankar och känslor. Sann kärlek tål icke, att något
som helst hemlighålles, den känner sig åsidosatt
och kränkt, till och med när det är den älskades
sorger och bekymmer som döljas.

Washington Irwing.


Hvad är starkt, hvad är fast som jernband eller flätade vidjor?
Så slingrar sig kärleken kring vår själ
Och ändrar vilja och tankar.

Ur en lapsk sång.

Kärlek blir kärlek. En drottning älskar icke
ädlare än en tiggerska och en filosof icke ädlare
än en bonde.

G. E. Lessing.

Det är med kärleken som med religionen.
Hvar och en menar sin vara den bästa, sannaste
och högsta.

B. Auerbach.

Fins det något fullkomligt älskvärdt hos
menniskan, så är det just kärleken.

E. L. Bulwer.

Kärleken liknar till sin natur solglaset, som,
när det hålles stilla på en punkt, upptänder i
låga, men ofta flyttadt förlorar all sin kraft.

John Suckling

Poeter och sentimentala författare hafva alltid
haft den föreställningen, att den första kärleken
är den enda gudomliga och sanna, men

erfarenheten talar verkligen ett annat språk. Ingenting
här i verlden skaptes fullkomligt med ens. Den
första blomman, som slår ut, är vanligen
missbildad och dvärglik i jemförelse med sina
kommande syskon, och den första känsla inom oss,
som vi kalla kärlek, är ännu oftare en liten
grönkart, jemförd med den mogna, glödande frukten,
hvarmed den tänkande och kraftfulle mannens
djupa och ömma passion bär likhet.

Claude Gerard.

Egenkärleken med sin ro är som grafven:
utomkring är det tyst och stilla, den ene har
ingenting med den andre att göra; men ner i
grafven kräla maskarne. Kärleken deremot är
som en stilla bäck, som omärkligt glider genom
ängen, förfriskande och upplifvande allt och
förenande sig med alla andra i det stora haf, till
hvilket alla längta.

Fr. Möller.

Allt, som icke gör anspråk på att älskas, är
älskvärdt.

P. Möller.

Kärlek utan vördnad är flyktig och af kort
varaktighet, och vördnad utan kärlek är
otillfredsställande och kall och skall inom kort förgå.

H. Friswell.


När man älskar, beundrar man; när man icke
mer älskar, dömer man.

Le Fevre Deumier.

Tro och kärlek äro oskiljaktiga såsom ljus och
värme, och. de utströmma begge från sanningens
eviga sol. Tro utan kärlek är ett träd utan frukt,
som icke är nyttigt till något. Kärlek utan tro
är ett träd utan rot, som snart vissnar.

O. Wallin.

Det är det största, som kan sägas om kärleken,
att den gör intet ondt. Ty som en viss man
har sagt: att göra något godt är alltid en glädje
och att uträtta något stort är ju en lust för den
begåfvade; men att icke göra något ondt, att
förblifva utan synd, utan missgerning, o, så
vanskligt, så förfärligt vanskligt! Och dock kan ingen
af andens största gåfvor bevara en menniska ifrån
att göra ondt, afhålla henne ifrån att söka sitt
eget, att blifva vred och bitter. Endast kärleken
kan det.

H. L. Martensen.

Menniska, du blir lik det du älskar. Älskar
du Gud, blir du lik honom; älskar du verlden,
blir du lik den.

J. W. Scheffel.


Den högsta grad af känsla och hänryckning i
menniskans sinne har inga ord — kärleken har
sin mystik.

Claude Gerard.

En ren ungdomskärlek är hjertats vaccinering
mot allt ondt. Sedan dess ärr en gång sitta der,
har lasternas smitta svårare att angripa det, och
så länge den älskade bilden står klar på hjertats
grund, kan man gå temligen trygg in i brottets
lusthålor, kan man med säkerhet och lugn
betrakta menniskohjertats sjukdomar utan all fara
för smitta. Kärleken är en himmelens eld, och
den som en gång blifvit genomeldad af dess låga,
blir otillgänglig för sinlighetens gröfre inverkningar.

K. A.  Wetterbergh (Onkel Adam).

*

Lidelser och passioner.

Passionerna göra ofta de förståndigaste män
till narrar och de största dumhufvuden till
förståndiga män.

La Rochefoucauld.

En menniska kan alltid besegra sina passioner,
om hon vill; men hon kan aldrig tycka om att
besegra dem.

Anon.

Det går så lätt att träda i dans med lustan;
men när det har gått längre, och det är lustan,
som dansar med menniskan — o, då är det en
tung dans.

Sören Kierkegaard.

Passionen släpper icke sitt offer, när den en
gång omslutit det, och den fordrar slaftjenst till
vedergällning för korta ögonblicks känsla af lycka.

G. A. Lindner.

Väl kan den svaga tygeln ofta vända
En modig häst, som midt i loppet är;
Men rasande begären, en gång tända,
Förnuftets tygel  sällan hejdar, när
En njutning står till hands att dem förblända.

Ariosto.

Frukta vällusten! Hon är smärtans moder.

Tales.

*


Lifvet.

Jag är beredd att såsom en trosartikel,
gällande för alla tider och alla rum, antaga den
satsen, att lifvet utgår af lifvet, ja, endast och
allenast af lifvet.

William Thomson.

För den tänkande menniskan är lifvet en
komedi, för den kännande en tragedi.

Horace Walpole.

Äfven det skönaste lif är ingenting annat än
framsnyftandet af ett evigt farväl.

E. Laboulaye.

På den svigtande blomman fäster sig biet och
suger honungen derur; så njuter också menniskan
det sväfvande jordelifvet, medan marken svigtar
under henne.

B. Auerbach.

Det gifves ett sätt att förlänga lifvet, som
helt och hållet står i vår magt: ett tidigt
uppstigande, ett ändamålsenligt bruk af tiden, val af


de bästa medel för vinnandet af våra planer och
ett gladt sinne under dess utförande.

G. Chr. Lichtenberg.

Nyckfulla idéer, illa anordnade timmar,
slarfvigt fullgörande af de löpande göromålen, se der
de maskar, som förtära lifvets kärna och kraft.

Bonar.

Älska ej lifvet; hata det icke heller, men
medan du lefver, lef väl!

John Milton.

Lifvet liknar en bok. Dåren bläddrar henne
flyktigt igenom, men den vise läser med eftertanke,
ty han vet, att han blott en gång kan läsa henne.

Jean Paul.

Våra försvunna tankar, våra fröjder och sorger
ligga ju på grunden af en djup sjö, hvarifrån
minnet kastar än en vissnad afrifven blomma,
än en sällsam korall, än ett gyllene smycke på
strandbrädden; men alla de rikedomar, djupet
döljer, känna vi dock icke, och det skall bli
underligt att få se dem en gång, när lifvets sjö
förtorkas i döden. Väl oss då, om vi icke finna
alltför många förskräckliga saker, för hvilka vi
skola rysa, ligga vid sidan af de sjunkna skatter,


som nu skola vara vår ständiga egendom och
följa oss genom evigheten.

C. Hauch.

Huru uselt vore icke vårt lif till och med i
denna sköna verld, der solens värme och ren
luft omgifva oss och ensamma äro tillräckliga att
göra oss glada, om vi icke kunna göra andra
lyckliga!

E. L. Bulwer.

Ett lif utan kärlek är ett år utan sommar.

M. Tupper.

Vårt lif är en mörk kammare, der bilderna
från en annan verld synas desto klarare, ju
mörkare det är.

Jean Paul.

Detta vårt lif är en aldrig återkommande
evighetens födelsedag, hvilken vi derföre borde fira
så heligt och fröjdefullt som möjligt.

Jean Paul.

Lifvet blir liksom hafvet icke sött, derföre
att det stiger upp mot himmelen.

Jean Paul.

Det gamla blifver alltid i något hänseende
nytt, liksom floden alltid blifver ny, ehuru den
alltid afspeglar samma strand och samma himmel.

P. Genberg.

Lifvets kapplöpning har blifvit ytterst ifrig;
de som löpa trampa hvarandra på hälarne; ve
honom, som stannar för att binda fast sina
skoband.

Thomas Carlyle.

Hela lifvet
Det flyktiga, som blef oss gifvet
I denna underbara verld,
Det är allenast drömmars flärd;
Och hvarje menska — det jag finner —
Hon drömmer blott sitt lefnadslopp,
Sitt väsen, minne, tro och hopp —
Tills drömmen slutligen försvinner.
En konung drömmer sig monark:
Och gäckad af den drömmens yra,
Han tror sig herska, tror sig styra.
Men ack, hans magt, som tycks så stark,
Ser ramla snart de svaga stöden:
Hans stolta dröm förstörs af döden.
Månn' den ej håg för magten saknar,
Som vet hon flyr, så snart han vaknar?
Den rike drömmer: skatter blänka


Väl för hans syn, men ack, de skänka
Ej  drömmarn sinnets lugn och frid.
Den arme drömmer sig i strid
Med nöden all sin lefnadstid. —
Ja, hvar och en på vida jorden
Blott drömmer allt, allt, hvad han är,
Fast ingen derom vetskap bär.
Hvad är vårt lif? Ack, blott en hägring,
En luftbild med bedräglig fägring,
Ett lygtigt skum på tidens ström!
Oss föga blir af lyckan gifvet,
Ty blott en dröm är hela lifvet;
Ja, sjelfva drömmen är en dröm.

Calderon de la Barca.

*

Likhet och olikhet.

Likhet är kärlekens moder; den förenar
harmoniska själar.

H. Müller.

Aldrig hörde man ännu tvenne stora och fria
snillen i allt tänka lika. Hela naturen antager
tusen olika skepnader efter tusen olika danade
ögon, som se dem.

Th. Thorild.


En nation, som sträfvar efter jemnlikhet, är
oskicklig för frihet. I hela skapelsen, från
erkeengelen till masken, från olympen till småstenen,
från den lysande fullkomliga planeten till den
nebulosa, som i tidens längd af dy och mist
hårdnar till en beboelig verldskropp, är förnämsta
lagen icke-jemnlikhet. Fördela all kunskap, som
finnes på jorden, lika på hela menniskoslägtet i
dag, och somlige skola redan i morgon vara visare
än de öfriga. Och detta är icke en hård utan
en kärleksfull lag, det verkliga vilkoret för
förbättring.

E. L. Bulwer.

Det fins kanske ingenting så orimligt till sin
grund och likväl ingenting så allmänt som religiös
ofördragsamhet; och dock är förmågan att fatta
och tolerera andras föreställningssätt det första
ovilkorliga kännetecknet på ett redligt och
upphöjdt förstånd.

Huru skulle man väl kunna tänka sig, att alla
dessa millioner hjertan och hjernor skulle kunna
i dogmer och detaljer, det vill säga i uppfattning
af religionens yttre bruk öfverensstämma, och
hvarföre fordra det?

Claude Gerard.


I politiken, i vetenskapen, i industrien är
åsigternas olikhet vilkoret för framåtskridandet,
hvarföre skulle då olikheten i de religiösa
föreställningarne vara en orsak till förvirring och tvedrägt.

E. Laboulaye.

*

Lycka.

Ej räcker lyckan hjelpsam hand
Åt den fege man.

Sophokles.

Ögonblicket är lyckans gudomlighet.

Es. Tegnér.

Lyckan består icke i något annat än att skapa
sig ett tillstånd, ett lefnadssätt eller lifsuppgift,
genom hvilket man, så vidt möjligt, befinner sig
på höjden af sin personlighet och i fullt bruk af
sina egendomliga krafter och gåfvor.

Paul Heyse.

De tre stora hufvudvilkoren för lifvets lycka
äro: något att göra, något att älska och något
att hoppas.

Th. Chalmers.


Är icke lyckan föremålet för all visdomslära?
Och hvad annat är väl lyckan än att vara i
öfverensstämmelse med sig sjelf? Önskar sig lejonet
väl klor af silfver? Eller eftertrår granatträdet
att bära frukter af gnistrande stenar?

Henrik Ibsen.

Det fins inom oss alla ett hinder för
fullkomlig lycka, och det är ledsnad vid det vi
redan ega, och längtan efter hvad vi icke ega.

La Rochefoucauld.

Lycklig är du ej;
hvad du ej eger går du evigt efter,
och hvad du har, försmår du.

Shakspere.

Om en lyckans stjerna sjunker ned, är nog icke
en ny så långt borta. Haf tröst mitt hjerta!
Aftonstjernan är ju också morgonstjernan.

Julius Hammer.

Att vara lycklig är icke att ega mycket, utan
att hoppas och älska mycket.

F. R. de Lammenais.

Den största lycka i lifvet och den rikaste
vinst är ett lätt, godt sinne.

J. W. v. Goethe.


Försynen har lemnat menniskan alla medel
att blifva lycklig, men har visligen förordnat,
att denna lycka skulle blifva hennes eget verk.
På hvad punkt hon än är stäld, kan hon ej
njuta en sann sällhet, till hvilken hon sjelf ej
medverkat.

Bernh. v. Beskow.

Att upplysa sitt förstånd och rena sin vilja
är alltid första vilkoret för ett lyckligt själslif,
en värdig lefnadsbana.

Bernh. v. Beskow.

Dessa, som du anser lyckliga — om du blott
dem, icke till det yttre, utan till deras inre
menniska, så skulle du finna, huru usle, eländige
och lågsinnade de äro. De likna väggarne på
deras eget hus, utantill väl prydda. Det fins hos
dem ingen verklig sann lycka; den de ega är
blott ett murbrukslager och det ganska tungt;
så länge de njuta sina fröjder, lysa de och väcka
menniskors beundran; men låt något oförutsedt
störande inträffa och blotta deras inre, så skall
det visa sig, hvilken lögn och falskhet en yttre
glans har dolt.

Seneca.


Hvar och en kan tillförsäkra sig om sin egen
lycka, om han lär sig att söka henne, icke utom,
utan inom sig sjelf.

Seneca.

Om man endast ville vara lycklig, vore det
snart gjordt. Men man vill vara lyckligare än
andra och det är just det svåra, alldenstund vi
anse andra vara lyckligare än de äro.

*

Tystnad är lyckans bästa härold. Min lycka
skulle endast vara liten, om jag kunde säga, huru
stor den är.

Shakspere.

Man kan uppställa följande såsom grundsats
för den, som vill bli lycklig: Sök att få
tillfredsställelserna att uppgå till den största möjliga
summa.

E. A. Lindner.

Jag ofta var så böjd, fast allt min möda lönt,
Och ofta så förnöjd,  fast motgång blott jag rönt.
Af något annat då än lyckas  och misslyckas
Mitt ve och väl beror — mig skulle nästan tyckas.

Fr. Rückert.


Det är lycka, då man har allt, hvad man
önskar, men det är större lycka, att icke önska
sig mera än man har.

Heinrich Zschokke.

Man får på ingenting så föga lita och på
ingenting så oaflåtligt arbeta som på sin själsstyrka
och sin sjelfbeherskning, som båda äro de enda
säkra grunderna för timlig lycka.

Wilh. v. Humboldt.

All fröjd är ömsesidig, är gemensam,
Och lyckan föddes tvilling, aldrig ensam.

Lord Byron.

Utan möda ler aldrig lyckan mot oss.

Sophokles.

Vår sinnesstämning gifver alla lyckans gåfvor
dess värde.

La Rochefoucauld.

Vi kunna läsa tjocka böcker, som handla om
lycka. Jag vill inskränka det hela i en liten
afhandling på två rader: lycka är att bevara sin
själs renhet och kunna försaka.

De Florian.


Vår sällhet — låtom oss ej förgäta det! —
— beror ej af hvad vi ega, utan hvad vi äro,
icke af det, som tillskyndas oss utifrån, utan af
den i vår själ inneboende renheten och kraften.

W. E. Channing.

Arbete, kärlek, bön och tro,
De bygga på lifvets lycka,
De så ut glädje, de bädda ro
För alla sorger som trycka.

Z. Topelius.

Själens verksamhet och sedligt lugn äro de
båda tillstånd, som skulle grundlägga en
fullkomlig sällhet, om de vore fullkomliga och förenade.
Denna förening innefattar i sig allt, som vi
föreställa oss om himmelen eller fatta af en Guds
majestätiska salighet.

E. L. Bulwer.

Då man kommer under fund med att ingen
är fullkomligt lycklig, är man kanske på den
genaste vägen  att bli  det.

G. Chr. Lichtenberg.

En hufvudorsak, hvarföre vår tillvaro
innehåller vida mindre sällhet, än som är
upphinnelig för oss, ligger just deri, att vi försumma

uppsamlandet af dessa obetydliga partiklar af lycka,
som hvarje ögonblick erbjudas oss. Under det
vi sträfva efter totalsumman, förgäta vi de siffror,
af hvilka den är sammansatt; under det vi kämpa
mot oundvikliga resultat, som vi ej kunna
kontrollera, förakta vi dessa nöjen, som vi kunna nå,
och hvilkas summa ej utgör ett ringa belopp, om
den hopsamlas. Menniskan sträcker ut sin hand
för att gripa efter stjernorna, men förgäter de
blomster, som växa vid hennes fötter, dessa
blommor, så sköna, så välluktande, så talrika och
olikartade.

Jeremy Bentham.

På jorden fins det ingen större lycka än att
göra andra lyckliga.

M. P. Lindo.

Det gifves lycka, men vi menniskor begripa
henne icke. Visserligen känna vi henne, men vi
förstå icke att uppskatta henne.

J. W. v. Goethe.

Att en man, äfven den starkaste och
kraftfullaste, svimmar vid ett plötsligt klubbslag af
lyckan, är ingenting förvånande. En man stupar
för det oförutsedda likasom en oxe för slagthammarn.

Victor Hugo.

*

Mannen, manlighet.

Den, som är trogen mot denna principen: att
gå den väg, som vårt samvete bjuder oss utan att
bekymra sig om följderna, han är en man.

A. F. Tscherning.

Försök icke att för tidigt blifva man, ty då blir
du också gubbe för tidigt.

Es. Tegnér.

Det, som är skönt och en man värdigt, är
viljans kamp och seger.

Octave Feuillet.

En af de känslor, som hos mannen bäst
bevara hjertats adel, är aktningen för qvinnan.

Paul Janet.

Kärlek till sanningen är i verkligheten den
väsendtligaste af alla dygder och den sanna
grunden för äkta manlighet.

Samuel Smiles.


Att öfva sig i att hafva ett rent samvete för
Gud och menniskor, att herska öfver sitt sinne,
är att vara en man.

Chr. Nielsen.

Det öppna ögat, det öppna hjertat, den alltid
sträfvande anden, den alltid verksamma kraften är
det, som gifver mannen rätt att säga: jag har
lefvat.

J. P. Mynster.

Det  är ytterst glädjande och  tillfredsställande
att se en man,  som står ensam, men dock säker
och lugn. En sådan mans ställning är trygg och
god. Deremot är den förgudades ställning i många
hänsenden osäker och farlig.

N. Fogtmann.

Det fins i verlden endast en gerning, som är
mannen värdig: realiserandet af en sanning, åt
hvilken han hängifver sig, och på hvilken han tror.

H. Taine.

En svag man tänker sig fram, och en stark
man arbetar sig fram.

Magdalena Thoresen.


Icke en mans stora egenskaper äro den
måttstock, efter hvilken man må bestämma hans värde,
utan huru han använder dem.

Rochef.

En man är skön, när han har kraft, snille
och ära.

Currer Bell.

Lycklig är den, hvilkens yttre lefnadsvilkor
harmoniera med hans temperament, men en hel
man är den, som sjelf förstår att reglera sitt
temperament efter inre lefnadsvilkor.

B. Weber.

Jag prisar icke mycket en förståndig man, när
han icke tillika är hederlig.

Fredrik den Store.

Den ögonblicket väl kan nyttja,
Han är en verklig man.

J. W. v. Goethe.

Den förståndige mannen må också vara
återhållsam, så är han lycklig.

J. W. v. Goethe.

Den bästa delen af en mans uppfostran är
den, han gifver sig sjelf.

Walter Scott.


Om en man är begåfvad med stor intellektuel
förmåga, mod och kraft att arbeta, så kan jag
icke begripa, att en sådan man skulle kunna hållas
tillbaka. Verlden är belägrad af svårigheter, som
vänta att få sin lösning, alltid oroad af idéer och
känslor, åt hvilka den ej förmår gifva något
träffande uttryck. Om det då gifves en man i stånd
att lösa dessa svårigheter eller att gifva en röst
åt dessa hämmade känslor, så är han viss om att
helsas af allas enhälliga bifall. Vi kunna nästan
säga, att han blott behöfver sätta sin penna på
papperet, och saken är utförd.

W. Mathews.

Det är icke kallelsen eller ställningen, som
förlänar mannen värdighet eller adelskap, utan
det är mannen, som adlar sin ställning.

H. Mathews.

Ju längre jag lefver, desto mer öfvertygas jag,
att den stora skilnaden mellan menniskor, mellan
de store männen och de obetydlige, beror på energi
och okuflig bestämdhet, så att man fattar ett fast
beslut; sedan må det blifva död eller seger. Denna
egenskap kan utföra hvad som helst; och inga
talanger, inga tillfälligheter kunna den förutan göra
en tvåbent varelse till man.

Thomas Towell Buxton.

*


Man och qvinna.

Väl är mannen qvinnans hufvud, men qvinnan
är också mannens ära.

Es. Tegnér.

Till mannen säger jag: »det gifves ingen
kraft utan sanning», och till qvinnan: »utan
sanning intet behag!»

E. v. Feuchtersleben.

Qvinnorna höja sig öfver männen i moralisk
storhet; det fins ingen dygd, ingen uppoffring,
ingen heroism, hvari de icke öfvergå männen; men
när de en gång hafva störtat ner i afgrunden,
falla de hastigare och djupare än männen, och
det af tvenne skäl: de hafva mera passion och
mindre hederskänsla.

Octave Feuillet.

Det är mannens ära att vara qvinnans hufvud,
men det är qvinnans ära att vara mannens hjerta,
och den ena bördan är icke tyngre än den andra,
utan båda äro lätta och fria som hjertats glädje,
när de bäras i kärlek och gudsfruktan.

Johannes Fibiger.


Om Gud hade bestämt qvinnan till mannens
herskarinna, skulle han hafva skapat henne af
mannens hufvud; hade han bestämt henne till
mannens slafvinna, skulle han hafva skapat henne af
hans fot; men då han nu utsett henne till
mannens sällskap och like, tog han henne af mannens
sida.

Augustinus.

Ligger qvinnans röst icke uppenbarligen för
högt för att vara välklingande, när den användes
retoriskt? Den är sannerligen mera lämplig att
sjunga i en konsertsal än att tala på forum. Den
ligger en oktav högre än mannens, liksom dermed
skulle antydas, att qvinnan skall föra menniskorna
i de rena känslornas höjd, medan mannen skall
föra dem i den grundliga tankens djup.

Wilh. Wiener.

Mannens sinne är en solljus dag; qvinnans
sinne liknar en månklar natt; och den mulnaste dag
är klarare än den klaraste natt. Men dagen
fördunklar stjernorna och gör lifvet jordiskt; natten
framkallar, alla verldar och gör lifvet himmelskt;
dagen gifver brännande hetta, torka och hat;
natten gifver mildhet, dagg och kärlek.

Ludvig Börne.


Mannen bildar och danar verlden, men qvinnan
bildar mannen.

Julie Burow.

Qvinnorna leda oss; låtom oss söka att göra
dem fullkomliga; ju mera insigt de få, desto mera
upplysta vilja de blifva. På qvinnans andliga
bildning beror mannens visdom.

R. B. B. Sheridan.

Qvinnan har mera själ, mannen mera geni.
Qvinnan iakttager, och mannen drager
slutledningarne.

J. J. Rousseau.

Starka män och sköna qvinnor: det är ett
rikt och kraftigt slägte, som icke arbetets besvär
eller träldomens ok ännu har lyckats böja.

Rasmus Nielsen.

Mannen kan bättre tiga med andras
hemligheter än med sina egna, qvinnan bättre med sina
egna, än med mannens.

Carl Bernhard.

Likom vinrankan, som länge har slingrat sitt
rika löfverk om eken och af honom blifvit lyftad
upp i solljuset, vill, när det härdade trädet

splittras af åskviggen, slingra sina vänliga refvor om
honom och sammanhålla hans skilda grenar, så
vackert är det också af försynen ordnadt, att
qvinnan, som i mannens lyckligare dagar, är helt
beroende af honom och hans prydnad, blifver hans
stöd och tröst, när han drabbas af en plötslig
olycka, i det att hon slingrar sig in i hans naturs
ojemna fördjupningar, ömt stödjande det
sjunkande hufvudet och dragande det sårade hjertat uppåt.

Washington Irwing.

»Qvinnan är svag»; nej, hon är ödmjuk, hon
är Gud närmare än mannen.

Sören Kierkegaard.

Man sade mig, att männen kunna evigt hata.
»Ja, kanhända», sade jag, »men att qvinnorna
kunna evigt älska är då alldeles säkert.»

Herloffsohn.

Mannens mod är qvinnan kärt,
Det starka är det sköna värdt:
De begge passa för hvarannan,
Som hjelmen passar sig för pannan.

Fritiofs saga.

Det är ej qvinnans ändamål att strida för
sanningen eller staten: på hennes omtanka hvilar ej
jordens väl.


Qvinnans ändamål är att göra mensklighetens
lif härnere härligt och fullständigt. Det är i
hennes famn, som mannen, ännu pä jorden, anar
himmelen; och då, under kampen för det godas
fortgång, hans öga någon gång mulnar, så är det i
denna aning han hämtar ny kraft. Således om
jordens väl hvilade pä mannen, så hvilar åter
mannens på qvinnan. Huru vigtig är hon icke för
det hela? — och att stiga upp ifrån denna stora
plats, hvarpå Gud stält henne, bör det kallas djerf
förmätenhet eller djup okunnighet om hennes egen
egentliga storhet?

C. J. L. Almqvist.

Sin kärlek mannen har till bisak bara,
Men den är qvinnans allt. På land och våg
Har han för lifvets skilda värf att svara,
Han kyrkan har och Alexandertåg,
Förvärf och embeten och magt och fara,
Som fylla vexelvis hans fria håg;
Han har så mången uppgift — men som qvinna
Har man blott en: att brinna och förbrinna.

Lord Byron.

En man tar hufvudet till råd i mycket,
I qvinnans bok är hjertat hufvudstycket.

Lord Byron.

Det täcka könets sympati med de högre
egenskaperna hos handlingens kön har varit det, som
mer än allt annat främjat mensklighetens
civilisation och sociala lycka. Ty endast qvinnans
kärlek har småningom afnött hans manliga råhet och
förakt för det yttre, gjort honom smidig och
förfinad och mildrat hans barska mod till ädel
ridderlighet. Så långt ifrån att vara underlägsen, har
qvinnan tvärtom af Skaparen blifvit bestämd till
mannens uppfostrarinna och till att dana och
utbilda hans moraliska natur.

Giuseppe Garibaldi.

Om mannen är en kruka, är det ej underligt,
om hustrun drar på sig stöflarna.

G. H. Spurgeon.

Den qvinliga karakteren är nödvändig för min
lycksalighet. Jag tackar detta slägte för mina
skönaste stunder, isynnerhet när jag dertill får
räkna sånggudinnorna, som icke utan skäl äro
qvinliga varelser.

J. Chr. Fr. v. Schiller.

*


Menniskan.

I den engelska flottan går en röd tråd genom
allt tågvirket, smått och stort, hvilken visar att
det tillhör kronan. Igenom hvarje enskild
menniskas lif går också i smått och stort en osynlig
tråd, som visar, att vi tillhöra Gud.

H. C. Andersen.

Man säger väl, att man icke skall fästa sig
vid menniskor; men endast den talar så, för
hvilken en menniska aldrig blef en Guds engel, för
hvilken aldrig någon varit hvad den stödjande
stammen är för den späda vinrankan, hvad fyrtornet
på fjerran kust är för den fördrifne sjömannen, hvad
den med moderlig omsorg beskyddande och
vattnande trädgårdsmästaren är för den ensamt
försmäktande plantan. Det högtklingande: »det är
ju bara en menniska!» är ofta endast en
farisékappa, kastad öfver otacksamhetens och
hjertlöshetens och kallsinnets uselhet. — Ja, jag vet att
min frälsning är i Herren! Icke desto mindre
känner jag menniskor, som, om de ginge hem före
mig, skulle göra jorden ensammare och mera öde,
himmelen mera förtroligare och mig sjelf mera


redo att gå härifrån. Och jag prisar mig lycklig
att hafva funnit sådana menniskor på mitt lifs
väg. De bästa gåfvor, jorden på Guds befallning
kan gifva oss, äro icke hästar och kor eller
klingande mynt, men dyrbara, liksinnade, i Herren
med oss förbundne, innerligt förtroliga menniskor.

F. W. Krummacher.

Menniskan kan undvara nästan allt utom
menniskor.

Ludvig Börne.

Ditt värde, menska, finn
I hvad du är, ej har;
Om verlden vore din,
En börda blott du bar.

*

För barnen synes allt stort, trädgårdarne,
byggningarne, möblerna, menniskorna, djuren; för
menniskorna synas de verldsliga tingen också vigtiga,
och jag vågar säga, att det sker af samma skäl:
emedan de äro små.

Jean De La Bruyère.

Hos hvarje menniska finnes något af alla
menniskor.

G. Chr. Lichtenberg.

Af motsägelser är menniskans natur
sammansatt.

Blaise Pascal.

Stig ned till dig sjelf, om du vill uppstiga
till Gud.

Augustinus.

Menskligheten tillsammans är först hela
menniskan.

J. W. v. Goethe.

Hvarje  menniska  bär inom sig Prometevs —
skapare, rebell och martyr.

Elisabeth, prinsessa af Rumänien.

Man håller menniskorna vanligen för farligare
än de äro.

J. W. v. Goethe.

Hade jag varit en näktergal, skulle jag sjungit
en näktergals sånger; hade jag varit en svan, skulle
jag sjungit en svans sånger; men nu är jag en
förnuftig varelse, och det är då min pligt att
sjunga till Guds ära.

Epiktet.


Menniskan var af begynnelsen ett vildt,
förfärligt djur; vi känna det djuret endast tamt och
tuktadt, sådant det förekommer i civilisationen.

A. Schopenhauer.

Menniskan är summan af sina föräldrar och
sin amma, sin ort och sin tid, luft och vatten,
ljuset och ljudet, födan och kläderna — hennes
vilja är en produkt af alla dessa orsaker.

Jacob Moleschott.

Ingen menniska här på jorden är obetydlig
för Honom, för hvilken intet är stort.

D' Arlincourt.

*

Minnet.

Jag tror ej, att själen glömmer någonting; allt
kan väckas till lif igen så lefvande som i
minuten, då det sker. Våra tankar, ord och
gerningar äro blommor, som vi plantera i verlden, och
en del komma vi ihåg ganska bra;  men först vid

slutet vända vi oss om,  och se det hela i sitt flor,
och det är då ett paradis eller ett helvete.



Minnet eger djupa, underbara, förskräckliga
hemligheter.

M. Tupper.

Minnet är det enda paradis, ur hvilket vi ej
kunna utdrifvas.

Jean Paul.

Minnets moder är kärleken.

E. v. Feuchtersleben.

O, jag tänker på naturens godhet
Att i saknaden oss unna minnet,
Som ett fordoms ljufva, svala lycka
Lik en morgondagg på hjertat häller
Än, när solen bränner middagstiden.

J. L. Runeberg.

Många minnen äro vattenväxter, som blott lefva
i tårar.

Jean Paul.

En ringa sak oss stundom minner på
Hvad vi ur hågen gerna ville slå;

En ton, en ros, den vilda stormens magt
Drar gnistan fram ur minnets dunkla schakt.

Lord Byron.

Det förflutnas fröjd är en ton, som
förklingat, en blomma, som vissnat, en våg, som rullat
bort! Man kan möjligen finna en ny glädje, en
annan sällhet, men det är likväl icke detsamma,
ty öfver det försvunna, det för alltid förlorade lägger
saknaden ett skimmer, som det närvarande aldrig
eger, och som blir allt mera hänförande, ju längre
i fjerran vi se det.

Claude Gerard.

Den, som icke har någon inbillningskraft, har
icke heller något minne.

Th. G. von Hippel.

Af ögonblickets törnen framväxa minnets rosor.

Rasmus Nielsen.

Ett godt hufvud utan minne är en stark
fästning utan besättning.

Napoleon I.

Minnets magt öfver fordom glödande hjertan
— ungdomens ljufvaste vår — saliga drömmar
af oskuld och kärlek — o, huru sorgligt ljufva


tankar vakna vid eder anblick, der I stån som
en horizont i fjerran för menniskans syn, en
horizont af stjernor och morgonrodnad, af blommor
och dofter från en längst förfluten tid! År förgå,
och lifvet kämpar sina heta strider; hjertat
betäckes med ärr af läkta sår, medan somliga blöda
ännu; tankar och sinnen åldras, färgerna blekna,
blommorna mista sin doft, och än här än der
faller ett fult förvissnadt löf från lifvets träd; men
oåtkomligt för tiden, ovissneligt, heligt, underbart
står den första kärlekens minne ristadt i själens
djup: det är en morgon, som kan skåda sin qväll,
men hvars skära rodnad flämtar ännu i skyn, när
hela jorden betäckes af natt.

Z. Topelius.

En man med dåligt minne är bokstafligen en
fattig man.

R. Rothe.

*


Modren.

En älskarinna älskar högst, en hustru bäst och
en moder alltid.

Jules Petit-Senn.

En god moder är lika mycket värd som
hundra skolmästare. I hemmet är hon »alla hjertans
magnet, alla ögons nordstjerna». Hon är ett
ständigt föremål för efterliknelse — hon är, som Bacon
säger, »en verld af lärdomar». Men exemplet är
mycket bättre än läran; det är en undervisning
genom handlingar, det är en lära utan ord, och
det gifver bättre lefnadsregler än tungan förmår
uttala.

George Herbert.

Modren är barnets genius.

G. W. Fr. Hegel.

Föraktlig är den hustru, som kan ha lediga
stunder, när hon har barn.

Jean Paul.


Qvinnor, I viljen ju älskas riktigt starkt,
länge, ja, intill döden — så varen då mödrar för
edra barn!

Jean Paul.

Jag såg en gång en fattig hustru; hon
handlade med småsaker, icke i en butik eller ett stånd,
utan på en öppen plats; hon stod der i regn och
blåst med sitt lilla barn på armen. Sjelf var hon
renlig och snygg, och barnet var omsorgsfullt
insvept. Jag har sett dem många gånger. Der gick
en gång en förnäm dam förbi, som tillrättavisade
henne, emedan hon icke lät barnet blifva
hemma, och detta så mycket mera, som det ju nästan
var henne till hinder. Och der kom en prest och
gick den samma vägen fram och närmade sig
henne — han ville skaffa barnet plats i en asyl.
Hon tackade honom vänligt, men du skulle sett
hennes blick, då hon böjde sig ned och såg på
barnet! Hade det varit ihjelfruset, skulle denna blick
hafva gjort det lefvande; hade det varit dödt och
kallt, skulle denna blick hafva väckt det till lif; hade
det varit medtaget af svält och törst, skulle denna
blicks välsignelse hafva vederqvickt det. Men
barnet sof, och icke en gång dess leende kunde löna
modren. Denna qvinna förnam, att ett barn är
en välsignelse. Om jag vore målare, ville jag
icke måla något annat än denna qvinna. En

sådan syn är en sällsamhet. Det är en rar blomma,
som man sällan lyckas få se.

Sören Kierkegaard.

Näst Gud gifves det för menniskan ingenting
heligare än hennes moder

Bogumil Goltz.

Tanken på mina förvillelser fylde min moders
hjerta ännu i hennes sista dagar med
smärtsamma känslor. I sina sista stunder gaf hon min
syster i uppdrag att föra mig tillbaka till den
religion, i hvilken jag var uppfostrad. Genom min
syster erfor jag min moders sista önskan. När
brefvet kom i mina händer på andra sidan hafvet,
var äfven min syster icke mer bland de lefvande.
Dessa båda ur grafven ropande röster grepo mig
djupt: jag vardt åter en kristen.

F. René de Chateaubriand.

Att höja modren är att höja slägtet.

Cunningham Geikie.

Varen öfvertygade derom — ingenting är mera
oemotståndligt för mannen, ingenting på samma
gång mera oförstörbart hos honom än de
ursprungliga intryck, som en from moder har efterlemnat,

och som skyddas af barndomsminnenas dunkla,
hemlighetsfulla behag. En son kan tvifla två
gånger på sin faders förstånd, innan han kan tvifla
en gång på sin moders hjerta.

Adolf Monod.

Gossen må hafva ett hjerta af jern, men
modren kan hålla honom fast som en magnet.

C. H. Spurgeon.

Den lyckliga modrens leende till sin oskyldige
är en afspegling af Guds ansigte, en blick från
himmelriket.

H. C. Andersen.

Menniskornas personlighetsvärde står i bestämdt
förhållande till den vördnad de visat sin moder.

F. A. P. Dupanloup.

*


Naturen.

I naturen äro vi alltid vid Guds hjerta.

H. C. Andersen.

Det är underligt att tänka på, att vi öfverallt,
hvar vi gå och stå, äro omgifna af Guds
lefvande ord, som hafva blifvit skapade ting.

D. G. Monrad.

Naturen behagar, när den liknar konst,
konsten, när den liknar natur.

I. Kant.

Naturen är Guds hemlighetsfulla verkstad.

J. W. v. Goethe.

Beslöjad djupt naturen står,
Och ingen dödligs blick den slöjan genomtränger.

J. W. v. Goethe.

Den dag är nära för handen, då man skall
erkänna den rena sanningen i naturens bok så
väl som i den heliga Skrift och fröjda sig öfver
harmonien mellan de båda uppenbarelserna.

Joh. Kepler.

I en tid sådan som den närvarande, som
trycker så tungt på hvarje menniska med tanke och
känsla, återstår det oss för det mesta endast
naturen, dit vi kunna fly med våra sorger och
åtminstone för en tid blanda bort bekymren.

M. J. Schleiden.

Bibeln är för mig den skrifna naturen, och
naturen är för mig den skrifna bibeln.

J. K. Lavater.

*

Nöje.

Lifvets ädlaste nöjen ligga inom måttlighetens
område.

M. Tupper.

De minst kostsamma nöjena äro de säkraste,
och intet är mera dyrköpt än synden.

M. Tupper.


Ingenting är ledsammare än idel nöjen, och
ingen har större behof af dem, än just den, som
har mest af dem.

Cunningham Geikie.

Odödlighet.

Civilisation, samfundsordning och sedlighet äro
liksom en rosenkrans, som sammanbindes genom
tron på själens odödlighet. Lös upp det bandet,
och alla perlorna skola trilla i stoftet.

L. Figuier.

Om jag bedroge mig, om det vore sant, att
själen tillintetgöres tillika med kroppen, skulle jag
dock framhärda i min tro på själens odödlighet.
Om min lära är sann, vinner jag allt; om den är
osann, har jag dock haft den fördelen af den, att
jag med tålamod burit lifvets olyckor.

Sokrates.

Xenophon låter Cyrus den äldre säga följande
på sin dödsbädd: »Mina kära söner, då jag nu
skall skiljas från eder, varen öfvertygade, att
jag fortfarande finnes till. Ty, när jag var hos
eder, sågen I ju icke min själ, men att jag hade
en sådan, derom voren I öfvertygade af de
gerningar, som jag utförde. Tron derföre också nu, att
den finnes till, äfven om I icke skönjen någon.»

Cicero.

Hvad i mig dör, är ej jag sjelf,
Hvad i mig lefver, i mitt inre lif,
Mitt eviga, vet icke af en undergång.

J. G. Herder.

Betrakta menniskan som ett odödligt väsen
och allt är då förklarligt och allt är stort; hela
menskliga sferen blir fyld med klarhet och
genomskinlig kristall. Betrakta menniskan som dödlig,
och allt är mörkt och eländigt; förnuftet gråter
öfver den synen.

Edw. Young.

Hvilken sällhet i den förhoppningen, att vi
för evigt skola lefva i en oändlig Guds omätliga
universum, att dess hemligheter skola mer och
mer afslöjas för oss, att våra ögon skola skåda

allt skönare och härligare skapelser, att vi under
kommande tider skola genom ett allt innerligare
och renare vänskapsband förenas med den stora
andliga familjen och låta vår sympati utströmma
i vidare kretsar, att vi i evighet skola närma oss
Gud, allt som vår blick klarnar, vår kärlek
tillväxer och vi genom ett friare umgänge med
honom blifva mer och mer delaktiga af hans anda
och lif.

W. E. Channing.

På andra stjernor i sina tallösa verldar, öfver
allt skall Gud hafva verk för oss att utföra. Hvem
känner dessa höga uppdrag, denna obegränsade
verksamhet, detta aldrig upphörande
framåtskridande, denna outsägliga sällhet i en verld, der allt
är idel kärlek, dygd och renhet.

F. W. Farrar.

Om denna verlden skulle vara allt för mig,
om jag i stället för att gå igenom henne, måste
stanna qvar deri; om denna jord vore mitt enda
fädernesland och mitt enda arf, då skulle lifvet
vara utan mening för mig, det vore och förblefve
en lika grym som olöslig gåta, på hvars tröskel
man måste skrifva detta apostelns dystra men
sanna ord: »Utan Gud, utan hopp.» Men öppna för
mig i stället evigheten! Säg mig, att lifvet är en

resa, ett framåtskridande: säg mig, att mitt
fädernesland väntar mig! Då kan jag börja att
företaga allt med lust, och den bittra känslan af
fåfänglighet försvinner. Jag kan, om så fordras,
handla utan att se något resultat, så uti en
otacksam jordmån, under de vidrigaste
förhållanden fullfölja det obetydligaste arbete, ty jag
vet, att mina förhoppningar, mitt arbete och
mina tårar äro lika så många frökorn, som skola
gro en dag, då solen går upp för mig i det
osynliga riket. Jag kan älska, älska i sjelfva dödens
anblick, ty fastän jag vet, att han skall tillsluta
de ögon, som mötte mina, förstelna det hjerta,
som slog af samma känslor som mitt, isa den hand,
hvars varma tryckning uppmuntrade och
understödde mig, så har jag dock evighetens hopp i
mitt hjerta. Detta hopp kan för ett ögonblick
försvagas, nästan slockna, men en flägt från
himmelen är nog för att skingra det stoft, som lagt
sig deröfver, och låta det på nytt kasta ifrån sig
ett skinande och fröjdefullt ljus. Ja, just derföre
att jag ej helt tillhör det närvarande lifvet, kan
jag verka på jorden; det är ock detta, som gifver
mitt korta eländiga lif en så hög betydelse.

Eugene Bersier.

*
Ofullkomlighet.

Ändliga varelser förblifva vi i all evighet.

Chr. Ernst Luthardt.

Första steget till storhet är att inse
ofullkomligheten af allt menskligt.

Th. Thorild.

All fullkomlighet i detta lifvet är med någon
ofullkomlighet förknippad, och all vår forskning
är icke utan något mörker.

Thomas a Kempis.

Den förvånande mångfalden af olika talanger,
som många menniskor utveckla, är köpt för det
dyra priset af en motsvarande svaghet hos hvarje
del. Den högsta platsen inom hvarje område af
mensklig ansträngning är förbehållen åt menniskor
af en sådan prägel, att inga rivaliserande magter
hos dem strida om väldet öfver själen och ingen
mångfald af syften afleder och förvirrar deras
själskrafter.

W. Mathews.

Ju skarpare tuben framställer föremålet och
ju mera intensiv ljusbilden är, desto mindre blir
synfältet. Hvad vi vinna i uppfattningens skärpa,
det förlora vi i omfattningens universalitet och
omdömets enkelhet.

G. A. Lindner.

*

Olycka och lidande.

Lyckan framkallar lasterna, olyckan dygderna.

Denis Diderot.

Motgångar äro förklädda välsignelser.

M. Tupper.

De störste män blifva store genom att råka
i verkligt trångmål.

Joh. Ewald.

Motgångar krossa små själar, men göra stora
starka, liksom vinden släcker ljuset, men
uppblossar elden.

*

När det drabbar dig någon stor olycka, så
undersök väl, och du skall få se, att du alltid sjelf
till någon del är orsaken dertill.

Alain René Le sage.

De, som törsta efter sjelfständighet, måste
dricka ur motgångens bägare.

M. Tupper.

De flesta skuggor, som falla på vår
lefnadsväg, föranledas deraf, att vi ställa oss i ljuset för
oss sjelfva.

*

Underligt, hur de dödliga skuld på gudarne skjuta!
Ty de leda från oss allena det onda; med missdåd
Sjelfva dock äfven de vålla sig men, otvungna af ödet!

Homeros.

Olycka är lycka, motgång är medgång, när
det leder oss närmare det stora målet deruppe.

L. Dietrichson.

I tider af sorg och betryck förena sig själarne.
När yttre olyckor storma in på oss — då sluta
vi oss in till hvarandra, och det är merändels


vattnade af smärtans tårar, som vänskapens och
tillgifvenhetens skönaste blommor uppväxa. Inom
familjen utplånar en gemensam olycka alla små
stridigheter och misshälligheter för att på en punkt
förena alla sinnen, alla intressen.

Fredrika Bremer.

Likasom vi se de dyrbaraste, exotiska växter
först uppdragna och vårdade i ett mörkare rum,
på det att de måtte uppnå en högre och ädlare
växt, likaså danas en sann kristen ofta i
motgångens mörka skola, och lifvets tillväxt vattnas
med tårar, medan vi likaledes se, att vinterns
stormvindar äro nödvändiga för ekens bestånd.

Katarina Sinclair.

Hos hvem helsar bekymret gerna på och vill
helst bo? Hos den, som väntar det och mest
bryr sig om det.

Fr. von Logau.

Det är på ruinerna af våra förhoppningar och
vår lycka, på askan af allt, som var oss kärast,
som Gud låter de helsosamma telningarne af
lifvets träd uppväxa med den största kraften.

Alexander Vinet.

Om många bittra smärtor döljas under ytan
af jordisk lycka, så kan man deremot med en känd
författare säga, att paradisets blommor ofta hölja
den stig, der verlden ej upptäcker annat än törnen
och tistlar.

*

Om man frågade mig, hvad jag skulle vilja
borttaga ur mitt lif, så är det, tror jag, blott en
sak, hvari jag ingenting skulle vilja förändra, och
det är mina pröfningar. De äro fyrbåkar i naturen,
mötesställen med den allraheligaste.

Merle d' Aubigné.

Det är kännetecknet på en stark ande, att
dess kraft växer vid motgången såsom floden vid
fördämningen.

R. Volf.

Såsom frökornet bevaras, till dess det lif, som
gömmes i det, är utveckladt, men då också dör
bort, så är det också med den kristliga
bedröfvelsen. Den lefver i själens inre, men endast for
att bevara brodden till det odödliga lifvets glädje
och tröst.

S. C. W. Bindesböll.

Det är förunderligt med långt och kort i denna
verlden: all pröfning synes så lång, innan den

kommer och medan den varar, men den synes
så kort, när det är förbi; och med glädjen är
det omvändt.

O. Möller.

Det gör musslan sjuk, att hon föder perlor.
Tacka himlen för den smärta, som förädlar dig!

Fr. Rückert.

Det kräfves ofta lika mycket mod att med
undergifvenhet bära själens lidanden, som att vara
lugn i kulregnet från ett fiendtligt batteri.

Napoleon I.

Kors blifva ankare; bär ditt kors så, som du
bör, så blir äfven det ett ankare.

John Donne.

Om man med en blick kunde öfverskåda hela
summan af lidanden, om man på en gång kunde
genomkänna allt det förbarmande, som detta elände
fordrar — jag tror man skulle dö dervid, ty det
är oräkneligt.

Chr. E. Luthardt.

Store män och stora lidanden stå i vexelverkan
med hvarandra. Lidandet gör mannen stor, och

hans storhet skaffar honom lidanden, som den
mindre icke  känner.

Paul Möller.

O, hvilket kors att intet kors hafva!

Augustinus.

Gud har haft en son utan synd, men han har
haft ingen utan lidande.

Augustinus.

Kristi kors är den ljufvaste börda jag kan
bära; det är samma börda som vingarne för fogeln
eller seglen för skeppet att föra mig in i den
evigt trygga hamnen.

S. Rutherford.

Hur ljuf är ej en sällhetsdroppe fluten
Ur smärtans kalk, hur härligt njuten!

Thomas Moore.

Lidandet är själens hämmande genom ett hinder,
som ställer sig emellan viljan och målet,
hvaremot dettas uppnående uppfattas såsom ett
tillfredsställande, ett välbefinnande, en lycka.

A. Schopenhauer.

Pessimisten leder oss ständigt fram till den
lidande mensklighetens laokoongrupp, der den


anfallen af ödets och syndens ormar magtlös vrider
sig under odjurens ringlar utan att kunna försvara
sina barn — framtidens idéer — mot deras gift.
Vi föra henne till mensklighetens Golgata, der hon
i lidandet finner den största lycka — försoning.
I verldens Frälsares triumf, då han var fastspikad
på korset, men segrade genom uppståndelse och
uppstigande till himmelen, finna vi ett försinligande
af mysteriet om segren öfver lidande och död.
Pessimismens ensidighet består således deri, att
den stannar vid lidandets faktum, utan att i
räkningen upptaga de moraliska krafterna, genom
hvilka vi försättas i det läge att kunna utföra
»striden lör tillvaron», och att genom dess
kraftiga genomförande vinna den högsta
tillfredsställelse.

G. A. Lindner.

Lidandet har en magt att skärpa själens lif,
att af de öppnade såren skapa liksom ögon för
att djupare skåda in i lifvets ändamål.

*

Endast i lidandet finna vi rätt fullkomligt de
stora egenskaperna, som vi behöfva för att kunna
bära det.

Jean Paul.


Jag har lärt att hoppas mycket af det, som
kräfver stora offer, och jag har den tro, att Gud
blott lägger pröfningar på dem, af hvilka han
väntar mycket.

Adéle Couriard.

Jag är viss på, att det icke finnes något
fruktlöst lidande, och att intet dygdigt bemödande är
förgäfves.

Fredrika Bremer.

Måhända är lida ingenting annat än lefva
innerligare.

Alexander Vinet.

Kristus har icke kommit för att befria oss
från lidandet och döden, utan för att lära oss att
lida och dö. Han har gjort hvad som var bättre
än att upphäfva lidandet och döden: han har gjort
dem nyttiga eller för att begagna ett sannare och
starkare uttryck: han har gjort dem så dyrbara,
att deras bibehållande är för den troende en af
Guds välgerningar.

A. Vinet.

Att hafva lidit är såsom att kunna många
språk; man har då lärt sig att förstå alla och
göra sig förstådd af alla.

*

Att älska och lida äro alltid beslägtade
sinnesförfattningar. Nyckeln till att kunna mycket lida,
ligger den icke i att kunna mycket älska, och
tillväxer icke kärleken ju mer man lider?

F. Godet.

»Ofta då jag hugger i ett block, så att flisorna
flyga omkring mig», sade en bildhuggare,
»beklagar jag den stackars marmorn, och för att trösta
honom säger jag: visst sårar jag dig nu och slår
dig i bitar, men det är för att genom skönhet
söka göra dig odödlig» — nåväl, det fins en
bildhuggare, större än Michël Angelo, än Phidias,
än alla: det är Gud. Hans marmor är menniskan,
smärtan hans mejsel. När jag lider och känner
hela stycken af mig sjelf falla bort ifrån mig,
tänker jag: Gud arbetar på min själ för att göra henne
bättre och större. Tack, o min Gud!

*

Sorgen förädlar. Sorgen är icke något
gudomligt, men är en salva, som öppnar ögonen för det.

Meir Goldschmidt.

När Gud vill draga en menniska närmare sig,
kallar han sin mest trogne tjenare, sitt pålitligaste
sändebud, och det är sorgen, och säger till honom:

»Skynda efter honom och hemta honom och vik
icke från hans sida!» Och ingen qvinna kan sluta
sig ömmare till hvad hon älskar, än sorgen.

Sören Kierkegaard.

Sant är att sorgen är ett stycke ve,
Jag smider dock deraf ett stycke väl;
Fast mången ej välsignelsen kan se,
Den är likväl en rening för min själ.

Ebenezer Erskine.

Sorger äro för de kristne endast förklädd
barmhertighet.

F. W. Farrar.

Ingenting gör mitt hjerta sorgligare, än när
ingenting gör det sorgligt.

Stephen Jerome.

En hämmad sorg är lik en tilltäppt ugn,
Och kolar ned det hjerta, der den fins.

Shakspere.

Ingenting bidrager mera att skärpa
uppfattningen af menniskohjertat än sorgen. Om en
författare öfverraskar er genom sin insigt i er natur,
så kan man vara öfvertygad om, att han har sörjt:
denna vishet är tårarnes alkemi.

E. L. Bulwer.


Lätt vunna medgångar äro skadliga för
menniskan; de frikalla oss från att handla; vi låta
dem makligt bära oss, vi gå ej mera framåt. Så
länge händelserna göra sig till våra villige tjenare,
försumma vi och upphöra slutligen att sjelfva
begagna våra krafter, som rosta bort i overksamhet
såsom onyttiga vapen; denna bedrägliga lycka
utarmar oss på egna hjelpkällor, och själen, som
förlitar sig derpå, börjar aftyna, går ur barndomens
svaghet in i ålderdomens orklöshet, utan att hafva
känt mannaålderns kraft. Först då hinder uppstå,
skall hon uppkalla till verksamhet sina förgätna
krafter; i motgången utvecklar sig hennes mod;
pröfningen upplyfter henne, och hon utgår ur dessa
brytningar med en förut icke anad styrka. Denna
tukt är lika nödvändig för förstånd, hjerta och
vilja; alla våra själsförmögenheter öfvas derigenom,
ty de förblifva svaga, så länge de ej erfarit något
deraf. Detta gäller så väl folk som enskilda.
Nationer, som hafva en stor framtid framför sig
beredas dertill genom en smärtsam uppfostran;
hvarje sådan har haft att motstå stora olyckor och
faror, som tändt hänförelsens gnista i dess själ. De,
hvilkas utveckling varit mindre dyrköpt, hafva
äfven haft mindre kraft, mindre ära och inflytande.
Menniskan liknar de ädla plantor, hvilka helst
växa på höjderna och stärkas af stormarne. Om
ingenting synes oss högre än en ädel karakter, som

kämpar mot olyckan, eller en rättfärdighet, som
förföljes, så är det derföre att de då utveckla sin
största kraft. Om sorgen uti sin skönhet visar
sig majestätisk, lika mycket som rörande, om
olyckan väcker icke blott vårt medlidande, utan äfven
en ofrivillig vördnad, så är det derföre, att vi
känna, huru själen af dem inviges till högtidliga
tankar. Det är för öfrigt icke nödvändigt att
drabbas af grymma förluster eller oförutsedda
motgångar för att komma i erfarenhet af de
lidanden, som äro oss helsosamma, nej, låtom oss blott
söka att i yttersta måtto fylla vårt kall, att
utveckla alla våra krafter, framför allt att göra vår
pligt, att icke mer inför vårt samvete söka
uppskof, förbehåll och konster, utan en gång helt och
hållet lyda dess röst. Ty det är för att lära oss
dessa fria försakelser, som Herren pålägger oss de
tvungna. Må vi ej vara otacksamma mot lidandet;
det är vår trogne vän: ett sällskap på
lefnadsfärden, som stämmer oss till allt stort, förhöjer vår
kärlek, gifver oss en himmelsk förmåga att trösta,
återför de förvillade till pligten, är beslägtad med
snillet, hjeltemodet och dygden, likasom med allt
heligt, ömt och ädelt, med all hög och ren glädje
och med all varaktig sällhet. Att icke mer vilja
lida är — rent ut sagt — att icke mer vilja vara
menniska, att afsäga sig all uppoffring för andra, att
på en gång afstå från sina ädlaste rättigheter; att

blott söka nöjet är att endast lefva för sig sjelf, att
förtjena allt förakt och göra sig till offer för sina
lustar. Det vore det samma som att störta sig
i en afgrund för att slippa resans besvärligheter.
Lidandet och döden höra till de allmänt gällande,
oföränderliga lagar, som äro nödvändiga för den
nuvarande verldsordningen. Och det oaktadt är
det en sanning, att om Gud är kärleken, så har
han velat göra menniskan fullkomligt lycklig. Det
ligger en motsägelse häri, som förutsätter, att en
oordning inträdt, som måste vara allmän, beständig
och outrotlig samt endast kunnat härröra från en
fri varelse; hos alla folk har denna oordning fått
namn af »fall» och har hos alla folk väckt tron
på frälsningen.

Adolphe Lèbre.

Man vill att sorgerna skola vika, men ack,
de släppa icke den dödlige, förrän lifvet
försvinner. Skall det lyckas, så kommen, I, kärlekens
sorger, drifven ut edra systrar och intagen och
behållen mitt hjerta!

J. W. v. Goethe.

Jag har aldrig erfarit någon sådan sorg, som
icke förlorar sin bitterhet genom en halftimmas
eftersinnande.

De Montesquieu.


Små sorger måste öfvervinnas med stora
bemödanden; det hvardagliga lifvets tryckning måste
afvältras derigenom, att man hängifver sig åt stora
syften.

G. A. Lindner.

En sviken fröjd kan saknad efterlåta
Fullt ut så djup som smärtan i sin höjd;
De minsta sorger äro dem vi gråta;
Det är ett dagligt dropp och ej en skur,
Som hålkar själen (liksom stenen) ur.

Lord Byron.

Hur ofta förborgas icke höga dygder, hur ofta
slumra icke stora förmågor af brist på lämplig
verksamhetskrets eller af brist på pröfningar, hvilka
allena  kunna framkalla sann storhet!

W. E. Channing.

Det finnes väl få personer, huru lyckliga de
än må vara, som kunna se tillbaka på åtta år
af sin lefnad, utan att känna sig något besvikna i
sin väntan, få personer, hvilkas lycka verlden
afundas, hos hvilka spåren af det förflutna, plötsligt
framstälda for deras minnen, icke uppväcka
förstörda förhoppningar och felslagna önskningar, dem
verlden aldrig känt. Vi förkunna för hopen våra

triumfer, men våra egna hjertan äro de enda
förtrogna, vi hafva för våra sorger.

E. L. Bulwer.

Ack, sorg är lifvets skörd på jordens fält,
Der döden har sin segerfana stält
Och vandrar fram bland tusenåra grafvar;
Och djupa suckar modersmålet är,
Som menskan först ifrån sin barndom lär
Och sedan jemt till lifvets afton stafvar.

Herman Sätherberg.

Sorgen är den fönämsta högtiden i familjelifvet.

E. de Pressensé.

Lifvet är för ett stort antal menniskor
mindre en dag än en natt, då och då upplyst af
några blixtar, hvilka blott tjena till att göra
mörkret så mycket dystrare och kännbarare. För alla
utan undantag gifves det djupt dystra stunder i
lifvet, dagar af ångest och smärta, som göra, att
till och med de mest skonade kunna fatta Jobs
smärtfulla klagan; »Hvi är ljus gifvet åt den arme,
och lif åt de bedröfvade hjertan?» Ur sjelfva källan
till vår lycka härflyta ofta våra bittraste smärtor.

A. Vinet.


Det berättas, att de skottska högländarne bruka
efter ett störtregn besöka sina bergskullar och
uppsamla dyrbara stenar, som här och der i
morgonsolens strålar glänsa på marken. Likaså är det
ofta efter en hård storm, som en stråle af nådens
sol kommer att låta himmelska ädelstenar
uppglänsa i din själ.

Ch. Chatelanat.

Nöd är urnyckeln, hvarmed hjertats spännfjädrar
på nytt blifva uppdragna, och storm och oväder
på lifvets haf äro oändligt mycket mera hänförande
än allt solsken, när det är förbi.

J. Wilh. Heinse.

*

Ord, tal, samtal.

Folk, som veta litet, tala i allmänhet mycket,
och de, som veta mycket, tala litet.

J. J. Rousseau.

Ett ord, som saknar gerning, är som en sky
utan regn och som en båge utan sträng.

A. Oehlenschlæger.


Tanke och uttryck äro som älskare och
älskarinna. Tanken må gerna vara litet större och
högre än uttrycket, liksom mannen större och
högre än qvinnan; i annat fall är det något oskönt.

G. Brandes.

Tungan är gjord till en himmelsk orgel; men
djefvulen spelar ofta på den.

H. W. Longfellow.

Ordet liknar pilen: är den en gång afskjuten,
kommer den lika litet tillbaka på bågsträngen,
som ordet på läppen.

Pilpay.

Din vän har en vän och din väns vän har en
vän — var försigtig i ditt tal!

Talmud.

Var tyst eller säg någonting som är bättre
än tystnad.

Pythagoras.

Vi hafva hört män med stor erfarenhet säga,
att de ofta ångrat, att de talat, men aldrig, att
de tegat.

Samuel Smiles.


Det onda, som utgår från vår mun, återfaller
ofta i vår barm.

Georg Herbert.

Oklok man,
När i sällskap han kommer,
Bäst är, han tiger.
Ingen det märker,
Hur litet han vet,
Tills mycket han talat.

Havamal.

När hjertat utaf tro och enfald flammar,
Då talar tungan renast, när hon stammar.

Shakspere.

Öfverflöd af ord döljer sanningen, i stället för
att förklara den; det är med orden, som med
guld- och silfvermynt, de bästa äro de, som äro små
och dyrast.

*

Menniskorna vilja hellre ha exempel än ord,
alldenstund det är lättare att tala än att
utföra. O, att många menniskor hellre gjorde det
goda än talade om det! Men till dem, som
föreskrifva men icke fullgöra, sätter man ingen tillit.

Lactantius.


Huru många göra ej buller med sin röst och
tiga i sitt hjerta; men också, huru många tiga
ej med munnen och ropa med hjertat!

Augustinus.

Sök bevisa sanningen obetänksamt, och du
skall anstränga dig för en lögn.

M. Tupper.

Talet är tankens kropp, utan hvilken den ej
kan ses.

M. Tupper.

Hårda ord likna hagelstormar om sommaren,
hvilka skulle, om de smältes, drifva upp de späda
plantor, som i stället nedslås.

*

Vi lägga allt för ringa vigt vid hvad vi
om andra, men allt för mycken vigt vid hvad andra
säga om oss.

*

Säg icke allt hvad du vet men vet alltid
hvad du säger.

M. Claudius.


Tvetydigheter äro lättfärdiga  seders
bildningsanstalt.

J. J. Rousseau.

Ej skönt är något tal om oskönt ting.

Sophokles.

Tala icke om en god lefnad, utan låt din
lefnad tala.

*

Det gifves många visa dårar i verlden. Det
gifves många dårar, hvilka genom att hålla sin
tunga vinna rykte och ansende för att vara
utmärkt förståndiga män. Tystnad, styrd af visdom,
är en så sällsynt dygd, att tystnad blir räknad som
en dygd, när dårskapen ålägger den.

Thomas Brooks.

Vi anklaga andra för att ursäkta oss sjelfva.
Vi äro enfaldiga nog att tro, att vi kunna komma
upp genom att rycka andra ned.

C. H. Spurgeon.

Man ångrar sällan att hafva sagt för litet,
men ofta att hafva sagt för mycket — en utnött


och trivial  sats, som alla väl känna till, men alla
alls icke utföra.

Jean De La Bruyère.

Den tid man öfverväger hvad man skall säga,
är tagen från den tid, då man ångrar hvad
man sagt.

Persiskt ordspråk.

Den sanna vältaligheten bör vara tankens
porträtt.

Ju mer man talar om sig sjelf, dess mindre
tycker man om att höra andra omtalas.

J. Kaspar Lavater.

*

Oro, åtrå.

Jag tackar dig, min Gud, som velat, att jag
under hela min lifstid skulle vara en trånadens
man.

Amos Comenius.


Menniskans arfslott på jorden är att aldrig
känna sig fullt tillfredsstäld.

Emelie Flygare-Carlén.

Längta, sök och sträfva. Efter döden —
Men icke förr — du kanske når ditt mål.

F. W. Scholander.

Det är en god sak att i trons skeppsbrott
och tankens chaos bevara vår naturs stora
instinkter och fortfarande känna sublima behof, ehuru
de ej blifva tillfredsstälda.

F. Guizot.

Hvarje åtrå i menniskans hjerta är blott en
aning om ting, som existera — fjerran, gudomliga.

E. L. Bulwer.

Ja, ljufva oro, längta, o, längta än!
Af ingen glädje, vore den än så rik,
Af ingen bräddad njutning lugnad,
Sucka mot sällare fröjder ständigt!

Ja, hulda oro, herska med dubbel kraft
I mina ådror, dikta vid hvarje ny
Eröfrad segerkrona en annan,
Vinkande ädlare än i fjerran.


Dig må den slappe dåren förbyta mot
Ett lik af sällhet, som han benämner frid,
Och i sitt skal af lugn och dvala
Kräla, en mussla på ödets stränder.

Jag älskar dig! — Hvem är det, om icke du,
Som tvungit mig att söka det öppna haf
Och med dess böljor, med dess stormar
Jublande kämpa om lifvets fröjder.

Du skall mig följa, saliga engel,  du
Skall egga mig att njuta min lefnads dag,
Och när den sluts skall du i grafven
Jaga mig upp ur min domning åter.

Och  ofvan  solens bana och  stjernornas
Skall du mig följa — skall i min himmel än
Vid salighetens tömda mjödhorn
Lära mig skönare verldar drömma.

J. L. Runeberg.

Få menniskor söka hela sitt lif igenom att
tillfredsställa blott en åtrå.

E. L. Bulwer.

Längtan är blott uttrycket af det, som är
öfverensstämmande med vårt väsen.

E. v. Feuchtersleben.


Det slår en oro uti tidens hjerta,
En missbelåtenhet med hvad som finnes.
Hur det bör vara, vet man icke rätt,
Man önskar blott,  att det blir annorlunda.

*

Es. Tegnér.

Oskuld och barnasinne.

Oskulden är själens festklädning, och det går
med den som med en festklädning. Man aktar
den, så länge den är ren. Men den får första
smutsfläcken och man sörjer; emellertid har det
nu en gång skett, och man är icke längre så rädd
om den. Man ser redan likgiltigare på den andra
fläcken, den tredje och fjerde märker man knappt,
och inom kort är den sköna festklädningen en
trasklädning.

P. Genberg.

Man kan icke finna någon större helgedom
på jorden än en kysk menniska med en syndfri
själ.

J. Scheffler.


Hur tidt i sin enfald den fromme har gjordt,
Hvad de vise blott tänka som ädelt och stort!

F. M. Franzén.

Dygd är mera värd än hundra kloka tankar.

*

Dygd måste stundom gå på skarpa törnen.
Der något måste göras går ej  an att svika
Af fruktan för en strid mot ilsket tadel,
Som alltid hajen likt, det skepp förföljer,
Som lyser öfver vågen.

Shakspere.

I hvarje kulturfolk komma tider, då de högre
stånden förfalla till fråsseri och i högmodig
öfverbildning bespotta de outforskliga magter, som
sväfva mellan vaggan och grafven och erinra
menniskan om hennes ringhet. I sådana dagar erfar
verlden välsignelsen af de små menniskornas fromhet.

H. G. v. Treitschke.

Den, som förstör den ringe mannens fromma
tro, det egnaste och bästa, som han har, han
handlar som en förbrytare mot samhället.

H. G. v. Treitschke.


Månn' den vise med sin lära,
Än så djupt och konstigt bygd,
Kommer verldens Gud mer nära,
Än den vilde med sin dygd?

Es. Tegnér.

Dygderna skulle ligga i dödsslummer, om ej
tillfällen till synd funnes.

M. Tupper.

En själ, som umgås med dygd, är lik en evig
vår; ty den är ren och ljus och rik och
uppfriskande och inbjudande och helsobringande.

Epiktet.

Dygden kan icke bo i lustarnes rike.

Cicero.

Dygd är magt.

R. W. Emerson.

Den, som öfvar dygden, vandrar på en ljus stig.

Pindaros.

Utan gudarnes bistånd kan hvarken staten eller
menniskan vinna någon dygd.

Simonides.


Dygden är icke mer än lasten fritagen från
ödets hårda slag, men hon bär alltid inom sig sjelf
en kraft att motstå dem och stundom ett
läkemedel, som lindrar svedan.

E. L. Bulwer.

Dygden har en segerkraft inom sitt eget bröst,
som vi icke känna, förrän stridens stund
framkallar den till verksamhet. Omgifven af ondskans
härsmagt på alla sidor, ja, när naturen sjelf blir
förrädare och uppträder såsom hennes dödligaste
fiende, antager hon en ny och öfvermensklig kraft,
som är större än sjelfva naturen. Hvad helst
må vara hennes tro — hvad helst den sekt, hon
tillhör — från hvad fläck på jorden som helst
hennes böner uppstiga, så är dygden Guds rike,
och från sin tron försvarar han henne. Fastän
nedkastad på denna aflägsna jord och kämpande
på det dunkla slagfältet i ett menniskohjerta, äro
högre magter åskådare af hennes kamp och
förfäktare af hennes sak. Englarne hafva vård om
henne — erkeenglarnes banér äro på hennes sida,
och från sfer till sfer genom eterns omätliga
rymder och kring mörkrets ogenomträngliga nästen,
vid foten af Guds tron sjungas hennes segersånger
till harpor, som äro uppstämda till hennes
skapares ära.

E. L. Bulwer.

Jag kände hos den fromma,
Att ett högre lif är till.
Jord och himmel vare tomma:
Verkligt är, hvad dygden vill.

F. M. Franzén.

Utan dygd, min vän, din sällhet vore ingen
I sjelfva lyckans famn, bland nöjen utan tal.

F. M. Franzén.

Den dygdige är adlig; när dygden är
försvunnen, är också all adel borta.

Freidank.

Hvilken stor gåfva åt menskligheten är icke
en ädel menniska!

J. W. v. Goethe.

Till barnslig oskuld ingen är för stor.

A. Oehlenschlæger.

Hvi är all jordens vishet en spillra blott
Af hvad en oskuldsblick för längesen förstått!

Z. Topelius.

Hvad icke den förståndiges förstånd ser,  det
öfvar i enfald ett barnsligt sinne.

J. Chr. Fr. Schiller.


Måhända mer sanning bor i barnets fromma dröm
Än i den vises skarpa lärobyggnad.

B. E. Malmström.

Det är lätt att säga, att den fullkomligaste
tron är barnatro. Ingenting kan vara sannare;
och ju äldre vi varda, ju mera lära vi oss att
fatta barnatrons vishet. Men innan vi kunna
lära detta, hafva vi först att lära en annan lexa,
den att kasta bort barnsliga saker. Det är samma
glöd, som omgifver den nedgående solen, som
den uppgående; men mellan båda ligger en hel
verld, en dagsresa öfver hela himmelen, öfver hela
jorden.

Max Müller.

Då man är ung, lefver man ännu ett naturlif,
man är ej ännu lössliten ur denna trollkrets, som
skapelsen slutit omkring kronan af sig sjelf,
menniskan. Vi kallna småningom; vi bygga oss en
ny verld med nya fröjder och nya smärtor och tro
oss vise, derför att vi kunna säga: se denna verld
är vår egen skapelse; men ännu en tid och vi
sammanfalla i ålderdomens dagar med naturen,
icke i den sinliga, den yttre förnimliga, utan den,
som i vår ungdom i dunkla aningar, i orediga
tankebilder sväfvat för vårt inre öga.

Onkel Adam.


Der tviflarn ser och bäfvar och mer bäfvar,
Den fromme ser och gläds och mera tror.

J. Nybom.

Då jag ser ett rent, om ock barnsligt och
okunnigt sinne, tyckes det mig, som såge jag den
allsmägtige mycket klarare der, än i alla de
verldskroppar, som på hans vink beskrifva sina banor
genom rymden.

E. L. Bulwer.

Vi hafva vanligen tillbragt hela denna korta
tid, vi lefvat, med att proppa i vårt hufvud andras
tankar, resultatet af andras både skarpsinniga och
enfaldiga reflexioner och hafva ännu icke haft
tid att tänka sjelfständigt och oberoende deröfver;
ty vi behöfva en tredjedel af vårt lif att inhemta
alla dessa särskilda ämnen, som vi med så
mycken ansträngning och arbete packa in i vårt
hufvud, och hvilken utgör vår så kallade bildning,
en annan tredjedel för att söka tillämpa och
rangera detsamma och göra oss oberoende deraf och
slutligen den sista för att glömma alltihop och
inse betydelsen af Skriftens djupsinniga och enkla
ord: »att blifva som ett barn för att ingå i Guds
rike».

Claude Gerard.


Lomhörda af missljuden omkring dem, hafva
verldens uttråkade och nedsölade »praktiska män»
förlorat allt gehör för den himmelska harmoni,
som fylde deras entusiastiska ungdom med
förtjusning. Och äfven i detta fall hafva vaggan
och grafven en slående likhet med hvarandra, att
vår första ungdoms »sublima enfald» skall vid
grafvens rand återkomma för att sprida några strålar
i den förmörkade själ, som så länge glömt och
högvist föraktat dess ljus.

Claude Gerard.

*

Pligten.

Herdarne vaktade sin hjord, när Guds
klarhet uppenbarade sig för dem. Var du verksam
i ditt kall; det skall icke hindra dig från att se
himmelen öppen.

S. C. W. Bindesböll.

Det fins ingenting, som gör en menniska mera
orättfärdig, än medvetandet om, att man icke
uppfyller sin pligt.

Paul Lindau.


Det fins inga nya pligter. Det, som var rätt
för min fader, är också rätt för mig.

Octave Feuillet.

Verka inom din egen krets, så är du patriot.

Joh. Ewald.

Hur skall man lära känna sig sjelf? Aldrig
genom betraktelse, men väl genom handling.
Försök att göra din pligt, och du ser genast, hur
det är med dig. Men hvad är din pligt?
Dagens fordran!

J. W. v. Goethe.

Om vi icke sjelfva lära oss att uppfylla våra
pligter mot dem, vi hafva i vår tjenst, skola de
aldrig lära sig att uppfylla sina pligter mot oss.

Charles Dickens.

Sin skyldighet gör man på den plats, der man
lefver. Hur det går med det hela och
mensklighetens historia, det hafva vi icke med att göra.

B. Auerbach.

Det gäller att fylla vår pligt, som om man
skulle lefva för evigt och hvarje stund dö.

Berthold Auerbach.


Intet i verlden ger själen mera munterhet
intet gör oss skickligare att njuta lifvets fördelar,
äfvensom att fritt fördraga dess mödor, eller
fastmer, intet i allmänhet fröjdar, lifvar och stärker
hela vårt väsen så kraftigt som uppfyllandet af
vår pligt.

J. E. A. Heinroth.

Pligtens bana för till fridens och ljusets
hemvist, om vägen är aldrig så törnefull.

Fredrika Bremer.

Pligtens verksamhet är modren till ett rent
samvete; men ett rent samvete är modren till
lugnet — och blott i lugnet växer det jordiska
välbefinnandets ömtåliga planta.

E. v. Feuchtersleben.

Fråga dig till råds med din pligt och icke
med omständigheterna.

Chrysostomos.

Mägtig är den, som ej underhandlar med sin
pligt.

E. G. Geijer.

Pligt, pligt! Gudomliga broder till arbetet!
Höga och heliga lag, som gör dem starka, hvilka


du binder, och helar dem du sårar! Starka själars
Gud och svaga själars frälsare, rådgifvare, tröstare,
du oföränderliga lag midt i dessa föränderliga och
försvinnande verldar, den menskliga själens
polstjerna, jag kan ej uttala ditt namn, som i dag
är alltför ofta misskändt, utan med den största
vördnad. För den, som lyder dig, blir rikedomen
en förpligtelse, fattigdomen en undervisning,
magten ett uppdrag, friheten en tygel.

Ernst Legouvé.

*

Qvinna, qvinlighet.

Qvinnorna kunna, utan att uppgifvas, tåla
bittrare och långvarigare själslidanden än männen, som
ofta blifva till intet i en enda själsstorm. De äro
derföre lika de milda rubinerna, som kunna
uthärda elden utan att bli förtärda, under det att
den hårda diamanten bortdunstar i den.

Jean Paul.


Den enda bok, som qvinnan vill skrifva i, är
mannens hjerta; der vill hon skrifva med
flammande bokstäfver, som aldrig skola utplånas.

J. Michelet.

Alla qvinnor se med dens ögon, som eger
deras hjertan.

Reverdil.

Ett hem utan en skön qvinna är det samma
som en dag utan sol. Det är hon, som gifver
samtalet lif, sällskapet munterhet och mannens
ord vänlighet och behag.

A. Oehlenschlæger.

Äro qvinnorna goda, stå de mellan mannen
och engelen; äro de onda, stå de mellan mannen
och djefvulen.

Wilh. von Kotzebue.

Ansträngande studier och djupsinnigt
grubbel svara icke mot qvinnans natur, och om hon
skulle börja dermed, skulle förlusten öfverväga
vinsten; ty derigenom skulle det företräde
tillintetgöras, som är egendomligt för hennes kön, och
hvarpå hennes magt allena hvilar. En qvinna,
som har sitt hufvud fullt af grekiska, och som
förer grundliga diskurser öfver mekaniska

problemer, må också hafva manligt skägg. Under
läsningen af historien skall qvinnan icke fylla
hufvudet med slag och blodsutgjutelser och vid
läsningen af geografien icke med fästningar, ty det
passar henne lika litet att lukta krut, som
mannen att dofta balsam.

Imm. Kant.

Ni qvinnor äro så älskliga och så djupsinniga
i eder kärlek; ni förstå så väl att vara vänliga
och hafva medlidande utan att göra eder till.
Mildheten i eder känsla är som trycket af eder
hand; de äro begge så lätta och mjuka, att den
ena sätter eder i stånd att behandla själens sår
med samma ömhet, hvarmed den andra gör er
skickliga att behandla kroppens.

Charles Dickens.

Gud skapade qvinnan för att älska och tåla;
kärleken är hennes styrka och tålamodet är hennes
seger; när hon ärar sin man, ärar hon med
detsamma sig sjelf; då bo fred och trefnad i huset,
och välsignelsen utbreder sig deröfver som en
ström.

Es. Tegnér.

Qvinnan lefver endast i den lycka, hon
skapar för andra.

Henriette Hanck.

Lydnad är qvinnans hufvudsmycke.

A. Oehlenschlæger.

Hvem är den lyckligaste af tvenne qvinnor?
Är det hon, som är högst älskad? Nej, det är
hon, som älskar högst.

Alfred de Musset.

Man fordrar fyra ting af en qvinna: att
dygden bor i hennes hjerta, att blygsamheten lyser
på hennes panna, att mildheten strömmar från
hennes läppar och att. arbetet sysselsätter hennes
händer.

J. J. Rousseau.

Qvinnans styrka är att känna sig som ett
barn och stå sitt prof som en man.

Amadeus Müllner.

Lättfärdig qvinna gör tungsint man.

Shakspere.

Qvinnan är en stor samfundsmagt. Stilla och
okändt och osynligt är hennes inflytande — och
på något annat sätt bör det icke heller vara —
men det gör sig gällande öfver allt i samfundet
och verkar i hemlighet liksom jordens dunkla,
hemlighetsfulla krafter.

D. G. Monrad.


Vill man lära känna en tids eller ett ställes
sedliga eller osedliga tillstånd, skall man blott
gifva akt på qvinnan. Som qvinnan är, så är
samfundet.

Joh. Scherr.

Kärleken är qvinnans uppfostringsskola och
högsta fulländning och krona. Qvinnan är endast
så mycket, som hon är i stånd att älska.

Julie Burow.

Qvinnans natur är en hängifvenhet, hvars form
är motstånd.

Sören Kierkegaard.

Mannen dömer på grund af skäl. Qvinnans
dom är hennes kärlek; der qvinnan icke älskar,
har hon redan dömt.

J. Chr. Fr. Schiller.

Qvinnan är mannnes dröm.

Sören Kierhegaard.

Qvinnans högsta segerfröjd är att besegras.

Henrik Ibsen.

Intet kan förliknas med qvinnans ömhet och
hängifvenhet. Man förglömmes af sina bröder och


vänner, misskännes af sina kamrater,  men aldrig
af sin moder, syster, dotter eller älskade.

F. René de Chateaubriand.

För qvinnorna fins det på denna jorden endast
två tillflyktsorter: kärleken och religionen.

*

Som brud är qvinnan skönare än som ung
flicka; som moder skönare än som brud; som
hustru och moder är hon ett godt ord på ett godt
ställe, och med åren blir hon skönare.

Sören Kierkegaard.

Ett qvinligt sinne utan fromhet är som en
blomma utan doft.

E. Marlitt.

Den största synd, som män kunna begå, är
att låta qvinnor känna sin vanmagt. Hänsyn och
skonsamhet skall stå vakt om henne, medlidande
skall vara hennes förebedjare, och hennes
svaghet skall vara ett skydd mot lidelsernas råa våld!
Bryten I ned detta, o, då fins det ingen gräns
mera på jorden — alla gå om hvarandra som
djur.

Björnstjerne Björnson.


Qvinnor med hufvud intressera oss aldrig så
mycket som qvinnor med hjerta.

Samuel Smiles.

Det är qvinnorna, som bilda menniskoslägtet.

E. Laboulaye.

Qvinnans ljufvaste behag är att vara qvinna.

Gladstone.

Qvinnan är den mindre mannen.

A. Tennyson.

Natur, vi öfvervinna
Ej dig: i hydda som på tron,
Som sömmerska, som amazon,
Din qvinna blir ändå en qvinna,
En ranka vissnad, om ej stödd,
Ett väsen, hvartill hälften felas;
Hon har ej sällhet, som ej delas,
Och hennes fröjd är tvilling född.

Es.  Tegnér.

O, qvinna! Krona uti skapelsen,
Du, ensam eger uti ljuf förening
Allt ädelt, heligt och allt gudaskönt,
Som tanken tänker, och som ögat skådar
Ibland Guds verk.

John Milton.



Önskar ni, att göra en viss mening gällande,
så meddela den åt qvinnorna.

Madame de Staël.

Är frågan om den inskränkta krets —
inskränkt till område, men stor i afseende på
inflytelse — hvarinom vi med Skriften i hand
uppmanat qvinnan att innesluta sin verksamhet, då
har hon anlag, som äro mannen öfverlägsna, eller
rättare, hon allena passar för dem. Det är här
hon får sin upphöjelse, här herskar hon, här
utvecklar hon de hemliga hjelpkällor, som jag ville
kalla beundransvärda, om det icke vore en
ömmare känsla, som de ingifva mig, såväl för henne
som för Gud, hvilken har begåfvat henne dermed:
denna praktiska blick, som jag skulle säga vara i
samma mån mera säker, som den är mera hastig;
denna uppfattningsförmåga, som tyckes blifva
mindre omfattande endast för att vara klarare; denna
kraft att intränga i hjertan genom jag vet ej
hvilka fina vägar, hvilka äro oss obekanta eller
omöjliga att följa; denna oupphörliga själsnärvaro;
denna likaså noggranna som omärkliga vaksamhet;
denna säkerhet i att styra de husliga omsorgerna;
denna beständiga omtanka för allt och denna
tillgänglighet för alla menniskor; denna frihet i
tanke och handling midt under bittra sorger och
sammanhopade bekymmer; denna elastiska kraft,

jag ville nästan säga denna outtröttliga svaghet;
denna utsökta finhet i känslan; denna takt, som
skulle kallas öfvad, om den ej vore medfödd; denna
trogna fulländning i småsaker; denna behändiga
skicklighet i handarbete; denna lätthet att
behandla en sjuk, att upplifva ett nedslaget sinne,
att väcka ett slumrande samvete, att öppna ett
länge tillslutet hjerta; med ett ord, allt hvad som
gör, att det finnes tusen saker, som vi ej kunna
urskilja eller utföra utan att låna hennes ögon
och hennes händer.

Adolf Monod.

Qvinnan är som hafvet, hon ger efter för de
svagaste intryck men kan bära de tyngsta bördor.

R. Nielsen.

Ett bättre råd för qvinnan ofta kom
Oöfverlagdt, än då betänkt det blifvit;
Ty detta är en särskild gåfva, som
Bland många andra himlen henne gifvit.
Men sällan mannens råd är nyttigt, om
Ej mogen öfverläggning honom drifvit
Att fatta det och om han ej dervid
Begrundan användt, möda, flit och tid.

Lodovico Ariosto.

Tåla är, qvinnans mod; och att öfverse,
fördraga och vika hennes seger.

Es. Tegnér.

Qvinnans första kärlek älskar den älskade;
hennes andra kärlek älskar blott kärleken.

Lord Byron.

*

Religion och Gudsfruktan.

Filosofien söker Gud, teologien tror sig finna
honom, religionen eger honom.

Pico von Mirandola.

Vi äro skapade till religion, och intill dess
fienderna till vår tro förmå förändra vår natur,
skola de lemna grundvalarne för den samma
orubbade. Menniskoanden blef skapad att höja sig
öfver stoftet. Den behöfver en Gud för sin kärlek
och förtröstning och en odödlighet för sitt hopp.

Den behöfver en tröst, som icke filosofien kan
gifva, en styrka i frestelsen, sorgen och döden,
som ingen mensklig vishet kan förskaffa; och då
jag känner, att kristendomen motsvarar menniskans
djupaste behof, hyser jag hvarken fruktan eller
tvifvel om dess seger.

W. E. Channing.

Menniska, du är ett kol; Gud är din eld och
ditt ljus: du är svart, mörk, kall, om du ej är i
beröring med honom.

Johan Scheffler.

Man kan verka för att välstånd skall trifvas,
att rikedom och öfverflöd skola blifva allmännare,
att nöd och armod skola blifva sällsyntare — och
Gud gifve, att vi kunde göra något derför! —
men växa icke tillika med välståndet tro och
hopp, kärlek och tacksamhet, då göder man
endast folket liksom till en stor slagtningsdag.
Man kan stifta lagar och författningar på bästa
sätt och gifva menniskorna all den frihet, som de
kunna bära — och man bör det — men finnes
der icke tro och gudsfruktan hos folket, då äro
lagar och författningar och hela den borgerliga
inrättningen endast en väl uppförd grafkammare,
och  friheten är endast frihet till att ruttna bort.


Man kan smycka lifvet med konst och allt, hvad
som är skönt och prydligt, men finnes det inga
himlasyner, som uppenbara sig der, då blir det
hela dock endast ett vackert lik. Man kan
arbeta för vetenskap och upplysning — och man
skall det — men finnes det inga evighetstankar
bakom, då äro alla dessa menskliga tankar nakna
och kalla som ben, från hvilka köttet redan är
afrifvet! För allt finnes det en vedergällning, för
allt i tillvaron kan det gifvas en ersättning, men
icke för den förlorade religionen. Alla tiders
erfarenhet betygar detta.

B. J. Fog.

Ännu har det aldrig lyckats något folk att
utan en varm och lefvande gudsfruktan bevara
sin sedliga kraft.

H. von Sybel.

Hos alla folkslag är den första lagen att vörda
gudarne.

Xenophon.

Tyngdpunkt blifver och är i lifvet religionen
Går som en åder af guld genom den jordiska malm.

Es. Tegnér.


Religionens inflytande är omätligt.

Merle D'Aubigné.

Religionen är en prydnad för alla menniskor
och måste vara deras förnämsta prydnad. Hvad
kan gifva vår själ högre och ädlare begrepp än
religionen? Och hvari skulle själens skönhet bestå,
om icke i sådana begrepp, om icke i värdiga
begrepp om Gud, oss sjelfva, våra pligter och vår
bestämmelse. Hvad kan väl mera rena och stilla
vårt hjerta, denna samlingsplats för förderfvade
och stridiga känslor, än just religionen? Hvad
kan väl bättre upprätta oss i eländet än
religionen? Hvad kan göra oss till sannare menniskor,
bättre medborgare och uppriktigare vänner, om
icke religionen?

G. E. Lessing.

Religionen skänker glädjeämnen äfven åt det
närvarande. Talen I, som kännen till och
kunnen omtala dem! I kunnen dock icke uppräkna
dem alla. O, I fattigdomens barn, har icke
religionens lif varit för eder ett ljus uti mörkret och har
det icke lyst eder genom bekymrens djupa
skuggor? O, I mödans barn, har icke detta varit eder
hvila, eder ljufva ro, och har icke Guds
vittnesbörd varit edert glädjeämne under pilgrimsfärden?

O, I sorgens och smärtans barn, har icke
religionen varit för eder en ljuf hugnad under edra
lidanden och är icke religionen värd att egas i
sjukrummet? O, I som ären upptagna af mångahanda
bekymmer, har icke religionen varit eder en tröst
och hugnad i alla svårigheter och har den ej ofta
återstält edert sinneslugn?

C. H. Spurgeon.

Religionen ingår icke i en menniskas hus
genom den förgylda porten; hon går in en annan
väg — hon kommer med doktorn och rättstjenarn.

Th. Parker.

Finnes det något i stånd att gifva en
menniska frid, öfvervinna hennes bekymmer och mörka
fruktan, lindra hennes smärta med kärlekens salfva,
utrusta henne med en säregen kraft till alla
hennes gerningar och ändock låta hennes ord och
utseende bära prägeln af den helige andes glädje,
så är det ett enfaldigt, fritt och barnsligt lif i
Gud.

Francois Fénélon.

Religion, sann kunskap om den kärlek, som
vid hvarje steg ledsagar och bär oss, skall
säkrast skydda oss för dåligt lynne.

Ernst von Feuchtersleben.


Att hafva Gud i hjertat gifver åt hvarje glädje
dess färg, helgar alla vänskapsförbindelser, lugnar
våra smärtor och gör, att vi, midt under lifvets
strider, sorger och slitningar kunna le igenom
tårarne.

Ernest Naville.

Att barnsligt hängifva sig åt Guds vilja är
det enda på denna jorden, som föder och
frambringar någon sann storhet.

N. M. Petersen.

Jag öfverlemnar till verlden den bedröfliga
erinran, att, huru mycket en menniska må vara
utrustad med personliga egenskaper eller utmärkta
andeliga förmögenheter, skall hennes snille vara
onyttigt och skola hennes förmågor vara till ringa
nytta, derest de icke äro förenade med
religionens grundsatser och åtföljda af ett dygdigt
lefverne.

Kapten Lee,
afrättad 1784 för förfalskningsbrott.

Jag har lefvat under fem monarker och varit
geheimeråd till fyra; jag har sett många
märkvärdigheter i främmande länder och varit med
om staters angelägenheter under en tidrymd af
trettio år,  och genom denna långa erfarenhet har

jag lärt, att religionen är den största visdomen
och ett godt samvete den bästa egendomen.

John Mason,
Henrik VIII:s geheimeråd.

Om du på kunskapens haf ej skådar upp till
religionens polstjerna, skall din farkost ej hinna
sin hamn utan stranda på dårskapens sandbank.

M. Tupper.

Sen på dessa menniskors framgång och
motgång, hvilka lefvat under de sista åren: I skolen
finna att lyckan följt dem, som fruktat gudarne,
men olyckan dem, som föraktat gudarne.

Camillus.

Tillit till Gud, en uppriktig, barnslig och
kärleksfull förtröstan är den sinnesbeskaffenhet,
som gör menniskan mottaglig för den gudomliga
välgerningen.

François Guizot.

Samlade rådsfäder! Vi hafva icke besegrat
spaniorerna genom vår myckenhet, icke gallerna
genom vår styrka, icke punerna genom vår list


och slutligen icke dessa italer och latiner genom
vår skicklighet till lands och sjös, utan genom
fromhet, religion och genom denna enda vishet,
att allt styres och regeras af de odödliga
gudarnes vilja, hafva vi underkufvat alla folk och
nationer.

Cicero.

Om detta sinnelag, som i allting ser upp till
Gud och Guds domstol, besjälade alla dem, som
hafva inflytande på ett folks offentliga
angelägenheter, huru mycken usel feghet och
menniskofruktan, huru mycket partiväsen, hur mycket
drifvande med strömmen, hur många falska
dagtinganden med tidsandan skulle då icke försvinna, och
i huru mycket högre grad skulle vi icke då hos
menniskorna se frihet, sjelfständighet och mod att stå
ensamma med sin öfvertygelse om sanning och rätt.

H. L. Martensen.

Endast gudsfruktan gör dig fri från menniskofruktan.

Fr. Rückert.

Endast der, hvarest förnuftet gifver ljus och
känslan värme, finnes en sann religiosité.

Franz Koppel.


Kärlek är just religion.

Th. Thorild.

Hvarest ödmjukhet och kärlek är, der finnes
jemväl med de dunklaste religionsbegrepp det
väsentligaste af den sanna religionen. En
ödmjuk menniska tillbedjer, en kärleksfull umgås med
den eviga kärleken.

J. Kaspar Lavater.

Ju mindre man söker sitt eget, desto mera
finner man i Gud allt, hvad man har velat mista.

François Fénélon.

Den ärar mest Gud, som så mycket i hans
förmåga står söker göra sin egen själ lika Gud.

Sextus Empiricus.

Tänk på Gud oftare än du andas, återupptag
dina samtal om Gud med mera bestämdhet och
regelbundenhet, än du intager dina måltider.

Epiktet.

Om du alltid kommer ihåg, att Gud är vittne
till allt, hvad du tänker och gör, så skall du i
alla dina önskningar och dina handlingar icke vika
från den rätta vägen, och du skall hafva Gud
boende hos dig.

Epiktet.


Den, som älskar Gud så som man bör älska
honom, hans hjerta är fullt af alla dygder.

Freidank.

Religionen är icke blott menniskosjälens
sjelfförsänkning i Gud, utan ock en sträfvan att i
den yttre verlden utföra Guds afsigter. För den
fromma menniskan är derföre hela lifvet en
religionsöfning.

Victor Rydberg.

Hur torde någon skönare och gudfruktigare
ära gudarne, än om han gör, hvad de befalla, och
hvilken torde bättre behaga dem, än den, som
mest lyder dem?

Sokrates.

Ljus tala icke, men de lysa; så må ock din
religion lysa fram i dina gerningar.

C. H. Spurgeon.

Önskar du finna nåd inför gudarne, så var
dygdig. För att hedra dem är det nog att
likna dem.

Seneca.

Den småaktiga gudaktigheten drager sig
undan från verlden och förblir dock verldslig; den

storartade stannar qvar i henne och öfvar sig der
till båtnad för alla i hemlighet.

Cuvillier—Fleury.

Jag har varit ung och är vorden gammal och
aflägger nu det vittnesbördet, att jag aldrig hos
någon menniska förnummit en så grundlig och
varaktig sedlighet, som hos dessa icke på det
moderna, utan på det gamla barnsliga viset
gudfruktiga menniskor; blott hos dem har jag också
funnit en sann glädje i lifvet, ett mägtigt
segrande lugn af så utpräglad art, att det icke kan
förliknas med andra menniskors.

Fr. H. Jacobi.

*

Rikedom.

Sök att förvärfva dig den sanna rikedomen,
den att vara nöjd med litet.

Seneca.

Hur skall man bli rik? Blif fattig på begär.

Aristoteles.


Hvem är rik? Den, som är nog för sig sjelf.

Epiktet.

Mina inkomster små bättre förslå, om jag
Blott begären begränsar,  än
Om Mygdonemes fält till Alyattes land
Lades under min magt. Önskar du mycket, du
Mycket umbära får; lycklig är den, som Zevs
Lagom gifvit med sparsam hand.

Horatius.

Stor förmögenhet är stort slafveri.

Seneca.

En penning på orätt sätt bekommen gör ett
hål i pungen och drager alla andra penningar
med sig.

P. Waldenström.

Rikedomar likna törnen; sådana kan du
vidröra, men hvila på dem kan du ej.

Ralph Venning.

Rikedomen dödar ofta en knopp, hvars
blomning nöden blott för en kort tid kan fördröja.

M. Tupper.

Rikedomen har aldrig gifvit sällhet, men ofta
tillskyndat elände; nog har aldrig förorsakat elände,
utan ofta alstrat lycka.

M. Tupper.

Rikedomen gör ett hjerta fortare hårdt än
kokande vatten ett ägg.

Ludvig Börne.

Jordiska rikedomar likna törnen, och det med
rätta, ty liksom törnen genomborra de både
hufvud och hjerta: hufvudet med bekymmer, när man
förvärfvar dem, och hjertat med sorg, när man
skiljes vid dem.

Thomas Brooks.

Om fattigdomen lik en annan Saul slagit
tusen, så har rikedomen lik en annan David slagit
tiotusen.

Thomas Brooks.

Rikedomen är af underordnadt värde och den
minsta gåfva, Gud kan gifva en menniska.
Derföre gifver han den nemligen blott åt riktiga
åsnor, hvilka han eljest intet unnar.

M. Luther.


Den dyrbaraste klädnad är ofta fodrad med
hjerteqval.

(Ur Wartburg-Sprüche.)

Sokrates bad till gudarne den enda bönen,
att de skulle gifva honom det goda, då ju
gudarne bäst visste, hvad som vore godt; men de,
som bådo om guld, silfver, herravälde och magt
och dylikt syntes honom, som om de bådo om ett
hazardspel, om en strid eller något annat, hvars
utgång man alls icke kunde förutse.

Xenophon.

Sök icke öfverdådig rikedom, men en sådan,
som du kan förvärfva på redlig väg, använda
nyktert, utdela gladt och försaka med ett nöjdt sinne;
men haf intet filosofiskt eller munklikt förakt
för den.

Francis Bacon.

Det fins ingen så rik, att han ej behöfver
mottaga en gåfva, och ingen så fattig, att han
ej kan gifva en.

Serando.

En förståndig rik är som eldstaden i
kaminen, och hans förmögenhet elden deri. Han har

icke erhållit den för sig allena, utan för att låta
värmen stråla ut till gagn för andra.

T. Overbury.

Gudarne uppenbarade en olympisk vishet, då
de hörde Midas bön, att allt, hvad han vidrörde,
skulle förvandlas till guld — men satte åsneöron
på honom.

Cunningham Geike.

*

Rykte.

Ryktet är blott skuggan af sjelfva karakteren,
och du vet, att ett mycket lågt hus ibland kan
kasta mycket lång skugga.

De Witt Talmage.

Ryktet lefver genom att ständigt vara i rörelse
och hemtar krafter under sin gång bland
menniskorna.

Virgilius.


Hvad tidning, ond som god, oss ryktet ger,
Det städse, herre, plägar öfverdrifva.
Jag derför aldrig låter slå mig ner,
Ej heller modet alltför dristigt blifva.
Jag städs, hvad lyckligt och olyckligt sker,
Åt hopp och fruktan söker jemnvigt gifva;
Ty mindre än det låter,  vara lär
Hvad sådan mängd af tungor till oss bära.

Lodovico Ariosto.

Ryktet är att likna vid en vattenspegel; allt
som är lätt, flyter derofvanpå; det som är vigtigt
och gediget, sjunker till botten och dränkes.

Francis Bacon.

Äran liknar lysmasken; den blänker på
afstånd; sedd på nära håll har hon hvarken värme
eller ljus.

Augusta Webster.

*


Rättvisan och den gudomliga nemesis.

Rättvisans säkra hand
Oss återgifver i fördubbladt mått den giftdryck,
Som vi ha blandat till.

Shakspere.

Ond gerning bryter
I dagsljus fram och blir af menskor känd,
Om ock den döljes af vår hela jord.

Shakspere.

Kan den få nåd, som lefver uti synd?
I denna fala verld en brottsling kan
Med gylne klang rättvisans rop nedtysta
Och öfverbjuda rätt och lag med mammon
Men deruppe går det annorlunda till!
Der duger ingen list, der ligger gerning
Ohöljd i egen dager, och från hjessan
Till fotabjellet få vi sjelfva stånda
I våra synder mot oss starka vittnen.

Shakspere.


På pelarstoder fyra står himlens rund,
Men tronen hvilar endast på lagens grund.
När väld på tinget dömer, står ofärd nära;
Men rätt är landets fromma och kungens ära.

Fritiofs saga.

Det gifs i himlen en rättvisa, som icke
tilllåter hvarken konungar eller de simplaste bland
folket att lefva på lögn och drifva gäck med
ingångna eder.

Merle D'Aubigné.

Det fins ej någon håla, någon grotta,
Ogenomträngligt mörker eller dimmig dal,
Der skändlig våldtägt eller blodigt mord
Kan komma undan, att jag dem ej finner.
Och hviskar dem i öronen mitt namn:
Hämd — brottslingarne rysa, när de höra't.

Shakspere.

Vi undgå väl stundom menniskornas dom och
rättvisa, men den eviga rättvisan reser inom oss
en långt fruktansvärdare schavott, der vi lida
dödens ångest i den hemlighetsfulla skymningen
af vår egen själ.

Claude Gerard.


Ve den, som blott begär och hoppas sopa
Igen dess spår, så att det evigt döljs!
Om annat allt är tyst, skall luften ropa
Det ut, ja jorden sjelf, hvaraf det höljs.
Om Gud det straff, hvars moln sig långsamt hopa,
En tid fördröjer, ofta syndarn följs
Af brottet så, att fast det ingen sporde,
Helt oförsedt han sjelf det kunnigt gjorde.

Lodovico Ariosto.

Rättvisa är likaså nödvändig mellan nationerna
som mellan medborgarne. En röfvare är lika
mycket röfvare, när han plundrar i förening med
ett helt band, som när han plundrar ensam. En
nation, som börjar ett orättvist krig, är blott ett
stort röfvareband.

Benjamin Franklin.

*


Samvetet.

Det fins en Gud, och hans ombud är
samvetet.

T. G. v. Hippel.

En hvar, som står i begrepp att begå en dålig
handling, borde framför allt bäfva och förskräckas
för det vittne, som lik en spion på alla hans
handlingar sitter i hans hjerta och en gång skall
draga honom fram för en domstol och lägga
honom på en sådan pinbänk, att han till och med
sjelf skall börja anklaga sig inför andra.

Pytagoras.

Ett syndigt sinne fruktar städse ondt;
En tjuf i hvarje skugga ser en länsman.

Shakspere.

Den ogudaktige flyr, och ingen jagar honom.

Konung Salomo.

Ett godt samvete är bättre än två vittnen.

T. G. v. Hippel.


Godt samvete är lika bra som tusen svärd.

Shakspere.

Samvetet manar till pligten, liksom hanen gal
emot dagen.

Victor Hugo.

Lifvets frukt uppspirar från ett rent samvete.

Från persiskan.

*

Sanning, villfarelse.

I religionen såväl som i vetenskapen undgår
oss det absoluta; vår kallelse, vår pligt är att
eftersträfva den högsta sanningen efter måttet af
våra krafter, att oaflåtligt närma oss till henne;
men vi skola icke ega henne, förrän i himmelen,
ty hon är Gud sjelf; dödliga ögon skulle icke
fördraga hennes glans.

W. E. Channing.


Sanningen är outtömlig; den, som upptäcker
henne, fattar icke någonsin alla hennes
konseqvenser; men det är med fullt skäl, som verlden ärar
den första upptäckarn, ty till och med när hans
efterföljare fördunkla honom, lefva de dock endast
af hans snille.

E. Laboulaye.

Ej sällan
Fann foskarns blick mer, än han önskat finna.

G. E. Lessing.

Hur man också öser,
Hafvet öser man ej ut ändå.

Es. Tegnér.

För den, som kunde omfatta verldsalltet med
en allt omfattande blick, skulle det te sig som
ett faktum och en sanning.

Jean-Le-Mond D'Alembert.

Sanningen är en, men dess uppenbarelser äro
mångahanda.

J. E. Schlegel.

De stora snillen, som den öfriga
menniskohopen gemenligen följer, och som tro sig närmast


sett sanningen, denna strålande gudomlighet,
beskrifva icke för oss sanningen sjelf, utan endast
den skönaste förklädnad, i hvilken de sett henne,
endast sin egen tanke och sin egen känsla.

Th. Thorild.

Den gamla verlden slöt med den frågan: hvad
är sanning? Den nya tiden började med Jesu
ord: jag är sanningen.

Chr. E. Luthardt.

Hvad är sanning = qvid est veritas? Svar på
frågan blifver ett anagram (omsättning) af de
latinska ordens bokstäfver, och detta svar lyder så:
vir est, qui adest (d. v. s. det är den man, som
står här).

*

Hvarje sanning är en röst af den Gud, som
gjort verlden.

Th. Thorild.

Sanning är Guds kropp och ljus är hans
skugga.

Plato.

Ett system kan aldrig i sig rymma hela
sanningen, endast en större eller mindre rikedom


deraf, och dess betydelse är att framställa denna
sanning i den gestalt, som bäst passar för den
tid, i hvilken det framträder.

N. M. Petersen.

Intet samfund har hela sanningen.

De Witt Talmage.

De korn af sanning, som vårt lifs oroliga flod
utvaskar som diamantstoft, synas oss som hela
sanningen.

Aug. Laugel.

Den absoluta sanningen undgår oss, men vi
se liksom ett aflägset återsken af den. Det är
nästan lika godt att söka sanningen som att ega
henne; fången, som arbetar på sin flygt, känner
sig till hälften fri.

Aug. Laugel.

Om den allsmägtige stode framför mig och
hölle i sin ena hand sanningen och i sin andra
forskningen efter sanningen och sade: välj! så
skulle jag svara: Herre, gif mig forskningen efter
sanningen och behåll sanningen för dig sjelf; den
passar mig icke.

G. E. Lessing.


Sträfvandet sjelft  är sitt mål,
När det gäller, hvad ädelt och stort är.

Es. Tegnér.

Sanningen är högre än menniskan. Äfven det
att blott syfta åt sanningen är väl värdt en
menniskas alla bemödanden.

C. J. L. Almqvist.

Plato är min vän, Aristoteles är min vän, men
min bästa vän är sanningen.

Ordspråk (från latinet).

Förakta ej skenbar förvillelse, men sök under
dess yta efter sanningen, och tag dig i akt för
de skenbara sanningar, som växa på förvillelsens rot.

M. Tupper.

Mången vill utpeka meningen af orden i
sanningens skrift och utstryker dem med sina fingrar.

M. Tupper.

Med undantag af de matematiska lagarne
finnes det ingen nu för tiden erkänd sanning, som
icke en gång varit ansedd som ett farligt kätteri
och blifvit i dess bekännare straffad med
förföljelse, hån och döden. Om vår skolungdom upp

tager klassikernas åskådning eller den
kopernikanska åskådningen eller Darwins teori eller de
politiska och religiösa åsigter, som tillhöra vår
upplystare tid, skall den aldrig derunder förgäta, att
den lär sig satser, för hvilka menniskor fordom
blifvit förföljda, hängda eller korsfästa.

G. A. Lindner.

Om det sköna mål, som blicken bländar
Än för åtrån tyckes vika stundligt,
Sannings haf, der ökenfärden ändar,
Ler i strålar, gränslöst, outgrundligt.

Carl Snoilsky.

Om sanningen kommer förargelse åstad, är det
bättre att förargelsen sker, än att sanningen
blifver fördold.

Hieronymus.

Hela mitt lifs arbete var endast en lek med
snäckorna på stranden, under det sanningen
hemlighetsfull och oförstådd utbredde sig för mina ögon.

Isak Newton.

Allt är icke smink eller fernissa, och
sanningens anlete är icke mindre skönt för alla de
skråphuks-ansigten, man satt uppå henne.

Lord Shaftesbury.

Om du på din väg finner en sanning,
hjelplös, naken och utan tillsyn — många skriftlärde
skola gå förbi den, men var du dess samarit.

Paul Heyse.

Sanningen är oljan, lögnen vattnet; oljan flyter
alltid upp, huru mycket vatten man än häller på.

Fr. von Logau.

Populära meningar rörande ämnen, som äro
att ta på för sinnena, äro ofta sanna, men sällan
eller aldrig hela sanningen. De äro en del af
sanningen; någon gång en större, någon gång en
mindre del, men öfverdrifna, vanstälda och
lösryckta från de sanningar, som borde ledsaga och
begränsa dem. Kätterska meningar åter innehålla
å andra sidan i allmänhet några af dessa
undertryckta och försummade sanningar, hvilka
sprängande de bojor, som fängsla dem, antingen söka
en försoning med den sanning, som allmänna
opinionen innehåller, eller också bjuda henne trots
såsom sin fiende, framställande sig med lika
exklusiv sjelfständighet såsom hela sanningen. Sjelfva
fortskridandet, som borde öka och rena sanningen,
sätter merendels blott en partiel och ofullständig
sanning i stället för en annan sådan. Förbättringen 
består förnämligast deri, att det nya


fragmentet af sanning är mera af behofvet påkalladt,
mera lämpadt efter tidens fordringar, än det
undanträngda.

John Stuart Mill.

Ingen, som med sans bedömer menskliga
angelägenheter, skall känna sig förpligtigad att
harmas derför, att de, som tvinga oss att taga
kännedom om sanningar, dem vi eljest skulle hafva
förbisett, sjelfva förbise sådana, som vi se.
Snarare må vi påstå, att så länge som den populära
opinionen är ensidig, det är mera önskvärdt än
eljest, att opopulära sanningar äfven hafva
ensidiga försvarare; dessa äro nemligen i allmänhet
de mest energiska och de mest lämpliga att med
våld fästa den gensträfviga uppmärksamheten på
det fragment af visdom, hvilket de utropa såsom
vore det hela sanningen.

John Stuart Mill.

Sanningen i lifvets stora praktiska intressen
är till den grad en fråga om försoning och
sammanjemkning af motsatser, att högst få hafva
tillräcklig förmåga och opartiskhet att verkställa
biläggningen med en liknelse till rigtighet; denna
måste försiggå med en våldsam stridsprocess
mellan kämpar, som fäkta under fiendtliga banér.

John Stuart Mill.

Mången villfarelse har blifvit spridd blott
genom vederläggningar, och mycket ondt har haft
sin orsak i den redliges strid för sanningen.

M. Tupper.

Det fins ingen allmänt gängse villfarelse, som
ej haft sanningen till utgångspunkt.

M. Tupper.

Sanningen är vår Herres ansigte i denna
verlden.

H. C. Andersen.

Sanningen är underbarare än dikten.

A. J. Davis.

Den enkla och nakna sanningen är sin egen
prydnad.

Lactantius.

*

Sjelfbeherskning.

Den, som ej kan kufva sitt lynne, har krut
i barmen och är farlig både för sig sjelf och
andra.

C. H. Spurgeon.

Det finnes ingen seger så svår, intet
herravälde så kostbart som segren och herraväldet
öfver sig sjelf. En förolämpad man kan döda sin
motståndare, en retad qvinna kan genomstinga
honom med ord, hvassare än dolkstygn; men att
tiga, tiga med såradt hjerta, stilla och vapenlös,
detta är mer, än alla män, och mer, än de flesta
qvinnor förmå.

Z. Topelius.

Att beherska sig sjelf är ett godt minsann,
Men ett ondt att vara sin egen tyrann.

Paul Heyse.

*


Sjelfkännedom.

Den, som förstår sig sjelf, har som Kolumbus
uppfunnit ett nytt land, en verld i sitt eget inre.

H. P. Holst.

Den mest dystra och glädjelösa ställning i
lifvet har sina ljuspunkter, blott man vill se dem.
Inom oss sjelfva skola vi i alla sorger och betryck
säkrast finna hugsvalelsens källor. Då våra
omgifningar störa och plåga oss, låt oss söka en
fristad och ett inre lif inom oss. Då skola vi säga
med Hamlet: »O, jag kunde låta stänga in mig
i ett nötskal och tro mig vara herre öfver en
omätlig verld!» Att lära känna denna verld, som
lefver inom oss, ordna den, bringa den till
klarhet och fortskridande utbildning är en njutning,
som ingen ställning i lifvet kan betaga oss, och
en njutning, som man snart skall erkänna såsom
tillräcklig att låta oss älska äfven det kallaste
jordelif. Lära att tänka är lära att lefva och
njuta.

Fredrika Bremer.


Hvad man kallar fin menniskokännedom, är
för det mesta ingenting annat än reflexion, egna
svagheters återstrålning från andra.

G. Chr. Lichtenberg.

Sjelfförgudning är vägen till förtappelsen;
sjelfkännedom är första steget uppåt.

Hother Hage.

En ödmjuk och berättigad uppskattning af oss
sjelfva kan anses som en vattenrik jord, ett
källsprång, som framkallar alla berömliga och hedrande
företag.

John Milton.

Ehuru menniskorna ofta anklagas derför, att
de icke känna sina egna svagheter, så är det
måhända lika vanligt, att de icke känna sin egen
styrka. Det är med menniskorna som med
marken, de innehafva, der det ofta finnes en
guldåder, som egaren icke vet om.

Jonathan Swift.

Min vän, förgät ej att lära känna dig sjelf
och akta dig för att göra de fel, som de fleste
begå. De flesta menniskor känna sig så drifna att
sysselsätta sig med andras angelägenheter, att de

helt och hållet glömma bort att undersöka sig
sjelfva.

Sokrates.

Det sublima hos menniskan, hennes högsta
storhet är att känna sig sjelf.

Hain Friswell.

*

Själ och ande.

Det är själens kraft, som utgör kroppens styrka,
och själens enda kraft är i Gud.

E. Laboulaye.

När man föder själen med sanning och
rättfärdighet, växa hennes vingar.

M. Goldschmidt.

Om själen är vårt rätta jag, så är försakelsen
och uppoffringen egoismens vackraste triumfer.

Aug. Laugel.


Bättre är att läsa litet med eftertanke, än
mycket ytligt och hastigt; ty själen är icke någon
handelsvara, som minskas genom begagnande, utan
liknar snarare menniskans lidelser, som njuta och
utvecklas af verksamhet.

M. Tupper.

Den, som har mera själ än jag, beherskar mig,
utan att han behöfver röra ett finger. Kring
honom måste jag hvälfva enligt en andelig tyngdlag.

H. Emerson.

Sällsamma, tusenfaldigt sällsamma företeelse i
menniskonaturen, att vi lika litet och kanske ännu
mindre kunna analysera och fatta vår egen varelse
som en annans; vi känna begär och instinkter,
känslor af afsky och förtjusning, ömhet och hat,
utan att veta orsaken dertill; vi genomlöpa hela
den oändliga tonskalan af sensationer med alla
dess höjningar och sänkningar, men på ett
förvirradt sätt, ofta utan ordning och harmoni och
ständigt utan att känna den melodi, som hänrycker
eller söndersliter vår själ. Hvarje ton kommer
oväntad och väcker ofta vår egen förvåning, och
vi lyssna under hela lifvet till vår själs bizarra
musik, utan att uppskatta sammanhanget deri förr,
än döden slår det fruktansvärda slutackordet.

Claude Gerard.


Själen luttras, förädlas och upphöjes, allt
eftersom hon lefver i sanning, kärlek, dygd.

Bernhard v. Beskow.

Tankar äro det andeliga lifvets näring, känslor
dess lifsluft, viljeakter dess kraftöfningar.

E. v. Feuchtersleben.

*

Skrifning.

För att bli ordentlig, skrif; för att minnas,
skrif; för att känna dig sjelf, skrif.

M. Tupper.

Pennan öfverflödande af kärlek eller doppad i
det svarta hatet eller fint spetsad till artighet eller
groft skuren till klander har förorsakat mera godt
än solen, mera ondt än svärdet, mera glädje än


qvinnans leende, mera sorg än lyckans afvoghet,
och vill du veta, hvad jag tror hafva gjort mest
nytta i verlden, så se här mitt svar: ett förståndigt 
skrifvet bref.

M. Tupper.

Den själ, som lefde bland oss, är balsamerad
i sina skrifter.

M. Tupper.

Ord äro väsen. Bläcket, som vi stänka
— Likt dagg — uppå en tanke, göra kan
Att tusen, kanske millioner tänka.
Ett skriftligt ord, som går från man till man,
Kan genom sekler sina rötter sänka;
Men hur erbarmlig är ej menniskan,
Då hon med all sin slägt förmultna hinner,
Förrän ett papper, som det här, försvinner.

Lord Byron.

Genom långvarig vana att skrifva, lär man sig
att tänka stora tankar och att beherska formen,
hvilken förmåga tillfälliga författare med tio
gånger större snille fåfängt söka uppnå.

M. Goldschmidt.

En gammal filosof har sagt: När man
noggrant nedskrifver allt, hvad man upplefver, så är
man en filosof, innan man vet ordet af.

Sören Kierkegaard.

Småsaker.

Vi menniskor böra icke ringakta någonting.

Sophokles.

Allt stort består i uppfyllandet af alla små
fordringar.

C. Hauch.

Ingenting här på jorden är obetydligt i dens
ögon, för hvilken intet är stort.

D'Arlincourt.

Det, som  gör inslag såväl i samfundets  som
i den enskildes sedliga lif, är det lilla: små
dygder, små offer, små pligter.

Eug. Bersier.

Ett smula dåligt skämmer ofta bort
Det öfriga utaf en ädel massa.

Shakspere.

Lifvets summa består af småsaker.

M. Tupper.

Asien och Europa äro blott vrår i verldsaltet,
hela hafvet en droppe, Atos en liten småsten;
hela den närvarande tiden är en punkt i
evigheten. Alla ting äro små, föränderliga, förgängliga.

Marcus Aurelius.

Den krigare, som höll stånd mot en hel här,
kan blifva dödad af ett nålstygn.

M. Tupper.

Hvad är en småsak? Vet du ej du får
Af sandkorn berg, sekunder skapa år
Och obetydligheter lifvet?

Edvard Young.

Lifvet är ett schackspel, der det ringaste
åstadkommer det högsta, der ett förfeladt drag
förorsakar förlust och en bonde kan skänka seger.

M. Tupper.


Hvad är vanligare än ljuset, än vattnet, än
alla naturens enklaste och likväl kostligaste
gåfvor? Det ligger i det simplaste, vanligaste,
hvardagligaste, Gudi lof, en rikedom af gömd, ofta
glömd härlighet, som — vare Gud ånyo och i
evighet lofvad! — är outtömlig.

E. G. Geijer.

Lifvet består icke af stora offer och stora
pligter, utan af idel småsaker, der ett vänligt
leende och välvilja i det lilla, gifna dag från dag,
vinna och bevara hjertan och sprida lycka.

H. Davy.

Kanhända skall det buller, vi komma att göra,
all den rörelse vi föranleda, ej vid slutet af vår
lefnadsdag hafva åstadkommit lika stort resultat,
som det tysta, anspråkslösa, hängifna arbetet.

M:lle Couriard.

Genom att med kärlek dröja vid det ringa
och obetydliga vinner man det stora. Det stora
är det mindre i dess fulländning.

W. Marstrand.

*


Snille.

Hvad är snillet? En själ, hvars tankar äro
öfver henne, så att hon genom dem förvånas,
hänföres, lider.

E. G. Geijer.

Öfvertänk länge ditt ämne. Det skall
småningom utveckla sig, ända till dess ett slags
elektrisk gnista skakar hjernan för ett ögonblick och
sänder en eldande ström äfven till hjertat. Då
inträder den njutningsrika stunden för snillets
triumf.

Georg Louis de Buffon.

Snillet är ingenting annat än fortsatt
uppmärksamhet.

Helvetius.

Snillet är blott ett förlängdt tålamod.

Georg Louis de Buffon.

Tacken Gud, att I icke ären snillen. Ingen
vet, hvilken förtärande eld flammar i ett snilles
bröst.

Es. Tegnér.


Åtminstone i de exakta vetenskaperna är det
ett sundt förnufts oöfvervinneliga tålamod, som
konstituerar snillet.

Cuvier.

*

Storhet.

Ingen har någonsin varit en stor man utan
en gudomlig flägt.

Cicero.

Endast den, som blir liten inför sig sjelf, kan
förnimma och nå det stora.

E. von Feuchtersleben.

Den store Napoleon var verkligen stor, när
han blef så liten, att han på Paris' boulevarder
saktmodigt gick ur vägen för en hårdt belastad
arbetare och dervid sade: »respekt för bördan!»

O. Funcke.


Ett barn stod på ett bord och tyckte om sig der
Och sade: »jag är stor.» »Men», hördes någon svara,
»Stig ned, får se, hur stor du är.»
Hvem kunde väl det barnet vara?
Säg du, som från din höjd af rikedom och rang
Ser ned på ringa dygd och obelönt talang!

F. M. Franzén.

*

Straff.

Straffet är syndens ständiga följeslagare.

Horatius.

De, som öfverträda Guds lagar, måste derför
lida straff, som de på intet sätt kunna undkomma,
änskönt menniskor, som öfverträda af menniskor
stiftade lagar, kunna undkomma, somliga, emedan
de ej blifva upptäckta, andra, emedan de
använda våld.

Sokrates.

Straff äro icke något annat än konseqvensens
ström, som flyter fram i ohämmadt lopp.

*

Alla Guds verk härflyta från kärleken, till
och med straffen.

Joh. Gerhard.

Ett straff utan visdom, allvar, hjerta och bön
är ej till gagn.

Fr. Ahlfeldt.

Ingen vis straffar, emedan man har syndat,
utan på det att man icke mera skall synda.

Seneca.

Alla straff böra vara till förbättring; och
straffet bör vara sådant, om möjligt är, att det icke
förhindrar honom, som straffad varder, till att
bättra sig.

Olaus Petri.

*

Synden.

Det är menskligt att synda, djefvulskt att
blifva i synden, kristligt att hata synden och
gudomligt att förlåta synden.

Friedrich von Logau.

Ju svagare frestelsen till synd är, desto större
är synden.

E. de Pressensé.

Det är själen som syndar, icke kroppen, och
der, hvarest afsigt och tanke på synd ej finnes,
finnes icke heller något brott.

Livius.

Fullkomligt har erfarenheten ådagalagt
bitterheten af syndens nöjen, men vanan med sitt
jernnät insnärjer menniskan så, att hon ej kan
undkomma.

M. Tupper.

Synden måste blifva i grund dödad, eljest
skall hon döda dig.

M. Luther.

Kom ihåg, att det är farligt att tillåta sig
den minsta synd i ändamål att blifva qvitt den
största frestelse. Den minsta synd på menniskans
samvete skall mera såra, plåga och nedtrycka
själen, än alla verldens frestelser kunna göra.

Thomas Brooks.

En last är dyrare att föda än två barn.

Benjamin Franklin.

Det är icke Gud, som straffar menniskan,
utan det är synden.

Björnstjerne Björnson.

*

Tankar.

Högst bland tankar är tanken på Gud.

Es. Tegnér.

Lifvet likt en troll-laterna
Viste mig blott ytlig flärd.
Blott ett skuggspel i min hjerna
Var min stolta tankeverld.

Men jag kände hos den fromma,
Att ett högre lif är till.
Jord och himmel vare tomma:
Verkligt är hvad dygden vill.

F. M. Franzén.

Det ligger synd och trolöshet i att öfverlemna
sig åt sådana tankar, som förlama kraft och mod.

Thimothée Colani.

Gif mig en stor tanke, att jag må värma mig
vid den och sedan dö.

J. G. Herder.

Att tänka gör stor, att känna gör rik.

*

Ju gedignare och sannare tanken är, desto
högre ropar pöbeln öfver dess bärare: »korsfäst!
korsfäst!» — — — När så den härlige mannen
kämpat till slut, stiger tanken upp till himmelen
och lyser öfver jorden.

M. Goldschmidt.

Att fälla omdömen på grund af egna medel
tillhör endast få; den stora mängden följer
auktoritet och efterdömen. Den ser med främmande
ögon och hör med främmande öron. Derför är
det ganska lätt att tänka så som hela verlden
tänker; men att tänka så, som hela verlden
kommer att tänka trettio år härefter, är icke hvar
mans sak.

Arthur Schopenhauer.

*

Tiden, ögonblicket.

Tiden är rättfärdig som en Gud.

H. C. Andersen.

Lifvets vinst består icke i dagarnes längd,
utan i ett rätt bruk utaf dem.

Michel de Montaigne.


Tro mig att sparsamhet med tiden kommer
att återbetalas dig med en ränta, öfverstigande
dina mest sangviniska drömmar, och att förderfvad
tid skall göra, att du krymper hop i intellektuel
och moralisk växt mer än du ens beräknar i dina
mörkaste stunder.

Gladstone.

Tiden må gå aldrig så fort — alltid synes
han långsam för dem, hvilka ej hafva annan
sysselsättning än att se honom förflyta.

S. Johnson.

I ett ögonblick händer stundom hvad man
icke kan hoppas på ett år.

Livius.

Det gifves i menniskans lif ögonblick, som
uti inre förädlingskraft uppväga år af hvardaglig
erfarenhet.

Israel Hvasser.

Fatta tag i minuten, ty på dess vinge hvilar
en hel evighets allvar.

Jean Paul.

Hvarje minut vare för dig som ett helt lif.

Jean Paul.


En svag menniska väntar på tillfället; en
vanlig tar emot det; en stor skapar det.

Adolf Törneros.

Rikedom kan återvinnas genom flit, försummad
uppfostran genom studier, förlorad helsa genom
måttlighet och läkemedel; men förlorad tid är
oersättlig.

*

Vet, en evighet af lif kan spira
I ett enda ögonblick.

J. L. Runeberg.

Den mägtigaste af alla herskare är ögonblicket.

J. Chr. Fr. Schiller.

Ingenting är mera sällsynt än en menniskoson,
som hushållar med sin tid; det fins väl många
lättsinniga penningslösare, dock äro dessa få i
förhållande till den oräkneliga mängden af ännu
mera lättsinniga tidslösare.

J. Kaspar Lavater.

*


Tron, otron.

Jag afundas ingen menniska någon förståndets
egenskap, snille, kraft, qvickhet eller fantasi.
Men skulle jag utvälja det, som är mest
lyckliggörande och äfven, såsom jag tror, mest nyttigt
för mig, skulle jag framför alla andra välsignelser
föredraga en fast tro. Ty den gör lifvet till en
öfning i det goda; den skapar ett nytt hopp, när
det jordiska hoppet försvinner; den sprider det
härligaste ljus öfver detta lifs förgänglighet och
framställer de skönaste syner der, hvarest den
jordiskt sinnade ser endast mörker och förintelse.

Humphrey Davy.

Då det närvarande lemnar oss i sticket, sluter
oss hoppet i sina armar och trycker oss i handen
en anvisning på framtiden. Då vetandets vägar
skära hvarandra med förvirring, se vi efter trons
milstolpar och vägvisare, som leda oss till en
annan verld.

Albert Lindner.

Torftigheten af vår tro beror på torftigheten
af hvad vi äro.

Victor Hugo.


Trons kraft är en allsmägtig kraft, och ännu
ske under der, hvarest den lefver och verkar,
denna magt, som försätter berg.

E. v. Feuchtersleben.

Veta och tro äro uttryck för samma handling
af menniskoanden, skiljande sig förnämligast deruti,
att det förra mest brukas om det, som tillåter
bevisning, det senare om sådant, som väl icke
mindre saknar skäl och grund men dock ej
tilllåter bevisning.

W. E. Channing.

Den, som tager tron ifrån ett folk, tager
äfven kärleken ifrån det och förvandlar denna jorden
till ett land, der sjelfviskhetens dödande, iskalla
vindpust tillintetgör allt, som är älskligt och
värdigt menniskor.

O. Funcke.

Vetenskapen lägger liksom en sten öfver min
graf, men det är min tro, som spränger den.

J. W. v. Goethe.

Huru skall jag kunna älska? Tro. Huru
skall jag kunna tro?  Älska.

Leigton.


Tron är ett nytt sinne af större värde än de
andra fem.

Ur »Wartburg-Sprüche».

Jag tror, att historien skall visa oss, att det
öfver hufvud taget skett folk efter deras tro.

Greken trodde på skönhetsidealerna — och
lifvet skänkte honom konstens och diktningens
krans.

Romarne trodde på det politiska idealet, på
sitt slägtes kraft och rätt att behandla
menniskorna — och de samlade alla den tidens folk i
krets omkring den gyllene milstenen, som stod
på deras forum såsom rikets medelpunkt. Cæsar
stod med den imperatorsstaf i hand, på hvilken
Romulus trodde, när han anlade Roma.

Judarne trodde, att i dem skulle alla jordens
slägten välsignas, det vill säga, andeligen eröfras;
de trodde på det högsta och — Kristi lif och
lära är verldshistoriens blomma.

Jonas Lie.

Icke helgad vishet heter otro,
Ett spöke, som går varsamt fram i tiden
Och härmar engel och sår gift i hjertan.

J. Nybom.


Af alla tecken till ett förderfvadt hjerta och
ett klent hufvud är fallenheten för otro det
tillförlitligaste och osvikligaste.

E. L. Bulwer.

*

Tvifvel.

Tvifvel är söndring och söndring förstör lifvet;
men tron, det hoppfulla förtroendet är källan till
inre enighet, lugn, klarhet, förnyad verksamhet,
ett friskt lif och en ny, städse tillväxande sällhet.

J.  C. A. Heinroth.

En förrädare är tviflet;
Det tager bort ett godt, som kunnat vinnas,
Så framt vi icke skytt försöket.

Shakspere.

Om Thomas, som tviflade på uppståndelsen,
sade den gamla kyrkan: han tviflade, på det att
vi icke skulle behöfva tvifla.

Ernst Heinrich Meier.


Genom tviflets eldprof
Till sanning härdas fria själar.

P. D. A. Atterbom.

Under tron röres ständigt tviflet. Men å
andra sidan finnes ej tvifvel, som icke åt något
håll fäster sig vid en tro, en öfvertygelse. I
skepticismens leende ligger smärta. Från de djupa
svalg, deruti tro, illusioner och villfarelser om
hvarandra nedstörtat, uppstiga ännu såsom lätta
dimmor poesi och ömhet, en obestämd kärlek till
verlden och varelserna, en oemotståndlig
förhoppning,  som lyftes mot det oändliga.

Aug. Laugel.

O, Gud, om det fins en Gud, fräls min själ,
om jag har en själ!

En brottsling på schavotten.

*

Tålamod.

Tålamod är glädjens port.

Friedrich Heinrich Jakobi.

Lättare blir genom tålamod
Hvadhelst du ej kan förändra.

Horatius.

Den, som bäst kan tåla, kan också bäst handla.

J. Milton.

Konsten att kunna vänta är framgångens stora
hemlighet.

Xavier De Maistre.

Sanningen fordrar outtröttlig uppmärksamhet
och gifver ofta åt det blygsamma tålamodet hvad
hon nekar den förmätna visheten eller det
tilltagsna snillet.

E. L. Bulwer.

Svagheten har fått tålamodet till skydd; kraften
går ofta under genom otåligheten.

E. v. Feuchtersleben.


En tålig man är bättre än en stark och den,
som råder öfver sitt sinne, är bättre än den, som
städer vinner.

Salomo.

Den, som lägger tålamod på bördan, bär
lättare, hvad han måste bära.

Fr. Logau.

*

Tårar.

En trollkraft fins i hvarje tår.

Thomas Moore.

Suckar och tårar äro tvillingsystrar; synden
är deras fader och sorgen deras moder.

D. G. Monrad.

Tårar bära upp själen, liksom floden bar upp
Noachs ark.

Gregorius Nazians.

*

Ungdom.

Ungdomen är en härlig tid, säger man; den
är lifvets blomma, men ack, huru många
färgskiftningar eger icke denna blomma, olika för
hvarje individ, ifrån snöklockans blekgröna,
färglösa blad till kaktusblommans eldfärgade, gnistrande,
praktfulla blomkrona!

I den ena menniskans ljumma, lugna, lätt
böjda sinne medförer ungdomen inga synnerliga
hvarken njutningar eller smärtor; den är liksom
hela dess tillvaro  ett negativt hvardagslag.

I den andras ådror deremot brusar blodet,
liksom safven om våren i trädets porer, med eld
och lif, medförande hela svärmen af de uppväckta
känslorna, sprakande och lysande som gnistorna
från en masugn.

Förståndets och hjertats alla yrvakna
förmögenheter trängas i skiftande virrvarr för att liksom
ostyriga barn göra sig hörda. Känslorna rusa
bullrande och lysande emot höjden som raketer
för att snart liksom dessa falla ned, reducerade
till några formlösa, utbrunna fragmenter. I sjelfva
känslan af att lefva ligger en sällhet, hvarje
andetag är en njutning, och våra illusioner, våra


förhoppningar känna ingen gräns och intet namn
för sina sväfvande, luftiga skapelser.

Claude Gerard.

Kära barn, låt lära dig vishet i din ungdom,
så varder det en vis man af dig. Du måste till
en liten tid för hennes skull hafva möda och
arbete, men ganska snart skall du nyttja hennes
frukter.

Syrach.

För att mannen icke skall tänka för smått,
må ynglingen hoppas det stora.

Es. Tegnér.

Det förhåller sig med vissa förstånd som med
vissa träd, hvilka om våren höljas med blommor,
af hvilka dock ingen enda sätter frukt till hösten.

Emile Souvestre.

I lifvets vårdagar plockar man ofta af alltför
många blommor, för att kunna hafva några frukter
att insamla, när hösten kommer.

Francois Joachim de Pierres Bernis.

Gud må leda dina tankar till godo för dig
sjelf och dina medmenniskor. Var en vis
yngling, så att du snart må blifva en nyttig och

omtyckt man. Låt ingen dag eller timme gå
förlorad. Du kan mista en ädelsten, ett guldur,
eller dina föräldrars porträtt — det är dock
endast småsaker mot de försummade timmar, som
man aldrig kan få tillbaka. Kan väl den, som
försummar såningstiden, hoppas en rik skörd?
Gör dock ingenting utan öfverläggning och ett
bestämdt mål. Den, som icke har något mål,
har ingen vishet.

Kaspar Lavater.

Hvad är ett stort lif? En af den mogna åldern
förverkligad ungdomstanke.

Alfred de Vigny.

Hvad männer skall det blifva för framtiden
af dessa kavaljerer utan skägg, dessa riddare af
tebordet, invigda från barndomen i alla salongens
mysterier, det vill säga i förströelsens grundlagar,
i dagdrifveriets ärfdabalk?

Es. Tegnér.

En fem års karl blir en femton års narr.

C. H. Spurgeon.

Det fins för menniskan en ny ungdom, bättre
och heligare än den första, om hon blott vill
blicka framåt och ej tillbaka.

J. Robertson.

*

Uppfostran.

Den, som kan lära oss att genom uppfostran
draga den bästa nytta af barndomsåren, skall vara
en af mensklighetens störste välgörare.

James A. Garfield.

Barnens sinnen äro som buteljer med mycket
långa halsar. Om du försöker att fylla dem
hastigt, skall mycken lärdom blifva förslösad och
liten mottagen, då deremot de ganska lätt blifva
fylda med en liten sakta stråle. De, som vilja
göra barn underbara, handla lika oklokt, som om
de ville hälla ett ämbar vatten i ett halfspann.

Plato.

Alla, som fundera på konsten att styra
menniskoslägtet, hafva blifvit öfvertygade, att statens
öden bero på ungdomens uppfostran.

Aristoteles.

Uppfostra dina barn väl, så får du veta, hvad
du är skyldig dina föräldrar.

Sören Kierkegaard.


När en fader börjar säga till barnen: »Om du
vill, får du gå med eller icke», vill det med
andra ord säga: »du är klokare än jag». En sådan
fader åsidosätter sin pligt, uppgifver sin
myndighet och kastar sin fadersvärdighet ned för barnens
fötter.

H. W. J. Thiersch.

Det gäller isynnerdet om läraren, hvad Seneca
säger, att främst den skall prisas, som icke blott
gör andra bättre, när de se honom, utan också
när de tänka på honom. Och derföre kommer till
sist allt an på lärarens personlighet, alldenstund
barnen icke allenast höra honom utan också se
honom, och icke blott se honom utan också tänka
på honom. Det är skönt att lefva i menniskors
tacksamma minne, en lön, som ingen god lärare
kan sakna, och dock skall han hafva än mera: har
han varit trogen i det lilla, skall han sättas öfver
mycket; var han trogen mot barnet, skall han
hafva magt öfver mannen; var han barndomen
till välsignelse, skall han vara hela lifvet till
välsignelse.

J. H. Paulli.

Det enda jag har emot våra skolor är att
barnen så snart få lära icke så mycket, utan så
många slag af ämnen. Jag tror, det är Geijer,

som säger, att för att uppdraga ett träd, må man
uppdraga en stam. Låter man deremot genast
stammen skiljas i olika rigtningar och grenar, så
får man en buske och icke ett träd; så kan man
också säga om barnen, som man låter lära så
många ting i stället för några få grundligt. De
blifva buskar och inga träd.

C. Hauch.

Uppfostra din son med sanning! Den dag,
han första gången märker, att du beherskar
honom med osanning och bedrägeri, är din
auktoritets dödsdag.

Carl Bernhard.

Vi bestjäla framtiden, när vi uppfostra
ungdomen illa.

*

Uppfostran må ansluta sig till anlagen.

J. W. v. Goethe.

Endast tidig bildning och god uppfostran äro
i stånd  att gifva god humanitet.

»En engelsk läkares dagbok».


Det är icke undervisning, som gör menniskan
moralisk, utan det är uppfostran och framför allt
religiös uppfostran.

Victor Cousin.

Det berättas att hertigen af Wellington vid
betraktandet af gossar, som lekte vid skolan i
Eton, skall hafva yttrat: »det var här bataljen vid
Waterloo blef vunnen».

Samuel Smiles.

Må edra barn isynnerhet lära sig, huru
mycket ödmjukheten förmår hos Gud, huru mycket
en ren och helig kärlek gäller hos honom, huru
förträfflig och värderik gudsfruktan är, och huru
detta skall frälsa dem, som med helighet i ett
rent sinne omvända sig till  Gud.

Clemens, biskop i Rom.

Har du betänkt, att all den religiösa
undervisning, du bibringar dina barn, uträttar ganska
litet, om du ej gifver vigt deråt genom ditt eget
exempel? Läraren i skolan tar en skrifbok och
skrifver en rad på början af sidan, men han gör
ett fel på en bokstaf. Lärjungen skrifver nästa
rad, och om det blir femton rader på sidan, så
skola allesamman hafva samma fel, som finnes på
den  första. Fadren gör ett misstag i sina 
handlingar — ett stort misstag kanske — och sonen
upprepar det i dag, upprepar det nästa dag, nästa
år, upprepar det till sin dödsdag. Det beror
mera på hvad du handlar, än på hvad du säger.

T. de Witt Talmage.

Hvarje person mottager en tvåfaldig uppfostran
— en, som han får af andra, och en annan, af
större inflytande, som han gifver sig sjelf.

Edvard Gibbon.

Många sådana som Eli finnas, men
brottsligare än Eli äro de, som isbelägga bemödandets
källa med liknöjdhetens frusna blickar.

M. Tupper.

Lär er konsten att roa ert barn, härma
tuppens galande och rulla er på mattan, besvara
dess många omöjliga frågor, som äro genljudet af
dess ändlösa drömmar; låt också rycka er i
skägget och ropa kuku i alla vrår och vinklar. Allt
det der är ömhet, men också skicklighet, och den
gode konung Henrik jäfvade icke sin politik, då
han kröp på alla fyra på sin matta.

När ni narrat ert barn att skratta, när ni
roat det, skall det önska att börja om igen, skall
det utsträcka sina små armar mot eder och ropa:

»en gång till». Och som minnet af de nöjen,
ni beredt det, skall inrista sig i dess själ,
kommer det snart att säga: »det fins ingen som
roar mig så mycket som pappa, det är han som
lyfter mig upp i luften, som leker kurra gömma
med mig och berättar så vackra sagor!» Och
småningom skall tacksamheten uppstå hos honom
på samma sätt, som ett tack ofrivilligt kommer
öfver en persons läppar, hvilken man gjort lycklig.

Måhända er faderliga myndighet kommer att
härigenom förlora något af sin stränghet, men ni
skall i stället vinna något af detta djupa, varaktiga
inflytande, som alstrar tillgifvenhet. Er gosse
skall hysa mindre fruktan, men större kärlek för
er.  — Hvad ligger det väl för ondt deri?

Frukta ingenting, var gerna en smula kamrat
med honom, på det att ni må ha rätt att förbli
hans vän. Begär med godhet, hvad ni utan
omsvep kunde fordra, och vänta allt af hans hjerta,
om ni förstått röra det. Undvik omsorgsfullt de
fula orden disciplin, lydnad och befallning; må
hans undergifvenhet vara honom ljuf, och hans
lydnad likna ömhet. Afstå från den enfaldiga
njutningen att göra edra hugskott till lagar och
att gifva befallningar för att visa er myndighet.

Men det gifves, skall ni invända, oregerliga
barn, uppstudsiga och gensträfviga sinnen allt ifrån
vaggan. — Men är ni rigtigt säker på, att de

första ord, de hörde i lifvet, icke varit orsaken
till dessa dåliga anlag? Der uppstudsighet gjort
sig gällande, der har också en ohjelplig stränghet
kommit i fråga, och jag vill icke tro på medfödd
last. Bland de dåliga anlagen finnes alltid något
godt, hvaraf man kan dana sig ett vapen att
bekämpa de andra. Jag vet, att detta fordrar en
utomordentlig ömhet, en oförvitlig takt, en
gränslös förtröstan, men så är äfven belöningen ljuf.
Jag tror således, för att draga en slutsats, att
en fars första kyss, hans första blick, hans första
smekningar hafva ett ofantligt inflytande på
barnets lif.

Gustave Droz.

*

Vanan.

Den vantro,
Hvari vi vuxit upp, förlorar icke
Sitt välde öfver oss, om äfven vi
Erkänna den. — Ej alla äro fria
Som gäcka sina bojor.

G. E. Lessing.

Ond vana tygeln från förnuftet tar —
Det följer de begär, det ej kan gilla.

Lodovico Ariosto.

Den man är icke fysiskt fullkomlig, som har
mistat sitt lillfinger. Det är ej sant, att en
sådan man kan göra alla handgrepp, lika väl efter
som före sin stympning. På samma sätt gör
hvarje ond vana, att man varder en krympling i
större eller mindre grad.

*

Likasom snöflingor, som oförmärkt falla ned
på jorden, så följa lifvets skenbart origtiga
händelser på hvarandra. Såsom snön samlar sig, så
bildas äfven våra vanor; ingen enstaka snöflinga,
som tillägges de öfriga, bildar någon märkbar
förändring i massans storlek; ingen enstaka handling
skapar en mans karakter, om den än kan utvisa
den; men liksom stormen slungar lavinen ned från
berget och begrafver innevånaren och hans
bostad, på samma sätt kan passionen, som begagnar
sig af de olyckans element, som förderfliga vanor
omärkligt hafva hopat, omstörta sanningens och
dygdens hem.

Jeremy Bentham.

*

Vilja.

Den, som tänker att med upplysningens
medusahufvud förstena böjelser och lidelser, har
fått orätt besked; det är ett stort svalg befäst
emellan begreppen och viljan i menniskan.
Vetandets hjul och viljans hjul, ehuru de visserligen
icke sakna all förbindelse, gripa likväl icke in
i hvarandra. De drifvas af olika elementer.

Matthias Claudius.

Viljans tidiga rening är den enda motvigt för
de lägre lidelsernas hänförelser. En till
fullkomlighet renad viljekraft kan bringa en dödlig till
en moralisk höjd att för det rätta, sanna och goda
anse sjelfva smärtan som en njutning och döden
som en seger. Bevis derpå företer stoikernas
lära och i ännu högre mening kristendomen.

Bernhard von Beskow.

Hvad man kallar elak vilja, kan dock mer än
en gång ega sin grund i ett oupplyst omdöme,
som omedvetet misstager sig om det rätta.

Bernhard von Beskow.

Om jag ville, hvad jag skulle, kunde jag allt,
hvad jag ville.

*

I menniskans verk såväl som i naturens är
det egentligen afsigten, som företrädesvis är värd
uppmärksamhet.

J. W. v. Goethe.

Jag högaktar den man, som tydligt vet hvad
han önskar. Största delen af all olycka i verlden
härrör deraf, att menniskorna ej tillräckligt fått
klart för sig hvad de vilja.

J. W. v. Goethe.

Vi hafva mera kraft än vilja, och ofta inbilla
vi oss, att ting äro omöjliga, för att dermed
ursäkta oss inför oss sjelfva.

La Rochefoucauld.

*

Vinst, inkomst.

Att icke ha någon vurm att köpa är
detsamma, som att ha inkomst.

Cicero.

Välj en ädel förlust framför en skamlig vinning.

Bias.

Heder och vinst ligga icke alltid i samma påse.

Georg Herbert.

Guldets växande hög följs af bekymmer och
Ständig törst efter mer.

Horatius.

*

Vishet.

Den jordiska visdomens honung samla vi ej
ur blommor, utan fasthellre från törnen.

Carl Bernhard.

Den vise studerar under sina nöjen, och den
enfaldige  skrattar under  sina studier.

M. Tupper.

En menniska förtjenar att hållas för vis så
länge hon söker visdomen; så snart hon tror sig
hafva funnit den, är hon ett dumhufvud.

Anvari.

*
Vrede.

Vreden är en feber i hjertat, en värk i
hufvudet, en glöd i ansigtet, ett svärd i handen, en
storm i alla sinnen.

Jeremy Taylor.

Gör ingenting i vrede! Hvarföre skulle vi gå
ombord i det ögonblick, en rasande storm
upprörer hafvet.

Indiskt ordspråk.

Vår egen vrede skadar oss mera, än det onda,
man begår emot oss.

Marcus Aurelius.

Att hängifva sig åt vrede är ofta ingenting
annat än att på sig sjelf hämnas hvad andra brutit.

Jonathan Swift.

Vi äro alla vansinniga, när vi äro stadde i
vrede.

Filemon.

*

Vänskap, vän.

Som morgonstundens skugga
Är vänskap med de onda:
Hvar stund förminskas den.
Men vänskap med de goda
Lik aftonskuggan växer
Tills lifvets sol går ned.

Tankar af »bramanerne» efter Herder.

Vänskap är kärlek utan vingar.

Lord Byron.

Med gåfvor och gengåfvor
Varar vänskap längst,
Om annars intet står emot.

Havamal.

Hvad frost är för blomsterknoppen och rost
för säden, det är sjelfviskhet för vänskap.

M. Tupper.

De stunder, som tillbringas med att knyta
vänskapsband, äro ej förspilda, ty en vän är bättre
än guld.

M. Tupper.

Den starkaste vänskapen bildas under
ömsesidiga motgångar, liksom jernet svetsas fastast
genom glödande eld.

*

I ringa tjäll och under låga tak,
Bland fattigdom, bekymmer, brist och nöd,
Sann vänskap är en mindre sällsynt sak
Än ibland rikedom och öfverflöd
Uti palats och prunkande gemak,
Der misstro smyger kring och falskhet snöd,
Der kärlek alldeles förkolnat, der
Ej vänskap finnes, som ej hycklad är.

Lodovico Ariosto.

Ett barn, som stirrar på ett ljus, som brinner,
Ett dibarn i den stund, det bröstet tar,
Den fromme, när till Herrans bord han hinner,
Araben, då en främling stannar qvar,
Matrosen, när han prisen redlös finner,
En girig vid sitt skrin — en högtid har,
Men det är intet mot att vaka öfver
En vän, som sofver, och som ro behöfver.

Lord Byron.

Man kan undvara kärlek och vänskap, ända
tills man icke har njutit dem, men man kan icke
förlora och hopplöst förlora dem utan att dö.

Jean Paul.

Ingå ej vänskap med den argsinte; lika gerna
må du göra dig en bädd af brännande nässlor
eller bära en huggorm som halsband.

C. H. Spurgeon.

Misstanke är ju vänskapens graf,
Men förtroende den vinner.

Calderon de la Barca.

En ny vän är som nytt vin; låt honom bli
gammal och pröfva honom sedan.

Th. G. von Hippel.

Vännen är din väns förkroppsligade
medvetande.

Gustaf Hartenstein.

Den härligaste seger man kan vinna öfver en
fiende är att göra honom till sin vän.

*

Stor omväg är det
Till svekfull vän,
Fast han i vägen bor;
Men genvägar ligga
Till trofast vän,
Fast han bor fjerran.

Havamal.

Det träd förtorkas
Som står vid vägen
Utan skygd af bark och blad.
Så är en man
Förutan vänner;
Hvi skall han länge lefva.

Havamal.

Åt en dig förtro,
Ej åt den andra;
Verlden vet, hvad trenne veta.

Havamal.

Då I med kärlek och med tillit slösen,
Så hafven tand för tunga; ty de vänner,
Dem I ert hjerta gifven, blott de känna
Den minsta olycksstöt, så rulla de
Som vågor undan, synas icke till,
Förän de komma åter att er kränka.

Shakspere.

Viljan och icke gåfvan gör gifvaren.

G. E. Lessing.

Välj icke till förtrogen, hvem helst du vill!
Tomt hus står gerna öppet, men rikt stängs till.
Välj en, onödigt är den andre leta,
Och verlden vet, o Halfdan, hvad trenne veta.

Frithiofs saga.


En falsk är som skuggan. När solen skiner,
kan man ej blifva af med honom, men mulnar
himmelen, är han spårlöst försvunnen.

*

Den största vinst man kan få är en god vän.

Sokrates.

Vill du lära känna dina egna fel och brister,
så behöfver du blott vidröra dina vänners svaga
sidor, och vännerna skola genast säga dig hvad
som fattas.

*

Ett tåg så fast sig ej kring bördan slingrar,
En spik ej håller brädet till så tätt,
Som trohet städs hvar ädel själ betvingar
Med hållfast knut, som ej upplöses lätt.

Ariosto.

Af hvem man älskad är, kan ingen veta,
Så länge högt på lyckans hjul man är;
Ty alla då kantänka vänner heta,
Och falsk som sann  då trohetsmasken bär.
Men ändrar lyckan sig, man slipper leta —
Då vänder ryggen smickrarenas här.
Den hjertligt älskar, trotsar alla öden
Och älskar än sin herre efter döden.

Om, liksom dragen, hjertat synligt var,
Den stor vid hofvet är och öfver andra,
Och den, som ringa gunst hos herren har,
Då ofta bytte öde med hvarandra.
Den ringe blefve snart en uppsatt karl,
Den höge finge till de lägsta vandra.

Lodovico Ariosto.

Det är skamligare att misstro sina vänner än
att blifva bedragen af dem.

La Rochefoucauld.

Vi trösta oss snart öfver våra vänners olycka,
om den tjenar till att göra vår kärlek till dem
märkbar.

La Rochefoucauld.

Förlita dig på ingen vän, som du ej pröfvat
i nöd.

Syrach.

Vänskapen mildrar våra sorger, lugnar våra
lidelser, lättar våra bördor, är en tillflykt undan
våra olyckor, en rådgifvare i våra tvifvel, sprider
klarhet i våra sinnen, gifver aflopp för våra
tankar, öfning och odling åt hvad vi tänka.

Jeremy Taylor.

Hvar och en, som skonar dig, är ej din vän,
och icke hvar och en, som slår dig, din fiende;
det är bättre att älska med trohet än att bedraga
af godhjertenhet.

Augustinus.

Då först är vänskapen sann, om vännerna
kunna glädja hvarandra genom sitt umgänge utan
att säga ett ord.

Georg Ebers.

*

Ålderdomen.

Ålderdomen, lika väl som kraftens dag,
Har sina löften, om ock än af annat slag:
Och allt som qvällens rodnad bleknar, fylles skyn
Af blida stjernor, dolda än for dagens syn.

Henry Wadsworth Longfellow.

Andra besjunga hvad de icke mer hafva; jag
deremot föredrager hvad jag eger. Ålderdomen
småler emot mig, emedan den tillfört mig,
tilllika med oberoendet, som belönar arbetet,
erfarenheten, som lär oss att uppskatta det, måttligheten,

som hushållar med nöjena, och tiden, som tillåter
oss att njuta dem. Må hela verlden på en
melankolisk melodi i korus sjunga sin saknad öfver
de flydda ungdomsåren — hvad mig angår, vill jag
besjunga ålderdomens fröjder.

Emile Souvestre.

*

Ånger.

Bitter är ångrens rot, men stammen gyllene frukter
Bär för eviga dar; till ett smycke af himmelska perlor
Blir dess blodiga gråt, dess helgande plågor till vällust.

E. J. Stagnelius.

Din ånger vare en lefvande vilja och fast
föresats. Klagan och bekymmer öfver begångna fel
är till intet nyttigt.

August von Platen.

*

Äktenskapet.

Det första samhället består i äktenskapet,
derpå i familjen och slutligen i staten.

Cicero.

Lyckliga äktenskap äro statens och det
offentliga lugnets och lycksalighetens vigtigaste
fästningar.

Christian Wilhelm Hufeland.

Ätt välsigna familjelifvet är att välsigna
folklifvet; ty hvad är väl folklifvet annat än ett vidt
förgrenadt, mångfaldiga familjer omfattande
familjelif.

Rasmus Nielsen.

Äktenskapet är all kulturs början och slut.
Det gör den råe mild och den mest bildade har
intet bättre tillfälle att visa sin mildhet.
Oupplösligt må det vara, ty det medförer så mycken
lycka, att all olycka ej kan uppväga den.

J. W. v. Goethe.

»Familjelifvet är egenkärlekens skönaste graf»
— och från den grafven har sedligheten sin
upprinnelse.

P. Genberg.

En man, som är lycklig i sitt hem, är också
alltid en god menniska, en god medborgare, en
god kamrat.

Chr. M.  Wieland.

Jag har lagt märke till, att gifta män, när
olyckor hemsöka dem, mycket lättare än ogifta
intaga sin förra ställning i verlden, dels emedan
de mera eggas till ansträngning genom de
hjelplösa och kära varelsernas nöd, hvilkas tillvaro
helt och hållet beror på dem, men isynnerhet
emedan deras sinne uppmuntras och styrkes genom
den husliga glädjen, och emedan aktningen för
dem sjelfva städse vidmakthålles derigenom att
de erfara, att medan allt i verlden är natt och
förödmjukelse för dem, det dock ännu finnes en
liten kärleksverld, der de äro envåldsherskare.
Den ensamme mannen deremot förlorar sig snart
i förvillelser och likgiltighet mot sig sjelf, anser
sig ensam och öfvergifven, och hans hjerta faller
samman i ruiner lik en öde byggnad, som ingen
bebor.

Washington Irving.

Intet är vissare, än att jorden icke har så rik,
icke så säker källa till lycksalighet, som
äktenskapet, när det ingås i kärlek, med öfverläggning
och i tid.

Joh. Ewald.

Äktenskapet är obestridligen det heligaste och
fastaste band, som knyter den menskliga familjen
tillsamman. Det förenar två varelser af olika
kön för hela lifvet och gör dem i hög grad
lyckliga, så framt de äro värdiga att inträda i en
sådan ställning. Jag säger med flit: ifall de äro
värdiga, emedan denna högtidliga akt aldrig borde
ega rum utom med det vilkor, att de båda
kontrahenterna endast tänka på att bereda hvarandras
inbördes lycka. En sådan förenings grundval är
den sanna kärleken — det vill säga den
himmelska kärleken, hvilken de gamle med rätta skilde
från den sinliga lidelsen, emedan den förre är
denna själens kärlek, på hvilken inga verldsliga
eller sjelfviska syften kunna utöfva något
inflytande. Sjelfva den atmosfer af lycka och sällhet,
som råder inom det gifta lifvet, gör detta till ett
mera ädelt lif, än det ensliga och ogifta, i det
att föräldrarnes kärlek för sin afkomma gör dem
milda och öfverseende, först emot de sina och
sedan mot andra, hvilkas välvilja de önska att
vinna. Otrohet är emellertid olyckligtvis en

alltför ofta förekommande händelse inom det moderna
äktenskapet, ehuru de af ettdera könet, som synda
mot sitt trohetslöfte, hvilket borde binda dem
oupphörligen, känna ett sådant samvetsqval — så
framt de icke äro hopplöst förderfvade i laster —
att de skulle vilja underkasta sig hvilket offer
som helst, om de kunde återvända till sin förra
renhet. Hören mig, I, som nyligen knutit detta
heliga band — varen hvarandra trogna som
himmelen! Genom er trohet skolen I skydda edra
samveten för bittra och stingande tankar i
framtiden. Af den ädla och hjertliga troheten och
beständigheten skall ett paradis uppblomstra på
jorden och gifva er en försmak af den eviga
sällheten.

Giuseppe Garibaldi.

Med en smula sedligt förnuft gör man i
äktenskapet och öfverallt mycket mera godt och
förebygger man mycket mera ondt än med en hel
eld af kärleksvärme.

J. W. v. Goethe.

Det är förvisso sant, ätt ett verkligt
äktenskap finnes endast der, hvarest den egendomliga
form af sanning, som uppenbarar sig hos mannen,
svarar mot den egendomliga form af godhet, som
uppenbarar sig hos hustrun, och omvändt; och

lika säkert är det, att sådant, nemligen i sin
fullkomning, sällan finnes i början af ett äktenskap.
Men att åstadkomma denna fulländade
öfverensstämmelse är just den uppgift, som hvarje sant
äktenskap har att lösa, och om makarna verkligen
blifvit förenade af den rätta kärleken, så närma
de sig under loppet af sitt samlif hvarandra, till
dess att den öfverensstämmelse, som fordras,
inträder i hela sin fullhet. Det sanna hos mannen
upplifvas, blir muntert och behagligt, mister sin
forna hårdhet i samma mån som det ansluter sig
till det goda hos hustrun. Det goda hos hustrun
mognar till ädelt allvar och klar insigt, mister
sin forna svaghet, blödighet och inskränkthet i
samma mån det ansluter sig till det sanna hos
mannen. Genom att sålunda ömsesidigt närma
sig hvarandra frigöra sig de äkta makarne också
från allt vresigt och tungt, allt, som gör dem
mulnare och äldre till sinnes. Allt bättre lära de
känna hvarandras egenskaper och detta just med
en uppenbart ömsesidig skonsamhet och förädling
under stigande framgång på en lycksaliggörande
visdoms väg, utan uppehåll i det oändliga — detta
är den äktenskapliga kärlekens oförgängliga idrott.

Emanuel Swedenborg.

Förstånd  och tanke råda företrädesvis hos
mannen, vilja och känsla företrädesvis hos qvinnan,

hvaraf åter följer, att liksom intet sant saknar
sitt motsvarande goda och intet godt sitt
motsvarande sanna, så är hvarje upprigtigt äktenskap
en förening, i hvilken en tanke, som funnit sin
motsvarande känsla, har smält samman med en
känsla, som funnit sin motsvarande tanke, så att
den enes förstånd och den enes vilja likaledes äro
och blifva den andres.

Emanuel Swedenborg.

Den ogifta personen är blott till hälften en
menniska.

J. G. Fichte.

Tvänne makars hjertan böra vara genljud af
hvarandra. Mannen är skyldig sin hustru samma
känslor, han fordrar af henne, och hans lycka
beror ännu mera på hvad han är för henne, än
hvad hon är för honom.

Från kinesiskan.

Se, hur lätt det är för två att vinna,
När han är man och hon är helt en qvinna!

Henrik Ibsen.

Hvarje qvinna är i långt högre grad än
mannen i besittning af äktenskapets kardinaldygd,
nemligen offervillighet. Men det är henne

omöjligt att ensam uppoffra något. Äktenskapet är
icke en monolog; det är ett stycke med två
personer.

Octave Feuillet.

Mannen skall göra begynnelsen och hjelpa till,
att kärlek och enighet kunna blifva bevarade i
äktenskapet. Men detta sker derigenom, att han
behandlar sin hustru icke med magt utan med
förstånd och öfverser med henne. Ty qvinnan är
ett svagt käril och har icke det fasta mod som
mannen; qvinnan tager allting så djupt och röres
lättare till glädje och sorg än mannen. Detta
skall mannen besinna och icke vara sträng och
hårdhjertad, men öfverse och öfverskyla ett och
annat och hjelpa saken tillrätta med ett godt och
skonsamt ord.

M. Luther.

Hvad som gör en maka lycklig, hvad som
gör hemmet skönt, är icke mannens talanger,
förmögenhet, icke en gång elden i hans själ — den
kan äfven tända eld på hemfriden; — nej, hustruns
sällhet är, att mannen är rättskaffens, god,
förnuftig, billig och ordningsfull.

Fredrika Bremer.

Det tycks oss, som kunde ej hymens fackla

brinna rätt klart, om den ej tändes vid det rena
ljuset af himmelens strålar.

Fredrika Bremer.

Mannen skall vara familjens grundsten, som
bär allt, men icke en qvarnsten, som nedtrycker
allt.

C. H. Spurgeon.

I äktenskapet befaller mannen och qvinnans
vilja sker.

J. Hammer.

En hvar af de äkta makarne har sitt kall att
fylla: mannen skall förvärfva, hustrun skall spara.
Derför kan hustrun nog göra mannen rik, men
mannen icke hustrun; ty det öre, som sparas, är
bättre än det, som förtjenas. Sparsamhet är den
bästa inkomst.

M. Luther.

Ofta har jag suttit vid den lilla rinnande
bäcken. Det är alltid detsamma, samma milda
melodi, samma grönt på botten, samma smådjur,
som röra sig dernere, en liten fisk, som smyger
sig mellan blommorna och breder ut sina fenor
mot strömmen och gömmer sig under en sten.
Så enformigt, och dock så rikt på omvexling!

Så är också det äktenskapliga lifvet stilla,
hvardagligt, anspråkslöst, utan många omvexlingar, och
dock är det som det der rinnande vattnet, det
har en melodi, kär för honom, som känner den,
kär för honom, just emedan han känner den; det
är utan prakt, och dock utbreder sig stundom en
glans öfver det, som dock icke gör något afbrott
i dess vanliga gång, liksom när månens strålar
falla på vattnet och visa det instrument, på
hvilket det spelar sin melodi. Sådant är det
äktenskapliga familjelifvet.

Sören Kierkegaard.

Den äktenskapliga kärleken är stark, starkare
än hela verlden; men i det ögonblick tvifvel
öfverfaller den, är den tillintetgjord. Den är som
sömngångaren, hvilken med otrolig säkerhet kan
gå öfver de farligaste ställen; men nämner man
hans namn, ramlar han ned.

Sören Kierkegaard.

De flesta lyckliga äktenskap ingås med en
suck, de flesta olyckliga i hänryckningens berusning.

Wilhelm von Kotzebue.

Med ett lyckligt äktenskap menar jag ett
sådant, der alla förlofningens löften gå i uppfyllelse.

M. Goldschmidt.


Till att eröfra hörer stolthet; till att besitta,
ödmjukhet; till att eröfra hörer häftighet, till att
besitta, tålamod; till att eröfra — begär, till att
besitta — förnöjsamhet; till att eröfra hörer mat
och dryck, till  att besitta hörer bön och fasta.

Sören Kierkegaard.

Att gifta sig för skönhets skull är det samma
som att köpa ett gods för rosornas skull. Ja,
det sista är dock mycket förnuftigare, ty rosornas
blomstringstid kommer årligen tillbaka.

Wilhelm von Kotzebue.

De, som gifta sig med ålderdomen i hopp att
snart få gräfva grafven, hänga sig sjelfva i hopp
att någon snart skall komma och skära ned dem.

Th. Fuller.

Musiken vid bröllopsfester kommer mig alltid
att tänka på musiken framför de till slagtning
gående soldaterna.

H. Heine.

Äktenskapet är som en råttfälla; när man är
utanför, vill man in, men när man kommit in,
vill man ut.

G. Chaucer.


Ingenting är svårare än att välja en god man
— om icke möjligen att välja en god hustru.

J. J. Rousseau.

En qvinna gifter sig för att träda in i verlden,
en man för att lemna den.

H. Taine.

*

Öde.

Ditt ödes stjernor äro i ditt eget bröst.
Dig helt förlita på dig sjelf. Beslutsamhet
Din Venusstjerna är. Maleficus,
Den enda, som dig skadar, är ju tviflet.

J. Chr. Fr. Schiller.

Dygdens solsken, lastens himmel,
Evigt ve och evigt väl,
Framtid, helvete och himmel
Växa ur vår egen själ.

B. E. Malmström.

Du sjelf är din djefvul eller engel.

Chr. M. Wieland.


Ingen händelse är så olycklig, att icke vissa
menniskor af den kunna draga en fördel, och
ingen så lycklig, att den icke kan blifva till skada.

La Rochefoucauld.

Det förefaller mig alltid, som om det sätt,
hvarpå man mottager lifvets händelser, har lika
vigtig andel i vår lycka eller olycka, som just
dessa händelser.

Wilh. von Humboldt.

Källan till den menskliga lyckan såväl som
till det menskliga eländet ligger i vårt eget hjerta.

Joh. Gerhard.

*

Önskningar.

Hvad är sorgen? Det är önskningar, som
öfverskrida våra krafter. Österländingarne förtälja,
att Ormuz en gång begaf sig till den dygdige

Usbeck och sade till honom: »Önska hvad du
vill, och jag skall uppfylla det!» — »Ljusets
källa», sade den vise, »jag beder dig att inskränka
mina önskningar till de enda goda, som jag icke
kan undvara.»

Gustave Droz.

Våra önskningar äro en förkänsla af vår
förmåga. Hvad gossen önskar och sträfvar till att
blifva, visar hvad han bäst passar till.

Cunningham Geike.

*


Strödda tankar.

Mycket är man, som ej alltid
Med hvad man måste vara här i verlden
Tillsammans passar.

G. E. Lessing.

Hur många ting i verlden
Så många sidor har, hvarom man ofta
Omöjligt tänka kan, att de förenas!

G. E. Lessing.

Det andeliga kan icke göra intryck på
menniskan, allraminst på ett helt folk, utan att det
på ett eller annat sätt är någon sinlighet med i
spelet.

Rasmus Nielsen.


De första besluten äro icke alltid de klokaste,
men vanligen de redigaste.

G. E. Lessing.

Så länge vi hafva en hemlighet för oss sjelfva,
är den vår fånge, men när vi omtala den, blifva
vi dess fångar.

H. C. Andersen.

Endast i friden och kärleken gifves försoning,
blott i försoningen förening, blott i föreningen
räddning. Men lidelsernas andedrägt borttager
från sanningens ord deras öfvertygande kraft.

Biskop Wittman.

Svårt är det att i försvaret af sin frihet
iakttaga ett lagom; ty under sken att vilja bibehålla
jemlikheten, höjer hvar och en så sig sjelf, att
han nedtrycker den andra; för att undgå att
frukta gör menniskan sig sjelf fruktansvärd, och
det våld vi afvända från oss sjelfva, tillfoga vi
andra, likasom det vore nödvändigt att antingen
förorätta eller blifva förorättad.

Livius.

Vinrankan bär tre klasar: den första heter
fröjd, den andra rus, den tredje våld.

Epiktet.


Det finnes intet land, der menniskan ej kan
dväljas, intet land, der hon icke kan lyfta sina
ögon mot himmelen; hvarhelst vi än äro, är
afståndet mellan himmel och jord, mellan det
gudomliga och det menskliga detsamma.

Seneca.

Genom endrägt tillväxa obetydliga saker, och
genom skiljaktighet tillintetgöras stora.

Livius.

Vi sjelfva äro svage och ingalunda utan fläck;
att vi afhålla oss ifrån fel beror ofta mer på
feghet och en viss omsorg för vårt anseende än på
något slags frihet från böjelsen att begå dem.

Marcus Aurelius.

Hvad man ej vet, just det behöfde man,
Och hvad man vet, kan man ej nyttja.

J. W. v. Goethe.

Vi säga, att morgonrodnaden är skön; det
tysta lidandet nämna vi heligt och i ett oförskräckt
samvete se vi ett ädelt drag — men hvem åtager
sig att leda detta i bevis för den, som icke har
någon blick för sådant? Så äro då vishet,
skönhet, helighet omätbara begrepp, hvilka lika litet
kunna uppskattas på någon annan väg än den

rena förnimmelsens, som de kunna mätas med
aln eller bevisas med förnuftsgrunder.

Harriet Martineau.

De, som arbetat med mesta nitet för att
verka till mensklighetens upplysning, äro de, som
lidit mest af okunnigheten.

J. D'Israeli.

Att byta om de stora ju roar plär:
En renlig måltid utan all pomp och ståt,
I tarfligt hem, hos fattig vän har
Rynkorna slätat på mången panna.

Horatius.

Delad fröjd är dubbel fröjd, och delad smärta
är half smärta.

Chr. Aug. Tiedge.

Den, som har gjort det bästa för sin tid, har
lefvat för alla tider.

J. Chr. Fr. Schiller.

Det fins många menniskor, som komma till
ett lifsresultat, liksom skolpojkarne; de lura sina
lärare genom att skrifva af faciten ur räkneboken
utan att sjelfva hafva räknat talet.

Sören Kierkegaard.


Det ligger något högtidligt i den tanken, att
det icke finnes en handling, som utföres, eller ett
ord, som yttras, utan att medföra en hel mängd
följder, hvilkas slut vi aldrig kunna spåra.

Samuel Smiles.

Verlden är hafvet, Guds ande är styrmannen,
min kropp är skeppet och det är min själ, som
reser hem.

Johan Scheffler.

Allt, som har gjort intryck på oss, finner i
oss sig sjelf.

Sören Kierkegaard.

I alla fall och förhållanden är det som i vårt
fickur; det är messingshjulet, som sätter guldvisarn
i rörelse.

*

Att först och främst känna sin uppgift och
sedan manligt fullfölja den, utan att se sig om
hvarken åt höger eller venster, framåt eller
tillbaka, detta är författareskapets stora hemlighet.

J.  W. v. Goethe.

Hyckleri är en hyllning, som de onda
menniskorna bringa dygden.

La Rochefoucauld.


Den, som följer dygden endast för att
öfverträffa andra, är icke långt ifrån att önska andra
vara sämre än sig sjelf, och den, som mycket
glädjer sig öfver egen fullkomlighet, skall föga
sörja öfver andra menniskors fel.

Anon.

Om vi aldrig gjorde oss så mycken möda och
så stora kostnader att förstöra vår natur, skulle
vår natur aldrig förstöra oss.

Clarendon.

När ett regemente befinner sig under marsch,
uppstår ofta oreda bland eftertrupperna, derför
att förtrupperna icke tåga fram jemnt och utan
afbrott. Det är på samma sätt med affärsgöromål.
Om det, som skall göras först, icke verkställes
genast, ordentligt och som sig bör, hopa sig en
mängd andra göromål, som blifvit efter, till dess
alla trängas på samma gång, och ingen mensklig
hjerna kan stå ut med oredan.

Walter Scott.

Romarne voro Europas största arkitekter.
Deras byggnadslust röjde sig i hela deras lif och
urartade slutligen så, att deras stat blef en själlös
verldsbyggnad, deras poesi en själlös versbyggnad,
deras moral en själlös lagbyggnad.

A. Törneros.


Stora snillen, verkliga konstnärer, utmärkta
vetenskapsmän och ensliga tänkare bibehålla nästan
alltid i hela sitt lif ett egendomligt barnsligt tycke
och ofta ett slags qvinlighet i smak och sätt,
som skarpt skiljer dem från verldens vanliga
praktiska routinerade män, och som ofta låter dessa
med ett sjelfkärt och nedlåtande medlidande blicka
ned på de förras förmenta enfald.

Claude Gerard.

Det fins tillräcklig plats för en fredlig man
i den största församling, men en trätgirig själ
kommer i trångmål på öppna fältet.

M. Tupper.

I en hel verlds bullersamma skratt kan ligga
något storartadt, men den enskilde
umgängesskalkens undertryckta löje stinger som en bisvärm.

M. Tupper.

Ett föremål blir oss af desto större värde,
ju svårare det var att förvärfva det; en händelse
gör oss lyckligare i samma mån, som den föga
kunde påräknas; liksom en moder älskar det barn
mest, för hvilket hon mest lidit. Endast fången
kan fullt värdera friheten, endast konvalescenten
och sjuklingen värdera fullt helsan.

G. A. Lindner.


De, som mest motsäga, äro de, som minst
tåla motsägelser.

*

Mången gör sig ofta rätt lustig på andras,
bekostnad,  som borde gråta, öfver sig sjelf.

*

Ett vanligt hufvud följer alltid den rådande
opinionen och det herskande modet; en sådan
person anser det tillstånd, som då är, vara det
enda, som kan finnas och han förhåller sig passiv
dervid. Det faller honom icke in att allt, ifrån
och med den minsta möbel ända till den
sublimaste hypotes, är beslutet i det stora
menniskoråd, hvars medlem han sjelf är.

G.  Chr. Lichtenberg.

Omyndig är den person, hvars förstånd ligger
hos staten, hvars samvete ligger hos kyrkan, hvars
smak ligger hos modet, och hvars åsigt är den,
som gör sig gällande i sista tidningsnumret.

G. A. Lindner.

Gud skapade jernet, men menniskorna skapade
kedjorna.

*

Jag har ända från ungdomen bemödat mig
om två saker — att vara mottaglig för hvarje
lefnadsglädje och att vara oberoende i allt, som
jag icke kunnat sjelf gifva mig, aldrig behöfva
någon annans biträde, icke en gång ödets
bevågenhet, utan tvärtom att stå på egen botten, fly
till mig sjelf och bygga min lycka inom mig och
genom mig.

Wilhelm von Humboldt.

Man är aldrig så lycklig och aldrig så
olycklig som man inbillar sig.

La Rochefoucauld.

Det gifves i skapelsens rike intet företräde
utan brist, ingen vinst utan förlust, intet stigande
utan fall, ingen tvedrägt utan försoning.

E. von Feuchtersleben.

Vårt är icke det, som vi besitta; vårt är
endast det, som vi äro.

Chr. Aug. Tiedge.

Tidsåldrarnes store män äro som bergshöjderna;
det är dessa, som göra landet kändt i fjerran
och gifva det anseende, men sjelfva hafva de det
mycket magert och kallt.

H. C. Andersen.

Att fordra tysthet är icke medlet att erhålla
den.

J. W. von Goethe.

Ditt eget öga gör verlden för dig töcknig eller
klar.

Fr. Rückert.

Icke så sällan gör man godt för att ostraffadt
kunna få göra, ondt.

La Rochefoucauld.

Menniskorna afsky hvarandra alltför ofta,
emedan de icke känna hvarandra.

Silvio Pellico.

Hjertat måste hvila, på det att förståndet
måtte blifva verksamt. Såsom ballasten för ett
skepp äro trohet och kärlek för anden.

E. L. Bulwer.

Hvar sak är värd — märk det, jag ber —
Just jemt så mycket som den ger.

Samuel Butler.

Fördomarne förvandla sjelfva solljuset till ett
egyptiskt mörker.

C. H. Spurgeon.


Hvarje skolas stiftare grundade sin lära på
sitt temperament.

E. v. Feuchtersleben.

Den, som önskar finna den mest gyllene
utsigten, måste stå upp vid soluppgången.
´
*

Skall helsa och skall kassa ej ta slut,
Då stig i gryningen ifrån ditt läger,
Och lyktas så vid åtti år ditt lopp,
Sätt på din plåt att fyra steg du opp.

Lord Byron.

Om de välsignade tidningarne aldrig funnits,
så skulle bra många saker här i verlden aldrig
inträffa. De ljuga och deras lögner bli sanning;
de orera och prata i vädret, och deras tanklösa
ord få gestalt och form; de framkasta befängda
hugskott utan sundt förnuft, och dessa skapas
om till lyckliga eller förderfliga verkligheter, de
utså frön i sina läsares sinnen, som frambringa
frukter, hvarom man aldrig drömt, brokiga och
besynnerliga, giftiga eller helsosamma, allt efter
den jordmån, hvari de fallit; de göra mycket
godt och mycket ondt; de äro tankarnes
jernvägskupéer, som ila fram ömsom medförande
hederligt folk, ömsom skojare och patrask. Och

icke nog, att de prata sjelfva; de lemna äfven
alla andra tillfälle, att i annonsernas brokiga
virrvarr för läsaren framlägga en mystisk profkarta
på denna verldens alla dumheter, sorger, påhitt
och enfaldiga förhoppningar.

Claude Gerard.

Huru barnsliga äro icke menniskorna, stora och
små, unga och gamla. Om vi kunde läsa deras
tankar i hvarje ögonblick, huru förvånade skulle
vi icke blifva öfver lumpenheten och
småaktigheten äfven i den lärdes, den vises, den
högtförnämes och högtanseddes intryck och föreställningar,
och vi skulle trösta oss öfver våra egna.

Claude Gerard.

Spel är en bottenlös  afgrund.

*

De, som utan att känna oss väl, tänka illa
om oss, göra oss derigenom icke något ondt; det
är icke oss de anfalla, utan fantomet af deras
egen inbillning.

La Bruyére.

Han fruktade menniskor så litet, emedan han
fruktade Gud så mycket.

Inskrift på lord Lawrences grafvård
i Westminster Abbey.


Edra inre strider, edra med undergifvenhet
burna smärtor, edra tåligt lidna förödmjukelser
skola ej gå spårlöst förlorade. Burna på
kärlekens vingar skola alla dessa undangömda dygder
utspridas i verlden såsom dyrbara frön, som
kringspridas af vinden.

Eug. Bersièr.

Gud, flit och tillfället herska öfver
menniskorna, verlden och tiden.

Fr. von Logau

Mitt hjerta är ett altar, min vilja är
offerguden, min själ är presten, och kärleken är elden
och glöden.

Johann Scheffler.

Intet stort verk har någonsin varit ett
hastverk.

*

Ju högre ärelystnadens väg går uppåt, ju
svårare och brantare är den, tills den slutligen
upphör vid en höjd, för trång för vänskapen, för
brant för tryggheten, för kantig för hvilan, och
der den, som intager denna ställning, befinner
sig höjd öfver menniskors deltagande och nedom
englarnes vänskap, liknande i ensamheten, om

också icke i måttet af sina lidanden, en Prometevs,
fastkedjad vid den kaukasiska klippan.

*

För grundsatser, som uppväxa ur
sinnesbeskaffenheten, har jag stor vördnad, men på en
sinnesbeskaffenhet, som hvilar på grundsatser, kan
man knappt bygga ett korthus.

Fr. H. Jacobi.

Den enda väg, på hvilken ett menskligt
väsende kan närma sig till en fullständig kännedom
om ett ämne, är att lyssna till hvad derom kan
sägas af personer, tillhörande hvarje
opinionsskiftning, och likaså att studera alla sätt, på
hvilka det kan betraktas af hvarje sinnesart. Ingen
vis man har på annat sätt än detta förvärfvat
sin visdom; ej heller ligger det i menskliga
intelligensens natur att blifva vis på något annat
sätt. Den ständiga vanan att rätta och
fullständiga sin egen opinion genom att jemföra den med
andras, långt ifrån att förorsaka tvifvel och tvekan
vid den praktiska användningen, är den enda fasta
grunden för ett rätt förtroende till densamma,
ty emedan man känner allt hvad som kan
åtminstone i allmänhet sägas mot en sjelf, och då
man intagit sin ställning gent. emot alla gensägare,
medveten om att hafva sökt inkast och 
svårigheter, i stället för att undvika dem, och att aldrig
hafva utestängt någon belysning, som från ett
eller annat håll kunnat blifva kastad öfver ämnet,
eger man rätt att tro sitt omdöme bättre, än en
persons eller en hops, som ej genomgått en dylik
process.

John Stuart Mill.

Tacksamhet är hos de flesta menniskor
ingenting annat än en fordran på större välgerningar.

La Rochefoucauld.

Att förbättra och ombilda den eller den staden,
vore han än så betydande som London, är, när
allt kommer omkring, någonting nästan omöjligt
och fruktlöst. Men den, som verkligen förbättrar
sig sjelf och från sig bortrensar all slagg, han
arbetar på samma gång för alla städer
tillsammantagna; och skedde detta än i en oansenlig by,
skall dock verkan af hans arbete till slut göra
sig gällande utåt och öfva inflytande på verlden.

Felix Mendelsohn-Bartholdy.

En tacksam själ deltager i himmelens musik.
De små foglarne upphemta icke en droppe vatten,
utan att blicka upp, liksom om de ville tacka,
hvilket visar oss, hvad vi borde göra för hvarje
droppe nåd.

Thomas Brooks.


Vårt sätt att se påverkas mer än man tror
af våra tankar om det sedda.

Victor Rydberg.

Den romerske kejsaren var på en gång prest,
ateist och Gud.

Gibbon.

Dålig psykolog — dålig psykagog.

Heinrich Guth.

Vi behöfva i sanning blott hysa förtroende
för menniskor för att framkalla det goda hos dem.

Samuel Smiles.

En humanitet utan divinitet leder till
bestialitet.

Karl August Auberleen.

Jag skulle önska, att hvarje evangelii
förkunnare talade till sina åhörare med en väns
brinnande nitälskan, en faders ädla kraft och en
moders innerliga ömhet.

Francois de Salignac Fénélon.

Vägen »en gång» leder till staden »aldrig».

Spanskt ordspråk.

Att göra godt emot dem, som göra godt, är
menskligt. Att göra godt emot dem, som göra
ondt, är gudomligt. Att göra ondt emot dem, som
göra godt, är djefvulskt.

Freidank.

Den, som tror, att han kan undvara andra'
bedrar sig mycket; men den, som tror, att andra
icke kunna undvara honom, bedrar sig ännu mer.

La Rochefoucauld.

Objektivt är bildning det hittills uppkomna
resultatet af de menskliga begreppens oafbrutet
fortgående utvecklingsprocess — subjektivt åter,
det sätt, hvarpå den enskildes medvetande tar del
i denna utvecklingsprocess.

G. A. Lindner.

Förblindadt är ditt öga, om det ej skådar
vishet i allt! Förfruset är ditt hjerta, om det ej
glöder af tacksamhet i allt!

M. Tupper.

Det är anmärkningsvärdt, att många af de
själsegenskaper, som i det enskilda lifvet förefalla


frånstötande, ofta utöfva en motsatt verkan i det
allmänna.

E. L. Bulwer.

Tro heter stafven på vandringens stig och hoppet min engel,
Himmelen öppnar min bön, kärleken släpper mig in.

J. Nybom.

Uppå alla lifvets höjder,
Uti hvarje minsta dal
Växa ibland törnen — fröjder,
Bland de unga rosor — qval.

J. Nybom.

Hvad man kallar hyckleri är kanske ofta ett
bemödande att tillegna sig det goda.

Henrik Hertz.

Andens låghet böjer ryggen, och den böjda
gestalten underhåller lågheten; beslutsamhet ger
knäna styrka, och en stadig gång föder
beslutsamhet; kärleken lyser ljuft ur ögat och tänder
kärlek genom sina blickar; hatet fårar pannan,
och menniskan kan rynka pannan, tills hon hatar,

ty mellan själ och kropp, ande och materia finnes
motsvarigheter; menniskans handlingar upphöja
eller förnedra henne.

M. Tupper.

Man halshugger icke idén.

Friedrich Wilhelm Berner.

Måhända skall missdådaren från galererna stå
högre än eremiten, som kommer från sin cell,
emedan hindren hos den ena väga mer än
fallenheterna hos den andra.

M. Tupper.

Välgörenhet är ingenting annat än
återbetalning af en skuld.

*

Förr var skolan ett fängelse, nu drömmer
man om att göra henne till en trädgård.

Jules Ferry.

Man måste nära nog vara ett snille för att
vara en god äkta man.

H. de Balzac.

Det är alldeles klart, att som det bästa icke
är utan sina fel, så har ock det sämsta sin merit.

Th. Thorild.

De, som kalla rätt orätt och orätt rätt, komma
aldrig till någon utmärkthet i moraliskt hänseende,
utan föda sig med förvillelse.

De deremot, som låta rätt vara rätt och orätt
orätt, blifva sedligt utmärkta män och föda sig
med sanning.

Ur Dhamma-pada (Buddhas fotstig).

Musik är nyckeln till hjertat.

J. G. Seume.

För envist folk
Är den olägenhet, man sjelf sig vållar,
Den bästa läromästarn.

Shakspere.

O, gåfves hälften af den magt, som egnas att förfära,
Och hälften af den skatt, som spills på krig och mord,
O, gåfves de, att menskans bättre känslor nära,
Då funnes inga arsenaler på vår jord.

H. W. Longfellow.


Det krig, som försvarar ett fädernesland, är
ett ädelt krig, som förädlar nationernas kraft och
håg, men det krig, som drar ut att eröfra
främmande länder, det är icke sällan en tiger, som
lysten efter blod, slutar med att uppsluka sina
egna krafter.

Z. Topelius.

All bildning och all civilisation, all kristendom
med sitt uppslagna kärlekens evangelium hafva
ända hitintills icke varit i stånd att hindra
menniskoslägtets belägenhet att vara i ett fortgående
krigstillstånd, hvari de verkliga krigen omvexla
med förberedelserna till krig, och der kärlekens,
arbetets och fridens alla konster äro blotta
parasitväxter fastnade på kanonlavetten.

G. A. Lindner.

Var öfvertygad om, att naturen är en
obeveklig fordringsegare, som till sist med ränta på
ränta indrifver alla lån, hon beviljat oss; och om
vi fortsätta att låna för vårt arbete de timmar,
som tillkomma sömnen, så, om vi också få anstånd
i åratal med uppgörelsen, skall det slutliga och
oundvikliga resultatet likväl blifva fysisk och
intellektuel bankrutt.

W. Mathews.


Jag tänker, att heder utan moral ej betyder
mycket och moral utan heder intet.

Octave Feuillet.

Lagen är helig för hvarje medborgare; han
kan bidraga till dess upphöjning och rättande,
men ej öfverträda den utan brott. All lag såsom
lag är gudomlig. Den är ett erkändt vilkor för
frid och lycksalighet.

Th. Thorild.

Då vi sofva går förnuftet ifrån oss och
fantasien håller karneval i vår hjerna.

C. H. Spurgeon.

Den, som ingenting fruktar, är mindre mägtig
än den, som fruktar allting.

J. Chr. Fr. Schiller.

Den fruktande förskräckes före faran, den
fege i den, den modige efter den.

Jean Paul.

Barmhertigheten är kärleken, klädd i sorgdrägt.

*

Ju mer du delar med dig,
Desto mera har du qvar.

Es. Tegnér.

Hvad som i och för sig sjelft är godt, kan
gerna hjelpa sig utan hvardagsmenniskors
erkännande. Solen skiner ju icke mindre klart, derför
att de blinde icke kunna se den.

Carl Bernhard.

Icke nog dermed, att de, som veta så mycket
om Gud, så sällan bry sig om att i lifvet fästa
något afseende vid hvad de veta; de som i detta
afseende äro mycket samvetsgranna, äro vanligen
fullt ut lika samvetsgranna i ett annat afseende,
nemligen i att förkättra och fördöma dem, som
om Gud påstå sig veta någonting annat än de.
Hedningar bränna kristna på bål, kristna bränna
kristna på bål, och när bålen icke längre vilja
brinna, derför att trädet är för färskt, då hoppas
man, att det dock annorstädes finnes en eld, som
bränner äfven det färska trädet. Detta är
sorgligt nog, ty de, som brännas, äro lika öfvertygade,
att hvad de veta är sant, som de, hvilka
uppstapla bålen åt de förra, äro förvissade, att de
sjelfva hafva rätt.

Pontus  Wikner.


Den egenkäre har sett till hälften och tror
sig hafva sett det hela, har i sina omdömen
misstagit sig, men tror sig hafva dömt rätt. En
mening är emellertid fattad; den älskas, emedan den
är deras egen; den försvaras, emedan man blyges
att erkänna misstaget; man fortfar att försvara,
emedan man börjat. Så föder egenkärleken
villfarelsen hos stiftarne af meningar; hos deras
efterföljare bibehåller hon dem genom fördomarnes
välde. Sekterna uppkomma; med dem följer den
blinda lydnaden, ifvern, trätorna, agget, bitterheten.
Fördomarne förvandlas i trosartiklar. Sanningen
lider, qväfves, försvinner.

Nils von Rosenstein.

Rangen är lik guldmyntets stämpel; ej den,
utan metallen eger värde.

*

Ej magt och höghet finnes här på jorden,
Som undgår tadel; snöhvit dygd blir ofta
Lönmördad af förtal; ej kung det fins,
Som ej af ilsken smädetunga hinns.

Shakspere.

Hälften af det baktal, som fins i verlden,
uppstår icke af ondska, utan af brist på
förströelse.

Miss Muloch.

Du ringe man, du lycklige, ligg stilla;
Det hufvud, som bär kronan, ligger illa.

Shakspere.

Blott den, som känner sin svaghet, är stark.

W. E. Swedelius.

Evigheten är den Allsmägtiges lifstid.

J. R. Macduff.

Evighetens gåta är ej gjord
För öron utaf kött och blod.

Shakspere.

Utan sabbat vore detta lifvet en lång
ökenvandring utan herberge.

O. Funcke.

Med den hvila från kroppsligt arbete, som
söndagen skänker, med de tankar den ingifver,
de utsigter den öppnar, det hopp den stärker, är
söndagen en dag, tagen ur tiden och gjord till
en  del af evigheten.

*

De dåliga exemplen binda bly vid våra fötter
och draga oss nedåt; de goda exemplen gifva oss
vingar och lyfta oss uppåt.

Hans Peter Holst.

Ett gifvet löfte bör man aldrig glömma,
Om man åt en, åt tusende det gett;
Så i väl om i en skog, en grottas gömma,
Långt bort från städer, byar det har skett,
Som om inför en rätt, som satts att döma,
Bland vittnens mängd sitt ord man skriftligt tett
Och utan ed och andra intyg klara,
Det vare nog, om man har lofvat bara.

Lodovico Ariosto.

Vise män hemta lärdomar af sina fiender;
narrar blifva fiender till sina vänner.

*

Hvarje hjul i Försynens vagn hvilar på en
axel af oändlig kärlek, och vagnen styres af
nådefull visdom.

C. H. Spurgeon.

Icke din ställning i verlden, icke hvad du
har, utan hvad du är, bestämmer ditt värde.

*

En del ögon äro liksom en viss spindels —
aranea scenica, om jag minnes rätt — ej stort
bättre än dunkla mikroskop, som på samma gång
förstora och förmörka, hvart helst de riktas.

Cunningham Geike.

Flere getingar fångas med honung än med
ättika.

*

Blir man ej retad, är man nog beskedlig;
I fred är det nog lätt att vara fredlig.
Då någon stackare beklagar sig,
Förargad ger man honom ett »ack tig!»
Men hade vi af plågans vigter lika,
Vi skulle kanske ännu högre skrika.

Shakspere.

Den, som icke kan skämta, är en fattig man,
men den, som ej kan något annat än skämta, är
ännu fattigare.

Fr. Rückert.

Den förvånande mångfald af olika talanger,
som många menniskor utveckla, är köpt för det
dyra priset af en motsvarande svaghet hos hvarje
del. Den högsta platsen inom hvarje område af
mensklig ansträngning är förbehållen åt menniskor
af en sådan prägel, att inga rivaliserande magter
hos dem strida om väldet öfver själen, och ingen
mångfald af syften afleder och förvirrar deras
själskrafter.

W. Mathews.

Ju skarpare tuben framställer föremålet, och
ju mera intensiv ljusbilden är, desto mindre blir
synfältet. Hvad vi vinna i uppfattningens skärpa,
det förlora vi i omfattningens universalitet och
omdömets enkelhet.

G. A. Lindner.

Jag kan icke hjelpa, att det är så märkvärdigt
med mig, att, när jag ser en trupp soldater
marschera fram under klingande musik — dessa
soldater må vara tyskar eller fransmän eller svenskar
—  så gripes jag af en underlig känsla, tårar
vilja tränga sig ur ögat, och dessa isande kårar,
som komma, jag vet ej hvarifrån, låta sig allt
tydligare förnimmas på min ryggrad. Jag kan
mycket väl se en löjtnant utan att gråta — jag
menar, utan att gripas af rörelse — ja, jag kan
se flera på en gång — ett helt befälsmöte; men
en trupp simpla soldater med packning och gevär
— omöjligt. Om det är Gustaf Adolf eller Karl
den tolfte och »vår äras, våra segrars dagar»,
som komma för mig, vet jag ej; ej heller om
mina tårar hafva något att göra med den svenska
»försvarsfrågan»; men ett vet jag, och det är,
att, när jag tänker på att dessa simpla, väderbitna
krigare blott hafva ett »nummer» i regementet
och ett namn, som ej är deras eget, att de ej
hafva den ringaste utsigt till personlig ära, att


hvar och en af dem betyder mindre än den
minsta lilla kugge i ett stort maskineri, och att de
dock i hvarje ögonblick stå färdiga att uppoffra
för sitt fosterland det dyrbaraste de ega, lif och
blod, för att sedan onämde och glömde förmultna
på slagfältet bland hopar af andra, utan att lemna
efter sig mer än numret och i den aflägsna kojan
kanske en gråtande moder eller hustru eller några
faderlösa trasiga ungar — och då kan jag ej
hjelpa, att de synas mig store och att mitt hjerta en
smula gripes vid deras åsyn. De hafva icke
framkallat kriget, skörda deraf ingen ära, inga
ordensband, ingen marmorvård, de kunna blott den ädla
konsten att dö på sin post.

N. P. Ödman.

Om hvar och en komme på den plats, der
han passade, skulle verlden vara uppfyld af store
män; det är. ej brist på duglighet, utan på
förmåga att välja verkningskrets, som gör oss så
fattiga på utmärkta män.

Onkel Adam.

*



REGISTER

öfver citerade författare jemte korta biografiska data.

*

A.

Agassiz, Louis, född 1807, död 1873; fransk naturvetenskapsman.
Ahlfeldt, Joh. Friedrich, född 1810; tysk teolog.
Almqvist, Karl Jonas Ludvig, född 1793, död 1866;
  svensk poetisk, dramatisk och filosofisk författare.
Andersen, Hans Christian, född 1805, död 1875; dansk
  roman- och sagoförfattare.
Anon. = Anonym (obekant).
Anvari. Persiska fabelboken Anvari Soheili.
Ariosto, Lodovico, född 1474, död 1533; italiensk
  romantisk-episk skald.
Aristoteles, född 384 före Kristus; grekisk filosof.
Auberleen, Karl August, född 1824, död 1864; tysk
  teologie professor.
Auerbach, Berthold, född 1812; tysk romanförfattare.
Augustinus, Aurelius, född 354, död 430; kyrkofader.
Aurelius, Marcus Antoninus, romersk kejsare 161—180, filosof.
Ausonius, Decimus Magnus, född 309; romersk skald.


B.

Bacon of Vevulam, Francis, född 1561, död 1626;
engelsk filosof.

De Ballon, Louise Blanche Thérese, född 1591, död 1668;
fransk religiös författarinna.

Baronius, Cæsar, född 1538, död 1607; romersk-katolsk
kyrkohistorisk författare, kardinal.

De Balzac, Honoré, född 1799, död 1850; fransk
romanförfattare.

Baxter, Richard, född 1615, död 1691; engelsk religiös
skriftställare.

Beecher Stowe, Harriet, född 1812; amerikansk
författarinna.

Bell Currer (Brontë, Charlotte), född 1816, död 1855;
engelsk romanförfattarinna.

Bengel, Johann Albrecht, född 1687, död 1752; tyskt
konsistorialråd, prelat, teolog.

Bentham, Jeremy, född 1748, död 1832; tysk filantrop.

Berner, Friedrich Wilhelm, född 1780, död 1827; tysk
kompositör.

Bernis, Francois Joachim de Pierres, född 1715, död
1794; fransk kardinal, statsman, författare.

Bernhard af Clairvaux, född 1091, död 1153; tysk
mystiker.

Bernhard, Carl, dansk novellist och romanförfattare.

Bernhard, Thalés, född 1818; fransk poet.

Bersier, Eugène, född 1831; fransk författarinna.

von Beskow, Bernhard, född 1796, död 1868; svensk
författare, öfverste kammarjunkare.

Bias, i början af 6:e århundradet före Kristus, en af
»de sju vise».

Bille, C. St. A., född 1828; dansk journalist.

Bindesböll, S. C.  W., norsk biskop 1851.

Bismarck-Schoenhausen, född 1814; tysk statsman.

Björnson, Björnstjerne, född 1832; norsk författare.

Bolingbroke Henry St. John, Viscount, född 1678, död
1751; engelsk statsman och skriftställare.

Bonar, Horatius, född 1808; engelsk teolog och
hymnförfattare.

Brandes, Georg, född 1842; dansk litteraturhistoriker.

Bremer, Fredrika, född 1801, död 1865; svensk
romanförfattarinna.

Bright, John, född 1804, död 1837; amerikansk poet.

Brook, Thomas, engelsk predikant omkring 1730.

de la Bruyére, Jean, född 1645, död 1696; fransk
skriftställare.

Buffon, Georg Louis Leclere, född 1707, död 1788; fransk
naturforskare.

Bulwer, Edward Lytton, född 1805, död 1873; engelsk
statsman och romanförfattare.

Burk, Philip David, född 1714, död 1770; tysk praktisk
teolog och skriftställare.

Burow, Julie, född 1806, död 1868; tysk författarinna.

Butler, Samuel, född 1612, död 1680; författare till
Hudibras, ett komiskt epos.

Byron, Georg Noel Gordon, lord, född 1788, död 1824;
engelsk skald.

Börne, Ludvig, född 1786, död 1837; tysk kritisk och
politisk skriftställare.

Böttiger, Karl Wilhelm, född 1807, död 1878; svensk
professor och lyrisk skald.

C.

Calderon de la Barca, Pedro, född 1600, död 1681;
spansk skald.

Camillus, Furius, omkr. 400 före Kristus; romersk diktator.

Carlyle, Thomas, född 1795, död 1881; engelsk
skriftställare.


Chalmers, Thomas, teologie professor vid universitetet i
Edinburg, religiös författare.

Ghamfort, Sebastien Roch Nicholas, född 1740, död 1794;
fransk författare.

Channing, William Ellery, född 1780, död 1842;
amerikansk predikant.

Châtelanat, Ch., född 1833; fransk poet.

de Châteaubriand, François Réné, född 1768, död 1848;
fransk historiker, filosof och skriftställare.

Chasles, Philarète, född 1798, död 1873; fransk kritiker
och författare.

Chaucer, Geoffrey, född 1340, död 1400; Englands
förste store skriftställare.

Chesterfield, se Stanhope.

Christiani, född 1731, död 1793; tysk historieskrifvare.

Cicero, Marcus Tullius, född 106 före Kristus, mördad
43 före Kristus; Roms störste vältalare.

Clarendon, Edward Hyde, född 1609, död 1674; engelsk
statsman och historieskrifvare.

Claudius, Matthias, född 1740, död 1815; tysk skald och
författare.

Clemens af Alexandria, omkring 200; kyrkofader.

Colani, Timothée, född 1824; fransk teolog.

Colbert-Chabannais, född 1805; fransk deputerad, författare.

Coleridge, Samuel Taylor, född 1772, död 1834; engelsk förf.

Colton, Calvin, född 1789, död 1857; professor i politisk
ekonomi vid Trinity Colledge, Hartford.

Comenius Amos, född 1592, död 1670; tysk biskop.

Cooper, James Fenimore, född 1789, död 1851;
amerikansk romanförfattare.

Corneille, Pierre, född 1606, död 1684; fransk dramatisk
författare.

Couriard, M:lle Adèle, född 1832; fransk författarinna.

Cousin, Victor, född 1792, död 1867; fransk filosof,
politiker och skriftställare.


Cromwell, Oliver, född 1599, död 1658; Englands protektor.

Cuvier, Georges Léopold Chrétien Frédéric Dagobert, född
1769, död 1832; fransk naturvetenskapsman.

Cuvillier-Fleury, född 1802; fransk skriftställare.

D.

D'Alembert, Jean-Le-Rond, född 1717; fransk
encyklopedist.

D'Arlincourt, Charles Victor, född 1789, död 1856; fransk
skriftställare.

Davis Andrew-Jackson, född 1826; amerikansk skriftställare.

Davy, Humphry, född 1778, död 1829; filosof, skald och
naturforskare.

D'Aubigné Merle, Joh. Heinr., född 1794; fransk
kyrkohistoriker.

Delitzsch, Franz, född 1813; tysk teolog.

Demokritos från Abdera, död omkr. 360 före Kristus;
grekisk naturfilosof.

Deumier le Fèvre.

Dickens, Charles {Boz), född 1812, död 1870; engelsk
romanförfattare.

Diderot, Denis, född 1712, död 1784; fransk
encyklopedist.

Dietrichson, Lorenz Segelke, född 1834; norsk kritiker
och skriftställare.

D'Israeli, Isaak, född 1766, död 1848; engelsk
litteraturhistoriker.

Donne, John, född 1573, död 1631; engelsk författare.

Droz, Gustave, född 1832; fransk novellist och
romanförfattare.

Dumas, Alexander, den äldre, född 1803, död 1870;
fransk romanförfattare.

Dupanloup, Felix-Antoine-Philippe, född 1802, död 1878;
fransk biskop.


E.

Ebers, Georg, född 1837; orientalist och
romanförfattare, tysk.

Ebrard, August, född 1818; tysk teolog och skriftställare,

Eckardt, Ludwig, född 1827, död 1871; tysk författare.

Ehrensvärd, Karl August, född 1745, död 1800; svensk
konstfilosof.

Elisabeth af Rumänien (Carmen Sylva), född 1843;
drottning, författarinna.

Emerson, R. W., född 1803, död 1882; amerikansk
filosof och skriftställare.                         

Empiricus, Sextus, slutet af 2:dra århundradet; grekisk
filosof.

Epiktetos från Frygia, född omkring 50 före Kristus;
slaf, filosof.

Erskine, Ebenezer, född 1680, död 1754; skotsk predikant.

Euripides, född 480 före Kristus, död 406; grekisk
tragisk skald.

Ewald, Herman Frederik, född 1821; dansk
romanförfattare.

Ewald, Johannes, född 1743, död 1781; dansk
dramatisk författare.

F.

Farindon, Anthony, född 1596, död 1658; vältalig
engelsk predikant.

Farrar, Frederick William, född 1831; engelsk teolog
och romanförfattare.

Fénélon, Francois de Salignac de la Motte, född 1651,
död 1715; fransk författare.

Ferry, Jules-Francois-Camille, född 1832; fransk minister.

von Feuchtersleben, Ernst, född 1806, död 1849;
österrikisk författare.


Feuillet, Octave, född 1822; fransk författare.

Fibiger, Johan Henrik Tauber, född 1821; dansk författare.

Fichte, Johann Gottlieb, född 1768, död 1814; tysk filosof.

Figuier, Louis, född 1819; fransk skriftställare.

Filemon, död 262 före Kristus; grekisk komediförfattare.

Finod

De Florian, Jean Pierre Claris, född 1755, död 1794;
fransk författare.

Flygare-Carlén, Emilie, född 1807; svensk
romanförfattarinna.

Fog, Brun Juul, född 1819; norsk prest.

Fogtmann, N., född 1736, död 1851; dansk teolog.

Fowler, C. H., amerikansk metodistisk predikant.

Franklin, Benjamin, född 1706, död 1790; amerikansk
skriftställare.

Franzén, Frans Mikael, född 1772, död 1847; svensk
biskop, professor och skald.

Fredrik den Vise, född 1463; kurfurste och hertig af
Sachsen 1486—1525.

Freidank (psevd., Walther?), omkr. 1230; tysk, didaktisk
författare.

Freytag, Gustaf, född 1816; svensk skriftställare.

Friswell, James Hain, född 1827, död 1878; engelsk
predikant och författare.

Fuller, Thomas, född 1608, död 1661; engelsk
skriftställare.

Funcke, O., tysk prest och religiös skriftställare.

G.

Garfield, James A., född 1831, död 1881; amerikansk
president.

Garibaldi, Giuseppe, född 1807, död 1880; italiensk
general, frihetshjelte, romanförfattare.


Geijer, Erik Gustaf, född 1783, död 1847; svensk
professor, filosof, historieskrifvare, skald och kompositör.

Geikie, Cunningham, engelsk religiös skriftställare.

Genberg, Paul, född 1811, död 1849; svensk biskop och
filosof.

Gerard, Claude (Aurora Lovisa Ljungstedt), född 1821;
svensk romanförfattarinna.

Gerard, Johann, född 1545, död 1607 (?); tysk
naturvetenskapsman.

Gibbon, Edward, född 1737, död 1794; engelsk
historieskrifvare.

Gladstone, William Ewart, född 1809; engelsk statsman.

Godet, F., fransk teolog och religiös skriftställare.

von Goethe, Johann Wolfgang, född 1749, död 1832;
tysk lyrisk och dramatisk skald.

Goldschmid, Meir, född 1819; dansk skriftställare.

Goltz, Bogumil, född 1801, död 1870; tysk författare.

Goulburn, E. M., engelsk talare.

Gregorius den store, född 540, död 604; påfve.

Gregorius af Nazians, född 328, död 390; teolog.

Grundtvig, Nikolai Frederik Severin, född 1783, död 1872;
dansk biskop, författare, lyrisk skald och psalmdiktare.

Guizot, Francois Pierre Guillaume, född 1787, död 1874;
fransk statsman, professor och historieskrifvare.

Gutzkov, Karl Ferdinand, född 1811, död 1878; tysk
skriftställare.

Gustaf Adolf, född 1594, död 1632; svensk konung
1611—1632.

Guth Heinrich, tysk teolog.

H.

Hage, Edvard Filip Hother, född 1816, död 1873; dansk
politiker.

von Hagedorn, Friedrich, född 1708, död 1754; tysk
lyrisk skald och fabelförfattare.


Halafta, rabbin.

Hall, Josef, född 1574, död 1656, engelsk biskop.

Hammer, Julius, född 1810, död 1862; tysk,
skriftställare och lyrisk-didaktisk skald.

Hanck, M. K Henriette, född 1807, död 1846; dansk
författarinna.

Hartenstein, Gustaf, född 1808; tysk filosof.

Havamal, den höges d. v. s. Odins samtal, en märklig
samling lefnadsregier, som vanligen framträda i
ordspråksform och tillhöra Sämund Frodes edda,
författad omkring 1100.

Hauch, C., född 1790, död 1872; dansk skald.

Hegel, Georg Wilhelm Friedrich, född 1770, död 1831;
tysk filosof.

Heine, Heinrich, född 1799, död 1856; tysk skald och
skriftställare.

Heinroth, Johan Christian August, född 1773, död 1843;
sachsiskt hofråd, professor i psykiatri.

Hemse, Johann Jakob Wilhelm, född 1746, död 1803;
tysk romanförfattare.

Helvetius, Claude Adrien, född 1715, död 1771; fransk
filosof.

Henry, Matthew, född 1662, död 1714; engelsk religiös
författare.

Herbert, Georges, född 1593, död 1632; engelsk prest
och skriftställare.

von Herder, Johann Gottfried, född 1744, död 1803;
tysk filosof och skald.

Herloffsohn, ungersk romanförfattare.

Hertz, Henrik, född 1798, död 1870; dansk
skriftställare.

Heyse, Paul, född 1830; novellist och romanförfattare.

Hierokles, omkring 300; romersk ståthållare.

Hieronymus, född 331, död 420; romersk kyrkofader.

Hillel, död år 3; president för höga rådet i Jerusalem.


von Hippel, Theodor Gottlieb, född 1741, död 1795; tysk
romanförfattare.

Holland, Josiah Gilbert, född 1819; nordamerikansk
skriftställare och novellist.

Holmgren, Alarik Fritiof, född 1831; svensk professor,
skald och talare.

Holst, Hans Peter, född 1811; dansk lyrisk skald och
romanförfattare.

Homeros, omkring 900 före Kristus; grekisk och episk
skald.

Horatius Flaccus, Qvintus, född 65 före Kristus, död 8
före Kristus; romersk skald.

Hornsyld, J., född 1757, 1804; dansk prest.

Hostrup, Jens Christian, född 1818; dansk
komediförfattare, lyrisk skald och religiös skriftställare.

Hwasser, Israel, född 1790, död 1860; svensk läkare
och skriftställare.

Hufeland, Christian Wilhelm, född 1762, död 1836;
preusiskt statsråd och berömd läkare.

Hugo, Victor Marie, född 1802; fransk skald och
romanförfattare.

von Humboldt, Friedrich Heinrich Alexander, född 1796,
död 1859; tysk naturvetenskapsman.

von Humboldt, Karl Wilhelm, född 1767, död 1835; tysk
statsman, språkforskare, estetiker.

I.

Ibsen, Henrik, född 1828; norsk dramatisk skald och
skriftställare.

Ignatius, den helige, Johannes lärjunge, martyr.

Irving, Washington, född 1783, död 1859; nordamerikansk
skriftställare.


J.

Jacobi, Friedrich Heinrich, född 1743, död 1819;
president för vetenskapsakademien i München, tysk filosof.

Janet, Paul, född 1823; frank filosof.

Jean Paul (Richter, Johann Paul Friedrich), född 1763,
död 1825; tysk författare.

Jerome, Stephen, omkring 1600; engelsk teolog.

Johnson, Samuel, född 1709, död 1784; engelsk kritiker
och skriftställare.

Justinus, kyrkofader och apologet, martyr omkring 160.

K.

Kant, Immanuel, född 1724, död 1804; tysk filosof.

Karl V, tysk kejsare 1519—1556.

Kapff, S. C., tysk läkare och författare.

Kepler, Johannes, född 1571, död 1630; tysk astronom
och mathematiker.

Kierkegaard, Sören Aaby, född 1813; dansk religiös
författare.                                                                 

von Klinger, Friedrich Maximilian, född 1753, död 1831;
tysk dramatisk skald och romanförfattare.

Konfucius, född 551, död 479 före Kristus; kinesisk
religions- och sedelärare, reformator.

Koppel, Franz, född 1838; tysk professor och
skriftställare.

von Kotzebue, Wilhelm, född 1813; rysk diplomat,
dramatisk författare och skald.

Krummacher, Friedrich Adolf, född 1768, död 1845; tysk
teolog och predikant.

Krysostomos af Antiokeia, född 347, död 407;
kyrkofader.

Kuh, Emil, omkring 1850, tysk skald.

Körner, Karl Theodor, född 1791, död 1813; tysk
komedi- och tragediförfattare.

L.

De Laboulaye, Edouard, född  1811, död 1883;. fransk
professor, jurist och skriftställare.

Lactantius, Lucius Coelius Firmianus, latinsk teolog, död
omkring 330.

Lamb, Charles, född 1775, död 1834; engelsk författare.

De Lammenais, Félicité Robert, född 1782, död 1853;
fransk skriftställare.

Lange, Friedrich Albert, född 1828, död 1875; tysk
filosof och nationalekonom.

Lange, Thomas, född 1829; dansk romanförfattare.

Lavater, Johann Kaspar, född 1741, död 1801; tysk
fysiognomist och religiös författare.

Laugel, Antoine-August, född 1830; fransk författare.

Leask, William, engelsk religiös författare i London
1839—1855.

Lébre, Adolphe, född 1814, död 1844; fransk författare.

Lee, kapten, 1784 afrättad för förfalskningsbrott.

Legouvé, Ernest, född 1807;  fransk dramatisk författare
och skriftställare.

von Leibnitz, Gottfried Wilhelm, född 1646, död 1716;
tysk filosof.

Leigton

Leopold, Karl Gustaf, född 1756, död 1829; svensk
statssekreterare, dramatisk författare och publicist.

Lessing, Gotthold Ephraim, född 1729, död 1781; tysk
dramatisk skald, kritiker, estetiker och rationalistisk
författare.

Lesage, Alain René, född 1668, död 1747; fransk
skriftställare.

Lichtenberg, Georg Christoph, född 1742, död 1799; tysk
författare.

Lie, Jonas Lauritz Idemil, född 1833; norsk skriftställare.

Lindo, Moses P., omkring 1760; engelsk filosof.


Lindau, Paul, född 1839; tysk publicist och
skriftställare.

Lindner, Albert, född 1831; tysk dramatisk författare och
novellist.

Livius, Titus Patavinus, född 59 före Kristus, död 17
efter Kristus; romersk historieskrifvare.

von Logau, Friedrich, född 1604, död 1655; tysk
epigrammatiker.

Longfellow, Henry Wadsworth, född 1807, död 1882;
amerikansk professor, skald och skriftställare.

Luplau

Luthardt, Christoph Ernst, född 1823; tysk luthersk
teolog.

Luther, Martin, född 1483, död 1546; reformator.

Lüth, P. G., född 1848; svensk humanist.

M.

Macdonald, James M., född 1812; amerikansk
presbyteriansk prest.

Macduff, J. B., engelsk religiös författare.

Mac Intosh, C. H., engelsk religiös författare.

Mackay, Charles, född 1814; engelsk skriftställare.

Macmillan Hugh

De Maistre, Xavier, född 1764, död 1852; fransk
skriftställare.

Mallet, David, född 1700 (?), död 1765; engelsk
skriftställare.

Malmström, Bernhard Elis, född 1816, död 1865; svensk
professor, episk och elegisk skald.

Manu, österländsk lagstiftare, »menniskoslägtets fader».

Maria Stuart, drottning i Skotland 1542—1567.

Marlitt (Eugenie John), född 1825; tysk
romanförfattarinna.


Marstrand, M., född 1810; dansk målare.

Martensen, H. L., född 1808; dansk biskop.

Martineau, Harriet, född 1802, död 1876; engelsk
skriftställarinna.

Mason, John, Henrik VIII:s geheimeråd.

Mathews, William, professor i vältalighet och
litteraturhistoria i Chicago.

Mazarin, Jules, född 1602, död 1661; fransk statsman
och kardinal.

Meier, Ernst Heinrich, född 1813, död 1866; tysk exeget
och språkforskare.

Melanchton, Philipp, född 1497, död 1560; tysk
professor och reformator.

Menander, omkring 300 före  Kristus; grekisk
komediförfattare.

Mendelsohn-Bartholdy, Felix, född 1809, död 1847; tysk
musikus.

Menzel, Wolfgang, född 1798, död 1873; tysk kritiker
och skriftställare.

Michel-Angelo, Buonaroti, död 1564; italiensk
bildhuggare, målare, arkitekt, skald.

Michelet, Jules, född 1798, död 1874; fransk
historieskrifvare.

Mill, John Stuart, född 1806, död 1873; engelsk
statsman, filosof, skriftställare.

Milton, John, född 1608, död 1674; engelsk skald.

von Mirandola, Pico, född 1463, död 1494; humanist.

Mohammed, född 571, död 632; islams grundläggare.

Molbech, Christian Knut Frederik, född 1821; dansk
lyrisk och dramatisk skald, journalist.

Moleschott, Jakob, född 1822; tysk fysiolog och
författare.

Monod, Adolphe, född 1802, död 1856; fransk teologie
professor och religiös skriftställare.

Monrad, Ditler Gothard, född 1811; dansk teolog.


De Montaigne, Michel Eyqvem, född 1533, död 1592;
fransk filosof.

De Montesquieu, Charles de Secondat, född 1689, död
1755; fransk filosof och publicist.

Moody, Dwight L., född 1837; amerikansk predikant.

Moore, Thomas, född 1779, död 1852; engelsk skald.

Muloch, Miss Dina Maria, född 1826; populär
amerikansk novellist.

De Musset, Alfred, född 1810, död 1857; fransk
dramatisk, lyrisk och komediförfattare, novellist.

Müller, Max, född 1823; engelsk professor och
språkforskare.

Müller, A. H., född 1799, död 1829; tysk författare.

von Müller, Johannes, född 1752, död 1809; tysk
historieskrifvare.

Müllner, Amadeus, född 1774, död 1829; tysk dramatisk
författare.

Münster, Jakob Peter, född 1775, död 1854; dansk
filosof och religiös författare.

Möller, Frederich Gotthold, dansk generalmajor.

Möller, Otto, född 1781; dansk lärd.

Möller, Paul, dansk poet.


N.

Napoleon I, född 1769, död 1821; fransk kejsare.

Naville, Jules-Ernest, född 1816; protestantisk
publicist.

Newton, Isaak, född 1642, död 1727; engelsk
naturvetenskapsman.

Nielsen, Christian Ludvig, född 1823; dansk prest och
skriftställare.

Nielsen, Rasmus, född 1809; dansk filosofisk-teologisk
skriftställare.

Novalis (Friedrich Georg von Hardenberg), född 1772,
död 1801; tysk teosof, romanförfattare, skald.

Nybom, Johan, född 1815; svensk skald.

O.

Oehlenschläger, Adolf Gottlob, född 1779, död 1850;
dansk professor, estetiker, tragediförfattare och
skald.

Olsen, Frederik Christian, dansk publicist.

Van Oosterzee, J. J., född 1817; holländsk  predikant.

Overbury, Thomas, född 1581, död 1613; engelsk
skriftställare.

Oxenstjerna, Axel, född 1583, död 1654; svensk statsman.


P.

Parker, Theodore, född 1810, död 1860; amerikansk
religionsfilosof och frisinnad teolog.

Pascal, Blaise, född 1623, död 1662; fransk filosof,
matematiker och religiös författare.

Paulli, Just. Henr. Voltelen, dansk teolog.

Paulinus (Johan Lilljenstedt), svensk elegisk skald.

Penn, William, född 1644, död 1718; stiftare af
qväkaresamfundet, engelsk religiös författare.

Perthes, Fr. Mathias, född 1800, död 1859; tysk
författare.

Petersen, Niels Mathias, född 1791, död 1862; dansk
litteraturhistoriker.

Petit-Senn, Jules, omkring 1800; schweizisk författare.

Petri, Olaus, född 1497, död 1552; svensk reformator.

Phædrus, frigifven slaf, sagodiktare.

Pheiffer, Johann Jacob, född 1740, död 1791; tysk
teolog.


Philip III af Spanien, konung 1598—1621.

Pilpay, indisk bramin.

Pindaros, född 490 före Kristus; grekisk skald.

von Platen, August, född 1796, död 1835; tysk lyrisk
skald och romanförfattare.

Platon, född 429, död 347 före Kristus;  grekisk filosof.

Plautus, Maccius, född 184 före Kristus; romersk
komediförfattare.

Plutarkos, född 50, död 120; grekisk filosof och
historieskrifvare.

De Pressensé, Edmond, född 1824; fransk teolog och
skriftställare.

Promér

Pytagoras, omkring 500 före Kristus; grekisk filosof och
matematiker.


Q.

Quarles, Fr., omkring 1630; engelsk religiös skald.


R.

Rau, Heribert

von Ranke, Leopold, född 1795; tysk historieskrifvare.

Raspail, François-Vincent, född 1794, död 1878; fransk
kemist, läkare, politiker.

Reboul, Jean, född 1796, död 1864; fransk lyrisk skald.

Reverdil

Reville, Albert, född 1826; fransk prest och
protestantisk skriftställare.

Ribbing, Sigurd, född 1816; svensk professor, filosof.

Richard af S:t Victor, död 1173; skottsk mystiker.

Robert, konung på Sicilien.

Robertson, James Burton, född 1800, död 1877; engelsk
skriftställare.


Rochef

La Rochefoucauld, François, född 1613, död 1680; fransk
praktisk filosof och skriftställare.

Roland, m:me, född 1754, död 1793; fransk
författarinna.

Rosenvall

Rosseeuw-Saint-Hilaire, Eugène, född 1802; fransk
romanskrifvare.

Rousseau, Jean Jacques, född 1712, död 1778; fransk
skriftställare.

Rothe, Richard, född 1799; tysk teolog.

Runeberg, Johan Ludvig, född 1804, död 1877; svensk
skald.

Rutherford, Samuel, född 1600 (?), död 1661; skotsk
biskop.

Rückert, Friedrich, född 1789, död 1866; tysk lyrisk
skald och didaktiker.

Rydberg, Victor, född 1829; svensk romanförfattare,
filosof, estetiker, skald, kritiker, frisinnad teolog.

Rördam, Peder, född 1806; dansk publicist.

Rördam, Skat, dansk teolog.


S.

Sailer, Joh. Michael, född 1751, död 1832; katolsk prest
och asketisk skriftställare.

Saint-Martin, Marie-Etienne-Aimé, född 1831; fransk
deputerad.

Von Sallet, Friedrich, född 1812, död 1843; tysk lyrisk
skald.

Salomo, konung i Israel 1020—980.

Scheffel, Joseph Victor, född 1826; tysk skald och
skriftställare.

von Schelling, Friedrich Wilhelm Johann, född 1775, död
1854; tysk filosof.


Schenkel, Daniel, född 1813; schweizisk frisinnad
protestantisk teolog.

Scherr, Johannes, född 1817; tysk historieskrifvare.

von Schiller, Johann Christian Friedrich, född 1759, död
1805; tysk professor, historiker, filosof, dramatisk
författare, lyrisk-didaktisk skald, estetiker.

von Schlegel, August Wilhelm, född 1767, död 1845;
tysk filosof och romanförfattare.

Schleiden, Matthias Jakob, född 1804, död 1881; tysk
botanist och skriftställare.

von Schmid, Christoph, född 1768, död 1854; tysk
pedagog.

Scholander, Fredrik Wilhelm, född 1816, död 1881;
svensk arkitekt och skald.

Schopenhauer, Arthur, född 1788, död 1860; tysk filosof.

Scott, Sir Walter, född 1771, död 1832; engelsk
romanförfattare.

Selkirk

Seneca, Lucius Annæus, född 2, död 65; romersk filosof.

Serando

Seume, Johann Gottfried, född 1763, död 1810; tysk
författare.

Shaftesbury, Anthony Ashley Cooper, född 1671, död
1713; engelsk skriftställare.

Shakspere, William, född 1564, död 1616; engelsk
dramatisk skald.

Sheridan, Richard Brinsley Butler, född 1751, död 1816;
engelsk skriftställare.

Silvio Pellico, född 1788, död 1854; italiensk skald.

Simon, Jules-Francois-Suisse, född 1814; fransk politiker
och skriftställare.

Simonides, omkring 550 före Kristus; grekisk lyriker.

Sinclaire, miss Catherine, född 1800, död 1864; engelsk
författarinna.

Smiles, Samuel, född 1816; engelsk skriftställare.


Smith, Sydney, född 1771, död 1845; engelsk politisk
och satirisk skriftställare.

Snoilsky, Karl Johan, född 1841; svensk skald.

Sokrates, död 399 före Kristus; grekisk filosof.

Sophokles, född 495, död 405 före Kristus; grekisk
tragiker.

Souvestre, Emile, född 1806, död 1854; fransk
författarinna.

Spurgeon, Charles Haddon, född 1834; engelsk
predikant.

De Stael, madame, född 1766, död 1817; fransk
författarinna.

Stagnelius, Erik Johan, född 1793, död 1823; svensk
skald.

Stanhope, Philip Dormer, grefve af Chesterfield, född
1694, död 1773; engelsk politiker och författare.

Suckling, John, född 1608, död 1643; engelsk
skriftställare.

von Sybel, Heinrich, född 1817; tysk historieskrifvare.

Syrach, Jesus, biblisk apokryfisk författare.

Svedelius, Vilhelm Erik, född 1816; svensk professor,
historiker, skriftställare, talare.

Svedenborg, Emanuel, född 1688, död 1772; svensk
naturvetenskapsman, teosof och skriftställare.

Swift, Jonathan, född 1667, död 1745; engelsk politiker,
satirisk författare.

Sätherberg, Herman, född 1812; svensk professor, läkare
och skald.


T.

Tales från Miletos, född omkring 640 före Kristus;
grekisk filosof.

Talmage, Thomas de Vitt, född 1832; amerikansk predikant.


Taine, Hippolyte, född 1828; fransk filosof, kritiker,
skriftställare.

Tscherning., Anton Fr., född 1795; dansk statsman och
skriftställare.

Taylor, Jeremy, född 1613, död 1667; engelsk predikant
och skriftställare.

Tegnér, Esaias, född 1782, död 1846; svensk professor,
skald, biskop.

Temple, William, död 1699; engelsk skriftställare.

Tennyson, Alfred, född 1809; engelsk skald.

Thiers, Adolphe, född 1797, död 1877; fransk statsman
och historieskrifvare.

Thiersch, H. W. J., född 1817; tysk teolog.

Tholuck, August, född 1799, död 1877; tysk teolog.

Thomas a Kempis, född 1380, död 1471; holländsk
religiös författare.

Thomson, William, Esq., född 1819; erkebiskop af York.

Thoresen, Magdalena, född 1819; norsk
romanförfattarinna.

Thorild, Thomas, född 1759, död 1808; svensk journalist
och skald.

Tieck, Ludwig, född 1773, död 1853; tysk skald.

Tiedge, Christoph August, född 1752, död 1841; tysk
skald.

Tood

Topelius, Zacharias, född 1818; finsk professor, statsråd,
romanförfattare, skald.

Topsöe,  Christian, född 1840, död 1881; dansk novellist.

von Treitschke, Heinrich Gotthard, född 1834; tysk
historieskrifvare och publicist.

Tupper, Martin, född 1810; engelsk gnomisk författare.

Törneros, Adolf, född 1794, död 1839; svensk filolog,
estetiker.


U.

Uhland, Ludwig, född 1787, död 1802; tysk
skriftställare och skald.

Ussing, August Fr. Christian, född 1825; dansk prest.


V.

Du Vair, Guillaume, född. 1556, död 1621; fransk
politiker och moralist.

Valtour

De Vauvenargues, född 1715, död 1747; fransk
skriftställare.

Venning, Ralph, född 1620; engelsk skriftställare.

De Vigny, Alfred, född 1799, död 1863; fransk lyriker
och tragediförfattare.

Vinet, Alexander, född 1797, död 1847; fransk professor,
teolog och författare.

Virgilius, Publius Maro, född 70, död 19 före Kristus;
romersk episk skald och didaktisk författare.

Volf R.

Voltaire, Jean Francois Marie, född 1694, död 1778;
fransk kritiker, roman- och tragediförfattare, episk
skald.


W.

Wadman, Johan Anders, född 1777, död 1837; svensk
humorist och skald.

Waldenström, Paul Peter, född 1838; svensk predikant
och religiös författare, lektor.

Wallin, Johan Olof, född 1779, död 1839; svensk
religiös skald och andelig talare, prest.

Walpole, Horace, född 1717, död 1797; engelsk
romanförfattare.


Weber, Robert, född 1824; schweizisk skald och
skriftställare.

Webster, Augusta, engelsk författarinna och lärd.

Wecksell, Joseph Julius, född 1838, vansinnig 1862;
finsk lyrisk och dramatisk skald.

Weiszon

Wesley, John, död 1791; engelsk prest, stiftare af
metodistsamfundet.

White, Edward, amerikansk teolog.

White, Andrews Dickson, professor i historia och
litteratur i Förenta Staterna.

Wiener, Wilhelm.

Wieland, Christoph Martin, född 1733, död 1813; tysk
episk skald.

Wikner, Carl Pontus, född 1837; svensk filosof och
religiös författare, docent och lektor.

Wirth, Max, född 1822; tysk journalist och
nationalekonom.

Whitefield, Georg, död 1770; engelsk predikant, stiftare
af methodistsamfundet.

Wittman, William, född 1800; engelsk resande i
Turkiet, Asien och Egypten.

Wolf, Julius, född 1834; tysk episk skald.

Wordsworth, William, född 1770, död 1850; engelsk
skald.


X.

Xenophon, född omkring 445, död omkring 355; grekisk
statsman, fältherre, filosof, skriftställare.


Y.

Young, Edward, född 1684, död 1765; engelsk satirisk
skald.


Z.

Zschokke, Heinrich, född 1771, död 1848; schweizisk
romanförfattare, dramatisk skald, publicist och
statsman.

Zwingli, Ulrik, död 1531; schweizisk reformator.

Ö.

Ödman, Nils Peter, född 1838; svensk skriftställare,
lektor.

Östergren, G. L., född 1842, död 1881; svensk poet,
läroverksadjunkt.

*


På C. E. FRITZES K. Hofbokhandels förlag
hos alla bokhandlare:

Svenska Bilder af B. Bergström. I. Stycken ur
vår odlingshistoria. II. Småhistorier. Pris 3:50.

På oss har arbetet gjort det behagligaste intryck
af äkta svenskhet. Det behöfs arbeten sådana som detta,
hvilket andas kärlek till vårt land med dess ärofulla
minnen och fagra natur, i en tid då man efter mer än
ett halft sekels fredslugn, med egennytta och maklig
njutning till mål, håller på att glömma att man eger ett
fosterland att älska — och försvara.

Ny Illustrerad Tidning.

Ingen lär kunna slå upp några af dessa
novelletter, utan att få njuta en liten högtidsstund, än med
en dugtigt och i raska drag utkastad naturtafla med
skogens doft och jägarhornets klang uti, än åter med
en frisk, sann och hemtreflig svensk, och vi kursivera
det, svensk interiör, mestadels från någon landtlig bygd,
framför oss i inbillningen. Så som hr Bergström målar,
så enkelt, sant och troget, se vi blott sällan någon af
våra konsterfarna novellister göra det efter. — — —
— — — — Hela boken är i synnerligaste grad
att rekommendera.Aftonbladet.

Anbefalles varmt till alla vänner af vårt folk och
dess lif förr och nu, såsom en synnerligt rolig och
lärorik läsning.Tidskrift för Hemmet.

Historiskt-Romantiska Skildringar från
Unionstiden efter G. H. Mellin af H. Keyser.
Riksmarskens bröllop. Pris 5 kr; prydligt inb. 6:50.

Vi hafva i det föreliggande häftet till fullo
återfunnit den berömde författarens förmåga af en pregnant,
nästan klassisk vorden stil, som sluter sig ädel, ren och
värdig  till det historiskt-romantiska ämnet, hvilket just


genom en sådan mästerlig form blir desto mers
fängslande och underhållande.Göteborgs-Posten.

Stil, tids- och lokalfärg samt berättelsens
uppränning och utveckling göra den omtyckta författaren
all heder. Han har väl förstått att med troheten i
skildringen af en förgången tid förena den
framställningens nutida skicklighet, hvarmed våra bästa moderna
författare höjt berättarens konst och — skämt bort
publiken.Smålands-Posten.

»Vi finna här samma utmärkta, stundom ända in
i de minsta enskildheter sig fördjupande, kännedom om
vårt fosterlands historia, särdeles under medeltiden, samma
varma nitälskan för sanning och rätt, samma klara
teckning och samma humör, som alltid utmärkt denne
författare.»Svenska Amerikanaren.

Från  Rivieran, skizzer från Medelhafskusten
af Oscar Levertin. Pris 2 kr. 50 öre.

Det är en värme och upprigtighet som måste
komma från södern. Vår nordiska vår tager sig 
annorlunda ut.
Ny Illustrerad  Tidning.

Hr Levertin skildrar lifligt och raskt med den
eleganta flygtighet, som man nu så mycket älskar.
Aftonbladet.

Lätt, något på ytan lekande, men saftiga och
angenäma skildringar från Mentone och Genua, och med
kraft och effekt utförd teckning af spelhelvetet i Monte
Carlo, från hvilket förf. är i tillfälle att med talang
teckna både pikanta och afskräckande silhuetter. Till
sist förekomma ett par smärre berättelser, af hvilka den
sista: »När platanerna löfvas af», är en realistisk, med
gripande makt och sanning nedskrifven novellett. Vi
förorda den lilla elegant utstyrda volymen hos läsare
och läsarinnor.Göteborgs-Posten.

*


