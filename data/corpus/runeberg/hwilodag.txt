Fyra Sätt
att
Helga Hwilodagen.

Teckningar ur en gammal mans Dagbok
af
Mrs. Harriet Beecher Stowe.
Författarinna till "Onkel Toms Stuga", "Majblomman", m. fl.

Stockholm,
Hos J. J. Flodin.


Fyra Sätt
att
Helga Hwilodagen.

Teckningar ur en gammal mans Dagbok
af
Mrs. Harriet Beecher Stowe.
Författarinna till "Onkel Toms Stuga", "Majblomman", m. fl..

Öfwersättning från 3:dje Engelska upplagan.

Stockholm,
hos J. J. Flodin.

Stockholm,
Tryckt hos Joh. Beckman, 1855.

Företal.

Det finnes utan twifwel många, som uppriktigt tro på
menniskansk pligt, att samwetsgrannt fira Sabbatsdagen
och känna en werklig önskan att "hålla den helig", men
hwilka likwäl äro owissa om sättet och derföre ur stånd
att bestämma, huru det werkligen skall kunna ske,
synnerligast i hwad som angår familjens yngre medlemmar.
Ett alltför strängt och sträft uppfyllande af denna
nödwändiga och wigtiga pligt, kan uti det unga sinnet
uppwäcka en fullkomlig afsmak för denna dag, under det å
andra sidan ett slappt iakttagande deraf kan göra deß
olikhet med andra dagar helt och hållet omärklig. Den
lyckliga medelwägen är här, liksom i de flesta andra fall,
en sak att lära.

På de följande sidorna finnas fyra ringa men
lifliga teckningar (hwilka äro af Amerikanskt ursprung) af
de många sätten att fira denna "heliga dag", och
förståndiga föräldrar skola utan twifwel sättas i tillfälle, att
hämta ur dessa några winkar, som kunna wara dem
behjelpliga, att bilda en bestämd och nyttig plan, för
anwändandet af denna dag, särskildt i familjekretsen, på ett
sätt, som skall göra den icke blott roande, utan ock i hög
grad underwisande för hwarje familjens medlem uti
religionens wigtiga ämnen.

Öfwersättarens Förord.

Med kännedom om det stora bifall, som ett annat
arbete af den berömda Författarinnan (Onkel Toms Stuga)
åtnjutit, wågar Öfwersättaren hysa den förhoppning, att
en wördad allmänhet måtte med wälwilja se detta lilla
arbete återgifwet på wårt språk.

Den djupa religiösa anda, som genomgår det hela,
har, mer än förhoppningen om att kunna åstadkomma en
lyckad öfwersättning, förmått oß att låta arbetet ikläda
sig Swensk drägt.

Fyra sätt att helga hwilodagen.
-
Det första sättet.

Firas Puritanernes hwilodag ännu, eller har den
förswunnit, för att blott betraktas såsom en märkwärdighet
ur forntiden? Kan någon i minnet försätta sig tillbaka
i denna dags ostörda stillhet, och återkalla den känsla af
helig wördnad, hwilken på denna dag tyckes liksom näras
i sjelfwa atmosferen, tyglande barnslighetens lustiga skratt,
hållande den flygtiga ungdomens tunga i en owanlig stillhet, 
och meddelande till och med himmelens solsken och de
medwetslösa djuren en flägt af sin egen wärdighet och ro?
Om du icke kan erinra dig dessa omständigheter, så gå
tillbaka med mig till gränsen af de tidiga goßåren, och
tillbringa med mig en af de hwilodagar, som jag
tillbragte under min onkels Phinees Fletchers tak.

Föreställ dig en Lördagseftermiddags långa, solklara
timmar, som omärkligt förrinna, under det wi barn
undersöke en forellströms längd och bredd, eller jaga gråa
ekorrar, eller bygga qwarndammar af gyttja i bäcken.
Solen sjunker lägre och lägre, men wi tänka likwäl, det
fattas ännu en halftimma till solens nedgång. Slutligen

går hon så werkligt och tydligt ned, att det icke finnes
någon möjlighet för twifwel eller owißhet om werkliga
förhållandet; och med mycken dröjande saknad, begynna
wi att taga upp wåra fiskkrokar och hänga wåra tunnband 
öfwer armarne, i afsigt att wandra hemåt.

"Nå Henry, önskar du icke, att Lördagseftermiddagarne 
skulle wara längre?" sade lilla John till mig.

"Jo men, gör jag så", sade kusin Bill, hwilken
aldrig brukade omswep, då han gaf sin mening tillkänna;
"och jag skulle ej fråga efter, om Söndagen inföll blott
en gång om året."

"O Bill! detta är syndigt, fruktar jag", sade den
lilla samwetsgranna Susanna, som med sin docka i hand,
kom hem från ett besök på Lördagsaftonen.

"Kan inte hjelpa't", säger Bill, gripande Susannas
redikyl, och kastar den i höjden; "jag kan aldrig fördraga
att sitta stilla, och det är derföre jag afskyr Söndagarne."

"Afsky Söndagen — o Bill! Hwad! Faster Kezzy
säger, att himmelen är en ewig hwilodag — tänk blott
på det!"

"Nå wäl — jag känner, att jag måste bli bra mycket
olik mot hwad jag nu är, innan jag kan sitta stilla för
beständigt", sade Bill i en lägre och något förwirrad ton,
såsom om han lemnade tillträde åt eftertankans inwerkan.

De öfriga af oß började att se mycket allwarsamma
ut, och att tänka, att wi måste lära oß att tycka om
Söndagarne förr eller sednare, eljest skulle detta blifwa en
ganska swår sak för oß. Då wi kommo hemmet närmare,
syntes faster Kezzys wälwäxta och beskäftiga gestalt
framkomma från huset, för att påskynda wår ankomst.

"Huru ofta har jag icke sagt eder barn, att icke
dröja ute efter solnedgången på Lördagsaftonen? Weten
I icke att det är detsamma som Söndagen, I elake barn?
Kommen nu in allihop, och låt mig aldrig mer få höra
något sådant."

Detta war faster Kezzys wanliga början hwarje
Lördagsafton, emedan wi barn, förblindade, såsom hon trodde,
af naturlig ondska, alltid gjorde besynnerliga mißtag, i
att beräkna tiden på en Lördagsafton. Sedan wi blifwit
wederbörligen bespisade och rentwättade, blefwo wi ålagde
att gå till sängs och komma ihåg, att i morgon war
Söndag, och att wi icke fingo skratta och leka på morgonen. 
Med mycket sorgsen min nedlade Susanna sin docka
i kofferten, och sände en dröjande blick på lapptäcket, som
hon höll på att sy till dockans säng, under det att
William, John och jag sjelf tömde wåra fickor på alla
öfwerflödiga fiskkrokar, repstumpar, nyckelbössor, potatisbitar, 
knäckar och allehanda andra småsaker, som en gosse
brukar äga, hwilka, för att icke inleda oß i frestelse, togos
i faster Kezzys säkra förwar öfwer Söndagen.

Min onkel Phineas war en man af stor noggrannhet, 
och Söndagen war medelpunkten för hela hans werldsliga 
och religiösa system. Allt, som hade afseende på
hans werldsliga sysselsättningar, blef så stäldt, att det
om Lördagsaftonen tycktes wara slut af sig sjelft. Alla
hans räkningar woro öfwersedda, hans arbetare betalade,
alla lånade saker återsända, och utlånade efterskickade, och
hwarje werktyg och redskap, hörande till landtgården,
återfördes till sin egen plats på bestämdt samma timma hwarje
Lördagseftermiddag, och en timma före solnedgången

slutades hwarje förberedelse, så wäl Söndagsskodonens
blankning, som borstningen af Söndagskläderna, och wid
solens nedgång tycktes hwilodagens frid utbreda sig öfwer
hela boningen.

Nu är Söndagsmorgonen inne; och oaktadt allt derute 
är wällust och rörelse och skönhet — daggdropparne
glänsa, fjärilar fladdra och muntra småfåglar qwittra och
flyga af och an, såsom om de aldrig kunde sjunga nog
högt eller drilla nog fort, är likwäl inomhus en sådan
stillhet, att pickandet af den höga mahogny-klockan höres
genom hela huset, och surrandet af de blå flugorna, då
de fara utmed fönsterrutorna, upp och ned, ljuder lika
tydligt. Se in i det bästa förmaket, och du får se min
onkel Phineas' raka gestalt i sina rena Söndagskläder med
sin bibel uppslagen på det lilla bordet framför sig, och
ett djupare allwar än wanligt, hwilande öfwer hans
åldrade anletsdrag. Utefter wäggen sutto wi alla yngre,
uppspetade hwar och en på sin stol, med wäl borstade
Söndagskläder, med rentwättadt ansigte och kammadt hår,
med hatt och handskar, färdiga wid klockans första slag,
under det att faster Kezzy, mycket putsad och tillpyntad
och färdig till Gudstjensten, satt läsande sin psalmbok,
blott tillfälligtwis seende upp, för att gifwa en ytterligare
rättning åt någon skjortkrage, eller den femtonde
jemnkningen åt Susannas kappa, eller att tillbakahålla
någon irrande blick, som swäfwade omkring under
"fåfängligt betraktande!"

Om en främling kastat ögonen på onkel Phineas,
då han satt uppmärksam på sin Söndagstext, skulle han
hafwa sett, att hwilodagen war i hans hjerta — man

kunde icke mißtaga sig derpå. Det war tydligt, att han
hade bortkastat alla werldsliga tankar, när han hade
tillslutit sin hufwudbok, och att hans sinne war så fritt från
hwarje jordisk förbindelse, som hans Söndagsrock war fri
från damm. Werldsträlen, hwilken af plågsamma göromål 
eller af wågsamma spekulationer, twingas, efter en
blott till hälften firad hwilodag, till en annan weckas
mödor, måste afunnas den ostörda stillhet, det solskens
lugn, hwilket helgade min onkels för hwarje wecka hållna
hwila.

Den Puritanske christnes hwilodag war hans gyllene
dag, och allt som hade gemenskap med den, alla deß
tankar, ord och handlingar woro så fullkomligt olika det
wanliga lefnadssättet, att det war för honom ett slags, för
hwarje wecka skeende, ombyte — ett lemnande af denna
werlden, för att wistas en dag i en bättre, och år efter
år, liksom hwarje Sabbath sätter sitt insegel på en weckas
fulländade wärf, så kände pilgrimen att ännu ett stadium
af hans jordiska wistelse war fulländadt, och att han war
en wecka närmare till sin ewiga ro. Och när åren med
sina förändringar kommo, och den kraftfulle mannen blef
gammal och saknade det ena efter det andra af de bruk
och förhållanden, med hwilka hans tidigare år warit
förtrogne, då blef hwilodagens utseende såsom en gammal
och bepröfwad wäns, som förde honom tillbaka till hans
ungdoms scener, förband honom med omständigheter, som
längesedan ägt rum, och återförde till honom klarare och
sällare dagars dagg och friskhet.

Betraktad helt enkelt såsom en inrättning för ett
christligt och moget sinne, kunde intet wara mer

fullkomligt, än den Puritanska hwilodagen; om den hade något
fel, så war det deri, att den icke tillämpades för barnen
och för dem, hwilka icke kände något intresse för de pligter 
den ålade. Om du hade warit i min onkels boning
en Söndagsmorgon, så skulle du hafwa funnit den
oafbrutna stillheten angenäm; lugnet och hwilan måste hafwa
inwerkat mildrande på dig och gjort dig fallen för
betraktelser, och det tydliga utseendet af uppriktig fromhet för
dagens pligter hos den äldre delen af familjen måste hafwa
warit ett framstående drag uti taflan. Men då, om ditt
öga hade uppmärksamt bewakat rörelserna hos oß barn,
skulle du hafwa sett, att det, som war så werkligt
lifwande för den uppfostrade christne, war en plåga för det
unga sinnet Ordagrannt: köttet och benen. . Då fanns icke, såsom nu, den andeliga
wederqwickelse, som gifwes af Söndagsskolorna med sina
omwexlande former af religiös öfning, sina många sätt
att bibringa roande och nyttig underwisning. Wårt hela
förråd i detta ämne war bibeln och böneboken, och dessa
woro wåra förnämsta medel att fördrifwa de ledsamma
timmarne mellan wår tidiga frukost och tecknet till
Gudstjensten. Huru ofta ansträngdes icke wår uppfinningsförmåga, 
för att upptäcka något medel, att kunna förena
de många frestelserna med dagens pligter. Under den
första halftimmen swarade kanske en berättelse ur bibeln
ganska wäl mot wårt syfte, men efter att hafwa skyndat
igenom Josephs historia, eller berättelsen om de tio
plågorna, togo wi sedan till böneboken och sedan war det
öfwersigten öfwer den theologiska och moraliska sanningens

system, som började så: "I Adams fall syndade wi alla"
och sträckte sig öfwer tre eller fyra sidor med grawurer
och poetisk försköning. Dernäst förekom John Rogers död,
som brändes wid Smithfield; och för en stund kunde wi
roa oß med att räkna alla dessa "nio barn och ett wid
bröstet", såsom de på grawuren stodo i en regelbunden
rad, bildande liksom en trappa. Sedan detta war gjordt,
följde hwarjehanda öfningar af wår egen uppfinning,
sådana, som att räkna psalmerna uti psalmboken bakifrån och
framåt, till och ifrån lofsången, eller att räkna böckerna
uti bibeln, eller något annat påfund, såsom wi tyckte,
inom de religiösa förrättningarnes område. När allt detta
tröt, och det ännu fattades en timma till Gudstjensttiden,
sågo wi upp i taket och ned på golfwet, och rundt
omkring i hwarje wrå, för att tillse hwad wi skulle kunna
göra härnäst, och lycklig war den, som kunde warsna en
knappnål glänsande i någon aflägsen springa och genast
få ett tillfälle att komma ned, för att taga den upp.
Sedan war det nödwändigt att wi skulle ha en drick watten,
för att få en orsak att gå ut till brunnen; eller ock hörde
wi något besynnerligt buller bland hönsen, hwarwid wi
påstodo, att det war nödwändigt, att wi skulle efterse,
hwad som stod på; eller ifall kisse ämnade hoppa upp på
bordet, då wi alla måste skynda upp, för att drifwa
honom ned; allt detta under det man ständigt gaf akt på
uret, för att se, när klockan skulle ringa. Lyckligt war
det för oß under mellantiden, om wi icke började att se,
den ene på den andre, och göra grimaser, eller oförmärkt
låta skorna halka upp och ned, eller börja något försök
till pojkstreck, hwilket skulle gradwis så unergräfwa wårt

allwar, att det kunde bli något plötsligt utbrott af
munterhet, då onkel Phineas måste se upp och säga "tyst,
tyst" och faster Kezzy hålla tal om elaka barn, som bryta
Sabbathsdagen. Jag kommer ihåg, huru en gång kusin
Bill kom i djup onåd en Söndag genom ett lustigt puts.
Han skulle just slå igen sin bibel med all andakt, då
hastigt en gräshoppa kom genom ett öppet fönster och slog
ned midt på sidan. I ögonblicket knep Bill den obudne
gästen, ty en så wigtig hjelp i afseende på sysselsättning
war icke att förakta. Genast kastade wi barn wåra blickar
på Bill, och der satt han werkligen blygsamt läsande
bibeln, med gräshoppan hängande på ett ben från hans
mungipa, sparkande och sprattlande, utan att det minsta
oroa Herr Williams allwarsamhet. Wi utbrusto alla i
en upprorisk munterhet. Men detta blef en ganska
allwarsam sak för Bill, då hans gode fader utöfwade
inskärpandet af sanning och pligt genom wissa medel af
moralisk tillrättawisning, hwilka förordas af Salomo, ehuru
de nu för tiden råkat i mißkredit.

Denna morgontafla kan gifwa ett godt prof på hela
den långsamma Söndagen, hwilken blott framställde en
omwexling af dylika scener ända till solnedgången, då en
allmän lösning af tungorna och en allmän rörelse 
förkunnade att "solen war nere". Men — det kan frågas,
hwad blef följden af all denna stränghet? Ingaf den dig
icke afsmak för Sabbathen och religionen? Nej! det gjorde
den ej, emedan den icke war en följd af omilda känslor,
utan af en bestående grundsats, och grundsatsens
fasthållande är, hwad äfwen barn böra lära att wärdera och
wörda. Budet om lydnad och om wördnad för

Sabbathen, war likaså bindande för ung, som för gammal, så
att fordran derom ansågs likasom dessa naturens
oföränderliga lagar, med hwilka det ej faller någon in att
förlora tålamodet, ehuru de understundom blifwa beswärliga
för den personliga beqwämligheten. Afsigten med detta
system war, att inprägla i wårt sinne en wördnad för
hwilodagen, hwilken ingen inwerkan af ens framtida
lefnad någonsin kunde utplåna. Jag har wistats i många
klimat och främmande länder, der hwilodagen är ett okändt
namn, eller der den blott igenkännes genom bullrande
glädje, men aldrig har denna dag återkommit, utan att
föra med sig en flägt af helig wördnad, och äfwenså ett
erkännande af den Puritanska hwilodagens oafbrutna stillhet, 
behagliga hwila och okonstlade andakt.


- 



Det andra sättet.

"Huru sena äro wi icke denna morgon"; sade M:rs
Roberts till sin man, hastigt tittande på klockan, då de
skulle sätta sig wid frukostbordet på en Söndagsmorgon. "I
sanning, är det ej en skam för oß, att wara så långsamma
om Söndagarne. Jag undrar om John och Henry äro
uppstigna ännu; Hanna, har du wäckt dem?"

"Ja, min fru, men jag kunde icke förmå dem att
lyda; de sade att det war Söndag, och att wi alltid äta
frukost sednare om Söndagarna."

"Ja, det är en skam för oß, det måste jag säga",
sade M:rs Roberts, sittande ned wid bordet. Jag dröjer

sjelf aldrig, så framt icke något särskildt har inträffat. I
går afton war jag ganska länge ute, och sista Söndagen
hade jag en stygg hufwudwärk."

"Ja, ja, bästa du", sade M:r Roberts, "det är icke
wärdt att fortfara att plåga sig sjelf med detta; Söndagen 
är en hwilans dag; hwar och en drar sig litet på
Söndagsmorgonen; det är så naturligt, kära du, att
sedan man fullgjort ett arbete, känner man sig fallen för
att taga sig en liten hwila."

"Men det måste jag säga, det war icke på detta sätt
min moder uppfostrade mig", sade M:rs Roberts, "och
jag kan werkligen icke inse, att det är rätt."

Till denna sista del af samtalet hade twenne
sömnögda gossar lyßnat, hwilka emedlertid hade tagit plats
wid bordet med detta tröga utseende, som är en följd af
att sofwa länge.

"Nå, apropos, hwad gaf du i Lördags för dessa
skinkor?" sade M:r Roberts.

"Elfwa cents för pundet, tror jag", swarade M:rs
Roberts, "men Stephens & Philips hafwa några mycket
läckrare, hårduk och allt för tio cents. Jag tror att wi
gjorde bättre i att taga wåra waror hos Stephens &
Philips för framtiden."

"Hwarföre det? Äro de mycket billigare?"

"Ja, mycket; men jag glömmer att — — det är
Söndag. Wi borde tänka på andra saker. Gossar, hafwen 
I sett öfwer edra lexor till Söndagsskolan."

"Nej, mamma."

"Men huru besynnerligt! och nu fattas det blott en

halftimmes tid, och ingendera af eder är klädd. Nu
ser man de elaka följderna af att icke wara uppe i tid."

Gossarne sågo sura ut och sade, "att de woro så
tidigt uppe, som någon annan i huset."

"Wisserligen, men er far och jag hafwa någon
ursäkt, emedan wi woro sent ute i går afton, ni borde
hafwa warit uppe för fulla tre timmar sedan, och hafwa
warit fullt färdiga, och läst öfwer edra lexor. Hwad tron
I, att I nu bören göra?"

"O, mamma! låt oß stanna hemma blott denna enda
morgon; wi kunna icke wåra lexor, och det kan ej gå
wäl för oß om wi gå."

"Nej, wißt inte, jag tillåter det ej, och det får gå
för er som det kan. Det är allt edert eget fel. Gå nu
upp och skynda på. Wi kunna icke få tid till bön denna
morgon."

Gossarne gingo upp att skynda sig, såsom befalldt
war, och snart ropade en af dem uppifrån trappan:
"Mamma, mamma! knapparne äro ur wästen, så att jag
ej kan begagna den", och "mamma! här är ett stort hål
i min bästa jacka", sade den andre.

"Hwarför hafwen I ej sagt mig detta förut", sade
M:rs Roberts, kommande uppför trapporna.

"Jag glömde't", sade gossen.

"Så, så, stå stilla, jag måste sy ihop det på ett eller
annat sätt, fastän det är Söndag. Nu, nu höres klockan!
stå stilla ett ögonblick!" och M:rs Roberts arbetade ifrigt
med nål, tråd och sax; "så der, det får wara för i dag.
Ack! huru förwirradt allt ting är i dag."

"Det är alltid just så om Söndagarne", sade John,

kastande upp sin bok fattande den åter, då han sprang
nedför trapporna.

"Det är alltid så om Söndagarne." Orden träffade
mycket obehagligt M:rs Roberts samwete, ty något sade
henne, att hwilken orsaken än måtte wara, så war det
likwäl på det sättet. Om Söndagarne war allting
långsammare och oordentligare, än på någon annan dag i
weckan.

"Hanna! du måste koka detta stycke oxkött till middag
i dag."

"Jag tyckte att ni sade mig, att ni icke skulle låta
koka något på Söndagen."

"Nej, jag gör det ej heller wanligtwis. Jag är
mycket ledsen öfwer, att M:r Roberts skulle köpa det här
oxköttet i går; wi behöfde det icke, men nu är det till
hands; wäderleken är allt för warm för att det skall kunna
hålla sig. Jag will ej låta det bortskämmas; sålunda
måste jag hafwa det kokt, tycker jag."

Hanna hade tillbragt fyra Söndagar hos M:rs
Roberts, och under twå af dessa hade hon nödgats koka
af samma orsak. "För en gång" är wid sådana tillfällen
passande att blifwa ett ord med mycket widsträckt betydelse.

"Det oroar mig werkligen att sakerna gå som de
gå om Söndagarne", sade M:rs Roberts till sin man.
"Jag kan aldrig inse, att wi fira Söndagen så som
wi böra."

"Min älskade, du har sagt så ständigt, alltsedan wi
blefwo gifta, och jag kan ej se, hwad du har gjort angående
detta. För min del kan jag icke se att wi handla sämre
än folk i allmänhet. Wi göra inga besök, mottaga ej

heller främmande, ej heller läsa wi olämpliga böcker. Wi
gå i kyrkan, och sända wåra barn i Söndagsskolan, och
sålunda anwändes större delen af dagen till religiösa
sysselsättningar. Sedan hafwa wi, när wi kommit från
kyrkan, barnens Söndagsskolböcker och en eller twå religiösa
tidningar; jag tycker att detta är alldeles tillräckligt."

"Men, då jag war barn, uppfostrades jag af min
moder på annat sätt", sade M:rs Roberts twekande.

"Ack! bästa du, din moder kan icke betraktas såsom
ett passande mönster för nutiden. Man war alltför sträng
på din moders tid; de gingo allesammans alltför långt;
hwar och en erkänner det nu."

M:rs Roberts teg, men war icke tillfredsställd. En
sträng religiös uppfostran hade gifwit henne nog rättrådigt
samwete i detta hänseende, för att göra henne orolig.

Dessa hederwärda menniskor hade en slags allmän
idé att Söndagen måste helgas, och de bemödade sig att
hålla den, men de hade aldrig gjort sig den mödan att
utforska eller undersöka, huru den rättast borde helgas, ej
heller war det en sak af så mycken wigt, om deras
anordningar för weckan ej alltid inrättades med afseende
härpå. M:r Roberts inlät sig ofta i sysselsättningar wid
slutet af weckan, hwilka han wißte skulle så utmatta
honom, att han war trött och trög på Söndagen, och
M:rs Roberts gaf på samma sätt sin omgiftning
hopade omsorger, så att hon war antingen uttröttad af
ansträngningar, att sluta dem före Söndagen, eller förwirrad
och oroad öfwer att finna allting i oordning på denna
dag. De hade den föreställningen, att Sabbathen borde
hållas, då det war fullt lägligt, och skulle icke fordra

någon uppoffring af tid eller penningar. Men om ett
uppehåll för att helga Sabbathen under en resa skulle
förorsaka reseomkostnader eller ett oberäknadt dröjsmål,
eller om det i hushållet skulle medföra något stort beswär
eller någon utgift, så ansågs det såsom en Försynens
wink, att det war "ett nödwändighetens och barmhertighetens 
werk" att lyßna till de werldsliga angelägenheterna.
Till deras sinne talade det tredje budet sålunda: "Kom
ihåg att hålla Sabbathsdagen helig, när den infaller
lägligt, och kostar hwarken tid eller penningar."

Likaså war det med deß inwerkan på barnen, ty
man anwände hwarken nog stränghet, för att ingifwa dem
wördnad för Sabbathen, eller nog religiöst intresse, för
att förmå dem att älska den. Följaktligen werkade den
lilla stränghet, som war i lefnadssättet just nog, att
förmå dem att ogilla och förakta den. Barn märka snart
loppet af deras föräldrars känslor, och det war tydligt
nog för barnen i denna familj, att deras fader och moder
wanligtwis befunnos skynda till Gudstjensten, med hjertan 
och sinnen uppfyllda af denna werlden, och deras
samtal och tankar woro så ständigt wända till werldsliga
ting, och så oskickligt tillbakaförda till en känsla af helig
pligt, att Sabbathen hade mer utseende af ett hinder och
ett band, än då den firades efter de Puritanska Sabbathsdagarnes 
strängaste method.

-



Det tredje sättet.

Den lilla fridfulla byn Camden war belägen nedanför 
spetsen af en skroflig  bergshöjd, i en af Nya
Englands mest natursköna trakter, och desz ordentliga, redliga
och företagsamma byamän blefwo icke litet öfwerraskade
och förnöjde deröfwer, att M:r James, en rik och
deszutom skämtsam man, hade kommit att taga sin bostad
bland dem. Han förde med sig en intagande och 
belefwad hustru och en skara rödblommiga och yra, men
älskwärda barn, och der fanns så mycken godsinthet och
wälwilja i uppförandet hos hwar och en af familjens
medlemmar, att hela grannskapet war intaget till deras
förmån. M:r James war en man med en något drömmande 
och theoretisk sinnesriktning och ganska sträng i sitt
sätt att fullfölja sina egna åsigter om rätt och orätt, utan
att särskildt bry sig om, huru utseendet af hans lefnadslopp
wisade sig för andras ögon. Han war ett stöd för
religionsordningen och alltid färdig att egna både tid och
penningar för att befrämja ett wälgörande ändamål; och
ehuru han hwarken hade beklädt någon offentlig kyrklig
beställning; ej heller satt sig i förbindelse med någon
särskild christlig sekt, syntes han dock ega stor wördnad för
Gud och dyrka honom i anda och sanning och han
bekände, att han gjort bibeln till rättesnöre för sitt lif.
M:r James hade blifwit uppfostrad i ett system af 
oförståndig religiös stränghet. Han hade beslutat, att wid
sina barns uppfostran anwända ett fullkomligt motsatt sätt,
och att göra religionen och alla desz inrättningar till källor
för förnöjelse. Hans syftemål war utan twifwel passande,

men hans sätt att utföra det war, minst sagdt, sådant, 
att det icke kunde tjena såsom ett tillförlitligt föredöme till
allmän efterföljd. Med hänseende till Sabbathen, till 
exempel, ansåg han att, ehuru bruket att gå i kyrkan twå
gånger om dagen, och att hålla hela familjen stilla inomhus 
under den återstående tiden af dagen, war godt, wore
ett annat sätt långt bättre. I följd häraf tillbragdte han
efter morgonbönen, hwilken han och hela hans familj
regelbundet biwistade, den återstående delen af dagen
tillsammans med sina barn. I fult wäder underwisade han
dem i naturalhistoria, wisade dem målningar och läste
för dem olika berättelser om Guds werk, förbindande allt
med sådan religiös underwisning och förmaning, som ett
andäktigt sinne kan meddela.  När wäderleken tillät,
stöfwade han genom fälten med dem, samlade mineralier och
wäxter, eller seglade med dem på sjön, understundom
ledande sina unga åhörares tankar till Gud, genom de
många sköna spåren af hans närwaro och werksamhet,
hwilket hans öfwerlägsna kunskaper och iakttagelseförmåga
satte honom i stånd att upptäcka och utwisa. Dessa
Söndagsutfärder woro tider af den gladaste förnöjelse för 
barnen. Ehuru det war med någon swårighet, som deras
fader kunde tillbakahålla dem från högljudt och bullersamt
yttrande af sin glädje, såg han med någon ledsnad, att
de mera sinnliga eggelserna under utfärderna tycktes draga
uppmärksamheten alltför mycket från de religiösa betraktelserna 
och särskildt att morgonbönerna tycktes dem wara liksom 
ett förberedande botgörande för eftermiddagens förnöjelser. 
Icke desto mindre, när M:r James såg tillbaka på
sin egen barndom och erinrade sig dess stela stränghet, den 

fullkomliga bristen på någon god andelig eller lekamlig 
eggelse, hwilket hade för honom gjort Sabbathen till en
så stor orsak till ledsnad, så kunde han icke annat än
lyckönska sig, då han såg sina barn, seende mot Söndagen, 
så som emot en glädjedag, och fann sig på denna
dag ständigt omgifwen af en skara leende och muntra
anleten. Hans förmåga att meddela religiös underwisning
på ett enkelt och roande sätt, war märkwärdigt lycklig,
och det är sannolikt, att det fanns bland hans barn en
owanlig grad af werklig tanke och känsla för religiösa
föremål, såsom en följd häraf.

Det goda folket i Camden wiszte likwäl icke, hwad
de skulle tänka om ett lefwnadssätt, som föreföll dem såsom
ett fullkomligt wåldförande af Sabbathens fordringar. Det
första intrycket på den menskliga naturen är, att på en
gång fördöma allt, som afwiker från det som blifwit 
allmänt ansett såsom den rätta wägen, och i följd häraf 
anklagades M:r James skoningslöst af det goda folket såsom
en Sabbathsbrytare, en otrogen och såsom den der satte 
sig emot religionen.

På sådant sätt afmålades hans karakter inför M:r
Richards, en ung prestman, hwilken kort efter M:r James
hade tagit sin bostad i Camden, och mottagit pastoralwården
i byn. Händelsewis hade M:r Richards kännt M:r
James wid uniwersitetet och erinrade sig honom såsom en
märkwärdigt allwarlig, älskwärd och samwetsgrann
menniska. Han beslöt derföre, att af honom sjelf få weta de
åsigter, som ledt honom till ett lefnadssätt, som så stötte 
det goda grannfolket.

"Det der är allt ganska bra, min goda wän", sade

han, sedan han lysznat till M:r James wältaliga berättelse 
om sitt egna sätt att meddela religiös underwisning
och desz werkan på sin familj. "Jag twiflar icke på, att
detta system är ganska godt för eder och för er familj,
men det finnes andra omständigheter, än eder egen och
eder familjs underwisning, som böra tagas i betraktande.
Wet ni ej M:r James, att den odugligaste och liknöjdaste
delen af min församling anför edert exempel, såsom ett
aktningswärdt föredöme, för att tillåta deras familjer att
ohelga Sabbathsordningen? Ni och edra barn segla ut
på sjön, med sinnen och hjertan, utan twifwel höjda och
tillfredsställda genom denna lugna hwila, men Ben Dakes
och hans wårdslösa, ogudaktiga barnskara anse sig göra
alldeles detsamma, när de hänga ute och sola sig wid
stranden, eller kasta stenar öfwer wattenytan hela
Söndagseftermiddagen."

"Låt hwar och en swara inför sitt eget samwete",
återtog M:r James. "Om jag håller Sabbathen 
samwetsgrannt, har jag Guds bifall, om en annan
öfwerträder sitt samwete, "står han eller faller sinom egnom
Herra". Jag är icke answarig för alla de miszbruk, i
hwilka wårdslösa eller förderfwade menniskor kunna råka,
i följd af min utöfning af hwad som är rätt."

"Låt mig citera ett swar ur samma kapitel", sade
M:r Richards. "Ingen må ställa en stötesten, eller
tillfälle att falla i sin broders wäg. Låt icke det goda som
ni gör, bli illa uttydt. Det är icke rätt, hwarken att
äta kött eller dricka win, ej heller något, hwarpå din
broder kan stöta sig, förargas eller förswagas. "Nu, min 
gode wän, har ni lyckats, att blifwa begåfwad med en

wisz sinnebeskaffenhet, som sätter er i stånd att genomföra
ert sätt att hålla Sabbathen med jemförelsewis ringa
olägenhet, ett sätt, som är mycket godt, hwad eder familj
beträffar, men ni kan inse, huru få menniskor i denna
trakt skulle kunna, om de försökte, lika wäl efterfölja detta
sätt. Om det wore det allmänna bruket för familjer att
icke bewista den offentliga Gudstjensten på eftermiddagen,
utan att ströfwa omkring fälten, rida eller segla; huru
många föräldrar tror ni skulle hafwa den skickligheten och
förmågan, att tillbakahålla allt som wore stridande mot
dagens pligter? Är det icke eder fullkomliga färdighet uti
språket, eder owanliga förmåga att förenkla och förklara,
edra kunskaper uti naturalhistorien och i biblisk litteratur,
som sätter er i stånd att winna sådana resultater, som ni
gör? Och är det en fader bland hundrade, som skulle
kunna göra detsamma? Jag föreställer mig nu just eder
granne, landtjunkar Hart, med sina tio gossar och flickor,
som gifwit sig ut på fältet en Söndagseftermiddag, för
att hafwa nytta deraf; ni wet att han kan aldrig sluta
en mening, utan att börja åter ett halft dussin gånger.
Hwilken framgång skall han hafwa wid sina barns
underwisning? Och likaså kunde jag nämna ett dussin andra
längs efter denna gata. Nu måsten I män med bildning
gifwa edert understöd åt bruk, som skulle blifwa de
förträffligaste för hela samhället, eller såsom den helige
Paulus uttryckte samma tanke: "Wi äro starke nog att bära
den swages swagheter och icke täckas osz sjelfwom, ty
äfwen Christus täcktes icke sig sjelf." Tänk min gode
herre, om wår Frälsare blott hade yttrat den grundsatsen,
att man bör undwika det som är skadligt för ens egen

förbättring, hur farligt skulle icke detta föredöme warit
för mindre upplysta sinnen. Utan twifwel skulle han på
en Sabbathsdag hafwa företagit en fiskresa, ett tillfälle
till herrlig och upphöjd underwisning, men —— ehuru han
förklarade sig sjelf såsom "Herre öfwer Sabbathen" och 
såsom sådan egande rätt, att afbryta desz firande efter eget
godtfinnande, så bröt han likwäl aldrig det antagna sättet
att fira den, utom i de fall der widskeplig tradition direkt
gjorde intrång i de intressen, hwilka Sabbathen borde
befrämja. Han bewisade det rätta uti att hjelpa dem, som
woro uti swår lekamlig nöd och att på Sabbathen bistå
andra uti deras armod, men utom detta tillät han sig
sjelf ingen afwikelse från det antagna bruket."

M:r James såg tankfull ut. "Jag har icke sett 
saken ur denna synpunkt", återtog han. "Men, min gode
herre, i betrakande af huru litet af den offentliga
Gudstjensten på Söndagen är begripligt för yngre barns
fattningsgåfwa, så synes det mig nästan synd, att taga dem
med mig till kyrkan hela dagen."

"Jag har sjelf tänkt derpå", återtog M:r Richards,
"och jag har stundom tänkt, att, om män kunde finnas,
för att åstadkomma något sådant, så wore det önskligt
att inrätta en särskild Gudstjenst för barn, wid hwilken
predikan skulle wara enkom afpassad för dem."

"Jag skulle tycka om att bli prest i en församling
af barn", sade M:r James warmt.

"Nåwäl", återtg M:r Richards, "gif wårt goda
folk tid att få meddela sig med er, och att undanrödja de
fördomar, hwilka edert owanliga sätt att gå till wäga har

åstadkommit, och jag tror, att jag lätteligen skulle kunna
församla åt eder ett sådant samfund hwarje Söndag."

Efter detta bewistade M:r James och hans familj 
regelbundet båda Söndags-gudstjensterna till byns stora
öfwerraskning. M:r Richards förklarade för det goda 
folket i sin församling de bewekelsegrunder, som föranledt
deras granne till utöfwande af det, som syntes dem såsom
ett ochristligt lefnadssätt, och wid eftertanke insågo de den
sanningen, att en menniska kan ganska betydligt afwika
från det antagna rättesnöret af andra orsaker, än att hon
är en otrogen eller en Gudsföraktare. Resultatet häraf
war, att man åter hyste wänliga känslor för honom och
då M:r James fann sig behandlad med wördnad och
förtroende, började han, oaktadt sin stolthet, att känna, att 
det fanns starka föreningspunkter emellan hwarje werklig
och warmhjertad Christen, ehuru deras förstånds odling är
olika, och i all enkelhet förenade han sig med den lilla 
kyrkan i Camden. Ett år sedan den tid, då han slog ned 
sina första bolpålar här, såg han sig hwarje 
Söndagseftermiddag omgifwen af en församling af små barn, till
hwilkas gagn han hade på egen bekostnad anskaffat ett 
rum, försett det med chartor, målningar ur Bibeln och
med allehanda hjelpkällor att förklara den bibliska kunskapen,
och då föräldrarne eller målsmännen tidt och ofta
åhörde sina barn wid dessa öfningar, erkände de ofta, att
de sjelfwe woro mycket intresserade, och hade lika mycken
nytta deraf, som någon af deras ungdomliga följeslagare.

*

Det fjerde sättet.

Det war nära slutet af en skön Lördagseftermiddag
då jag stannade med min trötta häst framför ett wackert 
hus i byn N——. Detta war, som jag på beskrifning 
fann, min kusin William Fletchers boning, samma skälm
Bill Fletcher, om hwilken wi förut hafwa talat. Bill 
hade alltid warit af en rask, framåtsträfwande karakter,
och under loppet af mitt kringirrande lif hade jag
begagnat hwarje lägligt tillfälle, för att underhålla wår
tidiga bekantskap. På sista tiden återwände jag till min 
födelsebygd, efter några års frånwaro, och fick höra att
han war gift och bosatt i byn N——, der han beklädde ett
ganska fördelaktigt embete, och jag fick inom kort en 
enträgen inbjudning, att besöka honom i hans eget hem.
Emedan jag wet genom erfarenheten, att det föga lönar
mödan att slå sönder sina knogar på ett landthus'
förstugudörr, som wanlightwis saknar portklapp, tog jag min
wäg längs en liten stig, som war kantad med ringblommor
och balsaminer, och hwilken ledde till baksidan af
huset. Ljudet af en hop barnröster förmådde mig att
stanna och, då jag tittade genom buskarne, warseblef jag
min kusin Bill Fletchers werkliga afbild, sådan som han
hade warit för tjugu år sedan, samma dristiga panna,
samma mörka ögon, samma lifliga trotsiga mun, och samma
"Det behöfwer ingen bry sig om" slängning på hufwudet.
"Se der nu", utropade gossen, i det han satte ned ett
par skor, som han hade blankat, och ställde dem i ordning
wid ändan af en lång rad af alla storlekar och slag, från
sådana, som måste hafwa passat för en twå-års gammal

fot till allt större och större, "der har jag blankat hwar
enda en af dem och gjort dem riktigt glänsande, och allt
detta på tjugu minuter; om någon tror att han kan göra 
det fortare än jag, så skulle jag just tycka om, om han
wille försöka; och dermed punkt!

"Jag wet att de icke kunna det", sade en ljushårig
liten flicka, som förwånades öfwer hwad hon såg, tydligen
fattad af den största beundran för broderns skicklighet;
"och Bill! jag har plockat ned alla leksakerna i den stora
kistan, och du får lof att komma och slå igen locket —— 
nyckeln sårar mina fingrar."

"Strunt, jag skall slå igen'et lättare än så här",
sade gossen, knäppande med fingrarne; "har du lagt ned
dem alla?"

"Ja! alla, jag har blott lemnat ute de mjukaste packorna
och snöret med de röda glasperlorna och den stora
trasdockan för Fanny att leka med —— du wet, att mamma
säger att de små barnen få ha' sina leksaker på
Söndagarne."

"Ja wisst", sade brodern mycket tankfull, "små barn
kunna icke läsa, de kunna icke, såsom wi, hwarken höra
bibelns berättelser, ej heller se på gravyrer."

I detta ögonblick steg jag fram, ty fordna tiders
förtjusning hade så mäktigt gripit mig, att jag war nära
att skynda fram med ett "halloh der! Bill!" såsom jag
brukade att möta fadren i fordna tider, men den uppsyn
af öfwerraskning, som helsade mitt uppträdande, bragt
mig till besinning.

"Är eder fader hemma?" sade jag.

"Mamma och pappa hafwa båda gått ut, men jag
tror, Sir, att de skola komma hem inom få ögonblick.
Will ni ej stiga in?"

Jag antog inbjudningen, och den lilla flickan wisade
mig in uti ett litet och särdeles prydligt möbleradt förmak.
Der fanns ett piano med notböcker på en sida i rummet,
några fina gravyrer, hängda omkring wäggarna, och ett
litet nätt rundbord war fullt öfwerströdt med böcker.
Deszutom innehöllo de små nischerna på ömse sidor om
eldstaden hwar och en ett bokskåp, som war tillslutet med en
glasdörr.

Den lilla flickan bjöd mig en stol, och sedan, 
dröjande ett ögonblick, såsom om hon kände någon böjelse
att tilltala mig, om blott hon kunde upptänka något att
tala om, såg hon slutligen upp i mitt ansigte och sade i
en förtrolig ton: "Mamma har lemnat åt mig och
William, att wakta huset denna eftermiddag, under det att
hon war borta, och wi ha lagt in alla dessa saker för
Söndagen, på det att allt må wara uträttadt, innan hon
kommer hem. William har gått, att lägga bort leksakerna 
och jag skall nu sätta upp böckerna." Sägande detta
öppnade hon det ena bokskåpets dörrar och började
beställsamt, att bära böckerna från rundbordet, för att lägga
dem på hwarandra, i hwilket göromål hon snart biträddes
af William, hwilken tog werken i hand på ett i sanning
mästerligt sätt, wisande sin syster, hwad som war och
hwad som icke war "Söndagsböcker", med utseede af en
person, som war fullkomligt hemma i sin sak. Robinson
Crusoe och Peter Porley, som bestod af många delar,
blefwo utan twekan bortlaggda, men det war likwäl ett


kort twifwelsmål angående en "Nord-Amerikansk öfwersigt",
emedan William sade, att han war säker, att hans far
läste något på Söndagen uti en af dem, under det att
Susanna försäkrade, att han wanligtwis icke brukade läsa
uti den, och blott läste uti den, emedan uti boken fanns
något om Biblen, men alldenstund intet bestämdt kunde
afgöras i detta hänseende, blef "Öfwersigten" "lagd på
bordet", likasom qwistiga frågor uti kongressen. Sedan
följde en lång diskussion öfwer en bok, bestående af
utdrag, hwilken såsom wanligt innehöll hwarjehanda, så
wäl andeligt och allwarsamt, som komiskt och werdsligt,
och sluteligen beslöt William med mycken wärdighet, att
låsa in den, på den grund att det war bäst, att hålla
sig på den "säkra sidan", i följd hwaraf han wädjade
till mig. Jag blef befriad från att afgöra frågan genom
fadrens och modrens inträdande. Min gamle wän igenkände 
mig genast, och presenterade mig för sin förträffliga
hustru med samma blick af hänryckning, som då han drog
upp en laxöringsref, eller en owanligt wacker aborre af
sin egen fångst inför mig, för att beundras, och sedan,
seende omkring på sin wackra barnskara, af hwilken han
fört med sig hem twenne, tycktes han säga till mig: "der!
hwad tänker du nu derom?"

Och i sanning! en ganska skön syn war det —— nog
skön att komma ens gamla ungkarlsrock att sitta rätt
otrefligt. I sanning —— det finnes ingenting, som gifwer
en, en så slående föreställning om de knep, den gamle
fader Tid har spelat osz, som det att träffa någon manlig
eller qwinlig lekkamrat med ett halvt dussin eller så 
ungefär af blomstrande barn omkring sig. Min gamle vän


fann jag i werkligheten wara just sådan, som han såsom
gosse warit. Det war samma uppriktiga min, samma
tillförlitliga, wänliga ton i hans röst, och samma eld i
hans öga, blott att manlighetens hand hade lindrigt
widrört några af linierna i hans ansigte, gifwande dem ett
uttryck af fasthet, som anstod mannen och fadren.

"Mycket bra, mina barn", sade M:rs Fletcher efter
theet, sedan William och Susanna för henne slutat
berättelsen om de olika saker, som de hade ställt i ordning
denna eftermiddag; "jag tror nu, att wi kunna säga, att
wår weckas wärf äro slutade och att wi ej hafwa annat
att göra, än att hwila och förnöja osz."

"Ack! och pappa ämnar wisa osz taflorna i den stora
boken, som han bar hem i måndags, skall han icke?"
sade lilla Robert.

"Och mamma, du will berätta osz något mera om
Salomos tempel och hans palatser, will du icke?" sade
Susanna.

"Och jag skulle tycka om att få weta om pappa har
funnit swar på den swåra fråga, som jag gaf honom i
söndags?" sade William.

"Allt kommer i sinom tid", sade M:rs Fletcher.
"Men sägen mig, älskade barn, ären I säkra på, att I
ären fullkomligt redo till Sabbathen? I sägen att I
hafwen bortlagt böckerna och leksakerna, hafwen I äfwen
bortlagt alla elaka och omilda känslor? Kännen I eder
wänliga och milda emot hwar man?"

"Ja, mamma", sade William, som syntes hafwa
tagit en stor del af detta samtal åt sig, "jag gick öfwer
till Tom Walters just denna morgon, för att fråga honom

angående den der kycklingen, som tillhörde mig, och han
sade, att han icke ämnat behålla den och wiszte icke, att
han hade den, förrän jag omtalade det, och så blef allt
åter bra och jag är nöjd med att jag gick."

"Jag är böjd för att tro, William", sade hans fader,
"att om hwar och en skulle göra det till en regel att
afgöra alla sina twister före Söndagen, så skulle det finnas
ganska få trätor och rättegångar. Ty omkring hälften 
af alla twister hafwa uppkommit af ett miszförstånd,
som skulle biläggas inom fem minuter, om man wille gå
direkte till personen, för att erhålla förklaring."

"Jag förmodar att jag ej behöfwer fråga eder",
sade M:rs Fletcher, "om I hafwen fullt lärt eder edra
Söndags-skollexor."

"Ja, war säker på det", sade William. "Du wet,
mamma, att Susanna och jag woro sysselsatta med dem
hela Måndagen och Tisdagen och sedan hafwa wi denna
eftermiddag åter sett öfwer dem, och nedskrifwit några
frågor."

"Och jag hörde Robert kunna sin lexa allt igenom,
och jag wisade honom alla ställen på den bibliska chartan",
sade Susanna.

"Nå wäl då", sade min wän, "om allt är gjordt,
så låt osz börja Söndagen med något musik."

Tack ware de nyligen gjorda framstegen uti de ungas
musikaliska underwisning, så kan nu hwarje familj
åstadkomma en koncert i hemmet med ord och musik lämpade
efter barnens fattningsgåfwa och röster; och under det
dessa små, fulla av hänryckning, trängt sig kring sin
moder, då hon satt sig wid piano't, och ackompagnerade

hennes musik med ord ur någon skön hymn, tänkte jag,
att, ehuru jag måhända hört wackrare musik, jag dock
aldrig hört något, som så wäl motswarat ändamålet
dermed.

Det war en wana hos min wän, att tidigt gå till
sängs på Lördagsafton, på det att man skulle hafwa god
tid att hwila, och att ingen ursäkt skulle finnas för ett
sent uppstigande på Söndagen, och i följd häraf, sedan
barnen sjungit och familjens aftonbön på en kort stund
blifwit förrättad, drogo wi osz alla tillbaka till wåra
sofrum och jag, liksom de andra, insomnade med känslan,
att hafwa mycket angenämt slutat weckan, och med aningar
om ett ganska stort nöje på morgondagen.

Tidigt på morgonen wäcktes jag hastigt ur sömnen
genom ljudet af små röster, som sjöngo med mycken känsla
i rummet nästintill mitt, och då jag lysznade, uppfattade
jag följande ord:

Upp! lemna bäddens hwila!
Till Gud ditt lof må ila!
Se morgonsoln går upp i glans!
Upp! hälsa gladt desz strålekrans,
Och prisa Gud
Med bönens ljud,
Ty Sabbaten är inne.

De sista orden upprepades och förlängdes mycket kraftigt
af en röst, hwilken jag igenkände såsom Master Williams.

"Nu, William, tycker jag att den andra är bäst",
sade den lilla Susannas weka stämma och genast började 
hon så:

Hur full af behag
Är icke den dag,
Då uti Guds armar wi falla!
Den morgon Försonar'n i segrande lopp
Ur grafwen stod opp,
Är skönast af syskonen alla.

Master William understödde med stor ifwer genom att
sjunga sin stämma, ehuru jag hörde honom anmärka wid
slutet af första wersen, att han tyckte mer om den,
emedan "den gick så bra och så lifligt", och hans 
medgörliga syster följde honom, då han åter började det första
stycket, sjungande det med fördubblad liflighet.

Det war en herrlig sommarmorgon och barnens röster
derinne harmonierade wäl med fåglarnes toner och de
bräkande skarornes derute —— ett älskligt, sabbathsenligt
och fridfullt ljud.

"Wälsignad ware barnens musik!" sade jag wid mig
sjelf, "huru mycket bättre är icke detta, än onkel Fletchers
stora mahognyklockas enformiga tick, tack."

Familjklockan kallade osz till frukostrummet, just då
barnen hade slutat sin hymn. Det lilla frukostrummet
hade blifwit fejadt och prydt enkom för dagen, och en was
med sköna blommor, hwilka barnen dagen förut hade
plockat i sin trädgård, prydde det runda bordet. Dörren
till det ena bokskåpet wid eldstaden war uppslagen och 
framtedde för mina blickar en samling wackert bundna böcker,
ofwanom hwilka syntes i förgyllda bokstäfwer inscriptionen
"Söndagsbibliothek". Fönstren woro uppslagne, för att
insläppa den tidiga morgonens friska luft, och fåglarne,

som flaxade bland rosenbuskarne derute, syntes knappt
lättare och gladare, än barnen, då de inträdde i rummet.
Det war tydligt skrifwet på hwarje anlete i huset, att den
lyckligaste dagen i weckan hade inträdt, och hwar och en
syntes wilja fullgöra sina åligganden med hela sin själ.
Det war ännu tidigt, när frukosten och familjens
bönestund war gjord, och barnen betraktade ifrigt det runda
bordet, för att få se taflorna i den nya boken, hwilken
deras fader hade köpt i New-York weckan förut och hwilken 
hade blifwit besvarad såsom ett Söndags-traktament.
Det war en wacker upplaga af "Calmets Dictionnaire",
i flera stora delar med ganska stora gravurer.

"Detta werk måste wara mycket dyrt", anmärkte jag
till min wän, då wi wände om bladen.

"Ja —— det är så", återtog han, "men detta är ett
område, der jag mindre tillbakahålles genom betänkligheter
angående omkostnad, än i något annat. Wid allt, som
angår att göra uppseende i werlden, är jag fullkomligt
redo att spara. Jag kan lefwa mycket wäl, utan dyrbara
kläder eller modern möblering, och jag skulle wilja, att wi
måtte anses såsom en ganska simpel sorts menniskor i allt
sådant afseende, men för allt det, som har afseende på
förståndets odling och för upplysningen af mina barns
hjertan, är jag villig, att gå till det yttersta af mina
inkomster. Hwad helst som kan gifwa mina barn en
bättre kunskap i, eller ett djupare intresse för Biblen
eller sätta dem i stånd att med fördel och utan ledsnad
anwända en Sabbathsdag, står först på min lista bland
saker, som böra anskaffas. Jag har på detta ämne
anwändt en tredjedel så mycket, som möbleringen af mitt

hus kostat mig." Då jag såg öfwer hyllorna i
Söndags-bibliotheket, märkte jag, att min wän icke haft ringa möda
wid walet. Det innehöll alla de bästa hufwudwerk, som
blifwit utgifna till Skriftens tolkning i förening med de
bästa moderna, religiösa skrifter, afpassade efter små barns
fattningsgåfwa. Twå stora lådor woro deszutom fyllda med
chartor och gravyrer i Biblen, några af dem af ganska
hög syftning.

"Wi hafwa samlat alla dessa saker efter hand, allt
sedan wi satte hushåll", sade min wän; "barnen hafwa
interesse för detta bibliothek, såsom en deras enskilta
tillhörighet och några af böckerna äro köpta af deras egna
små besparingar."

"Ja", sade William, "jag köpte Helons wallfärd för
mina äggpenningar och Susanna köpte Davids lefnad och
lilla Robert ämnar äfwen köpa en nästa nyår."

"Men", sade jag, "kan icke Söndagsskolbibliotheket
motswara hela ändamålet dermed?"

"Söndagsskolbibliotheket är en beundranswärd
företeelse", sade min wän, "men detta uppfyller på ett
fullkomligare sätt det ändamål som war afsedt genom de
förras inrättning. Wårt bibliothek åstadkommer ett slags
dragningskraft till hemmet på Söndagen, och gör
förwärfwandet af religiösa kunskaper och det tillbörliga
iakttagandet af Sabbathsdagen till ett slags familjeföretag.
Du wet", tillade han leende, "att folk alltid känna sig
interesserade af ett ämne, på hwilket de anwändt
penningar."

Det första ljudet af Söndagsskol-klockan gjorde slut
på detta samtal. Barnen gjorde sig skyndsamt färdiga,

och emedan deras fader war skolans superintendent och
deras moder en af lärarinnorna, så blef det ett fullkomligt
familjeuppbrott.

En del af hwarje Söndag anwändes i min wäns
hus af den ena eller af båda föräldrarne tillsammans med
barnen, till ett slags öfwersigt af weckan. De små
barnens uppmärksamhet riktades på deras egen karakter, den
förflutna weckans olika brister eller lärdomar utwisades och
de uppmuntrades att wara på sin wakt för den kommande
tiden, och det hela afslutades med de allwarligaste bönder
om sådan himmelsk hjelp, att frestelser och fel af hwar
och en enskildt måtte undwikas. Efter aftonsången, under
det barnen för detta ändamål hade dragit sig undan till
modrens rum, kunde jag icke afhålla mig från att påminna
wännen från fordna dagar om den nästan mot Sabbathen
wända riktningen i hans sinne under hans gosse-år.

"William", sade jag, "wet du, du war werkligen
den gosse, af hwilken ett sådant företag att hålla
Sabbathen, som detta, allra sist war att wänta. Jag
förmodar att du kommer ihåg Söndagen i "den gamla
boningen."

"Ja men —— jag tror, att jag war just en sådan, 
som du säger", sade han leende, "ty jag hade känsla
nog för att se, då jag wäxte upp, att dagen måste hållas
fullkomligt, eller alldeles icke, och jag hade nog blod och
rörlighet i min warelse, för att se, att något måste
göras, för att lifwa och göra den roande, derför företog
jag mig detta. Det war ett af de första besluten i wårt
hushåll, att Sabbathen skulle blifwa en glad dag, och
likwäl lika oförkränkt helgas, som i wår goda faders

alltför stränga tider, och wi hafwa åstadkommit, att alla
förhållanden löpa i denna kanal så noggrannt och så wäl
att det tyckes wara den naturliga ordningen."

"Jag har alltid trott", sade jag, "att det fordras
en särskild förmåga och mer än wanlig bildning hos en
fader, för att bringa detta till någon fullkomlighet."

"Det behöfs ingenting", återtog min wän, "annat
än naturligt sundt menniskoförstånd, och ett fast beslut
att göra det. Föräldrar, som hafwa ett bestämdt mål
för sina barns religiösa underwisning, kunna, om de hafwa
sundt förstånd, ganska snart se, hwad som är nödigt, för
att interessera dem, och om de finna att de sjelfwa icke
kunna gifwa sina barn den erforderliga underwisningen,
kunna de nu för tiden ganska lätt ersätta deras egen
oförmåga. Källorna till andelig kunskap äro så talrika och
deras uppställning så lättfattlig, att man kan med dem
fullkomligt hjelpa sig. Den enda swårigheten af allt är,
att helgandet af Sabbathen och meddelandet af andelig
underwisning icke tillräckligt har blifwit ett föremål i
hemmet. Föräldrar lägga hela answaret på Söndagsskollärarne 
och tro följakteligen, att, om de sända sina barn
till Söndagsskolorna, göra de det bästa de kunna för dem.
Nu är jag öfwertygad genom min erfaranhet såsom
Söndagsskollärare, att den bästa religiösa underwisningen,
meddelad utom hemmet, står stilla, i brist på medwerkan af
en systematisk plan till religiös ordning och underwisning
hemma, emedan Gud gifwer kraft åt en faders bemödanden, 
en kraft som aldrig kan öfwerflyttas i annor hand."

"Men tror du", sade jag, "att det wanliga slaget

af folk i wanliga omständigheter, kan åstadkomma det som
du har gjort."

"Jag tror att de i de flesta fall kunna, om de börja
riktigt. Men om både föräldrar och barn redan hafwa
antagit wanor, äro de swårare att förändra, än att första
gången börja rätt. Likwäl tror jag att allt kan
åstadkommas till största delen, om de derpå wilja anwända
tid, penningar och bemödande. Det är, emedan saken
anses wara af så ringa wigt, i jemförelse med andra
omständigheter af werldslig natur, som så litet blifwit
uträttadt i den wägen."

Min wän afbröts här genom M:rs Fletchers inträde
med barnen. M:rs Fletcher satte sig ned wid piano't,
och Sabbathen slutades med de små barnens lyckliga sång;
jag kunde ej upptäcka ett enda ängsligt öga, som wändes
emot fönstret, för att se, om solen war fullkomligt
nedgången. Det ömma och rörande uttrycket i hwars och
ens min wittnade om den böjande kraften af dessa
lärdomar, hwilka hade helgat den sista stunden, och deras
behagliga fåglalika röster harmonierade wäl med de sköna
orden:

Hur' ljufligt är ej Sabbathsqwällens ljus!
Hur' skönt då solens stråle glimmar;
På Trons och Bönens wingar, dessa timmar
Osz böja öfwer jordens låga grus.

*


Hos alla Bokhandlare finnas nyligen utkomne:

Inledning till Bewisen för Christna
Religionen.

Öfwersättning från elfte Engelska upplagan.

Häftad 20 sk. B:ko.

Detta lilla arbete har i flere länder länge warit
antaget som en enkel lärobok för Christendomens unga
bekännare; redan öfwersatt på Franska, Tyska, Italienska,
Spanska och Armeniska är det härmed af herr Prof. P.
R. Bråkenhjelm till gemene mans och ungdomens gagn
öfwerflyttadt på wårt språk.

*
Korsets Blomma.

Öfwersättning från Engelskan.

Häftad 12 sk.

En Recensent yttrar härom: "Denna lilla, till sitt
yttre anspråkslösa berättelse eger i hög grad de förtjenster,
som i allmänhet tillhöra den nyare engelska litteraturen,
äfwen på romanens område. En innerlig och barnaren
fromhet, ett ädelt och enkelt språk, en följdriktig utweckling 
af den naturliga och okonstlade handlingen göra denna
intagande berättelse till en särdeles lämplig läsning."

*

Bedröfwelse och Hugswalelse,
eller Evangelium predikadt wid korsets fot.

Betraktelser tillegnade de bedröfwade af
J. H. Grand Pierre.

Öfwersättning från fjerde upplagan.

Häftad 40 sk.

-


Trestämmig Choral,

Swenska Psalmmelodierna jemte twenne ur
Kyrko-Choralboken utdragna Understämmor, 1:o för Discant
Mezzodiscant och Alt, 2:o för Discant, Alt och Baryton, 3:o
för Discant, Alt och Bas, samt 4:o för Tenor, Baryton
och Bas; med text ur Psalmboken, enligt Kongl.
Musikaliska Academiens reductions-tabell. Swenska Messans
wanligaste Chörer och Hosianna.

Utarbetad af
And. Fredr. Alard.

Häftad 2 R:dr.

Om denna choralbok yttrar Ny Tidning för Musik
N:o 23 år 1854, att "den är anwändbar icke allenast
under skoltiden, utan äfwen wid den högre underwisningens 
lärowerk. Herr Alard har i detta sitt arbete, som
wittnar om mycken flit och omsorg, gjort sig förtjent af
uppmuntran från alla dem som nitälska för kyrkosångens
helgd och wård. Några här och der inträffade oegentligheter 
i harmonieringen att förtiga — i förbigående sagdt,
icke lätta att undwika med den inskränkning i fri rörelse
som förf. sjelf ålagt sig; enär nemligen dessa trestämmiga
choraler kunna sjungas på fyrfaldigt sätt, alltefter som
olika röster (se ofwan) finnas att tillgå, — är boken att
rekommendera såsom både fullständig och ändamålsenlig."

-

