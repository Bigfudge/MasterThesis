

Berättelse

om

Det hemska mordet

å

Mamsell

Maria Lovisa Laurell

som skedde Thorsdagen den 5 Sept. 1867 i huset N:o 12,

Brunnsgatan å Norrmalm i Stockholm,

tillika med en sång utgifwen af G. R. H...n.

Mörderskan
Margaretha Larsson-Friberg.


2:dra uppl. Pris: 12 öre.






Det war den 10 Augusti 1852 en lottdragning på en sjal
försiggick i Hagaparken. Ett stort antal ungdom, för det mesta
bestående af unga handtwerksgesäller och tjenstflickor, hade tagit
lotter. De woro billiga och såldes till 36 skilling stycket "med
punsch och smörgåsar". En urmakaregesäll uppträdde som
virtuos på "accordion" för att fägna de danslystna, och lystna
woro de allesammans. Bland de dansande märktes ett par
hwilket för sin uthållighet tillwann sig en större uppmärksamhet
än de öfrige. Det war en blond kavaljer, iklädd swart
bonjour och hamptygsbyxor, som förde en smärt flicka i walsen
med förwånande fart och graciösité. — Sedan den lifwade
valsören, hwilken i en gardeslöjtnants uniform skulle gjort
furore på en börsbal, blifwit applåderad af åskådarne, aflägsnade
han sig ett stycke från skådeplatsen för triumfen, ty hans
"wäna mö" hade inviterat honom att deltaga i en liten enkel
supé, medförd i en korg, och de twenne slogo sig ner i en 
skogsbacke.

Den unge mannen, som hwiskade kärlekens ord i örat
på den smärta flickan, med de bruna och lifliga ögonen, war 
guldarbetaren Johan Friberg och föremålet för hans låga war
en från trakten af Umeå, nyligen hitflyttad tjenstflicka Margaretha 
Larsson. Lottdragningen skedde klockan 7 och Friberg drog
det lyckliga numret 42, och öfwerlemnade som artig kavaljer
sin winst åt den "hans hjerta utwalt till huldgudinna". Hon
mottog den första fästmöpresenten med en tacksam blick, i hwilken
det låg en framtid förborgad.

Söndagen efter denna första bekantskap hade de unga
älskande stämt möte i Humlegården och på bänken i alléen
midt för teaterhuset swuro de hwarandra "trohet in i döden".
Margaretha Larsson war då ungefär wid 28 års ålder en
oförderfwad flicka och hängaf sig med den första kärlekens
passion åt sin första kärlek. Hon tjenade på Mäster-Samuels-gata 
hos Revisions-sekreteraren L—f, och, eget nog, i samma


hus der Öfwerstinnan Cederholm några år derefter blef
mördad. — Sedan Friberg och hon slutit ett ”förbund för
lifstiden” flyttade hon den 24 Oktober 1852 från sitt husbondfolk 
och hem till Friberg i en träkåk wid Gråbergsgatan. Här 
lefde de tillsammans som man och hustru och snart lemnade
hon honom att i sina faders armar mottaga den första lefwande
panten af deras kärlek. — Under loppet af deras sammanlefnad
tills dato, ha sex plantor ytterligare helgat deras kärleksförbund 
under en tidrymd af 15 år. Fem af dessa ha aflidit i sina 
spädare år och endast 2 lefwa, nemligen ett par söner, den ena
12 och den andra 6 år gammal.

Det är ett gammalt ordspråk som säger ”att när nöden
kommer in i stugan flyr kärleken ut” och detta tyckes här ha
besannat sig. Älskaren Friberg, som i rikt mått njutit af
kärlekens fröjder med sin sköna Margaretha, blef slutligen
owerksam på de werkstäder inom hufwudstaden han haft plats.
Krogen blef hans residens och någon ordentlig guldsmedsmästare
wille icke antaga en person till arbetare, som sällan
befanns wara nykter. — Följden blef den, att då de husliga
behofwen i och för den tillwäxande familjens underhåll blef
otillräckligt, osämja ofta uppstod mellan ”makarne”, hwilken
icke sällan afslutades med handgripligheter i hwilka merändels
Margaretha Larsson gick segrande ur striden, alldenstund hennes
lifliga temperament gjorde sig gällande och då hon ingalunda
skydde att bewäpna sig med hwad tillhygge som fanns närmast
till hands.

När Margaretha såg sin Friberg negligera familjen och taga
de närmaste bränwinsmagasinen till högqwarter, öfwergaf 
äfwen hon tanken på huslig sällhet och tillställde små ”kafferep”,
der hwarken skorpor eller den swenska nektaren saknades. —
Efter femton års sammanlefnad återfinna wi Friberg och 
Margaretha Larsson boende wid N:o 6 Johannisgränd å
Norr i ett aflångt rum till höger inpå gården.

Friberg blef allt mer och mer supig af sig, hwarföre
Margaretha Larsson nödgades, att åtminstone för sig och sina
barns uppehälle, skaffa sig arbetsförtjenst utom hus. — Bland
andra personer hon under denna tid kom i beröring med war
äfwen en äldre Mamsell Maria Lovisa Laurell, boende i N:o

12 wid Brunnsgatan å Norrmalm. Detta i allo aktningswärda
fruntimmer hade genom Pauvres honteux lyckats
förskaffa sig åtskilliga små pensioner och genom sina konditioner
som sällskap i förnäma hus samlat ett godt bo, mest bestående
i linne och silfwer, hwilket den åldriga damen hade den swagheten
att gerna wilja wisa för personer, som besökte henne.
Margaretha Larsson hade ofta med en wiß afundsjuka omtalat
för Friberg dessa rika skatter och han, wan att behandla
de ädlare metallerna, kom en dag på en hemsk tanke. Friberg
och Margaretha sutto en afton de första dagarne i September
på en bänk å Johannes kyrkogård i närheten af Döbelns
monument, då Friberg framkastar sitt mordförslag för sin
älskarinna; han kände hennes lynne och wißte att hon i
uppretadt tillstånd kunde begå hwad som helst. Han förespeglade
henne att de tillsammans skulle afresa till Amerika om de
blott lyckades skaffa sig penningar. Margaretha Larsson
lyßnade med en wiß begärlighet till hans förslag och ingick
slutligen på att werkställa dådet, aldrahelst hon wißte att Mamsell
Laurell bodde alldeles ensam. Ett handslag war bekräftelsen
på mordet, som utsattes till Onsdagen den 4 September, då
Friberg, för att undwika alla misstankar, redan tidigt på 
morgonen begaf sig till Drottningholm, der han wistades till
qwällen. Margaretha Larsson intogs dock då, som hon 
uppgifwer, af samvetsoro och kunde ej werkställa sitt hemska beslut
denna dag, hwilket uppskjöts till följande morgon. Hennes
älskare Friberg hade enkom för mordet å Mamsell Laurell
slipat ett tillhygge, bestående af en fil, hwilken genom sin
hwaßhet på ändan liknade en dolk. Detta instrument hade
Margaretha Larsson stoppat i barmen, då hon med sina
hemska mordtankar, dem Gud må förlåta henne! inträdde i
den menniskowänliga och godhjertade gamla Mamsell Laurells 
bostad.

Sedan Guldarbetaren Friberg slipat det wapen, som skulle 
bli Mamsell Laurells bane, begaf sig Margaretha Larsson
tidigt på morgonen till hennes bostad, N:o 12 wid Brunnsgatan
å Norr, för att derstädes utföra sin hemska bragd.

Mamsell Laurell hade nyß slutat att dricka sitt
morgonkaffe och war wid särdeles godt lynne, emedan hon med

eftermiddagståget på Jernwägen wäntade en ung slägting,
elev vid Teknologiska Institutet, som den gamla goda 
gumman särdeles omhuldade.

Margaretha Larsson inträdde i den mördades boning,
der denna wälwilligt mottog sin gamla städerska och sedan
hon blifwit wisad den gamlas linne och silfwerskåp passade 
hon tillfälle, då Mamsell Laurell begaf sin in i en innanför
köket belägen mindre skrubb, att anfalla henne med
mordwapnet i hufwudet. Instruerad af Friberg att söka träffa
tinningen, emedan det stället är ”skört” fick Mamsell Laurell
första hugget wid hårfästet, då hon utropade: ”Hwad i 
Herrans namn, qwinna, tar du dig till!” Snart följde hugg på
hugg och enligt mörderskans för polismästaren afgifna
bekännelse, skall hon sedermera under loppet af en halftimma ha
sargat den aflidna med det ohyggliga instrumentet, och under
dödskampen med offret utryckt Mamsell Laurells tunga till 
roten och derefter med fingret krossat och slitit ut det 
wenstra ögat.

Lik en af Söderns skogars wilda Hyenor, kastade sig
Margaretha Larsson öfwer föremålet för sin lumpna snikenhet
och sargade sitt offer med några i en bordslåda befintliga
köksknifwar. Sedan Mamsell Laurell, sålunda torterad,
neddignat uti skrubben, som blef skådeplatsen för det ohyggliga
mordet och mörderskan märkte sitt offer ännu wara wid lif,
uppdrog hon slutligen hennes kläder och sargade magen med 
öfwer 20 knifstygn, sedan hufwudet och halsen blifwit
fullkomligt massakrerade. — Härefter gick mörderskan ur skrubben
i köket för att twätta bloden af armar och händer, hwarefter
hon påtog en af den mördades på sängen liggande hwita
underkjortlar jemte ett par tygkängor och tillgrep sedan en
portmonnä med inneliggande penningar, ett guldur samt
åtskilliga större och mindre silfwerskedar, en butelj saft m. m.,
samt aflägsnade sig skyndsamt derifrån. Hemkommen til sin
bostad wid Johannes gränd omtalade hon händelsen för Friberg, 
hwilken, enligt hennes inför domstolen afgifna berättelse,
kyßte henne, hwarefter denne gick att hos sin swåger, en wid 
Jungfrugatan N:o 11 å Ladugårdslandet boende pantlånare,
Wahlberg, för att belåna silfret. Friberg uppgaf för swågern


att fyndet hittats af Larsson samt att hon ämnat ”lysa upp
det i kyrkan”. Huruwida några penningar bekommits på det,
upplyses ej wid polisförhöret, men faktiskt är att Larsson på
Fredagen wexlat en 50 Rdr i Hr Carlesons Kryddbod wid
Regeringsgatan. — Wahlberg, som började ana oråd, om 
silfrets åtkomst, lemnade det morgonen derpå tillbaka till
Friberg, hwilken nedgräfde en del deraf wid Experimentalfältet 
utom Roslagstull och en del gömdes af Larsson i Johannes 
Kyrkogårdsmur.

Sedan Larsson under flera polisförhör blifwit på skäliga
mißtankar häktad, anställde Polismästaren Östlund förhör med
den anklagade. En hwit underkjortel, hwilken Larsson haft
på sig då hon på Thorsdagsmorgonen hemkom från den
mördades bostad, samt ett par fruntimmerskalsonger, hittades
bakom en soplår, belägen i Fribergs och Larssons bostad wid
Johannes gränd.

Häktade Larsson nekade hårdnackadt till mordet och rördes
icke det minsta, fast hon undergick flera förhör i den mördades
närwaro. — Friberg förklarade sig helt och hållet okunnig
om det begågna brottet och upplyste att Margareta Larsson,
under den tid de bott tillsammans, wisat sig hafwa ett 
häftigt och wildsint lynne, samt ställde sig föröfrigt så oskyldig
som möjligt. — Friberg, som är en 40 års karl, har rödt
hår och skägg, ärrigt ansigte, låg panna och tittar under lugg
samt ser hwad man kan kalla rigtigt hemsk ut.

Söndagen den 15 September, kl. 5 eftermiddagen,
begrofs den mördade Mamsell Laurell, under tillopp af flera
tusende åhörare, å Johannes kyrkogård, och woro twå af
Detektifwa Afdelningens Konstaplar beordrade att följa
Margaretha Larsson dit för att öfwerwara jordfästningen.
Liktalet, som i gripande, till hjertat gående ordalag, hwilket
pressade fram många tårar ur de närståendes ögon, skildrade
det hemska mordet i sin förfärliga nakenhet, hölls af Herr
Pastors-Adjunkten Öhman. Margaretha Larssons ögon
förblefwo dock torra och åsynen af jordfästningen tycktes icke
bekomma henne något serdeles. Hon fördes tillbaka till häktet.

Måndagen den 16 September klockan 5—6 företog
Polismästaren Östlund ånyo ransakning med häktade



Margaretha Larsson, wid hwilket tillfälle såwäl Guldarbetaren
Friberg, som Twätterskan Jonsson (boende i Johannes gränd
N:o 6), m. fl. inkallade wittnen, woro närwarande. Sedan
Larsson och Friberg fått åtskilliga spörjsmål af Polismästaren,
rörande mordet å Mamsell Laurell, aflägsnade sig Friberg
oförmärkt från förhöret. — Målet fortsattes med den 
mißtänkta mörderskan till midnatt och efter 10 timmars tid fann
sig Margaretha Larsson, för hwars själ de mest hemska bilder
swäfwat alltsedan hon begick det förfärliga brottet, att bekänna.
Ensamheten i den dystra cellen framjagade för den olyckliga
qwalens hemska demoner, hwilka med frenetisk styrka höggo
sina klor i det sjuka samwetet.

Hon behöfde lätta sitt hjerta och anhöll, då hon dignade
under själsmarterna, att få hwila sig ett ögonblick, hwarpå
hon under en timmas tid slapp några widare frågor. —
Derefter afgaf hon för Polismästaren Östlund, hwilken med
berömvärdt nit och skicklighet ledt ransakningen, en sanningsenlig
bekännelse, af hwilken nu framgick att mannen Friberg
uppmanat, samt i allo warit medweten om det hemska
mordets utförande. En hemlig Konstapel blef nu beordrad att
uppsöka Friberg, och twenne andra att hemta makarne Wahlberg, 
hwilka samtlige erkände Margaretha Larssons uppgifter.

Sedan handbojor blifwit påsatte Friberg fick han åtfölja
2 Konstaplar till Experimentalfältet för att anwisa stället,
det silfret war nedgräft. Detta anträffades ganska riktigt,
likaså det som war gömt i Johannes kyrkogårdsmur. Friberg
förklarades skyldig att träda i allmänt häkte. Han har tills
dato hårdnackadt förnekat all wetskap om brottet.

*

Här afsluta wi berättelsen om det hemska drama, hwilket
genom sina förfärliga detaljer uppskakat hela hufwudstadens
befolkning och som en löpeld farit genom landet.

Måtte den brottsliga, genom en uppriktig ånger, söka i
bönen sin tillflykt till Honom, från hwars wägar hon aldrig
skulle afwikit, för att med blod rista sitt namn i mörderskornas
swarta annaler!

Det hemska mordet, hwars make wi lyckligtwis icke kunna
uppwisa, kommer nu att behandlas af Stockholms Rådhusrätt,
der den brottsliga får sin dom afkunnad.

*




Sång.


För Er will jag nu berätta,
Om ett mord af ryslig art,
Det kan alla hjertan sätta
Uti skräck, ty det war swart.

En mamsell i stillhet bodde,
Skiljd från werlden, fri från flärd,
God mot alla, ty Hon trodde:
Handla rätt, gör men'skan wärd.

Men en ondskapsfuller qwinna
Lurar lömskt på Henne då,
Tänker att med mord få finna
Gummans skatt, att lefwa på.

Till den gamla hon beger sig
Under sken af helsa på.
Men hon tänkte: Hwad det gör mig?
Jag den gamla mörda må.

Hon sin gerning kallt utförde
Med en hwasser slipad fil.
Tungan hon ur halsen rörde
Under brottets hemska smil.

Stick på stick hon offret gifwer
Uti bröst och mage, så
Ögat sedan hon utrifwer,
Ändtligt kan hon döden nå.

Plundrar sedan hennes nipper
Och beger sig derifrån,
Tror att hon med detta slipper,
Men det blef ej långt ett lån.

Men snart Lagens wäktar griper
Detta mensko-odjur då;
Hon från sina barn sig sliter,
För att uti fängslet gå.

Hon för brottet nekar ständigt,
Fast till kyrkogår'n hon förs.
Wid den gamlas graf behändigt
Hon om brottet tala hörs.

Modet henne sist dock swigtar,
När för Domarns blick hon står;
Han på brottet hjertat rigtar
Och bekännelse Han får.

Nu i Cellen hon förwaras
Och på straffet wäntar wißt,
Hon af intet kan förswaras;
Hennne, hjelpe Jesu Christ!

G. R. H...n.




Eskilstuna, tryckt hos A. Billjer, 1867.


