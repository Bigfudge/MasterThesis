STUDENTFÖRENINGEN VERDANDIS SMÅSKRIFTER. 126.


DE I SVERGE I STORT ODLADE

KULTURVÄXTERNA

KORT   ÖFVERSIKT  AF  VÄXTODLINGEN

(i anslutning till småskriften 119 om åkerjorden)

af

A. G. KELLGREN

agronom

—
(Andra tusendet.)

STOCKHOLM

Albert Bonniers förlag





Innehåll:

Kulturväxterna.

1.     Växtkulturens forna och nuvarande ståndpunkt i Sverge .. 3

2.     Sädesväxter ............................................ 7

3.     Rotfruktsväxter ....................................... 17

4.     Höväxter .............................................. 23

5.     Den svenska växtodlingens gängse former ............... 30


—

STOCKHOLM

ALB. BONNIERS BOKTRYCKERI  1904



1. Växtkulturens forna och nuvarande ståndpunkt i Sverge.

I äldre tider utgjorde växtkulturen en föga utvecklad
gren af jordbruket, hvilket hufvudsakligen var baserat
på tillgodogörande af naturliga gräsmarker för underhåll 
af en för dåtida förhållanden ingalunda oansenlig
boskapsstock. Största delen af våra dagars åkerjord låg
vid denna tid i äng, den höglänta jorden i s. k. hårdvall,
den låglänta i s. k. sidvall, och de små, oftast
oregelbundet formade åkerskiftena, lågo kringströdda här och
där i ängarna samt i bostädernas omedelbara närhet.

1700-talet, denna märkliga brytningstid i vårt politiska 
och kulturella lif, medförde äfven en omhvälfning af
jordbruket, och växtkulturens uppkomst i Sverge kan med
skäl dateras från denna tid. Ängen fick småningom maka
åt sig för plogen, och omfattande nyodlingar kommo till
för att öka åkerarealen. Att man härunder råkade
försumma såväl ängsskötseln som boskapsafveln, förklarar att
1700-talets uppspirande växtkultur knappast innebar något
uppsving för jordbruket. Denna tids växtkultur omfattade
nästan uteslutande sädesodling efter de gamla primitiva
formerna, och det är ej svårt att bilda sig en föreställning 
om den svaga bärkraften hos århundradets åkerskötsel.

Denna inträdde dock redan vid 1800-talets början i
mera ordnade förhållanden, i och med att foderväxtodlingen
kom till heders vid sidan af och alternerande med
sädesodlingen. Det är egentligen i och med klöfverns mera
allmänna införande, som växtkulturen inträder i stadgade
former, om också en stor del af 1800-talets jordbruk måste
anses stå på en jämförelsevis låg ståndpunkt i vårt land.
Växtkulturens utveckling ledde emellertid till, att redan
före mitten af 1800-talet de sista rästerna af den naturliga 

ängen utplånades från slättbyggderna i södra och mällersta
Sverge. Enligt det allmänt härskande jordbrukssystemet
skulle nu omkring halfva åkerjordsarealen ligga i gräsvall 
och den andra hälften bära säd; trädan skulle intaga
omkring en sjättedel af det hela.

Omkring mitten af 1800-talet inträffade konjunkturer,
som i hög grad gynnade spannmålsproduktionen, och
sädesodlingen fick i Sverge ökad fart genom upphäfvandet af
de engelska spannmålslagarne. Våra skogsbyggder, som
hittills delvis måst hänga fast vid gamla tidens jordbruk,
fingo en lönande kulturväxt i hafren, och ängsskötseln fick
sålunda äfven dödsstöten i de trakter af mällersta Sverge,
som hittills ej varit spannmålsproducerande. Kan man på
1700-talet spåra öfverdrifter i fråga om uppodling för
sädesproduktion, blir detta så mycket märkbarare ett
århundrade senare, och liksom man på sin tid vårdslösade
den naturliga ängen, blef det nu foderväxtodlingen, som
fick sitta emällan, fortfarande på bekostnad af boskapsafveln. 
Att detta skulle medföra en retroaktiv värkan på
växtkulturen och jordbruket i allmänhet, säger sig själft.

1800-talets senare decennier betecknas af en välgörande 
reaktion mot hittills rådande system, och förnämsta
grundtanken i senare tiders sträfvanden är boskapsskötselns 
omhuldande. Foderväxtodlingen kommer egentligen
först nu till sin fulla rätt, och såsom ett betecknande drag
i sistnämda periods jordbruk förtjänar omnämnas sträfvandet
att införa odling af mångåriga foderväxter.

Under det dessa sträfvanden kröntes med föga framgång, 
ledde den ökade omtanken om boskapsskötseln till
utveckling af en ny gren af växtkulturen, nämligen
rotfruktsodlingen, som måste betecknas såsom en af de mäst
betydelsefulla yttringarna inom vårt modärna jordbruk.
Rotfruktsodlingen är visserligen ej någonting alldeles nytt
för vårt land, enär hithörande växter varit odlade i
århundraden, ehuru endast såsom människoföda, men det
epokgörande ligger i dessa växters odlande i stor skala
och såsom en ingredierande del af hela jordbruksdriften.
Den speciella gren af rotfruktsodlingen, som i form af
hvitbetsodling bedrifves i södra delarna af landet, och som
lett till såväl jordbrukets som sockerindustriens uppblomstring, 
intager en särställning till jordbruket i dess helhet.
Det torde ej vara obekant, att hvitbetsodlingen under 
1800-talets senaste decennier undergått ett märkbart
uppsving och spridt sig ej obetydligt utanför Skånes gränser.
För närvarande träffas förberedelser för denna
inkomstbringande odlings utsträckande till Öster- och Västergötland.

Under det sålunda växtkulturen gjort betydande och
snabba framsteg, har man likväl att anmärka små
försummelser här och där, och särskilt måste det erkännas,
att potatisodlingen blifvit ganska styfmoderligt behandlad.
Kulturen af denna i hög grad värdefulla växt har
fortskridit tämligen oberörd af olika strömningar inom
modernäringen, och det är kanske just därför, som man
försummat taga vederbörlig hänsyn till åtskilliga oroande
tecken till potatisodlingens tillbakagång. Sedan man nu
blifvit uppmärksamgjord på förhållandet, bland annat genom
den växande importen, torde dock snart nog vara att
vänta en ändring till det bättre.

Det är kanske ej alldeles utan, att man kan spåra
en liknande afslappning i fråga om hafreodlingen, och
gifvetvis måste det medgifvas, att under den senaste
perioden inom vårt jordbruks utveckling hela
växtkulturen fått träda i skuggan för boskapsskötseln. I och
med att man nu börjar kunna blicka tillbaka på en
mängd anstalter för boskapsafvelns ordnande, tyckes det
vara tid att med förnyad ifver ägna växtkulturen nödig
omsorg. Här syftas nu särskilt på det ingripande, som
tillkommer statsmakterna och som visat sig fruktbärande
för vår kreatursskötsel såväl i stort som smått.

Samtidigt som från statens sida gjorts allt för att
befrämja kreatursafveln, hafva också vidtagits anstalter till
växtkulturens bästa, men betecknande nog hufvudsakligen
på enskildas initiativ. Ett hithörande företag af
epokgörande slag betecknas af de anstalter för sädesförädlingen,
som utgöra en vändpunkt för vår sädesodling, och som
torde komma att spela en betydande roll äfven för vår
foderväxt- och rotfruktsodlings snara framsteg.

Redan i och med rotfruktsodlingens införande i större
skala, en åtgärd som är oskiljaktig från den form af
jordbruk, som i våra dagar ensamt äger tillräcklig bärkraft,
nämligen hvad man kallar intensiv drift, fördes
sädesodlingen in på en ny bog. Det är nu ej längre fråga om
att inhösta en viss spannmålsmängd från en litet gifvande
men desto större jordareal, utan hufvudvikten ligger på

att odla rikt gifvande sädesslag, något som också
möjliggöres, tack vare utsädesförädlingens resultat. På allra
sista tiden tyckes man äfven börja att tillmäta större
uppmärksamhet åt odlingen af höväxter, och frågan om
gräsodlingens utsträckning står åter på dagordningen. En
stor del af vårt land äger nämligen ej tillräckliga
förutsättningar för den intensiva sädesodlingen, men detta
hindrar ej, att jorden kan brukas under iakttagande af
fullt rationella former. Medlet härför är gifvetvis
foderväxtodlingen, och målet en uppdrifven kreatursafvel.

I sistnämda hänseende förtjänar framhållas
skogstrakterna i mällersta Sverge och sist men ej minst
Norrland, vårt sedan länge hägrande framtidsland. Hvad
växtkulturen särskilt i norra Sverges skogsbygder
beträffar, har denna ända in i våra dagar stått på en
ståndpunkt, som i mångt och mycket påminner om landets i
dess helhet tillstånd före omhvälfningarna på 1700-talet.
Unga och starka krafter arbeta nu i våra norra provinser
på att väcka den norrländska växtkulturen till lif och
att redan från början leda densamma in på rätt bana.

Såsom allmänt omdöme om den svenska växtkulturens
nuvarande ståndpunkt torde kunna fastslås, att denna,
numera frigjord från sin klafbundenhet i rådande
jordbrukssystem, är mogen för en obehindrad och säker
uppblomstring. Till ett större frigörande af denna gren af
vårt jordbruk bidrager äfven den successiva utvecklingen
af våra kommunikationer, som medgifva produktion af de
jordbruksalster, som närmast betingas af klimatet och
jordartens beskaffenhet utan hänsyn till andra lokala
omständigheter. Först i och med ett fullständigt frigörande
i detta hänseende kan växtkulturen sägas stå på säkra
fötter och kunna utveckla sig med den sunda beräkningen
såsom hufvudsakliga rättesnöret.

*





2. Sädesväxter.

Med säd förstås de kulturväxter, hvilka
hufvadsakligen odlas för frukternas eller frönas skull, och hit höra
dels stråsäden, tillhörande gräsens växtgrupp, dels
trindsäden, tillhörande baljväxterna.



A. Stråsädesväxter

hafva sitt namn efter den för alla gräsarter karaktäristiska
stamdelen, det s. k. strået, som är ihåligt och försett med
ledknutar samt beklätt med de långa och smala bladens
slidor. Strået uppbär en hos olika arter olika formad
blomställning, inom hvilken dock alltid urskiljas s. k.
småax, hvilka i sin tur äro samlade antingen till ett ax,
såsom hos hvete, råg och korn, eller till en vippa, såsom
hos hafre. Frukten, det s. k. sädeskornet, är under sin
utveckling omslutet af hinnor, bildande gräsblommans hölje;
dessa hinnor kvarsitta i regeln till och med efter
tröskningen hos korn och hafre, men lossna hos råg och hvete.

Vid det i fruktskalet hårdt inneslutna fröets groning
utskjuta tre eller flera rottrådar, de s. k. frörötterna.
Dessa bortdö emellertid snart nog och efterträdas af s. k.
kronrötter, som utgå från den till jordytan förlagda nedersta
stråleden.

Stråsädesväxterna äro ettåriga, ehuru de skilja sig
så till vida, att somliga arter eller artformer sås om
hösten och mogna efter omkring 12 månader, under det
andra sås om våren och mogna redan efter fyra à fäm
månader.

Hösthvete

är vår värdefullaste stråsäd och täflar i afkastning med
majs och ris, de varma luftstreckens så mycket prisade
sädesslag. Denna kulturväxt kan emellertid ej odlas annat
än i vårt lands sydligare delar och är äfven härstädes
inskränkt till den bästa jorden. Nordgränsen för
hösthveteodlingen löper i västra Sverge öfver trakten af Vänern,
går därifrån mot nordost öfver Närke och Västmanland
samt går knappast nämnvärt norr om Dalälfven.   



Innanför denna gränslinje är hösthveteodling utesluten från de
högläntare och magrare trakterna, såsom Småland, stora
delar af Kristianstads, Hallands och Älfsborgs län m. fl.
trakter. I och med åkerskötselns framsteg torde man
framdeles kunna vänta sig ej blott en utvidgning af den
nutida hvetegränsen utan äfven en tilltagande odling af
detta sädesslag inom det angifna området. För en dylik,
för vårt jordbruk ingalunda betydelselös utveckling af
växtkulturen borgar äfven åtskilliga resultat af
sädesförädlingen, som visa hän på möjligheten att frambringa
härdiga artformer af de ömtåliga kulturväxterna. För
närvarande skördas i Sverge i medeltal något öfver
1,000,000 deciton hösthvete årligen.

Hösthvetet gör anspråk på en bördig, omsorgsfullt
skött jord och odlas företrädesvis på den styfva lerjorden.
Ju längre mot norr man kommer inom det af klimat- och
jordmånsförhållanden utstakade odlingsområdet, desto
tidigare företages sådden, som i Närke och Sörmland gärna
företages strax efter medio af augusti, men i Skåne kan
uppskjutas ända in i oktober. Pr hektar sås intill 200
kg. af den väl ansade, strida säden. I medeltal ger
hösthvetet omkring 14 deciton pr hektar, men talrika exempel
finnas på skördar uppgående till 40 deciton och däröfver.
En hektoliter bör väga omkring 80 kg., motsvarande
130—135 skålp, holländsk vikt. Halmskörden kan
beräknas till omkring 2 gånger kärnskördens vikt eller
3,000 å 4,000 kg. pr har.

Af hösthvete finnes en mångfald artformer, och de
sedan gammalt i landet odlade hösthvetena utgöra
blandningar af sådana, inom hvilka dock en och annan
utpräglad form är förhärskande. Dessa hvetesorter benämnas
med ett gemensamt namn, lanthveten, och den
öfvervägande beståndsdelen är utmärkt än af hvita, än af
rödaktiga kärnor, än af hvita, än af rödaktiga agnskal, än af
glatta, än af ludna sådana. Ett gemensamt drag hos
alla lanthveten är att axen äro glesa och halmen svag,
men sorterna i fråga äro jämförelsevis härdiga gent emot
oblida väderleksförhållanden under vintern och våren.

De många i senare tid införskrifna hvetesorterna äro
i likhet med lanthveten a ej rena artformer utan mer
eller mindre komplicerade blandningar af sådana; dessa
sorter utmärka sig genomgående af högre afkastning, men
af mindre härdighet. Bland dessa hvetesorter förtjäna
omnämnas squarehead, med tätt, i toppen förtjockat ax, samt
shiriff, ett glatt, hvitkornigt, ganska tättaxigt hvete; den
förstnämnda sorten har knappast odlats utom Skånes
gränser, den senare täflar i härdighet med mällersta Sverges
lanthveten.

De hvetesorter, som värkligen utgöras af rena
artformer med bestämda botaniska karaktärer, åtföljda af vissa
utmärkande egenskaper i praktiskt hänseende, äro alla af
ungt datum och härleda sig från Sverges Utsädesförenings
arbeten på växtförädlingens område. Bland sådana
artformer förtjäna nämnas Svalöfs squarehead-hveten och
topp-squarehead, lämpliga för södra Sverge, samt borehvete, en
härdig artform lämpad för mällersta Sverges hveteodlande
distrikt.

Vårhvete

skiljer sig från hösthvete hufvudsakligen genom den olika
sånings- och utvecklingstiden. Vårhvetet ställer mindre
anspråk på jordarten, men desto större på dennas
bearbetning och gödsling. Detta sädesslag odlas dels i de
trakter af landet, innanför hösthvetegränsen, där
hösthvetet riskerar att gå ut om vintern, dels i
hösthvetedistrikten å de fält, där höstsäden förstörts af frost eller
som ej hinna blifva besådda på hösten.

Vårhvete kan odlas något längre mot norr än
hösthvete, men intager det oaktat en underordnad plats i vår
växtkultur; totalskörden belöper sig nämligen endast till
i medeltal 60,000 deciton. Utsädesmängden tages i
allmänhet något större än för hösthvete, eller något öfver
200 kg. pr hektar, medelskörden belöper sig till 10 à 14
deciton pr hektar; en god skörd bör uppgå till omkring
20 deciton. Hektolitervikten är 70 à 75 kg.

Af vårhvete, som i botaniskt hänseende är samma
art som hösthvete, förekomma endast ett fåtal sorter och
knappast några värkligt rena artformer. Allt tyder
sålunda på, att odlingen af detta sädesslag är föga
utvecklad, hvadan det onekligen återstår mycket att göra på
detta ingalunda otacksamma område.

Höstråg

är ett af våra härdigaste och allmännast odlade sädesslag,
utbrett i alla Sverges landskap, ehuru starkt aftagande
mot norr. I södra delarna af landet odlas höstråg endast i
sådana trakter och å sådana jordarter, som ej kunna
frambringa hveteskördar, samt framför allt i de sydöstra
provinserna, Bleking, Småland. Rågodlingen är vidare starkt
representerad i nästan hela mällersta Sverge ända till
och med Kopparbärgs län. Redan i Gäfleborgs län börjar
odlingen aftaga, men ännu i Norrbottens län finnas talrika
rågåkrar, och en utsträckning såväl af rågsädets
nordgräns som af rågodlingen i dess helhet i Norrland tyckes
vara att vänta. Totalskörden i landet af råg kan beräknas
till öfver 5,000,000 deciton.

Höstråg odlas på snart sagt alla jordarter, men de
jämnaste skördarna och den bästa kvaliteten uppnås på
god sandjord. Liksom rågen sålunda har vida mindre
anspråk på själfva jorden, torde den äfven nöja sig med
mindre omsorgsfull ans af åkern, men är däremot
ömtåligare mot sent inträffad sådd än hvetet. Då hvetet i
normala fall anses kunna öfvervintra, om blott två blad
hunnit utvecklas före nerfrysningen, fordras minst tre
blad hos rågplantan, innan denna kan anses stark nog
att möta vinterkölden och trotsa vårbrytningen,
höstsädenas mäst kritiska period.

Rågsådden försiggår normalt i augusti i norra och
mällersta Sverge samt i september i landets södra delar;
pr hektar sås vanligen 175 à högst 200 kg.
Medelskörden uppgår till 13 à 14 deciton pr hektar; en god
skörd bör gifva omkring 20 deciton. Hektolitervikten är
hos god råg omkring 70 kg., motsvarande 120 skålp,
holländsk vikt. Halmskörden belöper sig till cirka 3,000
kg. pr hektar.

Rågväxten äger ej några utpräglade artformer såsom
fallet är med snart sagt alla våra kulturväxter, men genom
långvarig odling under vissa bestämda klimat- och
lokalförhållanden hafva utbildats några tämligen distinkta sorter,
som närmast äro att jämföra med hvetets lantformer.
Man kan sålunda bland annat urskilja den s. k. nordiska
höstrågen, den i Sverge af ålder använda rågsorten; den
s. k. finska rågen, en eller kanske rättare flera härdiga
rågsorter, som särskilt för några årtionden sedan blefvo
mycket använda i Sverge och ännu importeras till utsäde,
kanske mäst på grund af det utmärkta skick, i hvilket
de, såsom varande ritorkade, befinna sig.
Bland söderifrån införda rågsorter förtjäna nämnas
propstejer- och petkuser-råg, båda högt afkastande sorter, af
hvilka den förra hufvudsakligen lämpar sig för södra
Sverge, under det den senare visat sig härdig äfven i
mällersta delarna af landet. Såsom artformer af rågen
äro äfven att betrakta vårråg och midsommarråg.

Vårråg

förtjänar knappast plats bland de i stort odlade
kulturväxterna, enär hela skörden i Sverge endast uppgår till
70,000 deciton, och odlingen tyckes vara stadd i
tillbakagång. Som detta sädesslag är klent afkastande, torde
man ej heller kunna vänta något uppsving i dess odling.

Midsommarråg

har fått sitt namn däraf, att den sås på högsommaren.
Denna säd, som utgör en kombination af grönfoder- och
sädesväxt, sås vanligen tillsammans med hafre och vicker,
och grödan lämnar på hösten en grönfoderskörd, hvarefter
mogen råg skördas följande år. Detta slag af rågodling
är inskränkt till spridda trakter af södra och mällersta
Sverge samt ganska allmänt utbredd i Norrland; 
egendomligt för sådden är den obetydliga utsädesmängden,
som endast plägar utgöra cirka l hektoliter pr hektar i
blandning med cirka 2 hl. vårsäd.

Midsommarrågen torde vara den artform af rågväxten,
som i äldre tider fann användning på svedjelanden under
benämningen tufråg, men är ej att förväxla med den i
äldre tider mycket brukade s. k. senrågen, som är en
utpräglad höstråg.

Anmärkas bör, att äfven höstråg och för öfrigt
sädesväxterna i allmänhet kunna sås för användning såsom
grönfoder, och höstråg är härtill lämplig, då behofvet
påkallar tidig användning af sådant foder.

Korn

var i äldre tider Sverges mäst odlade sädesväxt, ehuru
rågen ganska tidigt började intaga en bemärkt plats vid
sidan om densamma, och ännu i dag utgör korn
Norrlands förnämsta sade, något som lika mycket är att
tilltillskrifva remniscenserna från fordom som kornets snabba
utveckling och stora härdighet. Trots denna torde likväl
kornodlingen i Norrland ej uppnå ekonomisk bärighet,
något som tydligt nog synes framgå af de vanskligheter,
hvarmed denna odling har att kämpa i de delar af landet,
där såväl jordmån och klimat som framför allt åkerkulturen
äga de mäst obestridliga företräden framför förhållandena
i norra Sverge.

Kornodlingen i stort är företrädesvis koncentrerad
till södra Sverges kalktrakter, Öland, Gotland, Malmöhus
län, samt dessutom till Kristianstads län, Östergötland och
Uppland. I och med en grundligare och mera allmänt
införd kalkning af åkerjorden torde en utsträckning af
kornodlingen i Sverge ej vara otänkbar, hälst sedan man
nu börjar erhålla allt säkrare hållpunkter i fråga om de
olika artformernas tillpassning för skiftande klimatiska och
lokala förhållanden.

Den mäst lönande, men på samma gång mäst
fordrande kornodlingen är den, som afser produktion af
bryggerikorn. Det är också på denna form af kornodlingen,
som sträfvandena till införande af förbättringar böra gå
ut, ehuru det under vissa omständigheter äfven kan äga
sina goda sidor att taga kornskördar för användning till
fodersäd. Såsom brödsäd har numera detta sade förlorat
snart sagt all betydelse med undantag för öfre Norrland.
Totalskörden af korn i Sverge uppgår i medeltal till
något öfver 3,000,000 deciton.

Såsom redan antytts ställer kornet stora fordringar
på jordarten och är äfven ganska ömtåligt för fel i fråga
om åkerns bearbetning och skötsel. Detta gör, att man
måste lämna kornet den mäst fördelaktiga platsen ej blott
i fråga om lokal utan äfven i fråga om växtföljden.
Ifrågavarande sädesslag är äfven mycket ömtåligt vid
bärgningen och fordrar den största noggrannhet i detta
hänseende. Egendomligt nog sammanfalla dock de
kornodlande trakterna med dem, där man ägnar minsta
uppmärksamheten åt bärgningsanordningarna i allmänhet.

Utsädesmängden vid kornsådd är. 175 à 200 kg. pr
hektar. Skörden uppgår till 12 à 17 deciton pr hektar,
men kan under gynnsamma omständigheter uppgå till
dubbelt denna mängd. Hektolitervikten är olika allt efter
artformens beskaffenhet; det säxradiga kornet väger endast
omkring 60 kg., det bästa tvåradiga ända till 70 kg.

Kornet är onekligen det sädesslag, som uppträder i
de flästa och skarpast markerade artformerna, och det är
mycket som talar för, att man i denna kulturväxt har att
göra ej med en utan flera arter. Den i vår agronomiska
facklitteratur för närvarande mäst antagna uppdelningen
af kornets hufvudsorter indelar dessa i stjärnhorn, vanligt
säxradigt horn och tvåradigt horn.

Under det att stjärnhorn och säxradigt horn ännu utgöra
de i Norrland företrädesvis odlade sorterna, är den
modärna kornodlingen egentligen baserad på de till det
tvåradiga hörande artformerna. Ännu i dag användes likväl
i Skåne vissa sorters säxradigt korn, och det finnes till
och med förädlade former af sistnämnda slag. De mera
bemärkta kornsorterna, såväl de af utländsk införsel som
de från den svenska utsädesförädlingen erhållna, tillhöra
dock det tvåradiga kornet, hvilket också allmänt anses
såsom det bästa förädlingsmaterialet. Bland sådana
numera ganska allmänt odlade artformer märkas Svalöfs
chevalierkorn, en förädling af det engelska med samma namn;
Svalöfs princesskorn, en förädling af det gamla printicekornet;
Svalöfs gutehorn, ett förädlat gotlandskorn o. s. v. Dessa
med flera nya s. k. sortrena artformer hafva på de senare
åren vunnit allt större utbredning och torde snart komma
att alldeles uttränga de gamla lantsortema.

Hafre.

Hafreodlingen har i Sverge ej gamla anor, men under
loppet af 1800-talet har densamma vunnit en vida större
terräng, än hvad något af de andra sädesslagen kan
uppvisa. Hafreodlingen uppnår sitt maximum i mällersta
Sverge och aftager såväl mot norr, där den stänges af
en klimatisk gräns, som mot söder, där detta mindre ädla
och mindre rikt afkastande sädesslag aldrig nått den
dominerande ställning bland kulturväxterna, som hvad
fallet är i de genuina hafrebygderna. Hafreskörden i
Sverge kan beräknas till nära 10,000,000 deciton, hvaraf
något öfver 1,000,000 komma från Skaraborgs och öfver
800,000 från Älfsborgs län.

Hafren är det sädesslag, som är minst ömtåligt för
jordartens beskaffenhet och åkerns ans, samt odlas också
på hart när alla jordarter, från den styfva leran till den
lätta sanden, från den stenbundna moränjorden till den
sura torfjorden. Tyvärr har man missbrukat denna hafrens
anspråkslöshet utan att betänka, att denna växt är i hög
grad ägnad att utsuga jorden, hälst såsom den hittills odlats
till och med flera år å rad utan tillförsel af
växtnäringsämnen, något som äljes aldrig förekommer i fråga om
sädesväxterna.

Hafren fordrar en utsädesmängd af 150 a 200 kg. pr
hektar, och afkastningen däraf är i medeltal 12 à 13
deciton, men kan under invärkan af rationell åkerskötsel
gifva ända till dubbelt så mycket, något som visar, att
äfven detta sade lönar odlarens möda.

Hafren företer en formrikedom, knappast mindre än
de öfriga stråsädesslagen, och redan hos de inhemska
lanthafresorterna kan man spåra en mängd artformer och
blandningar af sådana, hvilka dock i allmänhet äro föga
gifvande och framför allt af otillfredsställande kvalitet.
Numera äro dock dessa lanthafresorter till stor del
utträngda af nya, bättre sorter, dels direkt införda från
utlandet, dels uppdragna å Svalöf. Bland de nu odlade
hafresorterna intaga de med hvit kärna (hvithafre) främsta
platsen, och de med svart kärna {svarthafre) tyckas vara
dömda att sjunka ner från sin en gång rätt höga
ståndpunkt.

De ojämförligt bästa i Sverge nu odlade hafresorterna
äro också hvithafre, såsom den från Tyskland
härstammande propstejerhafren; den från Ryssland öfver Frankrike
inkomna ligowohafren; for att ej nämna de nya
Svalöfssorterna gullrägns- och hvitlinghafre. Af svarthafre odlas
ännu den s. k. visingsöhafren och den från England
inkomna svarta plymhafren, som till skillnad från öfriga här
omnämda sorter har sammandragen, plymlik vippa. Äfven
ett par bemärkta svarthafresorter hafva uppdragits i Svalöf,
nämligen stormogul- och klockhafre.



B. Trindsädesväxter (Ärtväxter).

Trindsäden tillhör en från gräsen skarpt afskild
grupp, baljväxterna. Utmärkande för dessa är den
egendomligt formade, med färgade kronblad försedda blomman,
den båtformigt byggda frukten, den s. k. baljan, samt det
oftast rikt utvecklade bladvärket med sammansatta blad
och stora flikar, s. k. stipler, i bladvinklarna. Af dessa


i många afseenden inträssanta växter odlas såsom
sädesväxter i stor skala endast fyra arter, nämligen
hvitblommiga och brokblommiga ärter, åkerbönor och åkervicker. Alla
äro i vårt land uteslutande odlade såsom vårsäd.

Hvitblommig ärt

innefattar våra flästa till »matärter» odlade sorter, med
dels gula, dels gröna eller blågröna frön, och odlas i stort
nästan uteslutande i de trakter af landet, hvaräst grunden
utgöres af kalkbärg, eller där jordarterna äro af naturen
rikligt mättade med kalk. Nordgränsen för ärtodlingen i
Sverge tyckes vara att söka norr om Storsjön i Jämtland,
men under det ännu i det med kalkgrund försedda
jämtländska slättlandet ärtodlingen är starkt företrädd, upphör
denna så godt som helt och hållet inom Västernorrlands
län. Totalskörden af gula ärter i Sverge kan ej så noga
uppgifvas, men ärtskörden i dess helhet skattas till nära
400,000 deciton, däraf öfver 60,000 i hvardera af
Östergötlands och Stockholms län, öfver 50,000 i Malmöhus
och öfver 30,000 i hvardera af Uppsala, Södermanlands,
Skaraborgs och Västmanlands län.

Redan af dessa uppgifter om ärtodlingens utbredning
i landet framgår, att denna kulturväxt ställer alldeles
särskilda fordringar på jordarten, något som i all
synnerhet är förhållandet med de hvitblommiga ärterna. Den
bästa jorden för ärter anses vara kalkrik lätt lera. De
fordra en utsädesmängd pr hektar af 175 à 300 kg. allt
efter frönas växlande storlek. Medelafkastningen är 12—
17 deciton pr hektar, men kan uppdrifvas till inemot det
dubbla. Hektolitervikten är cirka 80 kg.

Sedan gammalt odlas i Sverge några mer eller mindre
sortrena artformer, såsom upplandsärter (gula, småfröiga
och gröna, storfröiga); östgötaärter (gula, småfröiga) o. s. v.
Viktoriaärterna (gula, storfröiga) hafva införts i senare tid
liksom äfven de blågröna engelska ärterna. Vår
sädesförädling har nyligen frambrakt en ny gulärt, Svalöfs kapitalärt.

Brokblommig ärt,

i det närmaste analog med hvad man brukar kalla
gråärt och hufvudsakligen odlad till fodersäd. Dessa ärter
äro något mindre ömtåliga så för jordart som klimatiska
faktorer, och deras odling går något längre mot norr samt
är mera utbredd i landets mällersta och södra delar än
de hvitblommiga ärterna. En ytterligare utveckling af
den svenska ärtodlingen och särskilt af de brokblommiga
ärterna är ej blott önskvärd, utan torde vara tämligen
lätt att komma åstad, och den tillbakagång i vår
ärtodling, som tydligen kan förmärkas under de senare
decennierna, påkallar jordbrukarens särskilda uppmärksamhet.

De brokblommiga ärterna odlas företrädesvis i
blandning med korn, hafre och åkervicker (blandsäd), en
sammansättning som äfven brukas för vinnande af grönfoder.
Utom en del sedan gammalt odlade gråärter hafva tyska
sandärter eller peluschker funnit stor användning i senare tid.

Akerhöna

odlas hufvudsakligen i Sydeuropa, och i vårt land kan
man knappast tala om odling i stort af denna växt.
Totalskörden i Sverge uppgår endast till omkring 50,000
deciton, hvaraf öfvcr 35,000 i Bohuslän. Nordgränsen för
vår bönodling går öfver Närke och Uppland ungefär till
Dalälfvens mynning och sammanfaller ganska nära med
den för hösthveteodlingen.

Denna öfverensstämmelse med hvetet sträcker sig
äfven till fordringarna på jordarten, i det åkerbönorna
föredraga den styfva leran. Redan den utsträckta
odlingen af denna kulturväxt i Bohuslän, där
hösthveteodlingen står ganska lågt, tyckes visa, att den äfven
nöjer sig med svagare jord, om blott nödig omsorg
användes på åkerns skötsel. Åkerbönornas höga afkastning,
höga näringsvärde och lämplighet såsom kreatursfoder
manar till bönodlingens uppdrifvande till större omfattning
än hittills.

Åkerbönorna, som äro mer eller mindre storfröiga,
ehuru de mäst storfröiga eller bondbönorna sällan odlas i
stort, fordra en utsädesmängd af 200—300 kg. pr hektar.
Medelafkastningen, som hänför sig till en i allmänhet
primitiv odling, uppgår endast till 12 deciton pr hektar,
men en god skörd bör belöpa sig till minst det dubbla
eller 25 à 30 deciton. Halmskörden beräknas till 40
deciton. Af de mäst använda åkerbönorna, de s. k.
hästbönorna, förekomma två sorter, nämligen storfröiga och
småfröiga, af hvilka de sistnämda anses såsom de
fördelaktigaste.
Åkervicker

odlas i Sverge i ganska stor utsträckning, i det
totalskörden beräknas till omkring 225,000 deciton kärna.
Dessutom odlas vicker i större utsträckning än andra
trindsädesväxter till grönfoder, en odling som kan utsträckas
vida utöfver nordgränsen för den till sädesskörd ämnade
vickerodlingen. Egendomligb nog tyckes vickersäd ej
odlas i Dalarne men väl i Hälsingland. Största delen af
vår vicker produceras i de ärtodlande provinserna, ehuru
ifrågavarande kulturväxt, såsom mindre anspråksfull i
afseende på jordarten, bör kunna odlas äfven utanför
ärtodlingens egentliga utbredningsområde. För odling af
vicker kunna alla väl skötta åkrar användas med
undantag af den sämre sandjorden och den styfvaste leran.

Vid enbar sådd användes en utsädesmängd af 125 à
250 kg. allt efter fröstorleken, och medelskörden utgör
knappast 15 deciton pr hektar, under det en god skörd
bör uppgå till omkring 20 deciton. Hektolitervikten är
75 à 80 kg. Af grönfodervicker bör skördas intill 5,000
kg. torkat foder.

Den i Sverge sedan gammalt odlade gråvickern börjar
nu utträngas af en del utländska sorter, såsom skotsk vicker;
hopetown eller senvicker; sötvicker. Äfven några förädlade
vickersorter från Svalöf äro föremål för odling.

*


3.  Rotfruktsväxter.

Rotfruktsväxterna tillhöra flera olika växtgrupper,
hvilka dock alla äro vitt skilda från såväl strå- som
trindsädesväxterna, men sinsemellan förete en mängd
Överensstämmelser, åtminstone hvad de egentliga rotfrukterna
beträffar. I vidsträckt mening räknas till rotfrukterna ett
antal arter, bland dem potatisväxten, som skiljer sig ganska
väsentligt från de egentliga rotfrukterna bland annat
därigenom, att det ej är roten, som skördas, utan andra under
jord utvecklade organ.


De egentliga rotfrukterna äro tvååriga; första året
utvecklas endast rotblad, och daningen af växtsubstans är
koncentrerad till roten, som särskilt i den kultiverade
jorden antager betydande dimensioner. Äfven hos de
vilda växter, från hvilka åkerrotfrukterna härstamma,
och dessas samsläktingar iakttages en liknande
utvecklingsgång, och den naturliga afsikten härmed är att
uppsamla ett näringsförråd för kommande år, till hvilket
dessa växters viktigaste utveckling, den af blomma och
frukt, är förlagd. Af nyss antydda inneboende
egenskap att alstra en på lättlösliga näringsämnen, socker,
stärkelse m. m., rik rotmassa har man alltså begagnat
sig i jordbruket, där rotfrukterna odlas såsom ettåriga
vårsädsväxter.

För vinnande af frö för rotfruktsodlingen i stort
bevaras rötter i frostfritt och luftigt läge öfver vintern samt
utplanteras följande vår, hvarefter fröskörden försiggår på
sensommaren eller hösten. Att fröodlingen i Sverge ej
vunnit en utveckling, som svarar mot
rotfruktsproduktionen, beror ej alls af klimatiska orsaker, utan är
uteslutande att tillskrifva samma oföretagsamhet, som värkar
hämmande på vår fröodling i allmänhet, trots bevisligen
just vårt klimat äger alldeles speciella förutsättningar i
detta fall. De frövaror, som produceras i vårt land, äga
sålunda obestridliga företräden framför sådana från sydligare
trakter genom den större »fröhärdighet», som åtföljer
den nordligare produktionsorten.

Med undantag för hvitbetan (sockerbetan) äger man
ej några säkra uppgifter om de olika rotfruktsväxternas
totalafkastning i Sverge. Totalskörden af alla rotfrukter
beräknas till omkring 13,000,000 hektoliter, vägande cirka
8,500,000. deciton, däraf respektive 9,000,000 hl. och nära
6,000,000 deciton komma på hvitbetsodlingen. Malmöhus
län står ojämförligt främst ej blott i fråga om
hvitbetsodlingen utan äfven rotfruktsodling i allmänhet, därnäst
kommer Skaraborgs län med 800,000 deciton rotfrukter
till foder. Kopparbärgs jämte de norrländska länen odla
minst rotfrukter, och i Norrbottens län tyckes ingen sådan
odling förekomma. För närvarande arbetas dock
framgångsrikt på rofodlingens införande i norra Sverge.
Rofva

användes i äldre tider till människoföda, och denna
rotfruktsväxt är därför den, hvars odling går längst tillbaka.
Arten hör till de korsblomstriga växterna, från hvilken
grupp man endast känner ett fåtal kulturväxter men desto
flera ogräsväxter. Denna växt har skaftade, aflångt
rundade och flikade samt rent gröna rotblad, och de talrika
olika sorterna skilja sig endast i afseende på rotens
utseende och beskaffenhet. Sålunda finnas hvitköttiga dels
af långsträckt form, såsom whit tankard, dels af rund eller
flat form såsom imperial; gulköttiga, långa, såsom yellow
tankard och bortfelder; runda, såsom dales hybrid, flata
såsom nordisk svedjerofva. De gulköttiga sorterna äro lättast
att bevara mot röta, och för öfrigt är det af vikt att se
sig noga för vid valet mällan de otaligt många sorterna.
Rotfruktsförädling har endast i ringa skala bedrifvits i
Sverge, och de mäst framstående sorterna äro af utlänskt
ursprung.

Rofvan, äfven ofta benämd med det engelska namnet
turnips, är ej ömtålig för jordmån, men passar bäst på
lös, mullrik jord. Vid sådden, som förutsätter grundlig
bearbetning af jorden, användes alltid radsådd och
mästadels drill; ett vida större antal frön måste utsås, än hvad
man beräknar antalet plantor, dels emedan grödan måste
gallras, dels emedan skadeinsekter ofta angripa de
uppspirande plantorna; 4 à 5 kg. frö pr hektar är den
vanliga utsädesmängden. Skörden beräknas till 30—50 ton
pr hektar, men kan uppgå till 80 ton; en hektoliter väger
omkring 50 kg.

Kålrot,

som är en sedan gammalt använd trädgårdsväxt, har först
i senare tid börjat finna användning i stort. Kålroten
står rofvan nära i botaniskt hänseende, och första årets
örtstånd skiljer sig från dennas hufvudsakligen därpå, att
rotbladen äro fullständigt glatta samt hafva s. k.
»blå-daggig» färg. Liksom rofvan äger äfven kålroten både
hvit- och gulköttiga rötter, men i Sverge odlas egentligen
endast artformer af det senare slaget. Bland sådana märkas
svensk kålrot, en mycket hållbar sort; bangholm och imperial,
hvars rötter äro försedda med röd öfverdel (topp);
kinaldie m. fl.
Kålroten är ömtåligare än rofvan och odlas i stort
ej i Norrland, är äfven mera anspråksfull i afseende på
jordart. Om sådd och utsäde gäller, hvad ofvan anförts
om rofvan, skörden är mindre, endast uppgående till 40
à 50 ton, men kålroten är rikare på närande substanser
samt smakligare än rofvan.

Morot.

Växten tillhör de flockblomstrigas grupp, och den
kultiverade moroten utgöres af artformer af den hos oss
ej sällan såsom ogräs förekommande vildmoroten. Roten
är tappformig, rotbladen dubbelflikade. De olika sorterna
urskiljas äfven hos denna art på rotens färg och form;
färgen växlar mellan rödaktig, gul och hvit, formen är
mer eller mindre långsträckt. Bland de allmännast odlade
artformerna märkas altringham, röd, långsträckt; james och
vogeser, röda, halflånga; orangegul jättemorot m. fl.

Moroten odlas i södra och mällersta Sverge hälst på
djup, mullrik och väl bearbetad jord i hög växtkraft. Fröet,
eller som det rättast bör heta frukten, utsås till 3 à 5
kg. pr hektar på samma sätt som föregående arter. Skörden
belöper sig under gynnsamma förhållanden till 30 ton pr
hektar, och moroten utgör ett mycket näringsrikt och
välsmakande foderämne, som kan användas såväl för hästar
som hornboskap. Morotsfrö produceras knappast i Sverge.

Foderbeta.

Betorna: foderbetan, rödbetan och hvitbetan, tillhöra
en och samma art och räknas till målleväxterna, en grupp,
som ej är okänd från ogräsfloran. Betväxten har
tappformig eller kägelformig, någon gång rundad rot, breda,
hela blad samt grenig stjälk och klaselik blomställning;
blommerna äro samlade i gyttringar, i hvilka frukterna
sammanväxa, så att »betfröet» utgöres af en 1—6 fröig
fruktsamling.

Foderbetans rot är oftast röd eller gul, och man
åtskiljer de olika artformerna på färgen och formen hos
roten. Bland den stora massan af sådana artformer kunna
nämnas red mammouth, lång röd; des barres, rödgul;
eckendorfer, gul; golden tankard, orangegul flaskformig, m. fl.

Foderbetan fordrar bördig jord och odlas egentligen
endast å södra och mällersta Sverges mera välskötta 
egendomar. Utsädesmängden är 18—20 kg. pr hektar, och
medelafkastningen uppgår till 30 ton pr hektar, under det
vida högre skördar, eller ända upp till 80 ton, kunna
erhållas å välskötta fält äfven i normala fall. En hektoliter
väger 55 a 60 kg.

Hvitbeta

användes någon gång såsom foderväxt, men dess
hufvudsakliga odling är afsedd för sockerfabrikationen, hvarför
också denna kulturväxt vanligen benämnes sockerbeta.
Förädlingen af denna märkliga växt, som i utlandet drifvits
mycket högt, har också hufvudsakligen haft sockerhalten
till ögonmärke.

Hvitbetsodlingen är i Sverge inskränkt till de södra
landskapen, Skåne (hufvudsakligen Malmöhus län), Halland
(södra delen), Bleking (kusttrakten), Öland och Gotland.
Den i hög växtkraft befintliga lerjorden torde vara mäst
lämplig för hvitbetan, ehuru arten äfven odlas på andra
näringskraftiga och väl skötta jordarter, såsom bland annat
på torfjord (endast å gotländsk myrjord. Bland de
förutsättningar, som hvitbetan fordrar hos jorden, är särskilt
att märka hög kali- och kväfvehalt.

Fröet till sockerbetan hämtas alltid från Tyskland
och utlämnas till odlarna från fabrikerna, hvilka
förbehålla sig bestämmande af sortvalet.

Sådden sker alltid medels radsådd utan drillar;
utsädesmängden liksom hos foderbetan; skörden uppgår
i medeltal till 30 ton, men å högt stående jordbruk är
40 ton och däröfver ej ovanligt.

Potatis.

Potatisväxten förekommer vild i Sydamerika, och dess
odling är numera spridd nästan öfver hela den bebodda
delen af jorden. Växten tillhör nattskattornas, äfven genom
tobaksplantan bekanta växtgrupp. Från stammens nedre
del utgå långa och fina underjordiska stammar, hvilka
alstra de bekanta potatisknölarna. Bladen äro pardelade
med omväxlande större och mindre flikar, blommorna,
hvita eller violetta, sitta i flocklika blomställningar, och
frukten är ett bär med många frön.

Potatisväxten odlas till husbehof i hela den
jordbrukande delen af Sverge och i större skala i och för
sprit- och stärkelsefabrikation i åtskilliga delar af mällersta
och södra Sverge, Skåne, Småland, Västergötland och
Eleking. Potatisodlingen upptager en fämtedel af hela
vårt lands åkerareal, och totalskörden växlar mällan 9 och
15 millioner deciton.

Potatisväxten odlas på alla jordarter, men som den
har särskilt två farliga fiender i vätan å ena sidan och
frosten å den andra, kan man ej beräkna jämna skördar
annat än å väl utdikad, lucker och drifvande jord.
Potatisväxtens förnöjsamhet i fråga om jordmån röjer sig däri,
att ej blott den masta potatisen utan äfven den bästa
erhålles från jämförelsevis magra jordarter, såsom sand- och
moränjord. Potatisodlingen skiljer sig i så afseende från
alla öfriga i stort odlade kulturväxter, att den planteras
medels nedläggande i jorden af dess knölar. Medelskörden af
potatis i Sverge uppgår endast till 8,4 ton pr hektar,
men under gynnsamma förhållanden och vid rationell
kultur stiger afkastningen till 30 a 40 ton.

Af denna kulturväxt förekomma ett stort antal
artformer, hvilka urskiljas på knölarnas form och beskaffenhet
samt på hela växtens utseende och lifsvillkor. Bland den
stora massan af sorter kan man urskilja sådana, som
hufvudsakligen lämpa sig till matpotatis på grund af sin
framträdande goda smak, samt fabrikspotatis, som bör äga hög
stärkelsehalt i förening med stor avkastningsförmåga. Vid
val af sorter måste tagas hänsyn till de olika artformernas
anspråk på jordart och motståndskraft mot växtsjukdomar.Jämf. Verdandis Småskrifter 66 K. Starbäck, sjukdomar hos
sädesslag och andra kulturväxter.
En artform undergår genom långvarig odling vissa
förändringar, ägnade att sänka dess afkastningsförmåga samt i
allmänhet nedsätta de goda egenskaperna, och valet af
sort spelar sålunda en stor roll, desto betydelsefullare,
som valet ofta kan blifva svårt nog mellan de många
artformerna.

Bland framstående i Sverge odlade artformer märkas
följande sorter matpotatis: dalapotatis, hvita runda knölar,
mycket välsmakande; juvel och magnum bonum, aflånga
knölar; amerikansk rosen, stora, röda, aflåcga knölar. Bland
fabrikspotatissorter märkas imperator, runda knölar, rikt
gifvande; geheimerath Thiel, lik föregående samt professor Mærcker,
mycket rikt gifvande mat- och fabrikspotatis.


4.  Höväxter.

Inom denna kategori af kulturväxter anträffas endast
sådana arter, som uteslutande odlas för vinnande af
kreatursfoder, och hvilkas odling i stort är baserad på
produktionen af det viktiga foderämnet hö. För detta ändamål
skördas dessa växter före fruktmognaden, och när sådan
afvaktas, sker det alltid i ändamål att erhålla frö för
respektive arters fortsatta odling till hö.

Höväxterna tillhöra två, redan från det föregående
bekanta växtgrupper, nämligen dels gräsen, dit alla
stråsädesslagen höra, dels baljväxierna, dit trindsäden hör.
Oaktat dessa botaniska öfverenstämmelser förefinnas stora
biologiska olikbeter mellan sades- och höväxterna,
olikheter som äro uttryck för det olika produktionssyfte, som
i de båda fallen afses. Då man med sädesväxterna
framför allt afser alstrande af en rik kärnskörd, finner man
här växtkraften koncentrerad till frukten och fröet, som
utgör skördens värdefullaste del, under det strå och
blad, den s. k. halmen, utgör en biprodukt, och i sådana
trakter, där boskapsskötsel ej idkas, ett värdelöst affall.
Hos trindsädesväxterna, som äro mera bladrika än
stråsädesvaxterna, har man ej kunnat drifva denna
koncentration så långt, hvadan ock dessas halm är värdefullare.
Hos höväxterna riktas naturens daningskraft mera på de
vegetativa delarnes utveckling till en näringskraftig
fodermassa, och höfodret står också i näringsvärde emällan halm
och säd

Höväxterna äro de kulturväxter, som senast blifvit
föremål för odling, växtförädlingen är inom denna grupp
så godt som oförsökt, och endast en enda hithörande art,
rödklöfvern, står på gränsen till förädling; också är denna
art den, som först upptogs till odling, och hvars kultur i
stort blifvit längst drifven. Höväxtkulturen befinner sig
sålunda på ett ganska primitivt stadium, något som tydligt
framgår däraf, att hufvudmassan af våra vallodlingar
knappast höja sig öfver den naturliga ängen, vare sig i fråga
om den producerade växtmassans kvantitet eller kvalitet.

Det stora flertalet af våra höväxter återfinnes i den
naturliga ängens vegetation, och under det ej ens 

stamformerna till öfriga kulturväxter kunna spåras i den vilda
naturen, finner man höväxternas arter och artformer växande
på de gräsmattor, som ännu lämnats orörda af plogen
mällan åkern och skogen.

Höväxterna äro i regeln fleråriga, i det den
underjordiska delen af plantan kvarlefver under vintern och vid
vegetationsperiodens början ger upphof till nya stammar
och blad. Den hos olika arter inneboende egenskapen af
en längre eller kortare lefnadsålder känner man ej så
noga, men på kulturens nuvarande ståndpunkt framträder
en afsevärd olikhet i fråga om varaktigheten hos olika
arter, något som gifvit anledning till särskiljande af
ettåriga, fååriga samt mer eller mindre mångåriga arter.



A. Gräsartade höväxter (Fodergräs).

Af det stora antal arter, som kunna hänföras under
denna benämning, är det knappast mera än en enda art,
som odlas i stor skala, nämligen timotej. Som en
utsträckning af fodergräsodlingen länge stått på dagordningen,
torde det dock ej vara ur vägen att omnämna några af
de viktigaste representanterna för ifrågavarande grupp.

Timotej.

Denna höväxt, som odlats i Sverge sedan 1700-talet,
har från midten af 1800-talet nått en vidsträckt
användning i södra och mällersta delarna af landet.
Timotejväxten har jämförelsevis svagt utvecklat rotsystem, och
från den korta rotstocken utgå kraftiga 0,5—1 m. höga,
ej synnerligen bladrika strån med axlik blomställning.
Såväl gräsståndets utveckling som blomningen och
fruktsättningen försiggå ganska långsamt, något som allt för
tydligt märkes i våra norra provinser, för hvilka detta
fodergräs också är mindre lämpligt.

Timotej, som i vilt tillstånd föredrager låglänta
men ej sumpiga lägen, kan odlas på alla jordarter med
undantag af den lättare sandjorden; arten äger ej stor
varaktighet och betraktas i praktiken normalt såsom
treårig. I fråga om fodervärde intager timotejen en
medelställning bland fodergräsen, och detta torde äfven vara
fallet med dess afkastningsförmåga, ehuru denna hvarken
hos detta eller andra fodergräs är nöjaktigt känd.

Renrepe (Engelskt rajgräs)

har i Sverge aldrig kunnat nå den betydelse som i
England, ehuru arten i södra delarna af landet varit odlad
sedan början af 1800-talet, och ännu användes i endast
ringa skala. Renrepet har kort rotstock, tämligen
bladrikt strå, något finare och kortare än hos timotej;
blomställningen utgöres af ett glest, ledat ocb plattat ax.
Fodervärdet är möjligen något högre än hos timotejen;
varaktigheten är i praktiken två-, treårig. Renrepet, som
tillhör våra minst härdiga fodergräs, fordrar bördig och
lagom fuktig jord.

Renlosta,

ett fodergräs, som först på senare tiden börjat få
användning i Skåne. Rotsystemet är svagt utvecklat, strået
0,5—0,7 5 meter högt, blomställningen vippa. Renlostan,
som äger lägre fodervärde än föregående art, är
förnöjsam i fråga om jordart och bördighet samt misslyckas
nästan aldrig, äfven då de öfriga, samtidigt sådda
höväxterna af en eller annan anledning neka att gå till.
Arten, som i praktiken är ettårig, är föga försökt utanför
Skånes gränser.

Knylhafre,

ett redan på 1700-talet under namn af franskt rajgräs
mycket omtalat, men ännu i dag föga odlat fodergräs,
som utmärker sig för kraftigt rotsystem, bladrikt strå samt
vipplik blomställning. Strået är finare byggt än hos
timotej, men växer till och med högre än detta;
fodervärdet är något lägre än timotej ens, men varaktigheten är
större, och knylhafren tillhör de mångåriga gräsen. Arten
är ganska härdig och utvecklar sig snabbt på snart sagt
alla jordarter.

Hundäxing,

ett fodergräs, som först i och med experimenten med de
s. k. mångåriga vallarna vunnit användning i Sverge, där
det torde kunna odlas ännu ett godt stycke upp i
Norrland. Hundäxingen har kraftiga rötter och rotstock, från
hvilken utvecklas talrika strå- och bladskott; stråna äro
kraftiga, öfver 1 meter höga samt ganska bladrika,
blomställningen en sammanträngd, lutande vippa. Arten, som
är mycket mångårig, är ej synnerligen ömtålig för 
jordarten och läget; hvadan den kan odlas på alla jordarter
endast med undantag af den lätta sandjorden.
Fodervärdet är högre än hos timotej.

Ängssvingel,

en af den naturliga ängens allmännare gräsarter, som ej
utan skäl upptagits till odling på de mångåriga vallarna.
Ängssvingeln utmärker sig för kraftiga rötter, lång,
snabbväxande rotstock, som utsänder talrika bladskott,
hvarigenom växten har lätt för att sprida sig utan sådd samt
blir mycket varaktig; strået är bladrikt, uppnår nära 1
meters höjd, blomställningen är vippa. Ängssvingeln, som
i vilt tillstånd föredrager något låglänta lägen, går å
bördig jord till på nästan alla jordarter undantagandes
de torraste. I norra Sverge ersattes arten å de
naturliga ängarna af den närbesläktade rödsvingeln.
Ängssvingelns fodervärde synes vara något lägre än timotejens.

Ängsgröe

utgör förnämsta beståndedelen i den naturliga gräsmattan
i nästan alla belägenheter och är en af den svenska florans
allmännaste växtarter. Rötterna äro kraftiga, rotstocken
utbreder sig raskt och utvecklar talrikt med bladskott,
hvarigenom arten lätt bildar gräsmattor. Strået är
spensligt, omkring 0,5 meter högt, och hela växten, såsom
varande tämligen liten, lämpar sig mera till betesväxt än
till höväxt. Utmärkt af ganska högt fodervärde,
öfverträffar denna art de öfriga höväxterna såväl i varaktighet
som i härdighet

Kärrgröe,

nära besläktad med och mycket lik föregående art, från
hvilken den dock skiljer sig bland annat på rotsystemets
beskaffenhet. Ehuru ej försedd med ängsgröets krypande
rotstock, utmärker sig likväl kärrgröet för stor varaktighet
och är af värde för sådana vallar, som afses till bete, i
ail synnerhet sådana å torfjord. Fodervärdet synes vara
högre än hos timotej och ängsgröe.

Ängskafle,
ett till strå och blomställning om timotej påminnande gräs,
som dock i öfrigt är af ganska afvikande beskaffenhet
och i motsats till timotejen utvecklar sig tidigt och snabbt
samt i detta hänseende öfverträffar andra fodergräs. Arten
föredrager i vilt tillstånd fuktiga lägen och bör hälst
odlas på låglänt mark, där den kan väntas gifva rikare
afkastning än något af de föregående gräsen,
fodervärdet har i praktiken blifvit något underskattat, men i
själfva värket torde ängskanen äga i det närmaste lika
högt sådant som timotejen; för att detta skall komma till
sin fulla rätt, fordras dock att slåttern företages vid eller
strax efter blomningen.

Strandsvingel

är en foderväxt, som länge odlats i England, men som
hos oss fått föga användning, trots dess obestridligen stora
betydelse. Arten, som i botaniskt hänseende står
ängssvingeln mycket nära, är betydligt större än denna, och
dess strå reser sig ej sällan till en höjd af 1,5 meter.
Med denna betydande storlek följer rätt grof halm samt
något grof bladbyggnad, egenskaper, som torde hafva
bidragit att afskräcka från gräsets odling, men det visar sig
vid närmare undersökning, att strandsvingeln ej blott har
en fördelaktigare sammansättning än t. ex. ängssvingel
och timotej, utan äfven gärna ätes af nötboskap och hästar.
Strandsvingeln har blifvit rekommenderad till odling jämte
andra mångåriga gräs å de s. k. mångåriga vallarna, men
gräsets i fråga egenskap att företrädesvis gå till på något
sanka lägen samt dess benägenhet att uttränga och kväfva
de mindre fodergräsen äro skäl, som tala för
önskvärdheten af enbär odling. I detta mycket mångåriga och
rikt afkastande gräs äger man obestridligen en mycket
fördelaktig foderväxt för tillgodogörande af sådana
arealer, som ligga olämpligt till lör fullständig utdikning och
dränering.

Jättegröe,

som utgör ett af Europas största gräs och är inhemskt i
södra och mällersta Sverge, har varit mycket
uppmärksammat ända sedan 1700-talet, men det oaktat ej fått
någon nämnvärd användning såsom kulturväxt. Detta,
öfver 2 meter höga, bladrika gräs har krypande rotstock
samt vipplik blomställning och förekommer i vilt tillstånd
endast i vatten eller å sumpiga stränder. Odlingen, som
hittills endast drifvits i liten skala å icke torrlagda 
strandpartier, har ej utvecklat sig till den säkerhet i metod,
som måste förutsättas, för att man skall kunna draga
vederbörlig nytta af denna växtart, hvilken onekligen är
den, som bör kunna afvinnas den ojämförligt största
fodermassan pr ytenhet. Fodervärdet når öfver fodergräsens
medium.

Foderlosta,

det enda af våra fodergräs, som ej anträffas viltväxande
i landet, men som det oaktat förtjänar stor
uppmärksamhet, enär det är det enda, som är en utpräglad
sandjordsvåxt. Artens härdighet är pröfvad så långt i norr
som i Stockholmstrakten. Foderlostan, som är närmast
besläktad med renlostan, liknar denna samt påminner äfven
om ängssvingeln, men är mera storväxt. Rotsystemet är
kraftigt, rötter och rotstock djupgående, hvarigenom
förklaras artens förmåga att trifvas å torrlänta jordarter.
Fodervärdet är i det närmaste lika högt som hos timotej.



B. Baljväxtartade höväxter. (Klöfverväxter).

Lika mycket som hithörande växter skilja sig från
gräsen i afseende på plantornas utseende och växtsätt,
lika mycket är växtmassans sammansättning olikartad, och
framför allt utmärka sig de baljväxtartade höväxterna
för högre fodervärde än gräsens i allmänhet. Detta höga
fodervärde motväges dock af en, särskilt i vissa af växtens
utvecklingsstadier framträdande svårsmälthet, och om
baljväxterna äro näringskraftigare, utgöra gräsen likväl en
sundare kreatursföda; ett af baljväxter och gräs
sammansatt hö kan dock alltid med största fördel användas
såsom foder åt alla slags kreatur. Bland de för närvarande
odlade baljväxtartade höväxterna intaga klöfverarierna främsta
rummet, och äro de enda hos oss i stor skala odlade.

Rödklöfver,

är den till odling först upptagna af alla höväxterna samt
den, hvars odling blifvit längst drifven i stort, och från
att under 1700-talet hafva blifvit försökt i Sverge, har
denna art under senare hälften af 1800-talet vunnit en
användning här i landet, som knappast står efter för de
mäst odlade sädesslagens. Rödklöfver, som förekommer i

den vilda floran ända upp till fjällen och användes såsom
kulturväxt i alla våra provinser, är en mångårig växt,
ehuru de artformer, som nu odlas och som härstamma
från mällersta och södra Europa, i regeln ej äro mer än
två—treåriga.

Rödklöfvern har en kraftig pålrot, som tränger långt
ner i alfven, så snart denna är af godartad kemisk och
fysisk beskaffenhet; örtståndet uppväxer med kraftiga,
något nedliggande stjälkar till 0,5 à 1 meters längd, rikt
beklädda med »trefingrade» blad; stjälkar och grenar
afslutas med hufvudlika blomställningar; blommorna äro
purpurröda. Eödklöfvern kan odlas på alla väl torrlagda
och rationellt skötta jordarter, men föredrager lätt,
kalkhaltig lerjord.

De rödklöfversorter, som användas för jordbrukets
behof, äro hvad man kallar lokalformer, uppkomna genom
långvarig odling under vissa utpräglade klimatiska och
andra lokala förhållanden. Vid förflyttning till trakter
med annat klimat visa sig dessa artformer ofta nog vara
af otillfredsställande härdighet och varaktighet särskilt i
vårt lands af långa vintrar och ogynnsamma vårar
besvärade klimat. Bristen på i landet renodlade
rödklöfverformer framträder sålunda ganska märkbart, och det är
på tiden att man börjar renodla och förädla de
rödklöfversorter, som finnas kvar af sedan gammalt i landet odlad
stam. En sådan klöfversort, som troligen innefattar flera
artformer, är uppmärksammad under namn af svensk
rödklöfver eller senklöfver, en härdig, ganska varaktig och
storväxt klöfver, som dock utvecklar sig långsamt.

Den utländska rödklofver, som befunnits lämpligast för
vårt land och i regeln uthärdar äfven mällersta Sverges
klimat, är den schlesiska, en rödklöfversort utmärkt för rik
afkastning och snabb utveckling, hvadan den ofta nog kan
skördas två, ja till och med tre gånger i första årets vall,
dess varaktighet är emellertid i regeln inskränkt till denna
gröda. Rödklöfver af fransk, rysk och amerikansk
härstamning uthärdar med svårighet våra vintrar och är
därigenom olämplig, för att ej säga oandvändbar hos oss.
Tyvärr möter det svårigheter att säkert urskilja de olika
klöfverformernas frö, hvarför det i stor skala kan
praktiseras att utbjuda de värdelösa sorterna för de värdefulla.
Alsikeklöfver

har sitt namn af Alsike socken i Uppland, där arten af
Linné först anträffades vild och möjligen äfven odlad.
Eran och med 1700-talets senare hälft har arten så
småningom vunnit den stora användning, som den nu äger,
och är af särdeles stor betydelse för de trakter, där
två-och treåriga vallar användas. Alsikeklöfvern liknar
rödklöfvern till utseende och växtsätt, men är till alla delar
spensligare och vanligen ej så storväxt; blommorna äro
rosafärgade. Denna klöfverart är om möjligt härdigare
än rödklöfverns härdigaste former samt regelbundet
varaktigare, men utvecklar sig långsammare och ger full
skörd först på tredje året (i andra årets vall).
Alsikeklöfvern tål fuktiga lägen och är genomgående
anspråkslösare i fråga om jordart än rödklöfvern. Fodervärdet är
snarare högre än lägre än rödklöfverns och ej så
variabelt efter olika långt framskriden utvecklingstid.

Hvitklöfver
är den minsta af de odlade klöfverarterna, och dess litenhet
blir ytterligare framträdande på grund af det nedliggande
växtsättet. Denna art har mycket små fordringar på
jordmån och går bra till på ganska mager och fuktig jord.
Är egentligen en betesväxt samt passar bäst för insådd i
betesmarken.

Humlelucern

liknar en klöfver och kallas också honungsklöfver, men
tillhör lucernväxterna, som bland annat skilja sig från
klöfvern på baljornas spiralvridna form; blommorna, som
sitta i små hufvudlika gyttringar, hvilka efter blomningen
påminna om humlens blomställningar, äro gula. Arten,
som är mindre än alsikeklöfver samt ett- till treårig, odlas
i större utsträckning nästan endast i ettåriga, vallar i
södra Sverge, men dess härdighet är pröfvad ända upp till
Norrland, hvarest man finner arten vild flerestädes vid
kusten.

*



5.  Den svenska växtodlingens gängse former.

Under sträfvandet att arbeta sig fram till full
överensstämmelse med naturvetenskapens nyaste resultat, befinner
sig växtkulturen i Sverge för närvarande på en
ståndpunkt, utmärkt för vissa vedertagna former, såväl
beträffande proportionen mellan grödorna som beträffande
metoderna för respektive kulturväxters odling.

Ett utmärkande drag är sålunda den i olika delar af
landet något olika tillämpade cirkulationen mällan grödorna,
som i stort sett har sitt berättigande genom de olika
kulturväxternas olika sätt att tillgodogöra sig växtnäringen
samt olika anspråk på åkerns fysikaliska och kemiska
tillstånd, hvarigenom olägenheter uppstå af en och samma
växts odling flera år å rad på samma åker, under det
däremot vissa växter befunnits utgöra en förmånlig s. k.
förfrukt för vissa andra.

Redan mällan olika sädesväxter samt mällan dessa,
rotfrukter och höväxter förefinnas sådana olikheter, och
dessa blifva särdeles påfallande mällan stråsäden och de
grödor, som utgöras af baljväxter. I olikhet med alla
andra växtgrupper äger sistnämda den egenskapen att
kunna tillgodogöra sig luftens kväfve, och baljväxterna komma
sålunda att endast obetydligt anlita åkerns förråd af detta
dyrköpta ämne. Härigenom förklaras baljväxtgrödornas
egenskap att gå till jämförelsevis långt efter, sedan åkern
blifvit gödslad med stallspillning. Klöfverns framstående
egenskap af god förfrukt beror äfven på, att dess rötter
äro så djupgående.

Denna egenskap tillkommer äfven rotfrukterna, som
redan därigenom utgöra fördelaktiga förfrukter för andra
kulturväxter, något som ytterligare befordras, därigenom
att rotfruktsfälten kunna luckras och befrias från ogräs
under grödans växttid. Rotfrukterna finna sig dessutom
väl af direkt gödsling såväl med kreaturspillning som med
konstgödning, något som kommer väl till pass för
sådana efterföljande grödor, som väl behöfva att jorden är
rik på växtnäring, men ej tåla att gödslas omedelbart,
såsom till exempel är fallet med korn och vårhvete.

Cirkulationen mällan grödorna får sålunda sin största
betydelse i de trakter, där rotfrukter och baljväxter odlas
i stor utsträckning, såsom i de hvitbetsodlande trakterna
af landet med deras s. k. intensiva jordbruk. Cirkulationen
härstädes är i regeln följande: hvete, hvitbetor, korn, i
hvilken gröda klöfver jämte en mindre mängd gräsfrö af
renrepe och renlosta insås, och fjärde årets gröda utgöres af
klöfver vall, hvarefter hösthvete ånyo sås, sedan vallen
skördats och åkern blifvit bearbetad till sådd. För hvetet
gödslas med kreatursspillning, och betorna erhålla
konstgödsel i form af chilesalpeter och kalisalt. I det mindre
intensiva jordbruket i samma trakter tages en hafregröda
efter kornet, och i denna insås klöfver och gräsfrö,
hvarigenom omloppet blir fämårigt. Naturligtvis finna äfven
andra cirkulationer användning, och odlingsformen ställer
sig i själfva värket mera invecklad, än hvad af det
anförda framgår, därigenom att skiftena delas. Härigenom
fås plats såväl för tvåårig vall som för trindsäd och
foderrotfrukter.

I mällersta Sverges slättbygder, där man ej besår
så stor del af åkern med rotfrukter samt har större behof
af hö och därför regelbundet använder tvååriga vallar,
förflyta vanligen 6—7 år mellan hvarje återkommande
höstsädesgröda. Cirkulationen är i dessa trakter: höstsäd,
vall, vall, vårsäd, rotfrukter och blandsäd, vårsäd och slutligen
träda, som i den mera intensiva driften utbytes mot
grönfoder. Då klöfver och timotej, såsom ofta händer, insås
i vårsäd, får cirkulationen en något afvikande form. Ofta
användes en särskild cirkulation speciellt afsedd för
rotfrukterna, särskilt då korn odlas.

Såväl i södra som i mällersta Sverge odlas vissa
sädesslag i blandning med hvarandra, s. k. blandsäd. Korn
odlas sålunda i blandning med hafre; ärter och vicker
tillsammans med korn och hafre. Dessa kombinationer
hafva många påtagliga fördelar samt medföra ökade
skördar äfven i sådana fall, då blandsäden ej uteslutande
betingas af åkerns mindre lämplighet för de anspråksfullare
sädesslagen, kornet och trindsäden. Särskilt lämpar sig
blandsäden, då man företrädesvis afser produktion af
foderspannmål, samt medför den fördelen vid odling af
ärter och vicker, att dessa stå bättre mot rägn i
blandning med korn och hafre än odlade enbart. Vid odling af
grönfoder användes alltid blandningar af vårsäd och
baljväxter, men den egentliga blandsäden har mindre
spridning, ehuru dess fördelar äro påtagliga ur såväl praktisk
som teoretisk synpunkt.

I mällersta Sverges skogs- och bärgsbygder, där
jordbruket ännu står kvar på en ganska primitiv ståndpunkt,
användes alltid träda, ehuru detta fält ej plöjes om hösten,
hvadan sålunda dess ändamål är förfelat. Trädan gödslas
och besås med höstråg, i hvilken klöfver- och tiraotejfrö
insås till 3- eller 4-årig vall, och slutligen tagas 2—4
hafregrödor utan gödsling. Potatis, den enda rotfrukt,
som odlas i dessa trakter, inskjutes vanligen å en del af
den åker, som bär andra årets hafre. Naturligtvis
förekomma i mällersta Sverge en mängd andra former för
cirkulationen och växtkulturen.

I de sädesodlande trakterna af Norrland tillämpas
cirkulationsbruk i öfverensstämmelse med förhållandena i
mällersta Sverge. I öfre Norrland ligger en stor del af
odaljorden i ett slags naturlig gräsvall, s. k. linda, som
tid efter annan plöjes upp och besås med korn, hafre
eller blandsäd af dessa båda sädesslag. Sedan en
kornsamt en eller par grönfoderskördar tagits, får marken af
sig själf återväxa till gräsvall, så vida man ej insår något
timotejfrö eller s. k. »höfrö» i sista vårsädesgrödan. Med
höfrö förstås det fröboss, som uppsamlas på höskullarna,
en metod för vallanläggning, som var gängse i södra och
mällersta Sverge ännu på 1700-talet, liksom öfre Norrlands
jordbruksförhållanden i allmänhet utgöra en ganska trogen
afspegling af modernäringens allmänna tillstånd i Sverge
i äldre tider.

Torfjorden och särskilt de färskare mosskulturerna i
södra och mällersta Sverge hafva hittills hufvudsakligen
använts för odling af vårsäd utan någon bestämd
cirkulation. Numera har man dock börjat öfvergå till den mera
rationella användningen af mossarna till mångåriga gräsvallar.

Redan härigenom tyckes denna, för ett par årtionden
tillbaka mycket varmt förordade metod för höväxtodling,
komma till heders, och det saknas för öfrigt ej heller
anledningar att återupptaga odlingen af mångåriga
foderväxter afven på andra jordarter. Så är särskilt fallet i
alla sådana trakter, där jordart och belägenhet ej lämpa
sig för en med cirkulationsbruk förenad, intensiv 
sädesodling, och där boskapsskötseln måste beredas ökat
utrymme för framtiden.

De mångåriga vallarna fordra en omsorgsfull
tillredning af jorden, ett noggrannt urval af växtarter samt
kunna endast medels årlig öfvergödsling bringas att gifva
nöjaktiga skördar under loppet af 6—10 år, såsom man
normalt afser med dessa anläggningar. Den gängse formen
för anläggande af mångåriga vallar är, att i tunnt sådd
vårsäd (skyddssäd) utså en, oftast ganska komplicerad
fröblandning, i hvilken jämte frö af alla tre klöfverarterna
ingå frö af snart sagt alla de gräsarter, som kunna anses
passande för respektive jordarter. Härvid händer dock
ofta, att de oansenligare och mindre värdefulla gräsen
utveckla sig såsom ett slags ogräs på de bättre arternas
bekostnad, och det torde vara allt skäl att reducera
fröblandningarna till ett fåtal gräsarter med erkända goda
egenskaper. För utvecklingen af de mångåriga gräsens
odling är af vikt, dels att de mera framstående, varaktiga
gräsarterna blifva studerade genom odling hvar för sig,
dels att den inhemska gräsfröodlingen i förening med
renodling och förädling af passande artformer kommer till
heders.

I sammanhang med odlingen af mångåriga gräs
förtjänar äfven hemställas vikten af förbättringar å den
naturliga ängsmark, som ännu återstår, särskilt rästerna af den
gamla hårdvallen, som numera är alldeles försummad,
under det en allmän klagan öfver brist på betesmarker allt
för ofta höres. Genom att vårda och förbättra de marker,
som nu ligga så godt som improduktiva, utgörande ett
slags gränsgebit mellan åkern och skogen, skulle en ej
obetydlig nationalvinst kunna uppnås.

——

De metoder, som användas vid sådden, vården under
växandet och skörden af kulturväxterna, växla i olika
trakter samt hafva nått en högre grad af fulländning, i
samma mån som jordbruket i dess helhet är intensivt och
högt utvecklat. Sådden värkställes sålunda numera ganska
allmänt med radsåningsmaskin, hvarigenom ej blott arbetet
påskyndas och göres bättre, utan äfven utsäde sparas och
en rationell vård under växandet möjliggöres af respektive
grödor. De härför lämpliga åtgärderna bestå bland annat
i ränsning mellan raderna och äro oundgängligen
nödvändiga för rotfruktsodlingen samt med framgång använda
äfven för säd.

Utsädets beskaffenhet ägnas numera all möjlig
omsorg. Redan i det föregående har vidrörts vikten af att
anskaffa passande sorter och artformer af kulturväxterna,
men alldeles oberoende häraf bör i och för sådden endast
användas rent, grobart samt fullviktigt frö. Allt för ofta
felas i alla sålunda antydda riktningar, och det händer ej
sällan, att med utsädet följer en massa ogräsfrön, som
gifva upphof till en fiendegröda, med hvilken
kulturväxterna sedan under åratal hafva att kämpa.

Skörden såväl af säd som af höväxter utföres allt mer
med maskin, ehuru det mindre jordbruket, som är
hänvisat att förrätta detta arbete för hand, därigenom ej alls
behöfver vara underlägset, enär de sålunda använda
maskinerna endast medföra tidsbesparing. Rotfrukterna
upptagas fortfarande alltid för hand. I fråga om bärgning står
ej sällan det mindre jordbruket med dess mera omständliga
metoder framför det i stor skala idkade.

——

Att växtkulturen i Sverge ännu står på ett lågt
utvecklingsstadium framgår bland annat af en jämförelse
mällan de i det föregående anförda siffrorna för
afkastningen af de olika kulturväxterna, enligt hvilka
medelskördarna knappast uppgå till hälften mot de goda skördarna.
Dessa goda skördar återigen äro i allmänhet vida
underlägsna de maximiskördarf som böra utgöra växtkulturens
mål. Nu anmärkta förhållande häntyder emellertid på
de stora utvecklingsmöjligheter, som jordbruket och
särskilt växtkulturen äger, och som borde vara ägnade att
väcka ökat intresse för landets modernäring, hvilken
tyvärr blifvit allt för mycket förbisedd, för att ej säga
föraktad i alla tider, och ej minst på senare åren, eller allt
sedan industrien började vinna en i äldre tider ej ens
anad utveckling. Detta förbiseende af jordbrukets
utvecklingsmöjligheter framträder skarpast bland den stora massan
af landets småbrukare och framför allt i de trakter, där
åkerjorden är mer eller mindre uteslutande fördelad i små

hemmansdelar. För närvarande pågår emellertid en kraftig
fosterländsk rörelse, i ändamål att göra innehafvarna af
dessa småbruk till intensiva jordbrukare efter föredömet
af deras danska yrkesbröder. Grundvillkoret för att dessa
sträfvanden skola krönas med framgång är tydligtvis, att
våra småbrukare själfva vakna ur sin oföretagsamhet och
söka öka sitt kunskapsförråd, sin yrkesskicklighet och flit.
Det stora målet är växtkulturens utveckling till säkra
metoder för inhöstande at maximiskördar, något som i sin
tur utgör grundvalen för en högt drifven produktion af
ladugårds- och mejerialster.

***


