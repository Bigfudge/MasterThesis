Hvar 8 dag

3:dje årg.Den 6 Oktober 1901N:r 1

 
*
Återgifvande af text eller illustrationer ur HVAR 8 DAG utan särskild öfverenskommelse förbjudes.

*

INNEHÅLL: Oscar II (med 1 porträtt). Ögonblicksbilder från konungens besök å Hven och i Landskrona (med 10 illustrationer). Pansarbåten "Wasas" stapelaflöpning (med 2 illustrationer). Dramat i Vänersborg (med 1 illustration). Olyckan i Kaiser Wilhelm-kanalen (med 1 illustration). Millionbranden i Bergen (med 1 illustration). Järnvägsmissödet vid Grängesberg (med 1 illustration). "Lord Quex" å Dramatiska teatern (med 1 illustration). Charlotte Wiehe-Béreny (med 2 porträtt). Ryska käjsarparets besök i Frankrike (med 6 illustrationer). Ett nytt svenskt skulpturverk (med 1 illustration). Ali Nouri Bey (med 1 illustration). Ett vackert exempel (med 1 illustration) Svenska guldgräfvare i Klondyke (med 3 illustrationer). Ungdomskärlek. Originalskiss för HVAR 8 DAG af Saxo. Vårt nyaste konsultativa statsråd (med 1 porträtt). Det senaste lungsotsanatoriet (med 1 porträtt). Fredrik Åkerblom † (med 1 porträtt) Göta Par Bricoles hundraårsfäst (med 4 porträtt). Veckans porträttgalleri (med 11 porträtt).

===== BONNIERS TRYCKERI AKTIEBOLAG. GÖTEBORG. 1901. =====





KONUNG OSCAR II.
Ett unikt porträtt, taget vid Rosendals slott, återgifvet af HVAR 8 DAG med h. m:ts nådiga tillstånd.








Ögonblicksbilder från konungens besök
å Hven och i Landskrona.
Specialfotografier för HVAR 8 DAG.

Foto. Arvidsson, Landskrona.
KONUNGENS LANDSTIGNING Å HVEN.

Foto. Rangnitt. Helsingborg.
KONUNGEN ÅKER TILL JAKTEN jämte prins Carl och öfverhofjägm. Ankarcrona.

Vi fortsätta här serien af bilder från konungens
vistelse på Hven lördagen den 21 september.

Vid sjutiden på morgonen lämnade Drott med
konungen och prins Carl ombord Helsingborgs hamn
samt styrde ut på Sundet mot Hven, dit kungafartyget 
anlände kl. 8,15 samt lade till vid Bäckvikens
hamn, där en vacker äreport var rest.

Därpå afreste konungen i vagn till jaktområdet, 
där han till kl. 12 afjagade fyra dref i trakten 
söder om kungsgården. Resultatet blef 244
harar, af hvilka konungen själf nedlade 50. Efter
en lätt lunch i det fria, vid hvilken h. m. presiderade 
på sitt sedvanliga förbindliga och artiga
sätt, afjagades ytterligare tvänne dref, hvarvid
ytterligare 42 jössar fingo bita i gräset. Vid
femtiden afslutades jakten, och middag intogs
ombord å »Drott». Under hela jakten rådde det
präktigaste »kungaväder».

Följde så på söndagen Tycho Brahe-fästen,
då konungen landsteg kl. 11, hvarpå han åhörde
högmässan i S:t Ibbs kyrka med predikan af biskop
Billing. Omedelbart från kyrkan begaf sig konungen, 
åtföljd af de närvarande, upp till Uranienborgs
ruin, där riksantikvarien Hildebrand höll högtidstalet 
öfver den store astronomen. Före och efter
talet utfördes sång af en fyrdubbel studentkvartett.
Konungen gjorde därefter med riksantikvarien som
ciceron ett besök i ruinerna, där man uppställt den

Foto. Rangnitt, Helsingborg.
KONUNGEN INTAGER FRUKOST MED PRINS CARL
OCH HOFJÄGM. ANKARCRONA.

KONUNGEN OCH PRINS CARL GENOMGÅ
DREFLISTORNA.




Foto. Rangnitt, Helsingborg.
RIKSANTIKVARIEN HILDEBRAND VISAR KONUNGEN RUINERNA.
(Särskildt observeras Tycho Brahes brunn).


KUNGABESÖKET PÅ HVEN:
Konungen beser fornlämningarna.


gamla träbyst af Tycho Brahe, som länge förvarats
i öns kyrka, och hvilken skall tjäna till modell för
den bronsbyst, som den igångsatta subskriptionen
afser åstadkomma. Midt i ruinen var uppsatt en
af konungen skänkt metalltafla, å hvilken i upphöjdt
arbete ses en planritning af det gamla Uranienborg.

Sedan konungen äfven besett Stjerneborgsruinen, 
begaf han sig ombord på Drott, hvilken
vid 3-tiden anlände till Landskrona, som var 


Foto. Arvidsson, Landskrona.
UTGRÄFNINGEN AF STJERNEBORG Å HVEN.



Foto. Christensen, Landskrona.
TYCHO BRAHES BYST PÅ HVEN.



Foto. Rangnitt, Helsingborg,
KONUNGEN LÄMNAR HVEN PÅ VÄG TILL LANDSKRONA
I h. m:ts sällskap öfverhofjägm. Ankarcrona, landsh. Dickson och
kommendörkapt. grefve Ehrensvärd.
En ny uppenbarelse på Hven är den uniformerade poliskonstapeln.


synnerligen rikt flaggprydt, och där stora människomassor voro
i rörelse. Konungen hälsades välkommen af borgmästaren,
företog en promenad i vagn genom den fästsmyckade staden
samt åsåg å den nybyggda teatern en tablå, föreställande
de 9 sånggudinnorna. Därefter gafs middag å Stadshuset,
hvarvid konungen svarade på de för honom och drottningen
utbrakta skålarne på sitt vältaliga och hjärtliga sätt.

På kvällen afreste h. m. till hufvudstaden.


Foto. Rangnitt, Helsingborg.
KONUNGEN HYLLAS I LANDSKRONA.




Pansarbåten »Wasas» Stapelaflöpning.

Med stor högtidlighet
gick vår
nyaste pansarbåt den
25 september af stapeln
vid Finnboda varf
strax utanför Stockholm,
där båten byggts.
Den påbörjades i mars
1900, och har arbetet
sålunda gått raskt undan. 
Det är den fjärde
pansarbåten af detta
slag, som byggts vid
Finnboda. »Wasa»
skiljer sig dock från
de öfriga därigenom,
att de vanliga kasematterna
här blifvit utbytta
mot sex vridbara
torn. Den är därjämte
i likhet med »Dristigheten» 
och »Äran» samt
systerbåten C försedd med sidoutskjutningstuber.


Foto. Lindahl, Stockholm.
PANSARBÅTEN »WASA» GLIDER NED I SJÖN.


Pansarbåtens sjösättning bevistades af konungen,
drottningen, hvilken gaf båten dess namn, samt
prinsarne Eugen och Bernadotte. Äfvenså närvoro 
statsrådets ledamöter och corps diplomatique.
För de k. personerna hade en särskild läktare uppförts.
Det härliga vädret och de lätta kommunikationerna
hade för öfrigt lockat flera tusen personer
till platsen. Stapelaflöpningen försiggick på
bästa sätt utan något som helst mankemang.

Drottningen uttalade orden:

»På konungens befallning skall denna pansarbåt 
bära namnet »Wasa». Lycka och framgång
följe den med Guds bistånd till fäderneslandets väl!»

Härpå gled den väldiga kolossen raskt ned i
det element, som den hädanefter skall tillhöra.

Den traditionella dopchampagnen uteblef här.
Vi uttala oss icke för eller emot detta bruk, men
fastslå, att en värdigare, högtidligare och vackrare
stapelaflöpning än »Wasas» icke låter tänka sig.


Foto. Lindahl, Stockholm.
PANSARBÅTEN »WASA» EFTER STAPELAFLÖPNINGEN. Vid sidan om »Wasa» synes »Sköldmön»
med de kungliga  personerna ombord.




DRAMAT I VÄNERSBORG.

Natten till måndagen den 23 
sept. uppstod eldsvåda i ett i 
utkanten af Vänersborg beläget hus. 
Sedan brandkåren lyckats begränsa 
elden och man inträngt i huset, 
påträffades liken efter arbetarne 
W. Pettersson-Hall och G. Wicklund, 
den förre med skadad hjärnskål. 
Bredvid dem fann man en 
blodig yxa. Förut på natten hade 
ett dryckesgille ägt rum i huset, 
hvarvid det tycks ha gått mycket 
blodigt till. De omkomna voro 
helt unga män samt efterlämna 
båda hustru och hvar sitt barn. 
Hustrurna hade af sina män körts 
ut ur huset midt i natten. Vidlyftiga
förhör ha hållits, men någon
klarhet har man ännu icke 
lyckats få, om huru egentligen tillgått
vid det hemska dramat. Dock 
misstänkes starkt, att ett brott föreligger,
och pågå undersökningarne 
när detta skrifves.


Foto. Eiserman & Co, Vänersborg.
HUSET Å SJÖBERGET I VÄNERSBORG EFTER BRANDEN.





OLYCKAN I KAISER WILHELM-KANALEN.


Amatörfoto. Sahlberg, Gbg.
DEN SJUNKNA ÅNGARENS AFBRUTNA AKTERMAST (x) SAMT FLAGGSTÅNG
STICKA UPP UR VATTNET.


Den svenske ångaren »Willy»
påseglades natten
mellan den 7 och 8 sept.
af den danske ångaren »Nexos»
från Esbjerg i Kaiser
Wilhelm-kanalen 48 km. från
Brunnsbüttel, kanalens ändpunkt
vid Nordsjön. Besättningen
räddades. Den sjunkna 
ångaren ligger i kanalens
längdriktning på 8 meters
djup samt är icke hinderlig
för trafiken.




MILLIONBRAND I BERGEN.

Efter en korrespondens och fotografi till HVAR 8 DAG af Annie Wall.

En förskräcklig och ödeläggande
eldsvåda har som bekant hemsökt
Norges andra stad natten till söndagen
den 22 sept. Elden hade utbrutit i ett
varumagasin på den gamla smala
Strandgaden, och grep med otrolig fart
omkring sig i de gamla trähusen. 
Lågorna slogo högt upp mot skyn och
belyste hela staden med sitt hemska,
röda sken. Omkring femtio hus blefvo
lågornas rof, innan den tappra brandkåren
ens någorlunda hunnit begränsa
elden. De brunna magasinbyggnaderna
voro fyllda med nyinkomna dyrbara
varor: 20,000 säckar mjöl, massor af
skinn och hudar samt konolialvaror ha
brunnit, och totalförlusten anslås till
cirka 7 à 8 millioner. Nästan allt af
det brunna var försäkradt, men naturligtvis
äro förlusterna ändå stora.


DE BRINNANDE VARUMAGASINEN, sedda från hamnen.


De fartyg, skutor och pråmar, hvilka 
lågo förtöjda vid kajen nedanför
brandstället, fattade eld och måste brinnande
bogseras ut ur hamnen. Likaså
ett par större ångbåtar. Några skutor
brunno ned. Tyska Bryggan hotades
en stund svårt af det nedfallande eldgnisträgnet
från exploderande fotogénfat 
m. m. Det blåste skarpt från sydost, 
men hade nordlig vind rådt, skulle
utan tvifvel hälften af staden ha strukit med. Innan elden
hade hunnit att begränsas, såg det likväl en stund så hotande
ut för hela Bergen, att man från fästningen afsköt trenne
alarmskott, hvilket betydde, att stor fara hotade staden. Eldsvådan
har kräft tvänne människolif. En brandsoldat slogs
ihjäl under ett instörtande hus, och en annan blef så svårt
lemlästad, att han kort därpå afled å sjukhuset. Ännu vet
man intet med säkerhet, om hur branden uppstått.



Järnvägsmissödet vid Grängesberg.


Foto. Hansson, Grängbsberg.
DET GRÅBERGSLASTADE TÅGET RUSAR UTFÖR EN FYLLNINGSBANK.


Lördagen den 7 sept. inträffade vid Grängesberg ett missöde, 
som likväl dess bättre aflöpte med endast materiel
förlust.

Ett helt »sätt» gråbergslastade järnvägsvagnar, däribland
tre stycken à 20 tons last, skulle från järnvägsstationen skjutas
ut på en fyllningsbank, men urkopplade därvid en del vagnar,
som jagade utför den lutande banan c:a 600 meter och vid spårets
slut undanröjde stoppbommen samt till ett antal af nio
störtade nedför branten. Ingen människa skadades, då arbetena 
för dagen afslutats, men kunde en svårare olycka uppstått,
om händelsen inträffat, medan arbetare varit sysselsatta utefter
linien.




»Lord Quex» å Dramatiska Teatern.


Foto. Rydin, Stockholm.
SCEN HOS MANICURISTEN.
Längst till vänster å fotografien fröken Borgström, längst till höger hr Personne, hvilka innehafva de båda hufvudrollerna.


Dramatiska teatern har haft framgång med sin första nyhet,
Pineros komedi »Lord Quex», som visserligen icke besitter
något högre värde, men som är väl skrifven och har ett
spännande innehåll. Uppsättningen är elegant, och första aktens
manicure-salong är ju något nytt på scenen. Bland de
uppträdande tages priset af den manliga och kvinliga hufvudrollens
innehafvare, hr Personne och fröken Borgström, hvilka
förlänat verklig karaktär åt sina respektive roller.


CHARLOTTE WIEHE-BÉRENY.
Den talangfulla danska skådespelerskan, som lagt Paris för sina fötter.


Foto. Juncker Jensen. Kphmn.
Fru CHARLOTTE WIEHE-BÉRENY i pantomimen »Handen».


Fru CHARLOTTE WIEHE-BÉRENY utom scenen.


Det hör väl till sällsyntheterna, att en skådespelerska
från norden lägger Paris för sina 
fötter, så att hon i åratal där kan uppträda för 
fulla hus, och under det mest entusiastiska bifall 
från både publik och kritik. Så har dock varit 
förhållandet med den talangfulla danska konstnärinnan 
fru Charlotte Wiehe, omgift med den framstående
ungerske kapellmästaren och musikern 
Henry Béreny.

Fru Wiehe, som egentligen ägnat sig åt operettfacket, 
kom under världsutställningen 1900 till Paris, 
där hon bl. a. uppträdde i pantomimen »Handen» 
samt sjöng en del visor och chansoner på franska och 
— som sagdt — gjorde den mest stormande succès, 
hvilket föranledt, att hennes engagement i Seine-
metropolen oupphörligen förnyades. Hon är också 
den mest graciösa och »indsmigrende» lilla diva 
man gärna kan tänka sig, och rör sig, sjunger och 
spelar med ett behag, som helt enkelt är oemotståndligt.

Fru Wiehe uppträder i dagarne i sitt hemland,
där hon naturligtvis är föremål för mycken 
hyllning och uppmärksamhet. Hon hade också 
nyligen äran att under tsarbesöket å Fredensborg 
få visa sig inför de höga gästerna vid det danska 
hofvet, och äfven här var man öfverförtjust,

Efter afslutandet af den tourné i Danmark, 
hvarmed hon för närvarande är sysselsatt, kommer 
konstnärinnan att ställa färden till Sveriges och 
Norges större städer, hvadan man äfven i vårt land 
snart kan hoppas få fälla sitt eget omdöme om 
Charlotte Wiehes betagande konst.


RYSKA KÄJSARPARETS BESÖK I FRANKRIKE.
Illustrationer efter fotografier och originalteckningar med reproduktionsrätt för HVAR 8 DAG.


Foto. de Hahn, Petersburg.
TSAR NIKOLAI II.


Foto. de Hahn, Petersburg.
TSAREWNAN ALEXANDRA.


Det märkliga politiska förbundet mellan den fria franska
republiken i väster och det autokratiska, mäktiga
Ryssland i öster synes vara intimare än någonsin, och tsaren
har på sin senaste visit i »la belle France» mottagits med en


RYSKA KÄJSARPARET
i sina privata gemak i Compiègne.




TSARPARET BJUDES SALT OCH BRÖD
vid landstigningen i Dunkerque.



FRANSKA FLOTTREVYN UTANFÖR DUNKERQUE TILL TSARPARETS ÄRA.


entusiasm, så liflig han någonsin kunnat önska. Storartad
flottrevy vid Dunkerque, stor militärparad vid Reims och
grandiosa fästföreställningar och banketter aflöste hvarandra,
och de hjärtligaste tal höllos.

Och resultatet? ...

Ryssland upptager ett nytt franskt milliardlån och inkorporerar 
med benäget bistånd Mandschuriet.


TSARBESÖKET I FRANKRIKE: Man förevisar för tsaren de modärna snabbeldskanonerna, af hvilka han synes särdeles intresserad.



ETT NYTT SVENSKT SKULPTURARBETE.
Fotograferadt speciellt för HVAR 8 DAG.

Den byst af Konung Oscar, hvaraf vi i dag återge
en för HVAR 8 DAGS räkning tagen bild,
utgör en gåfva till Andra Svea artilleriregementes
officerskår och är ämnad att få sin plats i kårens
mäss i den nya kasern i Uppsala, hvari regementet
i dagarne inflyttar. Bysten anländer, efter hvad
vi tro oss veta, till Sverige i nog god tid för att
kunna figurera vid invigningshögtidligheterna. Skissen 
till densamma utfördes i våras af vår i Paris
bosatte skulptör Carl Eldh under hans vistelse i
Sverige, och konungen satt själf modell. Sedermera
har den i Paris huggits i marmor.

Konungen framställes, som synes, i generalsuniform, 
med millitärkappan kastad öfver högra
axeln, medan vänstra sidan af bröstet visar uniformen
med konungens ordnar och det breda serafimerbandet.
Bäst lyckadt är hufvudet, hvars rörelse
är fullt lefvande. Vissa för konung Oscar karaktäristiska
drag, som exempelvis den vackra hållningen
på hufvudet, har konstnären synnerligen
lyckligt fått fram.

Hvad den senare beträffar, är han icke obekant
för våra läsare. Några af hans arbeten, som
på salongerna såväl i Paris som hemma tilldragit
sig uppmärksamhet, ha vi förut återgifvit, såsom
»Douleur d'une mère», »Innocence», »Linnéa»,
»Daggkåpan» m. fl.

En förstorad kopia af kungabysten håller för
närvarande äfven på att huggas i marmor för att
jämte afgjutningar af några af våra kungabyster
på Nationalmuseum, såsom Gustaf II Adolfs och
Gustaf III:s, framdeles pryda det nya svensk-norska
legationshotellet i Paris.Ralph.


CARL ELDHS BYST AF OSCAR II.





SVENSKA HANDARBETEN TILL BERLIN.
Specialfotografi för HVAR 8 DAG af J. Grape, Stockholm.


HANDARBETETS VÄNNERS EXPOSITION AF DE ARBETEN, SOM SKOLA UTSTÄLLAS I BERLIN.


Handarbetets vänner, den alltjämt lika lifskraftiga föreningen 
i Stockholm, hade förliden vecka sin höstutställning,
hvilken i år ägde en särskild attraction, därigenom att
en stor del af de utställda arbetena om kort tid skola exponeras
i Berlin. Handarbetets vänner har redan förut haft en
mindre utställning i den tyska rikshufvudstaden, och denna
gjorde så stor lycka, att man nu vill slå ett stort slag för det
svenska, kvinliga, konstnärliga handarbetet, som icke endast
relativt, utan äfven absolut sedt befinner sig på en synnerligen
hög ståndpunkt.


ALI NOURU BEY.
EN SVENSKFÖDD UNGTURK.

Den bekante svensk-turken Ali Nouri
Bey befinner sig för ögonblicket
jämte sin hustru i London, där paret
ämnar genom föredrag agitera för den
s. k. legitmistiska turkiska saken, d. v.
s. för Murad V:s återinsättande i sina
rättigheter. Ali Nouri Bey, som är
svensk och ursprungligen hette Gustaf
Noring, hade från början anställning
hos en utländsk diplomat, som skaffade
honom plats hos en hög turkisk ämbetsman
som lärare åt dennes söner.
Härigenom kom han in i de turkiska 
förhållandena, ingick i turkisk diplomattjänst, 
gjorde ett lysande parti, då
han gifte sig med en egyptisk prinsessa
— en syster till den bekante
Cherif paschas gemål, prinsessan Eminée 
— samt steg högt i s[c]hanens ynnest. 
Han utnämdes till generalkonsul
i Rotterdam, dekorerades med Osmanieordens 
kordong o. s. v.

Men i juni d. å. föll han i onåd,
afsattes och hemkallades. Men då han
på förhand visste, hvilket öde, som väntade 
honom i Turkiet, där hans afundsmän 
skulle fungera som domare, föredrog 
han att stanna i västerlandet, där
han nu öppet synes ha anslutit sig till
den »ungturkiska» rörelsen.

Vi ha med rätt betydliga svårigheter 
förskaffat oss speciell reproduktionsrätt 
till denna bild af vår bekante
landsman och hans familj.


Foto. Biograph Studio, London.
ALI NOURI BEY, hans hustru, prinsessan Hairie Haneem, och deras barn.





ETT VACKERT EXEMPEL,
Fotografi af Hamack, London, med reproduktionsrätt för HVAR 8 DAG.


DEN AMERIKANSKA OPERETTSÅNGERSKAN EDNA MAY sjunger för patienterna i ett af Londons sjukhus.


Ofta ser man i de utländska tidningarne, att framstående
dramatiska och musikaliska konstnärer och konstnärinnor
infunnit sig å hospitalen eller sjukhusen samt där till uppbyggelse 
och nöje för de stackars sjuklingarne föredragit ett eller
annat nummer. Vi ha funnit detta vara en sak, som är synnerligen 
beaktansvärd, och ett exempel, värdt att följas äfven
af våra egna konstnärliga förmågor. För en verklig konstnär
bör det ju vara skönt, att med sitt föredrag kunna komma
de stackars sjuka att för en stund glömma lidande och plågor.

 
Svenska guldgräfvare i Klondyke.
Fotografier från en landsman tillställda HVAR 8 DAG.

Klondyke, »guldlandet» i Alaska, är allt för
väl kändt för att behöfva här beskrifvas i ord.
Men fotografier därifrån äro sällsyntare, och då
vi från en landsman erhållit de vidstående bilderna
återgifva vi dem, vissa om, att de skola intressera.
De äro tagna vid ett guldvaskeri, där bl. a. ett
par tusen svenskar lära söka efter »lyckan».


Öfre bilden: GULDVASKERI I KLONDYKE: Mannen närmast hunden är svensk.
Mellersta bilden: VÄRLDENS NORDLIGASTE RAKSTUGA, belägen ungefär 100 eng. mil norr om Dawson City.
Barberaren är svensk, den midt emot honom stående är en indian.
Nedre bilden: BILD FRÅN KLONDYKE.



UNGDOMSKÄRLEK.
ORIGINALSKISS FÖR HVAR 8 DAG AF SAXO.

Hon var en käck, rödkindad skärgårdstös med 
solbränd hy och tindrande, ljusblå ögon. Nästan
alla pojkarne i det lilla fiskläget hade förgapat
sig i henne, och när dansen tråddes i ljusa 
sommarkvällar på den knappt tillmätta gräsplanen 
midt på ön, var den glada Elin alltid mest i farten.

Det vore öfverdrift, om man sade, att hon var 
vacker. Men där fanns kraft i de runda armarna 
och hennes knubbiga, bruna näfvar skötte årorna 
med större skicklighet än någon annan flicka på 
ön. Hon dansade och sjöng, och hennes skratt 
genljöd bland bergknallarne, hennes muntra, käcka 
lynne var som en frisk vårbris, och i hennes många 
beundrares tycke lika oberäkneligt. Det var nog 
ej så få af fiskarpojkarne, som kände det svida i 
skinnet bara vid tanken på de örfilar, hennes små 
knubbnäfvar voro i stånd att utdela.

Tidigt om morgnarna, när solen ännu stod 
röd öfver bergstopparna, hördes Elins sång ute 
från fjärden, där hon satt sina backor. Och sedan 
dagarne igenom sjöng hon som en kvittrande sommarfågel
i den lilla, en gång i tiden rödmålade 
stugan, där hon bodde tillsammans med sin gamla 
mor.

Det lugna lifvet på fiskläget bjöd just ej på 
många omväxlingar. Den ena dagen var den andra 
lik. Stunder kommo, då Elin tyckte stugan blef 
för trång, då hon med sitt lifliga lynne kände längtan 
till flykt ut i världen. Men då stode ju modern 
ensam och utan stöd.

Det enda, som bröt af mot stillheten därute, 
var, när storsjöbåtarne kommo tillbaka från sina 
fiskefärder i Nordsjön, och då var Elin också den 
första, som sprang ner till stranden och välkomnade 
de väderbitna sjömännen. Sedan blef det dans på 
gräsplanen, och glädjen stod högt i sky till långt 
fram på natten. Och Elin var glad som en kvittrande 
lärka, hälst när hon fick dansa med Lars-
Anders' Johan, den käckaste pojken på hela ön.

De hade alltid varit goda vänner, Elin och 
Johan. Som barn hade de lekt tillsammans nere 
vid sjön, när de vuxit upp, fortsatte de leka däruppe
på gräsplanen. Att de skulle bli ett par med 
tiden, hade alla öborna klart för sig. Och Johan 
trodde också något ditåt, åtminstone önskade han ej 
något hällre.

Så en kväll, när dansen var slut, och ungdomen 
drog sig ned mot stugorna, klämde Johan 
fram med hvad han hade på hjärtat, försiktigt och 
hänsynsfullt, som alla unga män för sed hafva.

Elin blef först blossande röd och såg med ett 
uttryck af högsta förvåning på sin bardomsvän. 
Så slog hon till ett klingande skratt, så att det 
genljöd i bergen och utropade:

»Nä, hör du, Johan, är du lika sjåpig som alla 
de andra pojkarne, dä trodde jag inte!»

Stackars Johan blef både försagd och förlägen. 
Att Elin icke skulle dela hans känslor, hade han 
aldrig kunnat drömma om. Nu var det, som om 
hon borrat en knif i bröstet på honom. Han följde 
henne ned till stugan, sade god natt och gick sedan 
omkring på klipporna halfva natten. Dagen därpå 
var han sig lik igen, men han var nu mycket ifrigare
än de andra att komma ut på fiske så fort 
som möjligt...

Tiden gick, och Elins längtan att komma ut 
från hemmet blef allt större. Slutligen kom hon 
öfverens med sin mor, om att hon skulle söka 
tjänst i staden, som låg ungefär en mil från fiskläget.
Här trifdes hon bättre och lefde sig snart 
in i de förändrade vanorna. Visserligen tyckte 
modern det vore bättre, om hon gift sig med Johan,
men Elin sade blott, att hon ville vara fri så 
länge som möjligt.

»Johan sitter ju inte i sjön», menade hon, »han 
kan väl vänta.»

Och vänta fick han.

En midsommarafton kom den storsjöbåt, å 
hvilken Johan befann sig, inseglande till staden för 
att afyttra sin fångst. De skulle ligga kvar öfver 
natten, och Johan gick upp i staden för att se på 
dansen kring majstången.

Där såg han Elin, lustig och glad, svänga om 
med samma ifver som förr, men han tyckte ej att 
dansen gick så lätt som där hemma på gräsplanen. 
Han kände en liflig lust att vräka undan de stelbenta
kavaljererna och ta en riktig svängom med 
sin barndomsvän. Men så under en paus slog hon 
sig med sin kavaljer ned på en soffa midt framför 
Johan. Nu hade hon, gubevars, lagt sig till med 
hatt, och i stället för den tjocka bruna flätan såg 
han en upptornad frisyr på hennes lilla hufvud. 
Hon var nog munter och glad, men hennes skratt 
klingade ej så friskt som förr.

»Nu har hon lärt sig att skratta på stadsmanér 
också», mumlade Johan, »det är inte min Elin
längre.»

Med svidande hjärta gick han ned till båten 
igen, under det Elin åter valsade bort i dansvimlet 
med en ny kavaljer.

Sommaren gick och hösten kom med långa, 
mörka kvällar. Vågorna gingo högt på fjärden, 
och hafvet dånade mot skären. I den lilla stugan, 
där Elins vagga stått, var det pyntadt och fint. Den 
gamla gumman därinne väntade besök af sin dotter 
från staden.

Det var ej den sprittande glada, käcka skärgårdstösen,
som nu trädde in genom den låga dörren.
Kring de förr leende lapparne låg ett vemodigt 
drag, och öborna hälsade till hälften skyggt, 
till hälften motvilligt på den vackra, välklädda flickan.
Gumman tyckte, att Elin gärna kunde ha 
gått i duk och haft sin vackra fläta som förr, men 
Elin förklarade, att det inte alls gick för sig, då 
man tjänade hos herrskap i staden.

»Men du ser inte riktigt glad ut, Elin», sade 
modern bekymrad.

Elin böjde hufvudet och såg en stund ned på 
det gamla golfvet, som lyste nyskuradt med sina 
otaliga sprickor. Det glänste något i hennes blå 
ögon, som man ej kunde misstaga sig på.

»Nä, nä, mor», sade hon sakta, »jag kanske var 
lyckligast här. Jag trodde det skulle bli så trefligt 
i stan, men vet du, mor, det är ingenting bevändt 
med det. Ack den, som fick ro ut i sin gamla 
julle igen.»

»Du kan ju stanna här hos mig, nu som förr», 
sade den gamla, »jag har saknat dig så mycket.»

»Ack ja, mor, om jag det kunde.»

Hon såg ett ögonblick spörjande på sin mor, 
liksom väntade hon, att denna skulle kunna läsa 
hennes tankar. Så kom det dröjande:

»Och Johan, hur har han det nu?»

»Ja, Gud vet, han hade farit ut med de andra 
för en månad se´n, men ännu ha vi inte hört af 
dem.»

»Herre Gud, mor, hva´ säjer du?»

»Vi få väl hoppas det bästa», sade den gamla 
tröstande. »Hur är det Elin, höll du inte utaf Johan
ändå, när allt kommer omkring?»



Ett par klara tårar tillrade utför Elins kinder 
och gråtande lutade hon sitt hufvud mot moderns 
skuldra.

Dagarne gingo, men den unga flickan hade 
ingen lust att fara tillbaka. Stadsdräkten hade hon 
bytt ut mot sin gamla vadmalskjol, den tjocka, 
bruna flätan hängde åter utefter ryggen men rosorna
på kinden glödde ej så friska som förr. Och 
någon sång ljöd ej häller mer från den lilla stugan.

En kväll sutto mor och dotter i köket och hade 
just slutat sin aftonmåltid, då dörren till rummet 
öppnades.

»Gå du och se, hvem det är, mor», sade Elin, 
»jag är lika nöjd om att möta folket här.»

Den gamla gick in i rummet, men hade knappast 
hunnit inom dörren, förr än hon gaf till ett 
utrop:

»Herre Gud, Johan!»

»Jo jo men, mor lilla», sade en välkänd röst 
»nu komma vi direkt ifrån Skottland. Fisket har 
gått med glans, och pängar ha vi på fickan.»

Elin stod bakom dörren och hörde bäfvande 
hvarje ord. Hon nästan var rädd för att visa sig 
för honom, som hon en gång stött ifrån sig.

»Nå, här må ni bra, ser jag», hörde hon Johan 
yttra. »Har mor hört någonting från Elin — hon 
har ju blifvit så fin nu... Hade hon varit min 
gamla Elin och varit här nu, hade vi kunnat gifta 
oss. Men det blir väl ingenting af med den 
saken...»

Han suckade tungt.

Nu tvekade hon ej längre. Lätt som en vind, 
innan modern hann få fram ett ord, sprang hon in 
i rummet och slog armarne om Johans hals.

»Hvad!  Elin!»

Den unge fiskaren stod som träffad af blixten. 
Men Elin bara kramade honom med sina kraftiga 
runda armar, och hennes röst klingade så glad som 
aldrig förr:

»Ja, käre, käre Johan — din egen gamla Elin!»




VÅRT NYASTE KONSULTATIVA STATSRÅD.


K. H. L. HAMMARSKJÖLD.


Till konsultativt statsråd
efter numera presidenten 
Sven Herman Wikblad,
som ärft Hans Forssells 
plats som chef för kammarkollegium,
har utnämnts 
revisionssekreteraren Knut 
Hjalmar Leonard Hammarskjöld. 
Det nya statsrådet, 
som gjort en lysande karriär,
är ännu icke 40 år gammal
och torde säkerligen
på sin nya plats komma att 
blifva af ovärderlig nytta,
ovanligt kunskapsrik och 
skicklig, som han är.



DET SENASTE LUNGSOTSANATORIET,

Hessleby vid Marienlund,
invigdes lördagen den 28
september med en enkel men
anslående högtidlighet, och
återgifva vi af denna anledning
dragen af sanatotoriets 
öfverläkare, docenten
vid Lunds universitet d:r
Nils Emil Wadstein. D:r
W., som är född 1863, har
redan en synnerligen vacker
vetenskaplig bana bakom
sig, och det nya sanatoriet
är att lyckönska till sin
framstående och humane
öfverläkare.


N. E. WADSTEIN.





FREDRIK ÅKERBLOM. †

Med redaktören, fil. d:r Fredrik
Åkerblom, som  den 24 sept. afled 
efter en längre tids sjuklighet och 
svåra   lidanden, bortgick åter en af 
de mera bemärkta personligtieterna i 
rikets andra stad. Att i de få rader, 
som här stå till buds, söka skildra 
hans lifsgärning, är ju en omöjlighet, 
och få vi därför inskränka oss till 
nämnandet af några data. Å. var född 
den 13 juni 1839, var efter vunnen 
doktorsgrad en tid lärare vid Göteborgs 
realgymnasum, blef 1873 redaktör för 
Göteborgsposten, där han kvarstod i 23
år, till dess han år 1896 grundade
Morgonposten, hvars hufvudredaktör han 
var till sin död. Men han har därjämte 
idkat en betydande författareverksamhet, 
i synnerhet som forskare i Göteborgs äldre 
historia och på landtbrukslitteraturens 
område. Han var ock ledamot af landtbruksakademien 
och af Göteborgs k. Vetenskaps- och
Vitterhetssamhälle. Äfven för kommunala och 
allmänna värf togs hans kraft i anspråk: han 
var under många år stadsfullmäktig och
representerade under en period Göteborg i 
Andra kammaren.


Foto. Jonason, Göteborg.


Som enskild person och inom
sällskaps- och ordenslifvet var Å.
högt uppburen, och med hans kvickhet, 
älskvärdhet samt stora musikaliska och 
poetiska begåfning hade han ju ock alla 
förutsättningar att här göra sig gällande. 
Han var inom de båda ordenssällskapen
Par Bricoll och S. H. T. en af de
främste, och öfver den stora högtidsfäst, 
som af Göta Par Bricoll i dagarne firats, 
och till hvilken han skrifvit den storslagna 
kantaten, kastade bortgången af dess mångårige 
ordförande stormästare en sorgens skugga. Denna 
sorg delas säkerligen af alla dem, som personligen 
lärt känna Fredrik Åkerblom, hans vänfasta sinne 
och hans ljusa, fasta tro på de goda makterna i 
lifvet och på dessas seger.
                                 T. v. T.







VECKANS PORTRÄTTGALLERI,.


AXEL ROOS.  


JUBILEUM. Den 1 oktober firade
andre regissören vid Dramatiska teatern,
Axel Roos, 40:e årsdagen af sitt inträde vid
teatern. R. debuterade hos sin fader, direktör
J. P. Roos, och var sedan anställd vid Stora
teatern i Göteborg, Södra teatern, Diurgårdsteatern, 
Mindre teatern och k. teatern. 1875
fick han anställning vid Dramatiska teatern
och blef 1886 andre regissör därstädes.


K. L. LUNDBERG
  

FÖDELSEDAGAR. 50 år fyllde den
21 sept. hr Karl L. Lundberg i Stockholm,
innehafvaren af den stora, välkända firman
K. M. Lundberg, hvilkens affärspalats vid
Stureplanen är en af hufvudstadens sevärdheter.
Dagen firades med en lyckad tillställning
i familjekretsen, hvarjämte den
ovanligt värderade och älskvärde affärsmannen
fått mottaga ett stort antal lyckönskningar
från när och fjärran.


H. L. LIEPE.
 

70 år fyllde den 25 september kyrkogårdsinspektören
vid Östra begrafningsplatsen i
Göteborg Henrik Ludvig Liepe, äfvenledes
chef för den betydande stenhuggerifirma,
som bär hans namn. Hr L., som själf uppgjort
planen till den enastående vackra begrafningsplats, 
som han nu i 36 år med sådan
heder förestått, var på högtidsdagen
föremål för den lifligaste hyllning från
släktingar och vänner.


JOHN FR. ANDERSSON.  


Femtio år fyllde den 4 oktober kontorschefen
hos firman Gust. Bolander & Comp.
John Fr. Andersson, hvilken då på flerfaldigt
sätt hyllades af principal, kamrater och
vänner.



F. R. DEHLGREN, † 


DÖDSFALL. Den 19 sept afled i Sala
järnkramhandlaren Frans Rudolf Dehlgren.
Han var en för sin alltigenom redbara personlighet 
i sin hemstad högt värderad man,
som innehade en mängd enskilda och kommunala
förtroendeuppdrag.



C. von ZWEIGERGK. †


I Norrköping afled den 22 sept. fabrikören
Carl Rudolf von Zweigbergk, mångårig
innehafvare af den stora och välkända firman
G. & J. Longgren i Norrköping. Den
skicklige och dugande affärsmannen sörjes
i vida kretsar.


P. J. LILLIEHORN. †


Den 19 sept. afled i hufvudstaden majoren
i armén f. d. majoren vid Svea lifgarde,
R. S. O., Pontus Julius Lilliehorn, 67 år gammal.
L. var 1860-63 lärare i gymnastik vid
krigsskolan på Karlberg och erhöll 1862
guldmedalj för berömliga gärningar. Han
sörjes närmast af maka och barn.


P. A. TERNLUND. †


Den 24 sept. afled i hufvudstaden körsnären
Pehr August Ternlund i en ålder af
54 år. T. hade i omkring 30 år innehaft en
af Stockholms största affärer i pelsvarubranschen
och var en mycket aktad och
omtyckt man.


E. A. ANKARCRONA. †


Den bekante landskapsmålaren, f. löjtnanten
Edvard Alexander (Alexis) Ankarcrona
afled nyligen 76 år gammal. A. blef
1847 underlöjtnant vid Upplands regemente
och tog 1852 afsked för att sedan helt ägna
sig åt sin konst. Den älskvärde och begåfvade
mannen sörjes närmast af maka, barn
och barnbarn.


MAX OLBERS. †


F. direktören i lifförsäkringsbolaget "Svea"
Max Olbers har aflidit 69 år gammal. Den
aflidne, som var en synnerligen begåfvad
och konstnärligt, speciellt musikaliskt, intresserad 
man, hade under sin mångåriga
verksamhet i Göteborg gjort sig högt värderad
och aktad samt sörjes i vida kretsar.



LOUIS WREDE. †


Med kabinettskaminarherren K. N. O. 1
kl., Stk. D. D. O. m. m. friherre Louis Wrede
bortgick en synnerligen human och älskvärd
personlighet. Frih. W. var född 1816, utnämndes
1851 till kammarherre hos dåvarande
kronprinsen Carl samt 1865 till ministerresident
i Haag. 1879 tog han afsked ur
diplomatiens tjänst samt bodde sedan å det
gamla fädernegodset Maglö.



GÖTA PAR BRICOLES HUNDRAÅRSFÄST.


"Det högt lysande sällskapet Göta Par Bricole" firade med storartade fästligheter söndagen den 30 sent. 100-årsdagen af sin existens — af
"det Bachanaliska ljusets upptändande i Stapelstaden Götheborg", som det heter i stiftelseurkunden, och meddela vi af denna anledning några af
de främsta styrande brödernas bilder.


F. M. COLLIANDER.
 

Förhandlingarne komma vid minnesfästen att ledas af Dep. Styrande Mästaren justitieborgmästaren Fredrik Mauritz Colliander, hvilken,
alltsedan han 1867 blef arbetsgradernas vice ordförande, i olika befattningar med råd och dåd gagnat och stödt sällskapet.


GEORGE MURRAY.  


Styrande Kansler är direktör George Murray, hvilken vid flera kritiska tillfällen, såsom då Bricolleriet uppsades från Frimurarelogen, och
då det gällde att från moderlogen erhålla rätt till nionde gradens utdelande, med aldrig svikande energi trädt i breschen.


ALFRED LÖFGREN.


Honom har Göta P. B. ock att tacka för, att förste mannen i han stora firma Koral Intendenten Alfred Löfgren fått tid och tillfälle att i
så hög grad, som skett, ägna sin framstående begåfning åt Bricolleriets tjänst och med sin enande personlighet till ett ypperligt helt samla
sångarebröderna.


ARON JONASON.  


Ordenstalare och Skald är f. n. hoffotografen, den bekante publicisten Aron Jonason, hvilken ock vid 100-årsfästen höll glänsande anföranden,
samt mångsidigt som få gjort sig förtjänt om sällskapet, hvars högsta belöning den Westerstrandska medaljen han ock mottagit, hvarjämte
han ock dekorerats med det ämbetsband, som J. A. Wadman burit. Hans kvickhet och förmåga som humoristisk talare äro ju för öfrigt
kända öfver allt Sveriges land, hans hjärtegodhet och välvilja af alla, som med honom kommit i beröring.



3:dje årg.Den 13 Oktober 1901N:r 2
———
Återgifvande af text eller illustrationer ur HVAR 8 DAG utan särskild öfverenskommelse förbjudes.
———


INNEHÅLL:
Drottning Sofia (med 1 porträtt). 
Vårt konungapar å Drottningholm (med 6 illustrationer). 
Herman Wikblad (med 1 porträtt). 
Knut Wicksell (med 1 porträtt). 
Landshöfdingen och grefvinnan Douglas silfverbröllop (med 1 illustration). 
Otto Samson (med 1 porträtt). 
En Stockholms fältridtklubbs schnitzeljakt (med 2 illustrationer). Den nordsvenska hästen (med 1 illustration). 
Skolungdomens prisskjutning å Ladugårdsgärdet (med 3 illustrationer). Professor Finsen och hans ljusinstitut(med 1 porträtt och 5 illustr.). Sanatoriet vid Hessleby (med 1 illustr.). 
Sanatorie-idéns upphofsman (med 1 porträtt). 
Professor Rudolf Virchow (med 1 porträtt). 
Landskrona nya teater (med 1 illustration). 
Konstslöjdutställningen i Halmstad (med 2 illustrationer). Kråkjakt (med 2 illustrationer). 
Folkskolebarnens idrottslekar (med 1 illustr.). 
Fiskar-Olle Originalberättelse för HVAR 8 DAG af Erland Bratt. Veckans porträttgalleri (med 18 porträtt).

===== BONNIERS TRYCKERI AKTIEBOLAG. GÖTEBORG. 1901. =====






DROTTNING SOFIA.
Efter ett i dessa dagar af hoffotografen L. Larson, Stockholm, taget porträtt.

VÅRT KONUNGAPAR Å DROTTNINGHOLM.
Fotografier speciellt för HVAR 8 DAG af Axel Lindahls fotografiaffär, Stockholm.


DROTTNINGHOLMS SLOTT SEDT FRÅN PARKEN.


Det är med stor och verklig glädje, som nationen nyligen 
hälsade landsens moder, vår ädla drottning, välkommen åter 
från den stärkande sommarvistelsen i Norge.

Det är ju ett stort ord detta att vara moder
för ett helt folk, men om någon drottning förtjänat
detta vackra hedersnamn och i ordets ädlaste mening 
varit en moder för sitt folk, så är det väl drottning 
Sofia, hon, den goda, den för de sjuka, de svaga, de 
elända ömmande, grundarinnan af snart sagdt otaliga 
fromma stiftelser, hon som alltid är redo att hjälpa 
och stödja både andligen och lekamligen, och som därpå 
satt in all sin ädla kraft!

Äfven konungen har återkommit till sin hufvudstad, stärkt 
af västkustsejouren och, trots resor och ansträngningar 
af allehanda art, kry samt vid bästa kraft, och liksom sin 
höga gemål hjärtligt välkomnad åter.

* * *

Konugaparet samt prinsparet Carl med sina små prinsessor 
vistas, då detta skrifves, å Drottningholm, det vackra 
lustslottet vid Mälarstranden, och visa vi därför några 
bilder från det sällsynt vackra, historiskt minnesrika slottet.


DROTTNINGHOLM: Utsikten från drottningens fönster.




Detta var redan i äldsta tider kungsgård och
hette då Toresund eller Torfvesund. Det fick
namnet Drottningholm af Johan III:s gemål 
Katarina Jagellonica, hvilken förändrade det 
ursprungliga gamla trähuset till en byggnad af sten.

Det nuvarande slottet är emellertid af yngre
datum. Grunden härtill lades af Carl X:s enka,
Hedvig Eleonora. Slottet uppfördes 1662 af Nicodemus 
Tessin d. ä., i fransk stil med högt midtelparti och 
framskjutna, af runda torn flankerade flyglar. På 
Drottningholm härskar barocken Versaillestilen. 
Själfva byggnaden är dock uppförd i italiensk renässans: 
Tessin d. ä. och hans son försågo slottet med pompösa 
trappor  stora trappan är särdeles berömd  och 
gallerier.

»Parken upplinieras och klippes efter tidens
smak och fylles med de oundgängliga gudarne af
brons och marmor. I trapphuset få Apollo och
sånggudinnorna sin plats, och salongsplafonden
fylles af en öfverbefolkad olymp i en ultramarinblå
himmel, hvarur tunga, gyllene ljuskronor hänga
ned  eller prydas de af personifierade årstider,
element, dygder, furier, gudomligheter...

»En patetisk, nykter konst i klassisk mantel,
men på samma gång en djärf och ståtlig konst!»

Allt nog! Vår tid har kanske andra skönhetsbegrepp, 
men det hindrar icke, att Drottningholm likväl är 
det ståtligaste af de svenska lustslotten, utstyrdt 
till det inre med verkligt kunglig prakt. Sedan 
Drottningholm haft sin första glansperiod under 
Hedvig Eleonora, fick det en ny under Gustaf III, 
hvilken, som bekant, därstädes gaf sina stora fäster. 
Flere af slottets dyrbaraste rum äro också hållna i 
den lätta rococons stil, som utmärkte tredje Gustafs 
dagar, och man lägger bland dessa särskildt märke till 
Gustaf III:s sängkammare i nedra våningen. 

DROTTNINGHOLM:   Drottningens matsal.


Andra anmärkningsvärda rum äro stora galleriet och 
rikssalen, med porträtt af Oscar I:s samtida regenter. 
Under vår nuvarande konungs tid har Drottningholm haft 
ytterligare en glansperiod. Flere rum ha återställts i 
deras gamla skick, andra, såsom Oscarssalen, ha erhållit 
en med slottets historia harmonierande inredning, och de 
rika samlingarne ha ytterligare ökats, isynnerhet med saker
från den af konungen inköpta Mälsåkersamlingen.

Inåt den närmast slottet i sträng fransk stil hållna parken 
finnes en bred terrass. I parken påträffas, utom vaserna och 
stoderna i brons och marmor, en dyrbar fontän af Adrian de 
Vries, kanaler och svandammar, en i häckar utklippt 

DROTTNINGHOLM: Blå salongen.


friluftsteater, en labyrint med gångar, där man lätt går
vilse, o. s. v. På andra sidan om stora allén ligger
»Kina slott», fyldt af otaliga chinoiserier, hvilket
Adolf Fredrik skänkte som födelsedagsgåfva till
Lovisa Ulrika.

Det finnes sålunda mycket att bese å Drottningholm, och 
få äro äfven de turister och resande, hvilka besöka vår 
vackra hufvudstad, som försumma att lära känna det ståtliga 
lustslottet å Lofön. Men nu är det höst, nu falla bladen rundt kring

DROTTNINGHOLM: Gula salongen.



DROTTNINGHOLM: Parti från parken.


slottets hvita murar, och de nyfikna, som hit anlända äro få.

Det är väl ock därför, som vår kungafamilj oftast, då den på höstsidan åter samlas i hufvudstaden, här söker ytterligare en kort tids hvila, innan vintern kommer med dess kräfvande plikter och sitt för monarken och hans närmaste så ansträngande och jäktande lif.



HERMAN WIKBLAD.
F. D. STATSRÅD, NYUTMÄMND PRESIDENT
I KAMMARKOLLEGIUM.


Då statsrådet Wikblad nu efter 12 års sträfsamt
arbete dragit sig tillbaka från konungens rådsbord 
för att intaga den genom Hans Forssells frånfälle 
lediga presidentstolen i k. kammarkollegium, kunde 
han göra detta i medvetandet att ha utfört ett 
sällsynt rikt och gagnande arbete i konungens och 
fäderneslandets tjänst. Att han äfven till den
nya befattning han nu tillträdt fullväl medför
alla nödiga kvalifikationer, behöfver väl knappast
sägas.



KNUT WICKSELL.
DOCENT, FÖRESLAGEN TILL PROFESSOR I NATIONALEKONOMI VID LUNDS UNIVERSITET.


Dr Wicksells namn har ju i dagarne varit mycket nämndt i anledning 
af besättandet af professuren i nationalekonomi i Lund, hvarvid han
uppförts å första förslagsrummet. Det är ju icke första gången, som 
striden står skarp om denne märklige och begåfvade man, och emotses 
den föreliggande frågans afgörande med stort, allmänt intresse. Vi 
ha genom våra förbindelser i Uppsala lyckats förskaffa oss denna i 
öfrigt unika fotografi.


LANDSHÖFDNINGEN OCH GREVINNAN DOUGLAS,
FIRANDE SILFVERBRÖLLOP Å GERSTORP DEN 30 SEPT.


Foto. Bergqvist. Linköping.
EN VACKER FAMILJEGRUPP:
Jämte Silfverbröllopsparet och dess barn synes friherre Adelsvärd å Åtvidaberg, gift med en dotter till det grefliga paret.


Landshöfdingen grefve Douglas och hans grefvinna firade
den 30 september sitt silfverbröllop å Gerstorp i Östergötland
i kretsen af sina närmaste. Det vackra herresätet var
högtiden till ära af gårdens folk prydt med flaggor och guirlander,
och festliga anordningar af olika slag voro vidtagna.

Kl. 8 f. m. utfördes musik af en sextett från Linköping,
därtill anmodad af gårdens folk. Efter frukosten uppvaktades
silfverbröllopsparet af den till gården hörande tjänstepersonalen, 
som frambar sina hjärtliga lyckönskningar. Grefven och
grefvinnan tackade hjärtligt för hyllningen. Senare under dagen
uppvaktade inspektören och underlydande med familjer. 

Kl. 12 var middag för godsets underhafvande. Under
aftonens lopp infunno sig de närmaste grannarne för att lyckönska.
På kvällen var parken kring Gerstorp rikt eklärerad.



OTTO SAMSON
LIFFÖRSÄKRINGSAKTIEBOLAGET NORDSTJERNANS
DIREKTÖR OCH STIFTARE.

Den 7 oktober var det 30 år sedan »Nordstjernan» stiftades, 
af hvilken anledning; HVAR 8 DAG återgifver ett porträtt af 
den särskildt inom försäkringsväsendet framstående mannen. 
Porträttet låter förstå att direktör Samsons intressen dock
icke äro uteslutande upptagna af affärerna. Isynnerhet lär 
musiken i honom ha en förstående och hängifven vän.


OTTO SAMSON.



EN STOCKHOLMS FÄLTRIDTKLUBBS SCHNITZELJAKT.
Specialfotografer för HVAR 8 DAG af Axel Lindahls fotografiaffär, Stockholm.


MASTERN.
 

FRÄMST RIDER DEN KÄNDE SPORTSMANNEN FRIHERRE HERMELIN.


Bland de olika slagen af ryttareidrott är schnitzeljakten synnerligen omtyckt.  Schnitzeljakten försiggår efter mönster af de engelska räfjakterna.

En god ryttare öfvertager räfvens roll, och en ryttareskara öfvertager hundarnes tjänst vid förföljandet. Jakten försiggår på det sättet, att »räfven»
ger sig af i förväg i någon oländig och trädbevuxen mark samt här och där till ledning för »hundarne» kastar ut papperslappar, »schnitzeln», — hvaraf
lekens namn — och den fortgår, till dess någon af »hundarne» upphunnit
den jagade och lagt sin hand på hans axel.

En synnerligen lyckad dylik jakt var fredagen den 27 sept. anordnad
af Stockholms fältridtklubb. Terrängen var treflig, distansen omkring 5,000
meter, tempot långsamt. Vid halali utdelade öfverstelöjtnant Blomstedt 37
kvistar.



DEN NORDSVENSKA HÄSTEN.

Som bekant har i Dalarne och Norrland på senare åren intresset alltmer
växt för och alltmer arbete nedlagts på sträfvandet, att med resterna
af den gamle norrlands- och dalahästen som grundval, i förening med lämpligt
norskt afvelsmaterial söka få fram en af kallblodiga raser opåverkad
nationel häst under namn »nordsvenska hästen». Den plats, där detta arbete
intensivast pågått och pågår, är södra Dalarne och däraf särskildt Hedemora
och Folkare härader. Där har sedan ett antal af år föreningen »Södra
Dalarnes Hästvänner» arbetat med härofvan berörda mål. Föreningen hade
uppvisning och årsmöte den 20 och 21 september, därvid till mötesplatsen,
Hedemora, förts inemot ett 3OO-tal afvelsdjur, genomgående bruna och ett
fåtal af blackfärg. Hästarne uppvisades i fyra stora ringar inför landshöfdingen
i Kopparbergs län, som jämte vice ordföranden i hushållningssällskapet
närvar vid mötet.

Bilden här bredvid är af nordsvenska unghingsten »Birid», född 1898
efter stamboksförda föräldrar.


Foto. Gehrman, Hedemora
UNGHINGSTEN »BIRID» AF DEN TYPISKT NORDSVENSKA RASEN.



SKOLUNGDOMENS PRISSKJUTNING Å LADUGÅRDSGÄRDET.
Specialfotografier för HVAR 8 DAG af Axel Lindahls fotografiaffär, Stockholm.


SKOLUNGDOMEN PÅ MARSCH TILL PRISSKJUTNINGEN.
              

KONUNGENS PRIS utdelas till lärjungen vid Norra
Latinläroverket Reuterskiöld.
H. m. skänker hvarje år ett målskjutningsgevär af arméns modell jämte ammunition, hvilket utgör första priset vid
skolungdomens täflingar. Detta gevär är naturligtvis föremål för ynglingarnes lifliga åstundan.

Under alla de senaste krigen har ju till full evidens 
bevisats, hvilken ofantlig vikt det ligger på, att 
soldaterna äro skickliga, besinningsfulla och »målmedvetna» 
skyttar. Den gamla eldgifningen i salfvor och i trupp kan 
ju numera nästan betraktas som utesluten; striden äger 
merendels rum på skyttelinie och i spridd ordning, och det 
gäller då för hvarje man att icke blott iakttaga den strängaste 
lystring och disciplin, utan ock att med bibehållande häraf 
kunna sköta sig själf och sin eldgifning.

Ett hufvudvillkor härför är naturligtvis först
och främst en noggrann kännedom om vapnet,
förmåga att snabbt och säkert bedöma de ju numera 
ofta ofantliga afstånden och — träffsäkerheten.
Alla dessa egenskaper kunna endast förväfvas genom
långvarig och flitig öfning, de måste »nötas» in, och
det är också därför man på senare åren lagt en
alltmera ökad vikt vid militär- och skjutöfningarne
vid våra högre allmänna läroverk, därifrån ju de
fleste utgå, hvilka, då det en gång gäller, komma
att stå i spetsen som ledare i farans stund.

Hvarje höst samlas också ungdomen från hufvudstadens 
olika skolor och en del läroverk i landsorten för att 
å Ladugårdsgärdet vid Stockholm pröfva sin säkerhet i 
skjutning. Många och vackra äro de pris, som till 
dessa täflingar skänkas af härför intresserade personer, 
hvilka inse, att fosterlandets välgång en gång kan bero 
på den allmänna skjutskickligheten.

Denna skolungdomens stora dag var i år den 28 sept. och 
gynnades af härligt väder. Korum hölls, som vanligt, i 
Kungsträdgården, hvarefter afmarschen skedde till Kaknässkogen, 
där ett rörligt »lägerlif» utspann sig. Vid ½ 4-tiden på 
eftermiddagen ägde efter prisskjutningens slut defilering rum 
för general Rappe, hvilken därefter förrättade prisutdelningen, 
i det att han uttryckte en förhoppning, att den tid skulle komma, 
då hvarje svensk kunde sköta sitt vapen så, att han visste, hvar 
han träffade. 


GENERAL RAPPE UTDELAR ROB. FRANCKES VANDRINGSPOKAL, SOM ERÖFRATS AF NORRKÖPINGS ALLM. LÄROVERK.






PROFESSOR FINSEN OCH HANS LJUSINSTITUT.
Fotografier för HVAR 8 DAG af F. Riise, Köpenhamn.

Det är en gammal känd sak, att ljuset utöfvar
en s. k. kemisk verkan; dock icke allt ljus
och icke i samma grad. Så utöfva
spectrums minst brytbara
strålar (de röda) nästan ingen
verkan, men ju längre bort vi
komma åt den violetta ändan af
spectrum, blir denna verkan kraftigare; 
allra kraftigast verka de
violetta strålarne, och de strålar
som ligga närmast utanför den
synliga delen af spectrum: de
s. k. ultravioletta eller »kemiska»
strålarne. På detta sakförhållande
hvilar bl. a. äfven hela den
fotografiska tekniken.

Den modärna medicinen har
emellertid äfven studerat, huruledes
denna kemiska inverkan
gör sig gällande på lefvande organismer
och därvid funnit, att
ljuset och särskildt de violetta
och ultravioletta strålarne hafva
en kraftig bakteriedödande förmåga;
de utöfva dessutom en
starkt irriterande verkan på huden,
hvilken verkan kan framkalla
sjukdomar, men stundom
också kan användas i kurativt syfte.


PROF. NIELS FINSEN.


Det röda ljuset däremot retar ej huden; och
äfven häraf har medicinen dragit nytta, i det man
stundom genom användande af rödt ljus kan skydda
huden mot de kemiska strålarne. Så t. ex. resorbera 
kininsalter de kemiska strålarne och genomsläppa 
alltså endast det röda
ljuset; genom att öfverdraga
huden med kininfernissa kan man
sålunda skydda den.

De kemiska strålarnes kurativa
egenskaper användas i stor
skala å den danske vetenskapsmannen
prof. Finsens institut
för behandling af ytliga bakteriella
hudaffektioner och speciellt
Lupus (en svår form af hudtuberkulos).
Såsom ljuskällor
användas dels solen och dels
elektriska båglampor.

Att här beskrifva metodens
teknik, de apparater som användas 
att samla ljuset, befria det
från värmestrålar, etc. etc. förbjuder
ju utrymmet. 

Institutet har utöfvat en
framgångsrik verksamhet i öfver
fem år och har att framvisa särdeles
intressanta resultat. Behandlingen
af Lupus går emellertid
tämligen långsamt och får
nog en svår konkurrent i
en annan form af ljusbehandling, nämligen bestrålning
af de af prof. Röntgen upptäckta s. k. X-strålarne,
som hafva särdeles märkvärdiga egenskaper och
troligen komma att spela en stor roll i den 


FINSENS LJUSINSTITUT: Stora laboratoriet.


FINSENS LJUSINSTITUT: Väntande patienter.


modärna terapien. Både den Finsenska ljusbehandlingen 
och Röntgenterapien äro emellertid vackra resultat i 
den nutida medicinska forskningen.
G. Å.

* * *

Några data:

Redan år 1893 väckte den dåvarande unge
läkaren Niels Finsen berättigadt uppseende genom
sin nya metod vid behandling af koppatienter, hvilka
han placerade i rum där allt inträngande ljus färgades 
rödt. Han uppnådde härigenom utmärkta
resultat, hvarjämte patienterna ojämförligt lättare
kommo ifrån de vanprydande ärren.

Den process, som här användes är, som redan
ofvan antydts, absolut motsatt mot den vid lupusbehandlingen, 
i det man i sistnämnda fall genom
att bortskaffa de värmande, röda strålarne i ljuset
i stället begagnar de blå-violetta, kalla, ljusstrålarne
i koncentrerad form. Den kolossala ljusstyrka, som 


FINSENS LJUSINSTITUT: Hvarje patient fotograferas före och efter ljusbehandlingen.

FINSENS LJUSINSTITUT: Behandlingssalen för lupuspatienter:
Man ser här koncentreringsinstrumenten, genom vilka de röda (varma) ljusstrålarne absorberas, under det de blå-violetta verka på patienten.

erfordras för att döda lupusbacillerna, gör nämligen
att patienten skulle bli totalt förbränd af värmen,
därest de varma strålarne ej afleddes. Detta
sker genom att lata ljuset passera genom blåfärgadt
vatten, hvilket absorberar de varma strålarne, under
det de kalla tränga igenom med oförminskad styrka.
Som ljuskälla användes både solljus och väldiga elektriska 
båglampor, i hvilket senare fall koncentreringsapparaterna 
naturligtvis äro betydligt invecklade.

Om det storartade omfång, som »Finsens medicinske
Lysinstitut» numera fått, gifva ju våra
bilder en god föreställning.

Dess stiftare, professor Niels Ryberg Finsen,
hvilkens drag vi ock återgifva, är af isländsk släkt,
son af framlidne stiftsamtmannen Finsen, född på
Färöarne den 15 dec. 1860 samt blef 1882 student
i Rejkiavik. Hans namn är nu kändt och berömdt
öfver hela den medicinska världen.


FINSENS LJUSINSTITUT: Patienterna förbindas efter ljusbehandlingen.



SANATORIET VID HESSELBY.

Fotografi, taget vid invigningen, speciellt för HVAR 8 DAG af O. Rylander, Eksjö.


Vi återgifva här bilden af det tredje och sista
af lungsotsanatorierna.

Sanatoriet, som är beläget i närheten af Mariannelunds 
station å Nässjö—Oskarshamnsjärnvägen,
är uppfördt efter samma ritningar som
det i Hålahult, och är liksom detta solidt och
praktiskt inredt. Af sanatoriets öfverläkare, Doc.
Wadstein meddelade vi i föregående häfte ett
porträtt, hvartill vi hänvisa.

»Må det», såsom riksmarskalken von Essens
slutord i invigningstalet den 28 sept. föllo, »öppna
sina dörrar för den lidande mänsklighetens väl!»




SANATORIEIDÉNS UPPHOFSMAN.

Vi meddela här som ett à
propos, porträttet af den
man, från hvilken idén till lungsotsanatorierna 
egentligen utgått,
nämnligen barberaren Arvid
Forsgren i Eksjö, hvilken ock
1897 för sitt initiativ i frågan
om tuberkulosens bekämpande
medelst inrättande af folksanatorier
af konungen tilldelades
guldmedalj att å bröstet bäras. 


ARVID FORSGREN.





PROFESSOR RUDOLF VIRCHOW
FRÅN HVAR 8 DAGS BERLINER-KORRESPONDENT.

I dag firar Tysklands mest berömde vetenskapsman i våra
dagar, Rudolf Virchow, 80 år. Den dagen blir en triumfdag
för den tyska vetenskapen eller rättare för den tyska vetenskapens
män. Från alla håll i Tyskland kommer den gamle, som
ännu utöfvar sin välsignelsebringande lärarverksamhet i Berlin,
att firas, och från alla civiliserade länder skola utsände på den
dagen nedlägga hyllningar för åldringens fot. Man ärar i honom
icke allenast den store anatomen-vetenskapsmannen utan
äfven den snillrike antropologen, hvilken satt evigt bestående
märken i mänsklighetens utvecklingshistoria.


Foto. Wilh. Fechner, Berlin.


Virchow föddes 1821 i Schivelbein i Pommern, studerade
i Berlin, blef 1843 underläkare och utnämndes 1846 till 
professor samt grundlade 1847 tillsamman med en annan ung
vetenskapsman den betydelsefulla tidskriften »Archiv für 
pathologische Anatomie und Psychologie und fur klinische 
Medicin». Året därefter anförtroddes åt honom undersökningarna
öfver hungertyfusen i Schlesien, för hvilka undersökningar
han redogjorde i en viktig afhandling. Såsom en öfertygelsetrogen 
demokrat och liberal deltog han emellertid samtidigt lifligt i 
de revolutionära rörelserna, och denna verksamhet föranledde 
regeringen att aflägsna honom från professorsplatsen i Berlin. 
Hans vetenskapliga rykte var emellertid redan så stort att han 
efter en mycket förtjänstfull afhandling om »Enighetssträvandena 
inom den vetenskapliga medicinen» kallades till professor i 
patologisk anatomi vid universitetet i Würzburg, hvarest han 
snart räknades till en af de mest framstående lärarne inom den 
s. k. Würzburgskolan.

1856 återvände han såsom själfständig professor vid universitetet 
i Berlin, hvarest han i det då upprättade patologiska institutet 
skapade en medelpunkt för patologisk forskning. Inom detta institut 
nedlade han de viktigaste resultaten af sin anatomiska forskning; 
här lade han grundvalarne för cellularpatologien eller läran om att 
organens sjukliga tillstånd består i cellernas sjukliga tillstånd. 
Han utformade de nya lärorna om inflammationen, svulsterna, 
metastasen, tuberkulosen, difterien och flere andra specifika, dittills föga 
undersökta sjukdomstillstånd. Bredvid de i samhällslifvet djupt 
ingripande medicinskt-anatomiska forskningarna ägnade han sig lifligt
åt antropologiska studier och politiskt arbete. Han var en af
nationalföreningens mest intresserade medlemmar och var såsom invald 
i preussiska andra kammaren en af framstegspartiets grundläggare. 
Under fransk-tyska kriget organiserade han betydelsefulla sanitära 
anordningar. På uppdrag af norska regeringen har Virchow företagit 
vetenskapliga undersökningar på Norges västkust; han har verkat 
utomordentligt välsignelsebringande för Berlins kanalisation och den 
tyska rikshufvudstadens hygien öfverhufvud; 1870 grundlade han det 
tyska antropologiska sällskapet; personligen har han företagit 
antropologiska studier i olika delar af Tyskland, och med Schlieman 
arbetade han vid utgräfningarna i Grekland samt reste i Kaukasus, 
Egypten och Nubien; i Berlin verkade han kraftigt för folkupplysningen 
genom att själf hålla föredrag i handtverksföreningen samt förmå 
andra framstående vetenskapsmän att göra detsamma.

Af titlarne på Virchows mest betydande skrifter skulle
man kunna läsa sig till hans mångsidiga forskarverksamhet.
I sin politiska åskådning, hvilken äfven varit af stor betydelse 
inom Tyskland, har Virchow ständigt blifvit sina ungdomsideal 
trogen. Han är ännu frihetsmannen från 1848, äfven om hans krafter 
att verka inom politiken vid 80 år icke äro jämförliga med hvad 
han kunnat uträtta tidigare. Under bortåt femton år var han en högt 
aktad medlem af tyska riksdagen, och han har länge varit en af de 
frisinnade stödjepelarne inom Berlins stadsfullmäktige. Honom har 
man att tacka för det starka slagordet »kulturkamp» som han på sin 
tid skapade och som vunnit hörskap långt utom Tyskland. Såsom lärare 
och människa är Virchow högt afhållen. Väl är han ofta kärf och
ännu oftare sträng mot eleverna och examinanderna, för hvilka
senare stationen Virchow är en af de svåraste vid Berlininstitutet. 
Men han är rättvis, och hans varma hjärta och hans medkänsla för 
alla lidande täcka öfver hans stränghet, som till och med kan öfvergå 
till grofhet och ett slags brutalitet. Virchow är till hela sitt väsen 
det, hvad man kallar ett original, men ett äkta, godt original af den 
gamla, goda sorten, utan all slags affektation, rättfram och ursprunglig.

Mea storartade festligheter skall den gamle, världsberömde
lärde nu hedras. Han är icke lagd för dylik yttre ståt och har
tillivingat sig alla möjliga inskränkningar, men det går nu en
gång i vår tid icke att isolera sig ifråga om dylika saker, och
därför måste han, om ock med motvilja, för en dag stå såsom
medelpunkt i en enastående hyllningsrörelse, genom hvilken
all världen förkunnar sin vördnad för en stor man, hvilkens
världsrykte icke har makten till grundval utan intelligensen.



LANDSKRONA NYA TEATER

Foto, Arvidson, Landskrona.

Litet hvarstädes börjar man nu på att revidera,
om- och nybygga Thalia-templen i Sveriges
städer, och meddela vi här en exteriör af den nya
teatern i Landskrona, hvilken nu står färdig såväl
till det yttre som inre och i början af oktober torde
komma att invigas. Den är uppförd efter ritningar
af arkitekterna A. Arwidius i Malmö och Fr.
Sundbärg i Landskrona och har med inredning
och allt kostat cirka 140,000 kr.

Ehuru tilltagen i ej allt för stor skala  så
finnes t. ex. ej mer än en rad  rymmer teatern
dock cirka 450 personer. Dess inre är synnerligen
tilltalande, och ingenting har vid uppförande och
inredning sparats för att skaffa staden ett så 
värdigt konsttempel som möjligt. Ett sådant har också
varit allmänna önskemålet i den vackra, framåtgående 
staden vid Öresund, en önskan, som är så mycket mer 
naturlig, som man på 10 år ej haft tillfälle åhöra 
en teaterföreställning i Landskrona under någorlunda 
drägliga förhållanden.

Teatern kommer att invigas af Selanderska
sällskapet med en festföreställning, hvarvid Topelii
skådespel »Regina von Emmeritz» skall uppföras.


KONSTSLÖJDUTSTÄLLNINGEN I HALMSTAD.
Fotografier speciellt för HVAR 8 DAG af Orla Bock, Halmstad.

TRÄARBETEN.

KONSTVÄFNADER OCH METALLARBETEN.

Den lifskraftiga »Kulturhistoriska Föreningen» i Lund har
i dagarne öppnat sin tredje sydsvenska konstslöjdutställning, 
som denna gång inrymts i Tivolis restaurationslokal i Halmstad. 
Den synnerligen rikhaltiga utställningen visar vackra
prof på svensk konstslöjd och omfattar såväl keramiska arbeten 
som konstnärligt snidade möbler, konstväfnader, såsom gobeliner, 
mattor, väggbonader och möbeltyg samt trä- och metallarbeten och 
gyllenläder. Hela den omfattande och rikhaltiga utställningen, 
hvilken berör alla områden, som kunna räknas falla inom begreppet 
konstslöjd, utgör som sagdt ett tydligt bevis på att den 
kulturhistoriska föreningen, hvilken uträttat så mycket godt i 
sitt syfte att verka höjande och förädlande på den sydsvenska 
husfliten och konstslöjden, allt fortfarande lefver och verkar 
med oförminskad framgång och kraft.


KRÅKJAKT: drama i 2 akter.
Ögonblicksbilder af Oscar Halldin, Stockholm.

ETT »SPÄNNANDE» MOMENT.

JÄTTE-KRÅKAN MÄTTE ÖFVER 1 METER MELLAN VINGSPETSARNE.

HVAR 8 DAG'S fotografer äro ju med rätta kända för sin
påpasslighet. Höjden i detta afseende visa väl vidstående
bilder, som tala ett nog så tydligt språk. Som man ser slutade
detta drama så, som alla goda dramer böra sluta  bofven
blifver skjuten.



FOLKSKOLEBARNENS IDROTTSLEKAR
å ladugårdsgärdet vid Stockholm.

»En sund själ i en sund kropp» söker man nu alltmera 
åstadkomma hos det uppväxande släktet, och särskildt i 
vårt land står ju glädjande nog gymnastik och kroppsöfningar 
på en synnerligen hög ståndpunkt.

Stockholms folkskolebarn få äfven numera för sina lärare öfva 
sig i en del nyttig sport, och gafs nyligen å Ladugårdsgärdet 
en uppvisning, hvarvid det visade sig, att barnen redan voro 
ganska skickliga och synbarligen mycket roade af detta slags 
uppfriskande öfningar.


FISKAR-OLLE
Originalberättelse för hvar 8 dag af erland bratt.

Det var lif, och det var lust kring majstången,
som ungdomen rest på Domsö dansplan. Alla, som 
något så när känna den Bohuslänska skärgården, 
äro väl bekanta med detta namn, men få äro kanske 
de, hvilka knutit en närmare bekantskap med denna 
ö och dess fåordiga, allvarliga befolkning. Jag 
hade bott där några somrar, och lika främmande, 
som jag den första tiden stått i »infödingarnes» 
ögon, lika hemmastadd blef jag i den mån, som 
omständigheterna tilläto mig att närma mig dem 
och vinna deras förtroende. Många år ha förflutit 
sedan dess, men jag bibehåller dock ännu i friskt 
minne alla dessa typer, som kommo i min väg. Flertalet 
af dem voro väl ur mången synpunkt alldagliga människor 
och ej ägnade att tilldraga sig något synnerligt 
intresse, men bland dem funnos dock sådana, som 
oemotståndligt tilltvungo sig uppmärksamhet, och hos 
hvilka man påträffade egenskaper, som voro allt för 
stora, alltför sällsynta att ej uppskattas.

Och särskildt erinrar jag mig »Fiskar-Olle» 
denne godmodige jätte, som i sin väldiga stofthydda 
tycktes inrymma två naturer. Han hade barnets naivitet 
i sina tankar, men var i fråga om mod och rådighet i 
farans stund en man, och en man som få.

Jag går att berätta hans historia och gripes
därvid af ett djupt vemod vid tanken på det sorgliga 
öde, som blef honom beskärdt, tack vare en hjärtlös 
narr, som i sin oblyga egoism krossade hans lefnadslycka.

Det var, som sagdt, lif och lust kring majstången detta 
år. Vädret var ovanligt härligt, och de unga flickorna 
voro ej obenägna att tråda dansen. Det var ej allenast 
öns egen befolkning, som deltog i fröjden, äfven badgästerna 
voro med. Visserligen var det kvinliga elementet härifrån
ganska skralt representeradt, men det fanns där dock, och 
sällan hade väl de unga stadsflickorna hvilat i säkrare 
armar eller förts med större själfständighet, än fiskarpojkarne 
nu tilläto sig, i opposition emot allt hvad regler och takt 
hette. Jag stod och betraktade tillställningen och hade gladt
mig åt den muntrande synen af alla dessa par som svängde rundt. 
Det fanns ej två, som dansade lika, om jag frånser stadsherrarne, 
hvilka naturligtvis manövrerade med en öfverlägsen säkerhet.
De intresserade mig dock mindre. Hvad som fängslade mig, var 
skärgårdsbornas primitiva danskonst, och det var en tafla så 
god som någon, att se dessa stadiga, väderbitna figurer på ett 
område, där hvarje liten herrskapsbyting hade kunnat vara
deras läromästare.

En liten knuff bakifrån kom mig att afbryta
mina studier. Jag vände mig om och stod ansikte
mot ansikte med Fiskar-Olle. Jag skall aldrig
glömma det drag af hårdhet, som låg öfver munnen, 
och i hans annars vänliga grå ögon hade kommit 
något främmande, nästan olycksbådande. 

»Herr B.», började han, känner I honom, som
dansar med Anna? Där!

Jag följde riktningen af hans pekfinger och
såg mycket riktigt den, som han kallat Anna. Det
var öns vackraste flicka, en frisk, hurtig tös om
19 vårar. Många gånger hade jag talat med henne,
och stod hos henne rent af väl i vantarne, och jag
visste, att under hennes glada skratt och enkla,
okonstlade väsen låg så mycket allvar och innerlighet, 
att det förvånat mig, att dylika egenskaper kunnat 
bibehållas bland en sådan omgifning som den, hvari 
hon lefde. Hon verkade godt genom sin närvaro. 
Ingen ville gärna ådraga sig Annas förakt; de värsta 
bråkstakarne drogo sig i skymundan, och svordomarne 
tystnade, när hon inskred för att lugna sinnena. Visst 
satte hon många hjärtan i brand, men jag har förnimmelsen 
af, att de samtliga ansågo henne alltför förnäm och 
öfverlägsen för att våga erbjuda henne ett hem efter 
deras små villkor. Och jag förstår denna deras
uppfattning, ty Anna var ej som de andra flickorna,
hennes tankar gingo i en annan riktning, och de
stackars gossarne hade svårt att finna ord, när de
vågade blicka in i hennes klara, mörkblå ögon.
Därför talade aldrig ryktet om någon förbindelse,
som hon haft, och detta fick väl trösta de många,
som brunno i tysthet.

Och hon var förtjusande, där hon nu svängde
om, en bild utaf ungdom och lif. Det var en
stadsherre, som förde henne, och på Olles förfrågan
namngaf jag honom.

Olle stod tyst en stund, med händerna nedstuckna i 
byxfickorna, allt under det hans ögon följde deras 
rörelser.

»Jag tycker inte om den karlen», började han
med bestämdhet, »och är det er vän, herr B., så
ska I säga till honom, att han inte kommer i min väg».

Jag såg förvånad på honom, ty jag märkte att han 
darrade på rösten, och jag började ana, hur landet låg. 
För att säga något sporde jag, till det yttre helt 
ointresserad, om orsaken till hans varning, och tillade, 
att personen ifråga ingalunda vore min vän, äfven om jag 
kände honom. Men Olle var icke benägen att ingå på några 
vidare förklaringar, och tydligen var det inga glada 
funderingar, som sysselsatte honom, ty läpparna voro 
fast sammanpressade, och trots det ungdomliga som låg 
öfver honom, spårade man i hans skarpa, tvärskurna linier något, 
som talade ett farligt språk. 

Spelemannen hade just slutat en munter polka,
och ännu röda af dansen slogo sig paren ner här
och hvar, och på bänkar och i gröngräset. Efter
hvad som förekommit, voro mina ögon särskildt
riktade på Anna och på hennes kavaljer, och fastän
senare minnen, då jag nu så långt efteråt genomgår 
hennes historia, med allt fog borde visa mig bilden 
af en olycklig, djupt olycklig kvinna, så erinrar 
jag mig dock ständigt det skimmer af en stor och 
oskrymtad lycka, som vid detta tillfälle låg utbredt 
öfver hennes ansikte och hela väsen. 

Stackars lilla Anna! Då jag nästa gång fick
se dig, var redan blickens glans försvunnen, kinderna 
buro ej den färgen, och ditt modiga, goda hjärta var 
ej som då fylldt af den innerligaste lefnadslust. Dock, 
jag vill ej gå händelserna i förväg, ville blott, genom 
att återkalla henne i mitt minne väcka i mitt eget hjärta 
all den sympati, hon förtjänar, allt det deltagande, som 
hennes sorgliga lefnadssaga fordrar...

Spel-Johan var åter på sin post, och vid hans
glädtiga toner vågade sig snart det ena paret efter
det andra fram på dansbanan. Fiskar-Olle hade
lämnat mig. Jag såg hans resliga gestalt på andra
sidan, midt emot mig. Jag ville gå till honom, ty
jag märkte, eller hade en aning om, att han umgicks 
med dystra planer. Jag hann dock ej att sätta detta 
mitt uppsåt i verket, ty i nästa minut såg jag honom 
bana sig: väg genom ringen och gå rakt fram till Anna.
                             (Forts, nästa n:r)




VECKANS PORTRÄTTGALLERI.

A. H. JANHEKT. 

JUBILEUM. 

Tio år har i dagarne förflutit, 
sedan Anders Hansen Janhekt grundade sin bekanta 
distributionsaftar i Göteborg. Det är HVAR 8 DAG 
synnerligen angenämt att vid detta tillfälle till 
den lika energiske som redbare mannen få framföra
ett tack för godt samarbete.


ANDREAS SCHUMANN. FRU SCHUMANN.  

GULDBRÖLLOP firades den 27 sept.
af f. bagaremästaren Andreas Schumann
och hans maka, f. Vobrensky. Hr S. är född
1822 i Anhalt-Bernburg och hitkom 1847 från
Hamburg samt har sedermera i öfver 40 år
haft anställning i Reinholdska bageriet däraf
större delen som verkmästare. Guldbrölloppet  
firades med en fest a Hotell Phoenix,
hvarvid hofpredikanten Wissnell höll ett
innerligt och formfulländadt tal till det krya
guldbrudparets ära.


UTNÄMNING. 

HUGO ENGELBRECHT.  

Till föreståndare för
Stockholms sjömanshem efter aflidne kapten 
Zetterlund har utnämnts befälhafvaren
å "J. L. Runeberg", kapten Hugo Engelbrecht,
en af den norrländska flottans allra dugligaste 
fartygschefer, som i 26 år haft tjänstgöring å "Runeberg", 
däraf 11 år som befälhafvare.


HYLLNING. 

A. F. BERG.

Den 28 sept. uppvaktades kamreraren 
A. F. Berg, som i 42 år varit i tjänst hos 
Bergsunds mek. verkstad och nu åtgått med pension, af 
omkring 150 arbetare, hvilka till den afhållne förmannen
öfverlämnade en präktig silfverpokal.

FÖDELSEDAGAR.


MATTS FALK.

 60 år fyllde den
19 sept. professorn i matematik vid Uppsala
universitet Matths Falk. Född i Eskilstuna,
blef F. student 1861 samt fil. d:r och docent i
matematik vid Uppsala universitet s. å. 1876
utnämndes han till lektor i Skara samt 1877
vid Uppsala högre allm. läroverk och 1890
till professor. Den urbane och omtyckte
vetenskapsmannen var på 60-årsdagen föremål 
för mycken hyllning. 


F. L. WENDEL.

50 år fyllde den 23 september den mångårige, 
populäre befälhafvaren å stockholmsångaren 
"Dalarö Ström", kapten F. L. Wendel. 
Kapten W. var föremål för mycken hyllning och 
fick bl. a. af trafikanter mottaga en silfverpokal 
med värdefullt innehåll.


R. WENNERQVIST.

50 år fyllde den 26 sept. redaktören i Sv.
Telegrambyrån i Stockholm Richard Wennerqvist, 
hvilken i omkring 20 år haft sin verksamhet därstädes. 
Hr W. hyllades på en af några bland hans talrika vänner 
gifven middag, och fälldes härvid månget ord, som bevisade
den tillgifvenhet man hyser för honom.


L. A. OLSSON.

50 år fyllde den 28 sept. befälhafvaren å
"Nya Hillersjö", kapten Ludv. A. Olsson, hvilken 
då var föremål för mycken uppmärksamhet. Dagen till ära 
flaggade alla ångare i Mälarhamnen.



E. L. von WERNSTEDT

I sitt 91 år ingick den 28 sept. öfverstinnan 
Emelie Louise von Wernstedt, änka efter 
öfverstelöjtnanten m. m. C. W. v. Wernstedt. 
Den vördnadsvärda gamla har förlorat synförmågan, 
men befinner sig föröfrigt vid obrutna kropps- 
och själskrafter samt tillbrakte födelsedagen i 
sitt hem i Jönköping i kretsen af barn, barnbarn, 
släktingar och vänner.


G. F. LÖWENHIELM.

75 år fyllde den l oktober kamreraren-
kammarskrifvaren i Järnkontoret G. F. Löwenhielm, 
hvarvid den omtyckte och urbane mannen hyllades på 
flerfaldiga sätt.


AXEL STRIDSBERG.

70 år fyllde den 3 oktober den framstående pedagogen 
läroverksadjunkten Axel Stridsberg, hvilken kvällen 
förut hyllades vid en fest, som å Hotel Continental gafs 
för honom af ett 50-tal af hans forna lärjungar, numera 
"män i staten". Hedersgästen firades hjärtligen både i 
tal och sång, hvarjämte talrika telegram ingingo till 
den omtyckte hedersmannen.


ERIC TERSMEDEN.

Sjuttiofem år fyllde den 30 september brukspatronen 
R. W. O. Eric Tersmeden. Hr T., som ännu är 
vid full vigör  han är bl. a. skattmästare i Westm. 
L. Hushållningssällskap och styrelseledamot i Sala-Tillb.
järnvägsbol.  var på födelsedagen föremål för hjärtlig 
hyllning från vida kretsar.


RAGVALD LIGNELL.

Femtio år fyllde den 4 okt. grosshandl. Ragvald Lignell 
i Göteborg, som då fick mottaga lyckönskningar och uppvaktningar
från olika håll. Bl. a. mottog han från Odd-Fellow-logen 
"Gustaf Adolf", hvars ene stiftare han är, en ståtlig jardinière 
af silfver och kristall.

DÖDSFALL. 
 
O. GULDBRANDSEN. 

Den 25 sept. afled i Göteborg en af stadens 
mera bekanta borgare smedsmästare Olaus Guldbrandsen f. 1825. 
G., som var af norsk börd, blef 1855 svensk medborgare, samt förestod 
sin betydande firma till år 1897. Han var en redbar och duglig man, en 
kärnkarl af den gamla stammen.


D. G. FRICK. 

Den 26 sept. afled i Malmö godsägaren, R. W. O., David Gilius Frick 
i en ålder af 78 år. Han råkade tidigt att träffas af olyckan att få syn- 
och hörselförmågan ansenligt försvagade, hvilket i någon mån bidrog
att aflägsna honom från lifvet och människorna, men han efterlämnar dock 
minnet af en älskvärd och hjärtegod person, som sörjes af många.


NILS PERSSON.  

Läroverksadjunkten, fil. jubeldoktorn Nils Persson afled den 
27 september i Lund. Med P., som var född 1815, bortgick en dugande 
lärare och pedagog, som uppriktigt sörjes af talrika lärjungar, vänner 
och anförvanter.


LARS ISACSON. 

Den 26 sept. afled i Stockholm f. stadskassören Lars Isacson i 
en ålder af närmare 71 och ett halft år. I. hade på senare tiden en 
rättegångs- och inkasseringsbyrå och var en för sin redbarhet mycket 
omtyckt och värderad person.


  

3:dje årg.Den 20 Oktober 1901N:r 3
————
Återgifvande af text eller illustrationer ur HVAR 8 DAG utan särskild öfverenskommelse förbjudes.
———


INNEHÅLL:
Verner von Heidenstam (med 2 porträtt).
Den första svenska världsomseglingen (med 8 illustrationer). 
En modern bostad (med 4 illustrationer). 
Professor Tobias Robert Thalén (med 1 porträtt). 
F. d. justitierådet S. R. D. K. Olivecrona (med 1 porträtt). 
Rektor Edvard Palmgren (med 1 porträtt). 
F. d. statsministern Sibbern + (med 1 porträtt). 
Gamla biskopshuset i Hernösand (med 1 illustration). 
Malmö nya museum (med 1 illustr.). 
Magnus Stenbock-statyn i Helsingborg (med 1 illustr.).
Bilder från svenska scener (med 5 illustrationer). 
Krigsfångar på Ceylon (med 3 illustrationer) 
Skandinaver i engelsk krigstjänst (med 1 illustration). 
En lärarinnas 25-årsjubileum (med 1 illustr.). 
Karlskronabeväringens sportöfningar (med 5 illustrationer).
"Folkets hus" i Stockholm (med 1 illustr.) 
Striden om Amerikapokalen (med 1 illustration). 
Fiskar-Olle. Originalberättelse för HVAR 8 DAG af Erland Bratt. 
Den aflidne emiren af Afganistan (med 1 porträtt). 
Veckans porträttgalleri (med 18 porträtt).

== BONNIERS TRYCKERI AKTIEBOLAG. GÖTEBORG. 1901.==





Foto. Ax. Lindahls Fotogr. affär. Sthlm.
VERNER VON HEIDENSTAM.
Speciellt för HVAR 8 DAG nytaget porträtt af diktaren i sitt hem å Djursholm.




VERNER VON HEIDENSTAM.

"... Skuggorna rörde min panna -- och skönt
steg en fornvärld ur grafven,
Ninives döttrar virade grönt,
rundt kring pilgnmstafven.
Stjärnorna blossade
bibliskt klara.
Sakta susade strängaspel.
Skuggornas krossade,
<tab<underbara
skönhetsrike betog min själ ..."

Det är den unge Heidenstam, den orolige, 
skönhetstörstande, allfrestande, irrande pilgrimen
-- söndagsbarnet, »Alienus Deus» med svartfåglarne
i spåren --, som sjunger detta. Det är diktaren
af »Vallfart och vandringsår», af »Endymion»,
af -- »Hans Alienus».

Det är ungdomen, den moderna ungdomen,
som sökande går ut att spåra lösningen till 
lifsgåtan, sökande den i antikens fornvärld, i den
religiösa mystiken, i österlandet, där mänsklighetens
vagga stått. Stark, fri, obunden, djärf och 
obarmhärtig, både mot sig själf och allt omkring sig,
går han ned i skuggvärlden och låter alla dess
maner lefva upp igen, låter dessa bedrägliga skuggor 
taga gestalt och form, väcker dem ur grafven,
talar, jublar, älskar, gråter och ler med dem ...

Och de lefva verkligen!

Hans personlighet är så stark, så egenartad
och djärf, hans fantasi så öfverflödande och rik,
hans lyriska ådra så varm och frisk, att dessa
»brottstycken ur Jupitershufvudet», som nästan 
synas utslungade, utan att deras mästare hvarken 
frågar efter mål eller medel, lefva -- lefva både för
honom själf och för den, som med andlös spänning
följer den nyckfulle pilgrimen på hans sökande,
irrande stråt...

Till dess att plötsligen hela den praktfulla
byggnaden med ett själsskakande brak af Ninives
ramlande murar störtar samman, och pilgrimen,
trött intill döden, står där med »Den Gamla Heliga»
på den öde slätten, där nordanstormen hviner.

Krossade äro nu, tror han, alla hans ungdomsdrömmar 
och illusioner -- allt är tomhet och tvifvel, blott 
döden återstår, och rufvar väntande ...

"Hundramilade
hän mot Sverige
vägarne stego och först mot kvälln
trött jag hvilade;
natthärberge
bjöds på halmen vid spiselhälln ..."

Men där går dock just genom dessa, hemkomsten
inledande, bittra, resignerade rader en profetisk
aningens ton.

Ty det var dock här, i detta kalla, karga, 
fattiga gamla fädernesland, det var dock här bland
de mörka furornas och granarnas sus, här bland de
enkla, kärfva människorna, hvilka den trotsande 
ynglingens himlastormande lycko- och skönhetsgirighet
förgätit för skuggbildernas sinnesberusande, tomma
prakt och sofismer -- det var dock här, som mannen
vaknade, här, som han fann rotfäste, fann hemmet,
fann sig själf ...

Genombrottet är väl »Tiveden», denna storslagna 
början till den epopé öfver fäderneslandet
och fädernebygden, denna epopé öfver dess skönhet, 
dess fulhet, dess rikedom, dess fattigdom, dess
öden och saga, som kulminerar i nationalverket
»Karolinerna».

Här finnes ej längre några halft på hasard,
blott för sökandets skull utkastade »brottstycken»,
här står det väldiga monumentet helt, utmäjsladt,
stort, fritt, ære perennius, här står mannen, svensken
Verner von Heidenstam, stolt, högboren och målmedveten, 
här står vårt lands främste nu lefvande
nationelle diktare.

Honom bringa vi vårt tack och vår hyllning!

                                         T. v. T.

FRU OLGA VON HEIDENSTAM
efter professor Oscar Björcks porträtt i olja.

DEN FÖRSTA SVENSKA VÄRLDSOMSEGLINGEN.

ETT 50-ÅRSMINNE.

Det är ju egentligen rätt
förvånande att tänka sig,
att det ej är mer än femtio
år sedan den första svenska
världsomseglingen företogs.
Så är dock förhållandet: den
30 september 1851 anträdde
fregatten Eugenie från Karlskrona
under befäl af dåvarande
kommendörkaptenen C. A. Virgin
sin långa färd jorden rundt.
Det behöfver väl knappt sägas,
att denna remarkabla färd öfver
allt i vårt land följdes med den
största spänning och intresse.

Ändamålet med expeditionen
var att stödja den svenska handeln genom
att visa den svenska örlogsflaggan i främmande
farvatten och att söka åvägabringa nya
handelsförmåner och förbindelser åt Sverige.
Därjämte skulle vetenskapliga studier företagas,
och medföljde för den skull några unga forskare.

*

Eugenies färd gick från Karlskrona
till Köpenhamn och Portsmouth, därifrån
kosan styrdes till Madeira och sedan
till Rio Janerio. Sedan anlöptes
Montevideo och Buenos Ayres, hvarefter
större delen af januari och februari
månader 1852 upptogs med den intressanta
färden genom Magelhaens sund och resan 
till Valparaiso. Därpå seglades till 
Callao, Puna, Panama och Galapagos-
öarna, och i juni 1852 ankom man till 
Honolulu. I början af juli skedde 
affärden till San Francisko och
i midten af september ankomsten till
Tahiti, där ett längre uppehåll gjordes
fore affärden till Sidney.

Resans senare del omfattade besök
i Hongkong och Canton, Manila,
Singapore och Batavia, hvarefter hemresan
anträddes med anlöpande af Kokos-öarna,
Mauritius, Goda-Hopps-Udden,
Azorerna o. s. v. Slutligen gjordes ett
besök i Cherbourg, Göteborg anlöptes,
och Eugenie mottogs där med stora
fästligheter, liksom än mer i Stockholm,
där fregatten ankrade den 4 juli 1853
-- sålunda på Oscar I:s födelsedag --
och där besök ombord aflades af konungen
m. fl. medlemmar af den kungliga familjen.

*

Expeditionens officerare och
vederlikar samt de åtföljande
vetenskapsmännen voro:


Chef: kommendörkaptenen C. A. Virgin 
Sekond: kaptenlöjtnant J. B. Kleman 
Premierlöjtnanter: O. Trägårdh, C. A. Sundin, grefve C. R. Cronstedt
och C. Skogman
Sekundlöjtnanter: A. Fries, N. A. Fischerström,
E. B. Theorell, K. O. M. Rahm, frih. C. A. Falkenberg
Uppbördsläkare J. G. M. Kinberg
Underläkare: M. Cornell och E. Ekströmer 
Expeditionens präst: S. B. Pontén
Förvaltare: F. A. Bagg 
Chefens kanslist: C. P. Virgin (sek. löjtnant v. flottan);
Kadetter: A. Molander, C. Petre, frih. O. G. Cederström,
A. H. Rundqvist och N. Adlercreutz
Expeditionens botanist: Docenten N. J. Anderson
Fysiker: herr K. J. Johansson.

*

Vi återgifva här en bild af »Eugenie», hämtad
från det arbete, som friherre Skogman utgifvit
om färden, samt porträtt af större delen af de nu
lefvande ofvannämnda deltagarne i färden.

*



Vice amiral C. P. VIRGIN.

Kaptenlöjtn. O. TRÄGÅRDH.

Friherre C. SKOGMAN.

Grefve C. R. CRONSTEDT.

Professor J. G. M. KINBERG.

Godsägare N. ADLERCREUTZ.

Kaptenlöjtnant A. H. RUNDQVIST.

FREGATTEN EUGENIE efter en äldre teckning.
»EN MODERN BOSTAD».

Specialfotografier för HVAR 8 DAG af A. Lindahls fotografiaffär, Stockholm.

I slöjdföreningens lokal i Stockholm pågår f. n.
en i sitt slag intressant utställning, anordnad af
Svenska slöjdföreningen. Utställningen afser att
visa ett borgerligt hem i våra dagar, sådant det
kan anordnas endast med begagnande af i handeln
förekommande möbler, husgeråd m. m., och 
hufvudstadens förnämsta möbelhandlare ha här fått
hvar sitt rum på sin lott. Härigenom får ju 
allmänheten många goda råd och vinkar, men 
naturligt är ju ock, att helhetsintrycket genom de många
»kockarne» något förvanskas ...

Matsalen är synnerligen lyckad med möbler af
mörk ek mot en enfärgad vägg i grågrön färgton,
med sin låga engelsk-artade eldstad och verkligt
praktfulla buffet. Det hela är enkelt och kraftigt.

Salongen, som kommer därefter i ordningen,
är oroligare i färgsammansättningen af den i empirestil 
hållna inredningen: ljust blågrått och rödbrunt
mot en vägg, hållen i gulbrunt. Det hela, som utgått 
från hoftapetserare B. Svenssons officin, gör
emellertid ett stilfullt, om ock kanske mera salongsartadt, 
än hemtrefligt intryck. Genom ett litet trefligt damrum, 
anordnadt af Giöbels utställning, kommer man in i det 
utomordentligt behagligt och lugnt verkande herrummet, 
som effektuerats af hr Carl Johansson och är hållet i röd 
ton med starkare och svagare nyanser. Ljus och glad i färgen 
är med sina originella och vackra björkmöbler den 

»EN MODERN BOSTAD». i>Öfre bilden: Fruns rum. Nedre bilden: Salongen.

»EN MODERN BOSTAD».   Salen.

förtjusande sängkammaren, (firman Myrstedt & Stern) intill
hvilken gränsar den allra näpnaste lilla barnkammare.
Köket, som inredts af Bolinders mek. verkstad, är ett riktigt mönsterkök,
som torde väcka alla fruars och köksors förtjusning, bekvämt och praktiskt
inredt, som det är, samt försedt med alla möjliga utensilier.

Utrymmet medger ju intet ingående i detalj, men
som totalomdöme kan sägas, att utställningen är ett
synnerligen vackert prof på svensk möbelindustri och 
monteringskonst.

»EN MODERN BOSTAD». Köket.
PROFESSOR TOBIAS ROBERT THALÉN.

BENE EMERITUS I K. VETENSKAPSSOCIETETEN I UPPSALA.

K. Vetenskapssocieteten i Uppsala gaf
den 4 okt. middag för sin afgående sekreterare, f.
professor T. R. Thalén, hvilken i öfver 20 år varit
societetens sekreterare och i öfver 40 år dess 
bibliotekarie, i hvilken befattning han ännu kvarstår.

Sedan h. m. konungens skål druckits, föreslogs 
hedersgästens skål af societetens n. v. ordf., 
prof. Axel Lundström, som tolkade sällskapets varma 
och uppriktiga tacksamhet för det korrekta sätt, hvarpå
dess sekreterare alltid handhaft dess angelägenheter, 
fört dess protokoll och skött dess in- och utländska
korrespondens; för den samvetsgrannhet och
kritiska vaksamhet, med hvilken han vårdat societetens 
vetenskapliga verksamhet, sådan denna framträdt i dess 
från trycket utgifna handlingar, och slutligen för den 
uppoffrande oegennytta, med hvilken han afstått från all
pekunier ersättning, för att af de sammansparade
sekreterarearvodena bilda en fond, -- vid senaste
revision öfverstigande 10,000 kronor -- som nu
ställts till societetens förfogande.

Foto. Dahlgren, Uppsala.


Societetens i staden boende ledamöter voro nästan 
mangrant samlade och från hufvudstaden
hade infunnit sig universitetskansleren f. d. statsrådet 
Gilljam, generaldirektör Almén samt professorerna Mittag-Leffler,
Rosén och Sjögren.

Tobias Robert Thalén är född i Köping den 28
dec. 1827, blef student i Uppsala 1849 och fil. d:r
1854. Han kallades sedan till docent i astronomi
1856, i fysik 1859, blef adjunkt i fysik och mekanik 
1861 och professor i mekanik 1873 samt i fysik
1874. Th. tog 1896 afsked från professuren. 1889--91 
var han Uppsala universitets prorektor.

Prof. Thalén är, som bekant, ansedd som en af
våra allra främste fysici, särskildt på magnetismens
och spektralanalysens områden. Han har utgifvit
en stor mängd skrifter, är ledamot eller hedersledamot 
af flere in- och utländska akademier och lärda sällskap 
samt innehar höga ordensutmärkelser.

F. D. JUSTITIERÅDET S. R. D. K. OLIVECRONA.

I sitt 85 år ingick den 7 okt. f. justitierådet 
S. R. D. K. Olivecrona, en af våra allra främste
män på rättsvetenskapens område.

O. är född på Märsvik i Värmland, blef student
1836, fil. d:r 1839 och juris kand. 1842. Fem år
senare blef han docent i kriminalrätt vid Uppsala
universitet och var, sedan han 1851 aflagt juris lic.-
examen, 1852--68 prof. i allmän lagfarenhet och
romersk rätt i Uppsala, hvarifrån han sistnämnda
år kallades till ledamot af högsta domstolen, från
hvilken befattning han tog afsked 1889.

O. har utgifvit många arbeten, hvaraf »Om dödsstraffet» 
ådragit sig särskildt stor uppmärksamhet och gjort sin 
författare europeiskt ryktbar. En sällsynt utmärkelse 
tillföll äfven den genialiske juristen, när han 1877
kallades till korresponderande ledamot af
Franska institutet.

Den gamle mannen, som 1898 hade sorgen förlora sin maka, 
känd som begåfvad skriftställarinna, är fortfarande vid 
utmärkt vigör, och följer med mycket intresse dagens
händelser.

REKTOR EDVARD PALMGREN.

Sitt 25-års jubileum firade d. 16 okt. Palmgrenska
samskolan i Stockholm. Det var nämligen år
1876, som rektor K. E. Palmgren grundade »Praktiska 
arbetsskolan för barn och ungdom», som sedan
utvecklats till en stor och betydelsefull läroanstalt.

»Så är det han» -- säges bl. a. i en med
anledning af jubileet af d:r H. Lindegren utgifven 
skrift -- »som först i de skandinaviska länderna och, 
så vidt vi veta, i hela Europa har upptagit 
samundervisningen och skolslöjden på sitt program, 
han har vidare för att kunna göra undervisningen 
mer praktisk och fruktbringande för lifvet först 
bland vårt lands skolor tillämpat ämnesvalfrihetens 
princip; och slutligen har han genom en själfständigt 
utbildad genial metod verkat för en grundlig reform 
af språk-, sång- och teckningsundervisningen. »

Den som har hedern af detta reformarbete är skolans 
stiftare och ledare, Edvard Palmgren, som också 
haft glädjen att se sitt verk så småningom allt mera
uppskattadt. Sedan 1883 åtnjuter skolan ett rätt ansenligt 
årligt statsunderstöd.


S. R. D. K. OLIVECRONA.

EDVARD PALMGREN,

F.D. STATSMINISTERN SIBBERN.+


G. C. SIBBERN.

Med förre norske statsministern Georg Christian Sibbern 
bortgick en af unionshistoriens mest framstående och dugande
statsmän. Utrymmet medger blott anförande af några data.
Tjuguett år gammal aflade han 1837 juris kandidatexamen,
ingick i utrikesdepartementet samt tjänstgjorde 1842--50 som
legationssekreterare i Petersburg, Köpenhamn, Haag och 
London. Sedan har han under olika perioder varit minister i
Washington, Konstantinopel och Paris. 1856 var han 
sekreterare hos vicekonungen i Norge och året därpå medlem af
interimsregeringen. 1859 blef han statsminister i Stockholm,
hvilken post han beklädde -- med ett par månaders afbrott
1861 i anledning af ståthållarestriden -- till 1871. Han gjorde
här alltid sitt bästa för att vidmakthålla ett godt unionellt
samförstånd och åtnjöt i Sverige mycken popularitet. Med
undantag af åren 1878--84, då han som nämnts var minister i Paris,
har han efter 1871 njutit ett välförtjänt otium cum dignitate på
fädernegodset Værnö Kloster i Smaalenene, där han nu aflidit.


GAMLA BISKOPSHUSET I HERNÖSAND.
Amatör foto. Wide, Sundsvall

Det nya spränger, bryter ned det gamla, sådan är världens
gång -- antingen det nu »rifves ned för att få luft och
ljus» eller för att låta »det friska, nya växa upp utur 
förstörelsen» ... Så tillhör nu äfven det gamla biskopshuset 
i Hernösand snart förgängelsen, sedan det utrymts af sina 
sista invånare och i dagarne faller för de nedbrytande 
spetten. Det gamla huset är beläget i hörnet af Norra 
Kyrkogatan och Nybrogatan, och dess historia börjar sannolikt 
i medlet af 1700-talet. Biskopsbostad blef det först under 
biskop E. A. Almqvists (1812--30) biskopstid. Förutom biskop 
A. hafva här residerat biskoparne F. M. Franzén (1831--47), 
Isr. Bergman (1848--64), A. F. Beckman (1864--75), L. Landgren 
(1876--88) och stiftets nuvarande öfverhufvud, biskop 
M. Johansson, hvilken dock för 5 år sedan kunde glädja sig åt 
att få lämna den förfallna, ruckliga bostaden och inflytta i 
det nya, ståtliga biskopshuset, hvilket, efter planering af 
den nu uppkommande fria tomtplatsen, erhåller en präktig 
gårdsplan och ypperlig utsikt.

MALMÖ NYA MUSEUM.

Foto Roiktjer, Malmö.

Den genom anlitande af den Rosquistska donationen möjliggjorda, storartade museibyggnaden i Malmö invigdes lördagen den 12 dennes i närvaro af stadsfullmäktige, stadens styrande verk och offentliga myndigheter m. fl. Invigningen förrättades i museets konstafdelning, hvarvid museistyrelsens ordförande öfverste Ewerlöf öfverlämnade museet till stadsfullmäktige, hvilkas ordförande d:r Carl Herslow förklarade detsamma invigdt samt aftäckte donator Nils Rosenquists byst och en porträttmedaljong af museets egentlige grundläggare ocn mångårige främjare lektor C. J. Burenius. Söndagen den 13 öppnades museet för allmänheten.
MAGNUS STENBOCK-STATYN I  HELSINGBORG.

Länge har man i Helsingborg önskat ett minnesmärke 
öfver den store hjälten, hvilkens bedrift
en gång räddade fäderneslandet ur öfverhängande
fara, och på 150-årsdagen af slaget vid Helsingborg, 
den 28 febr. 1860, restes på slagfältet utanför staden 
en minnessten. Man önskade dock allmänt ett värdigare 
monument och började en insamling till en staty. Denna 
var från början icke afsedd att blifva en ryttarestaty, 
men då Malmö fick sin Carl X Gustaf, ville naturligtvis 
Helsingborg ej vara sämre, och så beslöt man sig för 
ryttarestoden. Insamlingen, som till en början gått
rätt trögt, togs nu om hand af ryttmästaren
Sigfrid Wennerberg, på hvilkens energiska och
kraftiga initiativ den nödiga summan snart var
åvägabragt.

Den ståtliga statyn är som bekant modellerad
af professor Johan Börjeson och har i dagarne 
anländt till bestämmelseorten från Stockholm, där
gjutningen utförts å dir. Meyers bekanta officin.
BILDER FRÅN SVENSKA SCENER.

foto. Florman, Stockholm,

GURLI CARLSTRÖM
som Lakmé i Délibes opera.

Sin tredje debutroll
som Lakmé i Délibes bekanta 
opera har nyligen fröken
Gurli Carlström haft
vid operan i Stockholm, 
och gjorde den
unga sångerskan här
som förut ett synnerligen 
godt intryck.
Fröken C., som bl. a.
med understöd af h. m. konungen 
studerat för hr Forsell, besitter
redan en högst aktningsvärd teknik,
sjunger med värme
och känsla samt gifver
sålunda de bästa förhoppningar 
för framtiden.

*
Foto. Flodin, Sthlm.
MATHILDA KEYSER som Rose Friquet i »Villars Dragoner».

En sångerska, som
länge varit känd och
välkänd öfver hela
Sverige, men som först
under denna säsong
fått tillfälle låta höra
sig för hufvudstadspubliken, 
är fröken Mathilda Keyser, som
nyligen å Vasateatern
kreerade Rose Friquets roll 
i Maillarts
opéra-comique "Villars Dragoner". 
Hon sjöng och spelade här
med sedvanlig intelligens 
och smak och vann ett berättigadt
bifall. Den begåfvade
sångerskan, som under
de senaste åren jäktats
alldeles oerhördt, och
kväll efter kväll sjungit 
det ena stora partiet efter det 
andra, är att gratulera till 
att ha fått en något lugnare
verksamhet samt kommer ock 
säkerligen nu
att genom fortsatta
studier än mera utbilda 
sina stora naturliga anlag.



"Sendraget", den roliga franska farsen,
har ju -- främst tack vare Oscar Bæckströms 
dråpliga komik -- både i Stockholm och Göteborg 
varit en riktig guldgrufva för dir. Ranft. Vi återgifva 
här hr B. jämte tvänne af hans medspelande
fru Fahlman och fröken Johansson,
hvilka båda likaledes med mycken elegans och charme 
återgåfvo sina respektive roller.

LOUISE FAHLMAN i »Sendraget».

MARIA JOHANSSON
väntande på sin entrée i »Sendraget.»

OSCAR BÆCKSTRÖM i »Sendraget»
KRIGSFÅNGAR PÅ CEYLON.

Illustrationer efter fotografi, brefkort och sedel tillställda HVAR 8 DAG.

EN GRUPP KRIGSFÅNGAR AF OLIKA NATIONALITETER. Från vänster räknadt äro: 
De stående: svensk, italienare, belgier, tysk, österrikare, irländare, 
engelsman, skotte, walesare; de sittande (andra raden): fransman, 
schweitzare, ryss, amerikanare, indier; (främsta raden): holländare, spanior, 
transvaalare, dansk, oranjefristatsbo, grek.


I ett föregående häfte (N:r 32: II) återgåfvo vi en del illustrationer från 
krigsfångarnes lif å S:t Helena, och äro i dag i tillfälle att bjuda våra 
läsare några vyer, som illustrera krigsfångarnes lif på Ceylon, där, som 
bekant, en rätt stor mängd soldater af olika nationer hållas fångna i lägret 
vid Ragama nära  Colombo. Pålitliga, detaljerade uppgifter, om 
huru de behandlas och huru de finna sig i sitt öde, komma ju oss sällan till handa. Men klart är, att ett dylikt lif är förenadt med många umbäranden 
och vedermödor. Censuren är rätt sträng, men icke politiska bref få sändas och mottagas. Någon egentlig nöd lida fångarne säkerligen ej, men de äro nog i behof af hvarjehanda, som en skärf från hembygden skall kunna förskaffa dem, och vi ha trott, att dessa vyer skulle kunna ha ett speciellt intresse i
dessa dagar, då en insamling pågår till deras förmån. Att lifvet i fånglägret blir enformigt och dystert, är ju tydligt. Man försöker att
fördrifva tiden med hvarjehanda sport och lekar, med lawn-tennis-spel och dylikt. Ett mycket gouteradt nöje är frimärkssamling. Man har t. o. m. startat ett litet bibliotek. Trots allt blir dock tiden lång, och därom talar med nästan rörande vältalighet den anteckning, som en skandinavisk 
fånge gjort på ett brefkort (se illustrationen!).

-- »Detta är den barack», skrifver han, »där
jag tillbringar min långa och sorgliga natt
tillsammans med 53 andra fångar, af skilda
nationer och karaktärer, hvilket gör tillståndet
än mer sorgligt.»

Vi rikta till hvar och en, som så kan, den
uppmaningen att göra något för att lindra
våra stackars landsmäns belägenhet i den dystra,
enformiga fångenskapen!

                                                                      '
PAPPERSMYNT, gällande i lägret.


ANTECKNING AF EN SVENSK KRIGSFÅNGE Å ETT BREFKORT,
hvarå jämväl, för svagt att kunna här återgifvas, synes interiör af baracken,

SKANDINAVER I ENGELSK KRIGSTJÄNST.

Efter fotografi från Kapstaden, tillställd HVAR 8 DAG.

Svenskarne Tegnér och Ejserman.

HVAR 8 DAG har förut i olika bilder lämnat 
porträtt af skandinaver å boersidan, men icke 
förr än nu haft att visa sina läsare
någon grupp af skandinaver å engelsmännens
sida. Gruppen ofvan visar 23 kompaniet af
den i Kapstaden förlagda garnisonen, vid hvilket
de flesta äro skandinaver. Vi hänvisa särskildt
till tvenne unga svenskar: den 5:te från höger
räknadt i öfversta raden är hr Yngve Ejserman
från Göteborg; den 3:dje från vänster i andra
raden ofvanifrån är hr Charles Tegnér från
Karlskrona. En egendomlig tillfällighet är, att
vi samtidigt erhållit porträtt af svenskar å såväl
engelsmännens som å boernas sida.


EN LÄRARINNAS 25-ÅRS JUBILEUM.

Fru Bonnevier.

Vi lämna här en bild från den vackra hyllning, som den 1:ste dennes af kamrater och elever ägnades föreståndarinnan för Annedals småbarnsskola i Göteborg, fru MARTINA BONNEVIER, i anledning af att hon då i 25 år verkat som lärarinna.
KARLSKRONABEVÄRINGENS SPORTÖFNINGAR.

Foto. Karl Karlsson, Karlskrona.

1. LOGEMENTSFARTYGET VANADIS och KAPPRODD-MÅLET. Banan var 5900 meter och roddes med öfver 6 knops fart.

2. DRAGKAMP.  3. STYLTGÅNG.  4. PYTSLÖPNING.  5. SÄCKLÖPNING.

Den del af flottans beväring, som, på grund af utrymmesskäl, 
ej kan kommenderas å stridsfartygen, öfvas på ett
eller två så kallade logementsfartyg förlagda i Karlskronas
närhet.

Denna sommar ha cirka 700 beväringsmän varit förlagda
å logementsfartygen Stockholm och Vanadis. Innan dessa
beväringsmän utryckte efter slutad vapentjänst, anordnades 
en del sporttäflingar såsom kapprodd (i skeppsbåtar), 
hinderlöpning, fotboll, dragkamp, säcklöpning, styltgång 
och pytslöpning. Ett stort intresse för dessa sporttäflingar 
ar visats af beväringsmännen, och mottaga dessa med stolthet 
de pris de lyckats vinna. Prisen bestodo af silfver- och 
kopparmedaljer med inskription. Prisutdelningen förrättades 
af befälhafvande amiralen i Karlskrona, kontieamiral J. Hägg.
»FOLKETS HUS» I STOCKHOLM.

Foto. A. Lindahls Foto.-aff., Sthm.

Folkets hus i Stockholm nalkas nu sin fulländning. Den
ståtliga byggnaden är belägen på en mycket central
plats, vid Barnhusgatan. Den har kommit till stånd genom
hufvudsakligen af fackföreningarne och enskilda 
sammanskjutna medel och äfven genom de inkomster, som härflyta
från »Folkets hus'» lotteri. »Folkets hus» skall bli en 
samlingsplats för de olika fackföreningarne. Inom dess murar, hvilka
rymma en stor mängd större och mindre lokaler, skola 
öfverläggningar, möten och fästligheter hållas. Det gamla 
ordspråket: »Många bäckar små göra en stor å», håller streck 
rörande denna byggnad, hvilken tillkommit genom småsummor,
influtna från många olika håll.

STRIDEN OM AMERIKA-POKALEN.


Denna bild är från starten
vid första täflingen
den 26 sept.

Den engelska båten »Shamrock II», 
är den mörkmålade, amerikanarnes »Columbia»
den hvita båten. Som bekant blef utgången 
af denna med spändt intresse
öfver hela den sportälskande världen
följda täflan en seger för amerikanarne. 
Men det var äfven en seger för skandinavisk 
sjömannaduglighet, ty besättningen å 
»Columbia» utgjordes nästan helt och 
hållet af skandinaver. Och så stor 
erkännsamhet vunno dessa,
att engelsmännen anse segern mera ha
berott på amerikabåtens besättning än
på någon öfverlägsenhet i dess konstruktion. 
Förslag lär också vara före att låta täflingen göras
om med byte af besättningar. Göres detta och
vinna då engelsmännen — så kunna vi skandinaver
vara än mer stolta öfver våra sjömän.

FISKAR-OLLE.

Originalberättelse för HVAR 8 DAG af ERLAND BRATT.

(Forts. fr.n:r 2.)

Du ska dansa med mig, Anna», sade han,
utan all inledning.

Men han måtte själf ha förstått, att en dylik
begäran skulle lämnas utan afseende, ty han gjorde
ingen rörelse för att bjuda henne armen.

Men Anna vardt i hast allvarsam, såg på
honom en stund och svarade:

»Du kommer i dåliga afsikter, Olle. Hvad vill
du mig? Du svarar inte! Gå hem, innan du ställt
till någon olycka.»

Jag är öfvertygad om, att han följt hennes
uppmaning, om ej Brunning, -- så var namnet på
hennes kavaljer -- haft eller fått den olyckliga
idén att lägga sig i samtalet. För Brunnings egen
del hade det nog ock aflupit bättre, om han 
anslagit en mindre öfverlägsen och raljerande ton,
än den, hvari han sade:

»Gå hem, du Olle och bre' nå't gammalt på
dig, och akta dig för för mycket brännvin, ty jag
ska' säga...»

Längre hann han ej, innan Olle höjde sin
arm, -- han slog visserligen ej, men en näfve, som
knytes i raseri, är snar till det Brunning tog
ett steg tillbaka, spelemannen tystnade, allas blickar
riktades i hast på denna grupp, och själf betogs
jag af en sällsam beklämning. Men någon tid till
reflexioner fanns ej, ty händelserna följde allt för
snabbt på hvarandra.

Löjet hade dött bort på Brunnings läppar,
och äfven Anna blickade förskräckt på Fiskar-Olle.
Han lät sin lyftade arm sjunka, icke hastigt --
tungt, långsamt, som om han tröttats af dess tyngd.
Men ansiktet bibehöll samma blekhet, ögonen sitt
hot, och jag tror alla förnummo, det helt litet
skulle behöfvas för att mana hans raseri till utbrott.
Därför tego alla, och under en kort stund härskade 
en nästan hemsk tystnad. Slutligen gick
Anna mot honom, grep nästan ödmjukt hans hand
och bad med en stämma, som uttryckte både vekhet 
och ängslan:

»Olle, käre Olle, hur är det då fatt? Hvarför
skall du låta ditt hårda lynne få öfverhand? Du
ber mig om en dans, och visst vill jag dansa med
dig.»

Allt under det hon talade, smög hon sig närmare 
honom, smekte hans hand och tillade skämtsamt:

»Spel' opp, speleman! Olle, säg Olle -- ska vi
då inte dansa?»

Han hörde på, under det hon talade med hufvudet 
sänkt mot bröstet, och jag märkte hvilken
lindring han erfor vid hennes ord.

Det måste dock finnas människor, som äro
mycket dummare än andra, ty hur skall man i 
annat fall förklara, att Brunning efter den varning,
som låg i Fiskar-Olles tunga, knutna näfve, ånyo
ville uppträda som fredsmäklare; och det var 
egendomligt, att fastän ej ett enda ord var fäldt i sak,
vi samtliga hade känslan af, att rätten låg på Olles
sida. Det låg ett, tu, tre i luften en antipati mot
denne fine stadsherre -- det var, som om man
plötsligt upptäckt en förrädare i en sluten krets.
Jag kände detta och ville afstyra vidare ledsamheter 
samt gick därför fram till honom och sade
helt tyst:

»Herr Brunning, ni gör bäst i att dra er undan, 
ty ni kan lätt råka illa ut.»

»Aha, svarade han, »jag har väl samma rätt
att vara här, jag såväl som andra, och om någon
skall rymma fältet, är det den, som stört trefnaden. 
Hvad har jag att göra med, om en förbannad 
bondpojke tar sig en tår för mycket? Förresten 
skall jag själf be honom lugna sig och gå
hem.»

Dessa ord riktades tämligen lågmäldt till mig,
och jag hann ej be honom låta bli några vidare
inlägg, förrän han vände sig till Olle, sägande:

»Hör du, Olle, hvad har jag gjort dig egentligen, 
och hvarför skall jag bära hundhufvudet för
ditt dåliga lynne? Är du ilsk kanske, för att jag
dansar med Anna, eller --»

Pang! ett slag. Och hvilket slag! Brunning
stöp på fläcken.

Det hela gick så hastigt. Olles utbrott kom
så våldsamt, så oförmodadt, att min beskrifning kan
ej skildra händelserna så fort, som de i verkligheten 
inträffade. Ej ens Anna med sin eljest snabba
och klara uppfattning fick tid att träda emellan,
förrän Olle för andra gången sprang fram mot
Brunning, grep honom, där han ännu låg på marken, 
ställde honom med ett jättetag på benen, höll
honom så med utsträckt arm framför sig. Han
andades tungt, han var likblek i ansiktet och allt
det hårda, hotfulla, som jag observerat för en
stund se'n, hade återkommit. Men äfven Anna
hade återvunnit sin fattning, och utan tvekan 
störtade hon fram mot Olle, högg fast i den arm, 
som höll Brunning och med flammande ögon, och 
flämtande andedräkt skrek hon:

»Du släpper honom genast, genast hör du!
Fy skam på dig, som slår en fredlig människa!
Jag förstår dig nu. Du vill vinna min kärlek,
men aldrig, aldrig hör du, skall jag mera se åt
dig. Jag har trott dig om godt förr i världen,
från denna stund har du blott mitt förakt!»

Hvad försiggick med Olle, hvad tänkte han
inombords? Jag vet det ej, men han var hemsk
att skåda under hennes korta, hastiga tal. Han
hade ej släppt sin motståndare och höll sina 
blickar riktade mot marken, men när hon sagt: »du
har blott mitt förakt», då såg han upp, fäste först
en lång, underlig blick på henne, se'n på Brunning, 
och där fick den stanna. Greppet hade icke 
minskat i styrka, och det var underligt att se denna
grupp.

Stadsherrarne hade kanske velat taga parti
för Brunning, men de vågade ej. Ingen ville vara
anledning till att händelsen utvecklade sig i ena
eller andra riktningen, och därför teg man, låtande
Fiskar-Olle själf få behärska situationen. Brunning 
var likblek och gjorde några tafatta rörelser
för att frigöra sig, såg än på sin motståndare, än
på Anna, än på oss andra. Det tar tid att beskrifva, 
men i verkligheten gingo händelserna nog
så fort. Den tystnad, som härskat en stund,
bröts plötsligt, då Olle med blicken fäst på Anna
sade:

»Från denna stund skall jag endast ha ditt
förakt, så har du sagt mig, Anna, och kanske att
jag förtjänar det; men om du tror, att jag lider
det utan att hämnas, så tar du fel! Du kan säga
din fine herre, som jag håller här, att han och
jag ska' träffas än en gång. Då, lilla Anna, kan
du ha skäl att gråta, nu behöfver du det ej, ty
jag skänker dig honom lika grann som förut.»

Han släppte sitt tag i Brunning, och utan att
se på någon gick han sin väg uppåt ön och försvann 
snart ur sikte. Sedan han var gången, ville dansen 
ej få fart, och man skilldes åt under ifrigt diskuterande.

Det dröjde sedan ganska länge, innan jag återsåg 
Fiskar-Olle. Jag hade ofta frågat efter honom, 
men ständigt fått till svar, att han var ej på
ön. Anna och Brunning återigen såg jag ofta 
tillsammans. Någon gång träffade jag henne ensam,
men förtroligheten oss emellan var försvunnen.
Hon hälsade visserligen gladt och vänligt som
förr, men på något samtal ville hon ej inlåta sig.

Hon kände alltför väl min antipati för Brunning, 
hon kände, att alla hennes vänner på ön tagit 
parti för Olle, och hon var för mycket kvinna,
för att ej just denna ovilja skulle än ytterligare
fästa henne vid Brunning. En gång frågade jag
henne, hvart hon trodde, att detta förhållande skulle
leda, och jag minnes hennes svar, som om hon
gifvit mig det i går.

»Jag skall säga Er, herr B.», sade hon, »att
hvart det än leder, så följer jag med.»

Detta var allt, jag fick ur henne.

En dag framemot höstsidan hade Anna och
Brunning låtit segla sig till Vinga fyr, med hvars
fyrmästare och lotsar hon sedan länge var bekant. 
Det var öfverenskommet, att den fiskarpojke, som 
seglat dem dit på morgonen, skulle återvända 
omedelbart till Domsö och fram på kvällsidan 
komma åter för att hämta dem.

Emellertid fogade sig händelserna så, att denne
pojke vardt förhindrad fullgöra sitt uppdrag, och
vände sig till Fiskar-Olle, hvilkens båt han sett
ligga färdig nere vid stranden.

»Du, Olle», sade han, smått kitsligt -- ty han
hade väl reda på förhållandet mellan denne och
Anna, fast han nu ingalunda såg detta med sådant 
allvar, som det fordrade -- »du skulle kunna
få dig en liten segeltur med Anna i kväll, om du
vore hygglig ...»

»Hvad angå dig mina affärer», röt Olle och
såg på Anders -- så var gossens namn -- med så
hotfulla ögon, att denne genast märkte, att han
vidrört ett farligt ämne.

»Jag mente ej något illa», mumlade han buttert. 
»Anna är på Vinga, och jag lofvade hämta
henne; men nu går det ej, ty mor har skickat mig
till sta'n.»

»Nå, bed då Brunning, den löken, att han ror
efter henne. Han må gärna låna vedpråmen, som
ligger där borta», kom det från Olle, och han lät
ett hånskratt åtfölja orden.

»Brunning är också där», sade Anders. »De
seglade dit tillsammans i dag på morgonen.»

»Och så ber du mig hämta dem! Nej, vore
jag den ende pojke här på ön, som hade en båt,
så borrade jag den hällre i sank än använde den
till slikt. Jaså, Brunning är med! Segla då dit 
direkt, Anders, och hälsa dem från mig, att om de
vilja, att jag skall dränka dem på Vinga Sand, så
skall jag komma med min båt!»

»Äh, du är galen», afbröt Anders, »hvem skall
jag be då»?

»Be hvem fan du vill, men låt mig vara i
fred!»

Och därmed vände Olle ryggen åt Anders.
Han hörde, hur denne gick sin väg, mumlande något 
om oginhet Och ilska.               

(Forts. nästa n:r)

DEN AFLIDNE EMIREN AF AFGANISTAN.

EMIREN ABDURRAHMAN AF AFGANISTAN.

Den i dagarne aflidne emiren af Afganistan var i mångt
och mycket en äkta österländsk despot, men på samma
gång en klok och beräknande man. Han hade haft ett 
skiftesrikt lif. Född 1830, var han brorson till den 
dåvarande emiren Shir Ali, med hvilken han jämte sin 
fader länge stridde om makten, till dess han 1860 
fördrefs till Indien, från hviken tid af hans lif en 
ypperlig skildring finnes i Kiplings novell »Emirens 
predikan». Då emellertid Shir Alis son och efterträdare
Jakub snart visade sig oduglig som regent, lät mörda den
engelske residenten i Kabul och af engelsmännen afsattes,
utropades med dessas hjälp Abdurrahman till emir. Han har
regerat med stor stränghet, hvilket ledt till flere uppror, 
som han dock lyckats kufva, samt har för öfrigt till följd 
af landets läge måst balansera mellan Ryssland och England. 
Egendomligt var det testamente han på dödsbädden gaf sitt 
folk, då han varnade det för Ryssland! Tronföljare 
är hans son, Habibulla Khan.
VECKANS PORTRÄTTGALLERI.

NYVALDA  RIKSDAGSMÄN.  I.   Vi
göra i detta häfte början med återgifvandet
af porträtten af de under de senaste 
Förstakammarvalen nyvalde senatorerna.

C. G. A. TAMM.
Stockholms stad har till representant
valt sin öfverståthållare f. statsrådet R. o.
k. af K. M. O. m. m. frih. Claes Gustaf Adolf
Tamm f. 1838, och torde detta val af den 
bekante, frihandelsvänlige, förfarne politikern
och mångårige ledamoten af båda kamrarne
komma att hälsas med allmän tillfredsställelse.

CARL RYDBERG.
Af Östergötlands läns landsting har valts
godsägaren Carl Rydberg å Eksund f. 1844.
Hr. R., hvilken redan som ledamot af Andra
kammaren bevistat 9 riksdagar, har där tillhört 
landtmannapartiets högra flygel.

CH. E. von OELREICH.
Kronobergs läns landsting har i senatorernas led 
insatt landshöfdingen K. N. O. 1 kl. m. m. 
Charles Emil von Oelreich. Landshöfding 
v. Oelreich, som är född 1839, utnämndes 1898 
till landshöfding i Kronobergs län, där han är 
ordförande i länets hushållningssällskap, och 
är ny på den politiska vädjobanan. Han var före sin 
utnämning till landshöfding öfverste och chef 
för Dalregementet, samt vice landshöfding i Dalarne.

GUSTAF ROS.
Nyvald är likaledes bruksägaren R. W. O.
Gustaf Ros i Leksand, där han äger och 
bebor egendomen Edshult. Till sina åsikter
är hr R., som varit mycket anlitad i kommunala 
och länsangelägenheter, moderat, samt
torde komma att förstärka Första kammarens 
mera framstegsvänliga fraktion.

LARS BERG.
För Norrbottens län har valts generaldirektören 
i väg- och vattenbyggnadsstyrelsen
f. landshöfdingen i ofvannämnda län K. m.
st. k. N. O. m. m. Lars Berg. Hr B., hvilken 
som bekant länge tillhört vårt politiska
lif samt jämväl förut varit ledamot af Första
kammaren, är frihandelsvän och tillhör ock
de "moderata" männen.

FÖDELSEDAGAR.

A. G. von HEIJNE.
60 år fyllde den 4 oktober fältintendenten 
A. G. von Heijne i Stockholm. Den i 
vida kretsar kände och omtyckte mannen var 
på födelsedagen föremål för mycken 
uppmärksamhet från när och fjärran.

P. J. TH. CARLSON.
60 år fyllde den 5 oktober komministern
i Östermalms församling i Stockholm, fil.
d:r P. J. Th. Carlson. Pastor C. 
hyllades på olika sätt och uppvaktades 
bl. a. af församlingens prästerskap, som 
åt honom öfverlämnade en kopia af Murillos 
"Den gode herden med lammet".

C. J. MEIJERBERG.
Åttiofem år fyllde den 7 oktober den om
vårt folkskoleväsens utveckling så högt 
förtjänte förre folkskoleinspektören 
C. J. Meijerberg. Vi återgåfvo i 
n:o 4: 11 (# ? II =")porträtt jämte biografi af den 
vördnadsvärde åldringen.

DÖDSFALL.

K. A. AHLMARK. +
Å Serafimerlasarettet i Stockholm afled 
den 2 dennes grosshandlaren Karl August Ahlmark 
från Karlstad f. 1844. Redbar Och arbetsam, var A. 
mycket anlitad samt åtnjöt allmänt förtroende.
Han sörjes närmast af maka.

CH. J. LAMPERT. +
Den 29 sept. afled i Stockholm en i sin
krafts dagar högt skattad affärsman, f. 
konsuln Charles James Lampert, 87 år gammal.
Den afhållne mannen sörjes i vida kretsar.

A. L. SENELL. +
Den 2 oktober afled i Kristianstad hofrättsrådet 
R. N. O. Axel Leonard Senell f. 1836. Den 
framstående och skicklige ämbetsmannen var för 
sitt redbara och vänsälla väsen högt uppburen 
inom det samhälle han tillhört.

A. F. JOHANSSON. +
I Göteborg afled den 3 oktober källarmästaren 
å Coldinuordens restaurant Anders Fredrik Johansson 
f. 1857. Den aflidne, som var en verklig mästare i sitt 
fack, var dessutom synnerligen omtyckt för sitt humana 
och välvilliga väsen.

CARL SELIN. +
Den 5 okt. afled i Stockholm f. räntmästaren 
Carl Selin, 84 år gammal. S. var
1872--85 räntmäsfare i statskontoret och
1872--92 kamrerare i landtbruksakademien.
Han sörjes af många släktingar och vänner.

K. M. ZIESNITZ. +
Den 6 okt. afled i hufvudstaden socialdemokratiska 
arbetarepartiets sekreterare K. M. Ziesnitz, 
hvilken var en ovanligt energisk och arbetsam man. 
Z. var den drifvande kraften i den socialdemokratiska 
agitationen i landet och kommer säkerligen att
mycket saknas inom partiet.


TH. B. WESTERBERGH. + 
64 år gammal afled den 8 dennes i Norrköping 
fabrikören Thure Bogislaus Westerbergh. Han 
hade sedan år 1861 bedrifvit en betydande 
teknisk fabriksrörelse under firma Lennmalm 
& Comp. samt var skattad som både driftig 
affärsman och en angenäm, vänsäll personlighet.

C. J. SEHLBERG. + 
En af Gefles äldsta, mest framstående
borgare bortgick nyligen med grosshandlaren 
R. W. O. Carl Jacob Sehlberg. Den 
aflidne, som var född 1821, innehade en af
stadens främsta handelsfirmor, samt deltog
äfven lifligt i de kommunala angelägenheterna. 
Han var en hedersman af gamla stammen, 
älskvärd och tillmötesgående mot alla.

J. J. WESTERBERG. +
Med f. provinsialläkaren med. jubeldoktorn 
R. W. O. Johan Jacob Westerberg gick
en synnerligen verksam och duglig man ur
tiden. Född 1810, blef han 1841 med. d:r och
jubeldoktor 1893. År 1879 tog han afsked från
sin senaste befattning som provinsialläkare
i Sundsvall, och har sedan njutit ett 
välförtjänt otium cum dignitate.

ERIK ERSSON. +
En kärnkarl och en hedersman bortgick
nyligen med odalmannen Erik Ersson i 
Kulinge i Odensvi socken. Både i det kommunala 
och privata lifvet hade han utöfvat
en synnerligen betydande och gagnerik verksamhet. 
Som bevis på det anseende han åtnjöt kan nämnas, 
att han var den ende bonden inom länet, som 1897 
utsågs att deltaga i jubileumsuppvaktningen. Han 
var vid sin död 73 år gammal.

3:dje årg.Den 27 Oktober 1901N:r 4
—————
Återgifvande af text eller illustrationer ur HVAR 8 DAG utan särskild öfverenskommelse förbjudes.
—————


INNEHÅLL: 
Adolf Fredrik Robert Almström (med 1 porträtt). 
De blindas undervisning (med 1 illustration). 
Johan August Malmström +. Tvenne porträtt för dagen (med 2 porträtt). 
Professor August Malmström i sin atelier (med 1 illustration).
När "Antarctic" afseglade (med 4 illustrationer). 
Den svenska sydpolsexpeditionens män (med 1 illustr.). 
Konung Alfonso XIII af Spanien (med 2 illustr.). 
Den senaste furstliga förlofningen (med 2 porträtt). 
Konflikten mellan käjsar Wilhelm och staden Berlin (med 3 illustrationer). 
Den nye emiren (med 1 porträtt). 
Theodor Mommsen (med 1 porträtt). 
Professor Virchow hyllas i tyska deputeradekammaren (med 1 illustration). 
Fiskar-Olle. Originalberättelse för HVAR 8 DAG al Erland Bratt. 
Den stora silfvertackan i Sala (med 1 illustr.) 
Ett hotadt klosterminne (med 1 illustration). 
Veckans porträttgalleri (med 18 porträtt).

===== BONNIERS TRYCKERI AKTIEBOLAG. GÖTEBORG. 1901. =====



                                            

Foto. Florman, Stockholm
ROBERT ALMSTRÖM
CHEF FÖR RÖRSTRANDSVERKEN



ADOLF FREDRIK ROBERT ALMSTRÖM.

Robert Almströms namn är oupplösligt knutet
till den stora Rörstrandsfabriken, och det är
han som genom ett helt lifs arbete lyckats höja 
densamma till dess nuvarande höga anseende. Han föddes
i Stockholm den 19 augusti 1834. Föräldrarne voro
apotekaren Per Olof Almström och Sofia Karolina
Gjörcke. Tidigt faderlös måste A. vid unga år
söka förtjäna sitt lifsuppehälle samt anstäldes 1850
vid Rörstrands porslinsfabrik, där han fem år 
senare avancerade till verkmästare, 1863 till teknisk
disponent samt 1893 äfven öfvertog den administrativa
chefsposten.

Hvad han här uträttat, inses bäst af det faktum,
att tillverkningen under Almströms ledning 
tiodubblats. Sedan 1894 är han också ledamot af
Vetenskapsakademien, hvilken på detta sätt velat
hedra den duglige och kunnige mannen.

A. har äfven i allmänna lifvet spelat en 
framstående roll och gör det allt fortfarande. Under
skarpskytterörelsens dagar tog han liflig del häri.
Stadsfullmäktig i Stockholm 1875-1891, var han
mycket verksam såväl vid de allmänna 
förhandlingarne som i beredningsutskottets arbeten. Hösten
1887 valdes han till Stockholms representant i
Första kammaren. A. är prononcerad protektionist
och har ofta varit tolk för partiets åsikter. Af för
öfrigt konservativt skaplynne har han haft stort
inflytande inom Första kammarens majoritet och
under åtskilliga riksdagar suttit i dess förtroenderåd. 
Stockholms stadsfullmäktige, hvilkas majoritet
emellertid är frihandelsvänlig, förnyade år 1896 icke
Almströms mandat, men Gäfleborgs läns landsting
insatte honom redan följande år på nytt i riksdagen. 
A. har under de senare åren framburit flere
motioner rörande militära anslag, och särskildt har
han fäst sitt namn vid de stora anslagen till 
nyanskaffningar till flottan, hvilka t. o. m. gingo längre,
än hvad regeringen begärt.

Almströms stora kapacitet har äfven anlitats
för arbete i olika komitéer, såsom tullskyddskomitén, 
1891, arbetarskyddskomitén, 1891-92, m. fl.
Sedan 1895 fungerar han som bankofullmäktig.

***

Några ord om den industrigren, som omfattats
af Robert Almströms lifsgärning må vara af intresse.

Porslinstillverkningen är tämligen ny i Europa:
den daterar sig från början af 1700-talet. Fajans
hade dock förut tillverkats i gamla världen, särskildt
i Holland, där det kinesiska porslinet i hvitt
och blått, som alltifrån 1500-talet infördes till
Europa från Kina, eftergjordes i fajans med 
utomordentlig skicklighet.

I Sverige började man dock ej tillverka glaserad
fajans, förrän in på 1700-talet. De förut i landet
befintliga fajansföremålen voro, åtminstone de mera
konstnärligt utförda, af utländskt ursprung, om de
också äro prydda med t. ex. Hedvig Eleonoras och
Carl XII:s namnchiffer. År 1726 anlades en fabrik
för fajanstillverkning vid Rörstrand, som är beläget
vid Klaraviken inom Adolf Fredriks församling. Det
var en dansk »porslinsmakare» Johan Wolff, hvilken
den 20 maj 1725 till svenske ministern i Köpenhamn 
inlämnade en ansökan om att få anlägga en
fabrik. Ett bolag bildades, och detta erhöll 1727
k. privilegium på tillverkningen i landet under 20
års tid, sedan bolaget uttalat förhoppningen om,
att tillverkningen skulle i godset komma att till alla
delar motsvara »det delftiska» (d. v. s. det holländska; 
den holländska fajansens mest renommerade 
tillverkningsort var nämligen staden Delft). Wolff
befanns dock snart oduglig, hvarför han fick afsked,
och äfven en hans efterträdare blef snart entledigad.

Sedan svensken Anders Fahlström omkring
1740 öfvertagit fabrikens ledning, blef tillverkningen 
bättre. Det äldsta Rörstrandsföremål, som
finnes i behåll, är en oval bricka med årtalet 1733.
Betydande summor offrades på fabriken, och 
dåvarande assessorn i kammarrevisionen Ingman,
kvilken 1753 ingått i bolaget, kunde vid sin död
1773 lämna fabriken i godt skick till arfvingarne.
Dessa sålde den emellertid 1797, sedan rörelsen
gått betydligt nedåt och tillverkningen försämrats,
till öfverdirektören Geijer. Under Ingmans -- 
adlad Nordenstolpe -- tid hade en del utmärkta saker
gjorts, särskildt från och med 1758, då Mariebergsfabriken 
anlades, och en hälsosam konkurrens uppstod. 
Marieberg låg dock öfver Rörstrand, ehuru
dess affärer blefvo allt sämre, och denna fabrik
såldes 1782 till ägaren af Rörstrand, som sex år
senare nedlade tillverkningen vid Marieberg.

Geijer lyckades bringa Rörstrand i godt skick,
så att 60 à 70 arbetare årligen där sysselsattes,
och efter hans död, 1815, fortsattes rörelsen af hans
närmaste släktingar. Mot slutet af 1700-talet 
öfvergafs fabrikationen af emaljerad fajans, och man
började tillverka en efterbildning af den fina 
Wedgewoodfajansen. Denna var dock af dåligt slag, och
först omkring 1820 började fabrikatet att taga upp
sig. Men det är dock först från och med 1850,
som Rörstrandstillverkningarne börja bli allt mera
fulländade. Fabriken tillhörde då justitierådet
Stråle, som 1832 ingått i bolaget och 1847 genom
köp blifvit ensam egare af densamma. Efter 
Stråles död 1853, öfvergick fabriken till dennes 
arfvingar, som sålde den till Gustaf Haldo Stråle och
Robert Almström -- båda i fabrikens tjänst sedan
1850 -- och häradshöfdingen N. Ch. Claesson.
Slutligen bildades år 1868 ett aktiebolag, med 
säljarne som delägare och under ledning af Stråle
och Almström. Den förre afled i Stockholm 1896.

År 1850 fabriken omkring 200
arbetare, och bruttovärdet af tillverkningarne 
uppgick till 248,000 kr. År 1899 var arbetarnes antal
omkring 1,000, och bruttovärdet å fabrikaten hade
stigit till 2,901,000 kr. -- siffror som tala!

Ända till 1850 tillverkades endast fajans (oäkta
porslin). Att nu uppräkna de olika slag af 
fabrikat, som utgå från Rörstrand, är nästan en 
omöjlighet. Det finnes väl ingen gren af denna så
mångfaldiga och intressanta fabrikation, som är
Rörstrand främmande. Det tillverkar allt i 
porslinsväg, från det finaste och dyrbaraste till det 
enklaste och billigaste. En särskild specialitet är 
kakelugnstillverkningen, inom hvilken bransch 
Rörstrand presterar något absolut enastående.

Den stora porslinsfabriken har också på alla
de utställningar, hvari den deltagit, förvärfvat de
främsta prisen, och dess alster påträffas numera
i de flesta mera framstående muséer, där 
konstnärlig industri är representerad. Vid fjolårets
världsutställning i Paris hade Rörstrand lysande
framgång särskildt med små vaser och andra
saker i porcelaine dure, modellerade för hand,
med målning i ljusa färger under glasyren. 
Dekoreringen på dessa artiklar, med ämne från växt- 
eller djurvärlden, tyckes utgå från själfva kärlets
form och är af utmärkt verkan. De saker af
detta slag, som ha svart botten under emaljen med
målning i ljusa, milda färger, äro särskildt 
beaktansvärda, emedan de utgöra en specialitet för fabriken.
Metoden har nämligen efter många experiment
uppfunnits vid Rörstrand och är särdeles dyrbar.
När dessa saker år 1900 exponerades i Paris, blefvo
de genast föremål för kännares uppmärksamhet,
och Rörstrand sattes i jämnbredd med sådana 
etablissement för konstnärlig keramik som Meissen,
K. danska porslinsfabriken, ja själfva Sèvres.
DE BLINDAS UNDERVISNING.

MED ANLEDNING AF DEN NYA BLINDSKOLAN I VEXIÖ.

Blindundervisningen är att anse som ett resultat
af nyare tiders mera humanitära, och för de
olyckliga och vanlottade ömmande tänkesätt.

Den första anstalt för blinda, som man egentligen 
med säkerhet känner, är det år 1260 af Ludvig IX 
upprättade »Hópital des Quinze-Vingts» i
Paris för de soldater, som under hans första korståg 
förlorat ögonens ljus -- hvilken institution 
fortfarande äger bestånd. Men först långt senare var
det man började tänka på att göra något för yngre
blinda, och det dröjde ända till år 1784, innan Haiiy
grundlade sitt institut. Hvad som närmast hos
honom väckte tanken härpå, var, att han å ett 
förlustelseställe i Paris såg 8 à 10 blinda med brillor
utan glas och äfven på annat sätt utstyrda stå framför 
notställ med uppslagna musikalier, utförande den mest 
missljudande symfoni, hvilket syntes mycket roa de 
närvarande. En helt annan känsla väcktes hos Haiiy, 
och han fattades af tanken på möjligheten att till 
dessa olyckligas bästa bringa till användning de medel, 
af hvilka de nu gjorde endast ett synbart och löjligt 
bruk, och fick härmed själfva grundtanken för 
blindundervisningen, nämligen att låta känselsinnet 
träda i synsinnets ställe.

En följd häraf blef en anstalt, efter hvilkens mönster 
snart blindinstitut i England och Tyskland uppstodo, 
och hvilkas sträfvan allt mer gick ut på att
meddela ej blott undervisning i praktiska värf, utan
äfven bokliga kunskaper och verklig allmänbildning.

Banbrytaren med afseende på blindundervisning
i vårt land är protokollsekreteraren Per Aron Borg,
som 1807 började meddela undervisning åt ett i
hans familj upptaget ungt, begåfvadt, blindt fruntimmer. 
Resultaten väckte uppmärksamhet, fäste vederbörandes 
uppmärksamhet å Borg och hans verk,
allt flere strömmade till i och för undervisningen,
han erhöll statsanslag, ett institut bildades. Det
förlades 1812 till öfre Manilla å Djurgården vid
Stockholm. Trots talrika gåfvor, bl a. 14,000 rdr
banko af d. v. kronprinsen, hade institutet dock att
kämpa med betydliga ekonomiska svårigheter. På
grund häraf och erfarenheten att det vore olämpligt
att blind- och döfstumundervisningen förenades,
upphörde om några år de blindas intagning.

Folkskolestadgan 1842 väckte sedan tanken på
nödvändigheten af anstalter äfven för de blinda
barnens undervisning, och 1844 beviljades 5,000
rdr af riksdagen till understöd åt en under Manilla
instituts styrelse ställd särskild undervisningsanstalt
för blinda, till hvilken Oscar I skänkte lägenheten
öfre Manilla. Oaktadt dessa framsteg hämmades
emellertid blindundervisningens utveckling af att
den stod vid sidan af döfstumundervisningen vid
Manilla, som där förblef skötebarnet. Så fortfor
det till nyåret 1879, då blindundervisningen skilldes
från Manilla och förlades till en särskild lokal i
hufvudstaden, där den förblef till 1888, då den
öfverflyttades till Tomteboda.

Enligt en 1877 tillsatt kommités förslag för 
fullständigt ordnande af blindundervisningen skulle tre
slags anstalter upprättas i detta syfte, nämligen
blindskolor för de yngre och institut för de äldre
barnen samt handtverksskolor för dem, som mistat
synförmågan vid mognare ålder, hvilket förslag 1883
antogs, och medel anslogos till en blindskola i Vexiö,
som började sin verksamhet 1884, alltså jämnt 100
år efter upprättandet af den första undervisningsanstalten 
för blinda.

Blindskolan i Vexiö blef alltså den första i vårt
land för yngre blinda. I maj 1893 inlämnades till
k. m. förslag till ordinarie stat, och framhöll styrelsen 
samtidigt behofvet af en särskild byggnad
för skolan. Sedan 1896 blindundervisningen genom
särskilda författningar blifvit fullständigt ordnad,
beviljades 1898 till blindskolans i Vexiö byggnad
117,000 kr., och hade stadsfullmäktige redan 1895
beslutit lämna fri byggnadstomt. I sin helhet 
betingar byggnaden 150,000 kr.

*

Det ståtliga och tidsenligt inredda institutet 
invigdes fredagen den 11 dennes, då dess föreståndare 
rektor G. A. Lyberg höll ett ytterst sakrikt
och intressant föredrag om blindundervisningens
historiska utveckling, ur hvilket vi tillåtit oss 
utdraga ofvanstående, hvarefter talarestolen bestegs
af biskop Lindström, som höll ett högstämdt, varmt
och af innerlig religiös känsla buret invigningsföredrag.

Han slutade med att viga huset in i Herrans
namn och att bedja Gud gifva sin rika välsignelse
och sin nåd till allt arbetet och dess frukter.

Ske alltså!
JOHAN AUGUST MALMSTRÖM. +

Hans utveckling var jämn och lugn, han 
tillhörde hvarken de himlastormande eller de
banbrytande, och ehuru han redan, då han slog in
på konstnärsbanan och började läroåren, var 21 år
gammal, möttes han dock aldrig på sin väg af
några stora svårigheter, han vann snart nog 
erkännande och anseende. Och äfven om han ej
nådde det stora mål, han i sin ungdom drömde om,
nämligen att åstadkomma en nationell pånyttfödelse
inom konsten på gammalnordisk grundval, så skänkte
honom dock som sagdt hans konst tillräckligt både
af framgång, erkännande och lifsinnehåll för att hålla
hans håg frisk, hans skapareglädje och 
skaparekraft vid makt.

August Malmström var som många andra af
våra konstnärer en hyddans son: fadern var 
jordbrukare, snickare och förgyllare, bördig från och
bosatt i Östergötland, där sonen föddes den 14 okt.
1829. Till en början hjälpte han fadern vid dennes
handtverk, bereddes sedermera efter ett olycksfall,
som gjorde honom mindre duglig till handtverkare,
tillfälle att studera vid konstakademien samt 
genomgick alla dess klasser under sex år, hvarunder han
ock delvis själf fick sträfva för brödet.

Efter afslutade studier här hemma kom han
1856 till Düsseldorf. Härifrån hemsände han 
följande år sin bekanta tafla »Kung Heimer och Aslög»,
för hvilken han erhöll k. medaljen och akademiskt
resestipendium. Färden gick nu till Paris, där han
bl. a. var elev hos Couture, samt 1859 vidare till
Italien, åter till Paris och så hem, dit han anlände
1863. Egendomligt nog målade han under hela
denna utländska studietid uteslutande motiv ur den
nordiska fornhistorien, af hvilka »Ragnar Lodbroks
söner», »Blända», »Ingeborg mottager underrättelsen 
om Hjalmars död» äro de mest bekanta. Sedan
1861 agré vid Akademien, blef han efter hemkomsten 
1864 ledamot af densamma. Han hade ock
lyckan att komma med i den krets af geniala 
konstnärer, som vid denna tid samlades kring konung
Carl XV, och Malmström var säkerligen en af dem,
som öfvade stort inflytande på monarken i 
konstnärligt afsende.

Vid denna tid började han ock odla genren,
och alster sådana som »Odygd», »Korthuset», »Sista
paret ut!» äro samtliga barn af den hjärtegoda
humor, som äfven fanns i konstnärens egen 
personlighet. Vid denna tid utförde han äfven sin
vackra, poetiska tafla, »Elfvalek», hvilken jämte
åtskilliga andra af hans arbeten återfinnas å 
Nationalmuseum. En väldig duk »Bråvalla slag», som
han påbörjade redan 1869, blef aldrig fullbordad.

År 1867 utnämndes Malmström till professor i
figurmålning och teckning vid Konstakademien,
hvilken befattning han innehade till 1894, och som
lärare nedlade han ett synnerligen nitiskt arbete.
Han var ock under åren 1887-93 Konstakademiens
direktör. Afhållen och omtyckt som lärare, var han
naturligtvis mycket upptagen af detta sitt kall, men
medhann dock äfven nu en afsevärd konstnärlig
produktion, isynnerhet inom landskapsakvarellen,
där många anse honom kanske ha nått högst, och
som illustratör. På det senare området känna vi
alla hans ypperliga teckningar till »Frithiofs saga»,
till »Ragnar Lodbroks saga», samt först och sist
till »Fänrik Ståls sägner», där han åstadkommit
ett nationalverk af rang.

Som enskild person var han omtyckt, som få,
äfven inom de konstnärskretsar, där uppfattningen
af de »brännande frågorna» var en annan än hans.
Härtill bidrogo hans manlighet, hans flärdlösa 
redbarhet, den sträfvan efter det stora och höga i
konsten, som städse utmärkte honom, samt den
äkta konstnärsglädje han bar inom sig -- egenskaper,
hvilka städse ha funnit återsvar hos den
äkte konstnären, han må nu tillhöra hvilken 
»riktning» som helst.

T. v. T.



TVENNE PORTRÄTT FÖR DAGEN.

En veteran i järnvägens tjänst kan man med skäl
kalla öfverdirektören vid statens järnvägars
trafikafdelning J. E. M. Hahr, hvilken i dagarne
efter 44 års oafbrutet arbete i statens tjänst nu
begärt sitt afsked. Hr H. har varit en det 
praktiska arbetets man, och har deltagit i arbetet med våra
järnvägars byggande allt från dessas första 
tillkomst. Efter att på våren 1855 vid 17 års ålder ha
aflagt studentexamen, anställdes han
nämligen vid byggandet af Köping-Hults järnväg och
två år därefter vid statens järnvägar,
där han, som nämnts sedan oafbrutet 
varit verksam, däraf i öfver 29 år på sin
nuvarande post. Sannerligen ett
ovanligt verksamt lif i fäderneslandets
tjänst att se tillbaka på; och önska vi, att
den ännu spänstige och kraftige 
mannen måtte många år få njuta 
välförtjänt hvila efter den långa arbetsdagen.


J. E. M. HAHR.

Den 13 okt. fyllde professor Oscar Fredrik
Ferdinand Byström i Stockholm 80 år och 
hyllades härvid på olika sätt. B., hvilken ursprungligen
var militär, tog afsked som kapten. Åren 
1867--72 var han konservatoriets i Stockholm inspektor
och har, som bekant, för öfrigt verkat som pianist,
orgelspelare, sånglärare och kompositör af operetter,
orkester- och kammarmusik samt sånger. Under
de sista tjugo åren har B. uteslutande
sysslat med kyrkomusik, i det att han
samlat och utgifvit gamla melodier, 
bearbetat koraler och svenska messan
samt gifvit konserter i omkring 1,000
svenska församlingar. Den gamle 
musikveteranen, som fortfarande är 
förvånande kry och ser ut allra högst som
en 60-åring, lägger med ungdomlig 
ifver och varmt intresse för sitt arbete
just nu sista handen vid ett nytt verk
i kyrkomusik.


O. F. F. BYSTRÖM.
PROFESSOR AUGUST MALMSTRÖM I SIN ATELIER (Se föregående sida).

Porträtten af konstnären lära vara ganska få, men har det lyckats oss för reproduktion få disponera ofvanstående lika förträffliga som sällsynta fotografi.
NÄR »ANTARCTIC» AFSEGLADE.

Efter fotografier tagna speciellt och med ensamrätt för HVAR 8 DAG.


Foto, Rinman, Göteborg.

GRUPP AF SYDPOLSEXPIDITIONENS MÄN, TAGEN OMBORD Å »ANTARCTIC» OMEDELBART FÖRE AFSEGLINGEN.

Personernas namn återfinnas vid gruppen å sid. 55.

»Den svenska sydpolsexpeditionen» -- detta namn
är egentligen så tillvida oriktigt som, densamma
alldeles icke ämnar söka nå Sydpolen, eller
framtränga så långt som möjligt mot denna, utan är
ett rent vetenskapligt företag, hvars syfte är undersökning
af hafsområdet mellan Eldslandets sydspets,
Weddells öar samt konung Oscars land-Grahamsland.
Så ämnar doc. Axel Ohlin undersöka hafsfaunan på
större djup för att jämföra sina rön härutinnan med
de erfarenheter han redan vunnit genom föregående
arktiska forskningar. Vidare skall d:r Erik Ekelöf
göra bakteriologiska undersökningar i det 


Foto. Jonsson, Göteborg

»ANTARCTIC» BÖRJAR SIN FÄRD från Göteborgs redd den 15 okt., entusiastiskt hälsad af en väldig människomassa och följd af hela landets välönskningar
till ett lyckligt resultat af expeditionen och af dess beundran för den
vikinga- och lärdomskraft som besjälar dess ledare och man.
NÄR »ANTARCTIC» AFSEGLADE.

                      

Amatörfoto, Fagrell, Gbg.

ANTARCTIC PÅ UTGÅENDE.     EN SISTA HÄLSNING. Doc. Nordenskiöld (x) förande handen till mössan.

antarktiska vattnet och luften samt därjämte undersöka
bakteriens förekomst hos antarktiska djur. Detta
senare väntas bli af speciellt intresse som 
jämförelsemateriel till de bakteriologiska undersökningar,
som d:r Levin gjort under sina arktiska resor.

Ehuru ursprungligen kemist har lic. Gösta 
Bodman för deltagande i Nordenskiöldska expeditionen
bedrifvit fysikaliska studier och kommer att 
hufvudsakligen ägna sig åt hydrografiska, 
meteorologiska och magnetiska studier. Det hydografiska
består öfvervägande i undersökning af 
hafsströmmarne, det magnetiska i samarbete med den 
internationella kooperationen af år 1902, som afser att
göra samtidiga på sekunden bestämda 
observationer, och det meteorologiska i dagliga 
observationer, särskildt under öfvervintringen. En viktig 
uppgift är mätningen af molnhöjden, särskildt i 
ekvatorialsoltrakterna, samt att studera Cirrimolnens
höjd och gång.

Den andre zoologen är kand. K. A. Andersson
som i flere år studerat vid Zoologiska stationen å
Kristineberg och biträder doc. Ohlin. Vidare komma
de botaniska studierna, som skola idkas af kand.
Skottsberg, och som komma att bestå i 
fysionomiska och biologiska undersökningar på 
Falklandsöarna och i Patagonien, insamling af en del af de
hafsalger, hvarpå södra polarhafvet är så rikt, och
studier -- genom skrapning -- af det ganska okända
alglifvet under den antarktiska isen. Den unge
vetenskapsmannen har att iakttaga såväl land- som
hafsflorans -- mossor, lafvar, svampar och de 
sparsamma gräsarterna -- utbredning söder ut, på och
omkring de antarktiska ögrupperna.

I början af 1902 afreser amanuensen J. G.
Andersson till Falklandsöarna för att där sluta sig
till expeditionen. Han medföljde Nathorst 1898
som geolog och företog själf på Nathorsts förslag
följande sommar en expedition till Beeren Eiland,
hvarvid han gjorde betydelsefulla geologiska fynd.
Beträffande slutligen chefen för expeditionen är
namnet Otto Nordenskjöld redan nu så kändt och
för hans vetenskapliga verksamhet har så ofta 
utförligt redogjorts, att det torde vara onödigt dröja
närmare därvid. Expeditionen är sålunda en viktig
länk i den systematiska internationella 
vetenskapliga forskningen, och man torde med kännedom
om såväl den energiske ledarens som de öfriga
deltagarnes vetenskapliga kapacitet ha alla skäl att
antaga, att ett rikt och fruktbringande arbete 
kommer att här utföras.

På sin färd anlöper »Antarctic» -- den 
30-åriga, ännu vid bästa »kondition» varande 
hvalfångaren, hvilken redan lyckligen öfvervunnit så många
strapatser -- först England, därpå Buenos Ayres
och eventuellt Falklandsöarne, hvarpå färden går
rätt söderut ned mot polartrakterna, där vid 
framkomsten i januari »högsommar» med en 
temperatur af omkring 0 gr. är rådande.

»Antarctic» skall då framtränga längs Kung
Oscars Land vid kusten af Grahams Land och
landsätter vid iskanten en öfvervintringsexpedition,
som å kusten anordnar en vinterstation i ett för
detta ändamål medfördt hus. Detta är 6.3 m.
långt och 4 m. bredt, innehåller ett större, 
gemensamt rum, matsal jämte 3 smårum, hvardera 
afsedt för 2 personer, samt kök. Äfven medföres
ett särskildt hus för magnetiska observationer.

Öfvervintringsexpeditionen består af 6 personer,
nämligen ledaren, docenten Nordenskjöld, d:r 
Bodman, fysiker, d:r Ekelöf, läkare, en amerikansk
artist, som förut öfvervintrat med Peary på 
Grönland, samt två man. Omkring ett år vistas 
expeditionen här och gör därunder vetenskapliga 
iakttagelser. Expeditioner inåt inlandsisen företagas
och medföras för ändamålet 15 hundar jämte slädar.

Under tiden är »Antarctic» i rörelse och går
bl. a. till Sydshetland och Sydgeorgien. Därefter
till Eldslandet, där den ligger under själfva den
antarktiska »högvintern», hvarpå den åter gör 
färden ned till isregionerna och vid iskanten vid
lämplig tidpunkt afhämtar vinterstationens folk.

Ombord på »Antarctic» befinna sig under
denna tid docenten Ohlin, zoolog, kand. K. A. 
Andersson, zoolog, kand. Skottsberg, botanist, och
löjtnanten vid Norrlands art.-reg:te S. A. Duse,
kartograf, hvilken tillstöter i England.

Hela expeditionen räknar med besättningen --
valdt folk under befäl af den bepröfvade 
nordpolsfararen kapten Larsen -- 30 man, och inom 2 år 
härefter hoppas vi ha dem alla välbehållna hemma igen!
DEN SVENSKA SYDPOLSEXPEDITIONENS MÄN.

Efter fotografi taget afseglingsdagen speciellt och med ensamrätt för HVAR 8 DAG af Hoffotografen Aron Jonason, Göteborg.

Fil. Lic. GÖSTA BODMAN (fysiker).  Fil. kand. C. F. SKOTTSBERG (botanist). 
Fil. kand. K. A. ANDERSON (zoolog).

Doc. OTTO NORDENSKIÖLD, expeditionens chef (geolog).

Doc. AXEL OHLIN (zoolog), 

Kapt. C. A. LARSEN, chef å »Antarctic»,  D:r ERIK EKELÖF (expeditionens läkare).
KONUNG ALFONSO XIII AF SPANIEN.

ETT NYTT PORTRATT AF EUROPAS YNGSTE MONARK.


KONUNG ALFONSO MED SIN LÄRARE, ÖFVERSTE LARIGA.

I närvarande ögonblick har Europa endast en
konung, som är ungkarl, och man torde ej 
öfverdrifva, om man påstår, att alla romersk-katolska
furstinnor, som äro mödrar till prinsessor, nu på
det lifligaste ha ögonen fästade på hans allra 
kristligaste majestät, detta så mycket mer som ryktet
vetat berätta, att han snart skall begifva sig ut på
en långfärd för att söka sig en lämplig brud.

Om den unge konungen heter det, att, ehuru
han som barn var mycket späd, han likväl utbildats
till en präktig simmare och ryttare -- isynnerhet
har han speciell förkärlek för hästar, och han skall
också ha en förvånande förmåga att styra och
behärska dem med fasthet och vänlighet i förening.
Ridning är också hans favoritsysselsättning; i likhet
med de flesta spaniorer afskyr han att gå till fots
längre sträckor. De kungliga stallen äro synnerligen
väl hållna, hvilket är så mycket naturligare som
drottningen-regentinnan i sin ungdom erhöll 
undervisning i ridning af den för all ridsport varmt 
intresserade käjsarinnan Elisabeth af Österrike, och
därigenom lärde sig att älska hästar.

Beträffande den unge konungens blifvande gemål, så 
ha naturligvis alla möjliga tyska, österrikiska,
ryska och först och sist franska prinsessor utpekats
som lämpliga partier för Alfonso XIII, hvilken fyller
16 år nästa maj. Konungens val är strängt begränsadt 
till romersk-katolska prinsessor eller till sådana,
som vilja samtycka till att vid sitt giftermål öfvergå
till romersk-katolska läran.

En viss sannolikhet synes det rykte ha för sig,
som talar om ett blifvande äktenskap mellan den
unge konungen och drottningens af Portugal yngsta
syster, en liten vacker, blond och glad prinsessa af
Orleans. Det faktum, att hon är nära tre år äldre
än konungen, har från spansk synpunkt sedt ingenting 
att betyda. I Österrike finnas ju otaliga giftaslystna 
ärkehärtiginnor, men det heter, att man i
Spanien skulle föredraga en fransk drottning framför 
en, som är af regentens nationalitet.

*

Man hör så ofta omnämnas franska, tyska m. fi. kungliga 
slott, men endast sällan spanska; och
dock har kanske ingen monark att uppvisa mer
magnifika palats än den spanske. Det förnämsta
af dessa är det ryktbara, stolta Escorial i närheten af
Madrid. Det är ett af de få europeiska kungliga
palatsen, som äro byggda af granit, och måste
gifvetvis sägas vara ett af Filip II:s främsta lifsverk.
Escorial, hvilket på samma gång är kloster och
konungapalats, är byggdt till S:t Laurentii ära och
har ett högst egendomligt utseende.

Under slottskapellet är den spanska kungliga 

SPANSKA KLOSTERPALATSET ESCORIAL, HVARAF EN FLYGEL UTGÖR KUNGLIGT RESIDENS
Jämväl begrafningsplats för spanska regenter. Rikt på konstskatter m. m.

familjens Pantheon beläget, där den unge konung
Alfonsos förfäder hvila i präktiga grafvar. Det
måste kännas högst egendomligt för en ung, känslig 
monark, detta att veta, det hans egen grafplats
står redo alldeles i närheten af det ställe, där han
framlefver sitt dagliga lif.

-

DEN SENASTE FURSTLIGA FÖRLOFNINGEN


Foto. Pretzner.

Ärkehertiginnan ELISABETH af ÖSTERRIKE.


Foto. Adèle.

Furst OTTO WINDISCHGRÄTZ.

Detta unga par, hvaraf vi ofvan meddela de nyaste porträtt, har i dagarne ingått förlofning. Ärkehertiginnan är 19 år, medan den blifvande gemålen är 10 år åldre, samt dotter till den så sorgligt bortgångne kronprins Rudolf och kronprinsessan Stefanie, numera Grefvinna Lonyay. Den omisskännliga, innerliga känsla den unga prinsessan redan vid sitt inträde i den "stora världen" visade den unge fursten har, i förening med en, som det tyckes, kraftig vilja, tillvunnit de unga såväl käjsarens som folkets bifall till förbindelsen. Furst Otto tillhör en af Österrikes allra förnämsta furstesläkter och är premierlöjtnant vid ett lancierregemente.
KONFLIKTEN MELLAN KÄJSAR WILHELM OCH STADEN BERLIN.

Fotografier af G. Busse, Berlin, med text från HVAR 8 DAGS Berlinkorrespondent.

Mellan käjsar Wilhelm och hans 
residensstad har, såsom bekant, en strid
utbrutit, som hotade att antaga synnerligen 
svår karaktär. Striden började därigenom, 
att käjsaren vägrade stadfästa
Berlins stadsfullmäktiges val af rådman
Kauffmann till andre borgmästare. 
Stadsfullmäktige valde demonstrativt Kauffmann
ännu en gång, utan att dock i denna fråga
kunna drifva sin vilja igenom gent emot
käjsaren.

Därefter vägrade käjsaren, därtill lagligt 
berättigad, att låta staden anlägga
ännu en spårvägsförbindelse öfver "Unter
den Linden» i gatans nivå. Vidare vägrade han
att godkänna ett förslag till »Unter den Lindens»
omgestaltning, vidhållande ett annat, af honom
utvaldt förslag, och slutligen förklarade han sig
icke kunna godkänna uppställandet af en föreslagen 
monumental fontänanläggning i den vackra
parken »Friedrichshain». Denna fontänanläggning,
till hvilken ritningarna utförts af stadens 
byggnadschef Hoffmann, hade dock på årets stora
konstutställning, hvarest modellerna voro 
utställda, vunnit juryns lifliga bifall och hugnats
med högsta priset.

Den kallas »Märchenbrunnen» (»Sagobrunnen») emedan 
figurerna, som framställas, äro figurer ur den 
tyska sagovärlden: prinsessorna Snöhvit och Törnros, 
grupper ur Rübenzahlsagan etc. och utgöres af tre 
delar, hvilka här återgifvas.

Käjsaren ansåg emellertid, att dessa figurer
icke trädde barnasinnet tillräckligt nära, hvilket
vore af största vikt, då de skulle uppställas i


DEL AF DEN FÖR BERLIN AFSEDDA »SAGOBRUNNEN»: »Prinsessan Törnros».


en park som isynnerhet besöktes af så många barn,
hvarför han önskade ändringar. Staden ansåg däremot, 
att då käjsaren i de öfriga fallen hade fullt
lagligt stöd för en vägran att godkänna stadens
förslag och hindra desammas utförande, fattades
en sådan grundval här, hvarför man var i färd med
att taga sina steg för att häfda dessa.



DEL AF DEN FÖR BERLIN AFSEDDA »SAGOBRUNNEN»: »Stadsmusikanterna från Bremen» och »Fru Holle».
Då kom emellertid käjsaren, som af dem hvilka 
önskade strid mellan det liberala Berlin och
käjsaren skildrats såsom mycket vred på Berlin,
med en af sina vanliga öfverraskningar. Han
bad telegrafiskt öfverborgmästaren Kirschner,
som förut två gånger vägrats audiens i dessa
angelägenheter, och byggnadschefen Hoffman
att besöka honom å det nära Berlin liggande
jaktslottet Hubertusstock. Där mottog han
dem på det hjärtligaste och öfverlade länge
med dem om stridsfrågorna -- utom 
borgmästarevalet -- angifvande sina motiv,
korteligen på ett sätt, som till stor del
afväpnade berlinarne och tog bort den
svåraste spänningen mellan käjsaren och
hans residensstad. Följden har ock blifvit 
att Berlins stadsfullmäktige äfven där
de ansågo sig icke kunna tvingas därtill,
synas vilja taga hänsyn till käjsarens 
önskningar, hvarför »Märchenbrunnen» torde
komma att få en något annan gestalt.



DEL AF DEN FÖR BERLIN AFSEDDA »SAGOBRUNNEN»: Prinsessan Snöhvit.


DEN   NYE  EMIREN.


HABIBULLAH KHAN har efterträdt sin fader, Abdurrahman, på Afganistans tron.
I en autobiografl som den aflidne emiren för några år sedan utgaf skrifver
han: Under det andra året (1871-72) skänkte mig den allsmäktige en son,
hvilken jag kallade Habibullah (älskad af Gud). Han är nu min äldste son 
och tronarfvinge. Två år senare skänkte mig Gud en annan son, som jag kallade Nasrullah (Guds seger). Emiren hade äktat en dotter till konungen af Badakshan, men hon välsignades icke med något barn, utan Habibullahs och Nasrullahs  verkliga moder var en af hennes slatvinnor. Habibullah lider af en besvärande tunghäfta, enligt faderns utsago tillkommen vid ett försök att förgifta honom.


THEODOR  MOMMSEN.


ETT 50-ÅRS-JUBILEUM.


Af de berömde tyske lärde är det icke ensamt Rudolf Virchow
som i dessa dagar firat jubileum. Äfven den andre kvarlelvande
ur den krets kraftiga, ryktbara åldringar, som prydde den förste 
käjsar Wilhelms regering, professor Theodor Mommsen, har firat ett jubileum, sitt 50-åriga professorsjubileum och detta på samma dag, som
hans vän Virchows 80-årsdag firades med en så storartad, i sitt slag
enastående internationell hyllning. Fornforskaren och historieskrifvaren Mommsen är ännu äldre än Virchow; redan för fyra år sedan
öfverskred han åttiotalet, men är fortfarande liksom denne andligen
och kroppsligen frisk, utöfvar som förr sin lärarverksamhet och 
deltager med intresse i det politiska och kommunala lifvet i Berlin.
PROFESSOR VIRCHOW HYLLAS I TYSKA DEPUTERADEKAMMAREN.

Ögonblicksfotografi, taget speciellt för HVAR 8 DAGS räkning.

VIRCHOW (x)

Det mest imponerande momentet af den storartade hyllning, för hvilken den store lärde varit föremål, var gifvetvis den enastående fest, som
lördagen den 12 dennes ägde rum i preussiska deputeradekammarens sessionssal. Därvid öfverlämnades bl. a. till Virchow såsom hedersgåfva från
Tysklands samtliga läkare ett belopp af 50,000 mark för ökande af Virchowfonden, hvarjämte kultusministern meddelade, att käjsaren tilldelat jubilaren den stora vetenskapsmedaljen i guld samt öfverräckte en käjserlig handskrifvelse.
FISKAR-OLLE.

Originalberättelse för HVAR 8 DAG af ERLAND BRATT.

(Forts. fr. n:r 3)

Olle lutade sig mot broräcket och försjönk i
tankar. I nästa stund vände han sig om
och ropade på Anders.

»Hvad vill du?» svarade denne långt borta.
»Jag har inte tid.»

»Kom hit ett tag!»

Anders närmade sig motvilligt, och frågade,
fortfarande på afstånd, hvad Olle ville.

»Jag har beslutit mig för att segla i ditt ställe,
och du behöfver ej söka någon annan.»

»Det var ledigt», tyckte Anders och gick helt
fryntligt fram till Olle för att gifva honom nödigt
besked rörande tiden för afhämtningen.

Kom inte för sent, hade Anna bedt, och
Anders menade att vädret såg ut, som om det
droge hop sig till storm, och därför vore det kanske 
bäst, att Olle ej dröjde allt för länge.

»Det är bra», svarade Olle. »Jag skall nog
sköta den saken.» Sedan Anders gått, gick Olle
ned i sin båt och började gräja med linor och nät.

Ibland lät han händerna sjunka och stirrade
orörligt framför sig. Han såg Anna och Brunning,
hur de voro lyckliga och glada, han såg i inbillningen 
hur de kysstes och smektes, och han kände
en omätlig saknad vid tanken på, hvad han förlorat 
i Anna. Men dessa bilder undanträngdes
snart, och helt andra känslor fingo makt med
honom.

Hvarför skulle han behöfva stryka på foten för
denne förbannade Brunning? Hade denne Brunning, 
stadssnobben, år ut och år in från barndomen 
älskat Anna -- hade han skyddat och hjälpt
hennes far, då tiderna voro hårda och gubbens 
arbetskraft var borta, hade han offrat nästan allt
hvad han ägde, för att hennes mor skulle komma
hyggligt i grafven? Nej intet, absolut intet af allt
detta hade han gjort, och ändå, ändå skulle han
uppbära lönen ...

Han greps af en bitterhet, som gränsade till
hat, och för resten: han hatade denne Brunning
nu i detta ögonblick mer än någonsin. O! att han
hade honom i sina grofva näfvar, att han finge
fråga honom, med hvad rätt han stulit Anna ...
Stulit! Ja, just stulit, ty Anna hade varit hans, och
han hade aldrig skänkt bort henne ...

Så blef det åter lugnt en stund i hans tankar,
och han började ånyo att syssla i båten.

Men ändå -- han fick ingen ro. Anna och
Brunning voro tillsammans, och han skulle segla
och hemta dem.

Hvad var det han sagt till Anders? Jo, om de
ville, att han skulle dränka dem midt på Vinga
Sand, så kunde de få låna hans båt. Nog hade
han god lust att dränka Brunning, -- ack! han
skulle göra det med glädje; men Anna, Anna var
med, och blotta tanken att hon för alltid skulle
vara borta, jagade en sådan ångest igenom honom,
att han såg henne ligga död, nyss uppdragen ur
vattnet, med håret klibbande vid tinningarne, 
kläderna drypande, och ögonen stela, brustna.

Men om han själf låge vid hennes sida, lika
våt och lika stel, då kanske ingen skillde dem åt,
och då vore det kanske slut på alla sorger och
bekymmer! Dessa tankar kunde han inte reda,
och nya trängde sig in på honom. Hvarför hade
han åtrat sig och sagt sig vilja segla, då hans första
impuls varit att säga nej? Han försökte tyda detta
så, att det var synd om Anders, som litat på hans
hjälp. Han såg, hur vädret drog ihop sig till storm,
och han visste att färden från Vinga och hem
kunde blifva farlig och att det behöfdes en säker
seglare.

För öfrigt skulle det sett illa ut i öbornas ögon
om han visat sig ogen. Visst var det naturligt, att
han skulle segla! Men innerst i hans hjärta hvad
gällde dessa skäl mot ett annat han hade. Han
skulle få vara tillsammans med Anna, och hon
kunde icke säga, att han trugat sig på henne, utan
måste tvärt om tacka honom för att han kommit.
Klockan var två, vid femtiden skulle han segla.
De tre timmarne, som lågo däremellan, sökte han
fördrifva på allt upptänkligt sätt, men aldrig hade
tiden synts honom så lång. Hela sista timmen
använde han till att rigga sin båt, ett göra, som
annars ej drog mer än fem eller tio minuter.
Ändtligen kunde han kasta loss, och seglingen
började.

Vädret mulnade allt mer. Tidt och ofta kommo
där »kast», som tjutande drogo fram öfver vågorna.
Anna, Brunning och fyrmästaren gingo spörjande
på stranden.

»Nu borde Anders vara här», sade Anna.
»Jag bad honom ej komma för sent, och nog 
begriper han sig tillräckligt på väder för att inse,
att detta ej är att leka med. Och ju längre han
dröjer, desto farligare blir det.»

»Åh, så farligt är det väl ej», förmodade 
Brunning; men något motsvarande lugn stod visst ej
att se i hans anletsdrag.

»Anna har allt rätt», sedan nu fyrmästaren,
»och jag befarar, att vi få svår storm i natt. Ni
stadsbor begripa er inte på slikt. Ni krypa in i
edra stenhus och ge mest katten, om det stormar
eller ej. Men vi, som bo här ute vid hafvet, vi
känna stormen och dess föregångare, ty våra lif
stå på spel, och nästan alltid ha vi vänner eller
släktingar, som måste ta sig till land.»

»Jag ser ett segel», afbröt honom Anna. »Det
är han! Skynda dig nu, Bengt» -- så var Brunnings 
förnamn. -- »och gör dig i ordning, ty med
denna vind ha vi honom snart här.»

Därpå gingo de alla tre in i fyrmästarens boställe. 
När Anna en halftimme senare kom ut
från farstun, var hennes första utrop, då hon 
igenkände seglaren:

»Det är Olle! Jag vågar inte segla med
honom!»

Hon såg ängsligt på Brunning, och denne svarade 
med en blick på fyrmästaren.

Men denne tog saken från den muntra sidan
och mente, att säkrare karl än Fiskar-Olle stod ej
att få. Kanske hade Olle tyckt att Anders' båt ej
var nog säker och därför erbjudit sig att fara själf.

»Gud gifve det vore så», yttrade Anna, liksom
för sig själf, men Brunning hörde det och frågade
henne, om de ej kunde stanna där de voro öfver
natten. Hon svarade ej härpå, utan sprang i förväg 
ned till Olle, som nu lagt till och väntande
satt kvar i båten.

»Hvarför kom inte Anders?» sporde hon nästan
strängt, utan att säga ett hälsningsord.

»Goddag Anna», blef svaret.

»Goddag igen, men hvar är Anders?»

»Mor hans skickade honom till sta'n, och han
bad mig hämta dig. Är det så, att du försmår min
hjälp, så lika godt, ty jag hittar nog vägen tillbaka
ensam.»

Hon öfver vägde en stund, hvad hon skulle
säga, men då hon såg, att de andra närmade sig,
tycktes hon fatta ett raskt beslut. Hon gick Olle
rakt in på lifvet, såg honom i ögonen och sporde:

»I hvad afsikt kommer du?»

Han sänkte ej sin blick, utan svarade småleende,
att det vore ej konstigt att räkna ut. Men hon
lät sig ej nöja därmed, utan sade allvarligt:

»Du var förr en hederlig karl, Olle; ja det
fanns en tid, då jag hellre litade på dig än på
någon annan. Men mycket har händt sedan dess.
Du är ej längre vänlig mot mig som för, och du
bär ondt i skölden mot Brunning. Har du därför
kommit i onda tankar, så straffe dig Gud! Våra
lif äro nu i din hand.»       
                        (Forts. nästa n:r)


DEN STORA SILFVERTACKAN
I SALA.

Vi äro i tillfälle återgifva en fotografi af den
största »silfverblick», som någonsin ur en
smälta erhållits vid Sala, silfververk, och som uttogs
den 4 d:s. Silfvertackan var öfver en meter i 
genomskärning och höll icke mindre än 323 kg. i
det närmaste rent silfver.


Foto. Grellstrand, Sala.


ETT HOTADT KLOSTERMINNE.


DET GAMLA GRÅBRÖDRAKLOSTRET I YSTAD, som stadens fullmäktige mot stadsinvånarnes önskan beslutit rifva.

Det väcker i Ystad stor förbittring, att stadsfullmäktige beslutit
rifva den ännu kvarstående östra flygeln af det gamla 
gråmunkeklostret, och har man bedt oss återgifva dess bild i 
förhoppning, att därmed kunna fästa allmänhetens uppmärksamhet å
den historiska gamla byggnaden, hvilket möjligen kunde bidraga till
att rädda den undan förödelsen -- en önskan, som vi natuligtvis
gärna tillmötesgå.

Gråbrödraklostret i Ystad stiftades år 1267 af riddaren Holinger
och hans hustru Catharina samt invigdes af biskop Olof från Reval
S:t Nicolaus och S:ta Catharina till ära. Sitt namn fick Petrikyrkan
efter den helige Petrus, åt hvilken högaltaret var helgadt.

Detta klosters byggnader, som inom sig hyste bröder af den
helige Francisci orden, omslöto fordom en fyrkantig gård norr om
kyrkan. Rundt denna gård gick troligen en korsgång, att döma af de
spår efter hvalf, som funnits å kyrkans norra mur. Af byggnaderna
finnes ännu den östra flygeln kvar, och det är denna, som nu skall
skatta åt förgängelsen. Byggnaden är uppförd af tegel i två våningar,
stödda af sträfpelare. Långsidorna brytas af blindbågar med trånga
fönsteröppningar och den norra gafveln är rikt ornerad. Det inre är
mestadels förstördt. Fredrik I skänkte 1532 klostret till staden att
användas som hospital och kungligt härbärge. Det, som då skonades,
förstördes under Gustaf III, som lät omändra det hela och inlägga ett
kronobränneri i klostrets hus.

Man anser allmänt i Ystad, att den gamla klosterruinen med
jämförelsevis ringa kostnad skall kunna iståndsättas och bevaras.
VECKANS PORTRÄTTGALLERI.

NYVALDA RIKSDAGSMÄN. II.


JON JEPPSON.

"Novus homo" på den politiska arenan är
landtbrukaren Jon Jeppson i Åsums 
Nörregård f. 1854, som valts af Kristianstads läns
landsting. Han anses tillhöra de moderata.


A. L. APELSTAM.

En rätt egendomlig företeelse i senatorernas 
led blir säkerligen grosshandlaren
Anders Lorentz Apelstam (Hallands län),
hvilken under sitt föregående ledamotskap
af Andra kammaren tillhörde -- liberala
samlingspartiet samt alltså har utprägladt
liberala tendenser.

CHR. RAPPE.

Deciderad högerman är åter Kalmar läns
representant godsägaren K. W. O. 2 kl., 
R. N. O., L. L. t. frih. Chr. Rappe å Strömsrum
och Ryssbylund. Han är äfven ordförande
i länets landsting och hushållningssällskap.


ALB. BERGSTRÖM.

Till de moderate männen torde kunna
räknas ingeniören och bruksägaren Alb.
Bergström i Finshyttan, som nyvalts att i
Första kammaren representera Värmlands
län.


A. F. MUMMEL.

Kronobergs läns landsting har i första
kammaren insatt verkställande direktören
vid Kosta glasbruk R. W. O. Axel Fredrik
Hummel f. 1860, och har den erfarne och
dugande mannens val hälsats med bifall.
Han är prononcerad högerman.


FÖDELSEDAGAR. 


P. W. HALLSTRÖM.

80 år fyllde den 4 oktober sidenfabrikören, 
delägaren i firman Casparson & Schmidt, hr Paul W.
Hallström -- broder till den aflidne tonsättaren 
Hallström. Hr. H. hyllades på 80-årsdagen af många 
gamla vänner och bekanta.


W. CARLSON.

60 år fyllde den 14 oktober bankdirektören, 
i Arbetareringens bank. grosshandlaren 
Wilhelm Carlson i Stockholm. Svenska 
lifförsäkringsbolagets styrelse öfverlämnade 
då till hr C. en smakfullt utförd adress,
hvarjämte han under hela dagens lopp erhöll 
lyckönskningar i olika former.


C. O. TÖRNEBLADH.

80 år fyllde den 16 okt. fil. jubeldoktorn
och juris kandidaten, vice häradshöfding
Carl Ottomar Törnebladh i Stockholm, 
hvilken på födelsedagen fick mottaga hjärtliga
gratulationer af släkt och vänner.

G. LILIENROTH.

60 år fyllde den 18 dennes chefen för
Första Göta artilleriregemente R. S. O., 
R. St. O. O. öfverste Georg Lilienroth, hvilken
i anledning af dagens betydelse uppvaktades
af regementets officerskår, hvilken jämväl
gaf middag för honom å Grand Hotel i Göteborg. 
Den omtyckte mannen var för öfrigt föremål för 
den lifligaste hyllning från när och fjärran.

DÖDSFALL.

A. JOHANSON. † 

Den 30 sept. afled f. d. kronolänsmannen i Kinds 
härads vestra distrikt Adam Johanson, f. 1831. Den aflidne
var en hedersman, som efterlämnar minnet
af en godhjärtad, vänsäll personlighet.


E. A. R. BERGVALL. †

Häradshöfdingen i Ångermanlands mellersta 
domsaga Ernst August Robert Bergvall
afled i sitt hem i Sollefteå den 2 oktober
nära 58 år gammal. Plikttrogen, rättrådig,
vänsäll och human, efterlämnar han ett ak-
tadt minne. Han sörjes af maka, tvänne
barn och en talrik vänkrets.


R. H. STJERNSWÄRD. †

Den 5 oktober afled å Sofiahemmet i 
hufvudstaden kammarherren Rudolf Hodder
Stjernswärd. 55 år gammal. S. utnämndes
1870 till kammarjunkare, 1885 till kammarherre 
och 1886 till tjänstgörande kammarherre hos 
drottningen. Sedan 1873 ägde han
Hedentorp i Kristianstads län. Den sympatiske 
mannen sörjes närmast af syskon.

N. L. ODÉN. †

Den 6 okt. afled i Norrköping ryttmästaren 
vid Smålands husarregemente Nils Ludvig Odén 
i en ålder af 52 år. I de närmastes sorg deltager 
den stora kamrat- och vänkretsen.



F. S. SÖRENSEN. †

Den 7 okt. afled i hufvudstaden altviolinisten 
i hofkapellet Fredrik Sören Sörensen,
något öfver 50 år gammal. S. var dansk till
börden och kom vid unga år till Meissnerska 
kapellet i Berns. Han studerade vid
musikkonservatoriet och fick sedermera 
anställning i hofkapellet samt var äfven 
lärare vid konservatoriet, hvarjämte han skrifvit 
musikaliska uppsatser, särskildt i Posttidningen. 
Den allmänt afhållne mannen sörjes närmast af 
maka och barn.


H. R. S. PALMCRANTZ. †

Den 10 okt. afled i hufvudstaden f. d. 
häradsskrifvaren Hampus Robert Severin
Palmcrantz, född år 1827. P. blef efter 
aflagda examina landtstatstjänsteman i 
Elfsborgs län och 1876 häradsskrifvare i 
Kullings fögderi. Han afgick 1896 med pension.
P. var en synnerligen nitisk tjänsteman och
sörjes af många.


E. NYSTRÖM. †

Med handlanden och skeppsredaren Edvard Nyström, 
hvilken vid endast 32 års ålder nyligen afled i 
Slite på Gottland, bortgick en synnerligen redbar, 
dugande och kunskapsrik affärsman. N., som aflagt 
mogenhetsexamen och haft anställning å kontor i 
England bedref i Slite ansenliga affärer både 
för egen räkning och som sin faders kompanjon samt 
var lifligt kommunalt intresserad. Fader, maka, 
barn och en talrik vänkrets stå nu sörjande vid griften.

F. L. CARLSON. †

En af Lysekils mera bemärkta borgare
grosshandlaren Fredrik Leonard Carlson
afled den 6 dennes 65 år gammal. Han var
i många år ordförande i kommunalnämnden,
samt har kraftigt bidragit till utvecklingen
af det framåtgående samhälle han tillhört.
Såsom affärsman var han driftig och redbar
samt efterlämnar ett i allo aktadt och äradt
minne.

H. HOLMLIN. †

Natten till söndagen den 29 sept. afled
ledamoten af Andra kammaren för Norrvikens 
domsaga, f. d. rektorn H. Holmlin, 57
år gammal. Holmlin bevistade 1896 sin första 
riksdag och fick mandatet förnyadt för
treårsperioderna 1897--99 och 1900--1902.
Han slöt sig inom Andra kammaren till
landtmannapartiet.
3:dje årg.             Den 3 November 1901              N:r 5

Återgifvande af text eller illustrationer ur HVAR 8 DAG utan särskild öfverenskommelse förbjudes.


INNEHÅLL:

Gustaf Fredrikson (med 2 porträtt).

Sumatra genom en svensk kamera(med 11 illustrationer).

»Handarbetets vänner» i Berlin (med 2 illustrationer).

Våra statsrevisorer på resa (med 1 illustration).

»Rhenguldet» å kongl. teatern (med 2 illustrationer).

C. F. Tielgren + (med 1 porträtt och 2 illustrationer).

Landshöfding Gustaf Ryding + (med 1 porträtt).

Tycho Brahes byst (med 1 illustration).

En ståtlig hedersgåfva (med 1 porträtt och 1 illustration).

Två världsberömda tonkonstnärer (med 2 porträtt).

D:r Edvard Laurent (med 1 porträtt).

»Den svenske Marconi» (med 1 porträtt).

Fiskar-Olle. Origiinalberättelse för HVAR 8 DAG af Erland Bratt.

Veckans porträttgalleri (med 18 porträtt).

-- BONNIERS TRYCKERI AKTIEBOLAG. GÖTEBORG. 1901. --


Foto. Jonason, Göteborg.

GUSTAF FREDRIKSON.

SEDAN SNART 40 ÅR EN AF SVENSKA SCENENS FRÄMSTE.

GUSTAF FREDRIKSON.

Gustaf Fredrikson fyller i sommar 70 år. Och
lika fullt har han icke på lång tid förefallit så
ungdomlig och spelat med en så förvånande vigör
som nu vid sitt senaste gästuppträdande -- å Dramatiska
teatern, den scen han i många år behärskat
med sin konst och sin person.

Ty det förhåller sig nog så, att Gustaf Fredrikson
genom sin person kommit att intaga en
alldeles särskild ställning inom och utom teatervärlden.
Han är studerad karl -- aflade kameralexamen
1861 -- och rörde sig tidigt i framstående
kretsar. I Fredriksons ungdom stodo de sceniska
stockholmsartisterna nog i lifligare beröring med
den yttre världen, än nu är fallet; de betraktades
utom scenen mera som goda vänner än som
skådespelare. Fredrikson har haft och har
alldeles särskilda betingelser för att lätt och ledigt,
på ett vinnande sätt, röra sig i sällskapslifvet.
Detta har också alltid roat honom -- och följden
af detta förhållande har blifvit, att Fredrikspn
genom sin person knutit en ovanligt intim förbindelse
mellan en stor del af allmänheten och den
teater, hvilkens ledande man han i många år varit.

Så lämnade Fredrikson Dramatiska teatern,
och bandet mellan denna och publiken blef slitet
eller åtminstone mycket uttänjdt, så att teatern
under första tiden af sin förre chefs frånvaro
otvifvelaktigt haft att kämpa mot stora svårigheter.
Men det kan icke förnekas -- och nu komma vi
till Fredriksons konst -- att om också den intelligente
och öfverallt väl mottagne mannen i somliga
afseenden var synnerligen nyttig för sin teater,
han i andra kanske icke fullt hade den vidsträckta
blick på tingen, som kräfves för landets främsta
scen.

Gustaf Fredrikson är framför allt en utmärkt
framställare af resonnörsroller, roller, där det gäller
att än kvickt och muntert, än öfverlägset och dräpande
utsäga väl polerade repliker. Och hvar
tinnas dessa roller om icke i de franska komedierna?
Kan man då undra på, att han helst och oftast
lät å Dramatiska teatern uppföra sådana stycken,
i synnerhet som de alltid drogo folk?

Men nog härom. I och för sig betraktad, är
Gustaf Fredriksons konst förstklassig. Vore Fredrikson
fransman och spelade han å Théâtre-Français
skulle hans namn vara världsberömdt. Denna
teater äger f. n. ingen artist i resonnörsfacket, som
på långt när når upp till Fredrikson. Le Bargy
är honom betydligt underlägsen. Liksom de franska
skådespelarne kan Fredrikson till fullkomlighet
talets svåra konst, och liksom de har han i högsta
grad utmäjslat sin särskilda individualitet, i det att
han i allmänhet icke söker att gå utöfver dess
gränser. Men så har Fredrikson det obeskrifliga,
som gör den store skådespelaren -- förmågan att
verka med lifvets egen kraft, att liksom visa den
inre mekanism, som tager sig ett slutligt uttryck i
orden och hvad därmed följer.

Se honom i t. ex: grefve Trasts roll i Sudermanns
»Ära», hvari han börjat sitt gästspel å
Dramatiska teatern, och ni skall ha gjort bekantskap
med en öfverlägsen person, en man, hvilken
upplefvat mycket, tänkt mycket, hvilken i det
stora hela tager världen som den är, men gärna
ironiserar öfver densamma, och hvilken oaktadt
allt sin skepticism, sin öfverlägsenhet, sina erfarenheter,
har ett varmt hjärta för dem han anser
värda bistånd. Rollen är Fredriksons kanske allra
förnämsta roll, och detta därför, att han här kan
visa, hur mycket, som kan inrymmas inom en trång
ram. Att Fredrikson är mästaren i att uttrycka
öfverlägsenhet och bitande förakt, veta vi alla, men
man har kanske icke, så mycket som det förtjänar,
lagt märke till, hur genialt han får fram, att mycken
värme ofta finnes bakom en skenbart kall yta
och att ironikern äfven kan dölja ett visst vemod
på djupet. Kanske är det denna Fredriksons förmåga
-- den speciellt nordiska sidan af hans konst,
som kommit så väl till pass i några små danska
proverb -- som gör honom öfverlägsen de franska
skådespelarne inom samma fack.

Det ljuder nu en allmän önskan: må Fredrikson
bli kvar vid Dramatiska teatern, där spela en
del af sina gamla roller och kreera nya! Han
kan ännu ha en lång arbetsdag för sig. Delaunay
spelade älskare till jag minnes icke hvilken ålder
-- Gustaf Fredrikson blir aldrig äldre än 40 à
50 år!

O. R.


Foto. Dahllöf, Stockholm.

GUSTAF FREDRIKSON SOM GREFVE TRAST I »ÄRA».
SUMATRA GENOM EN SVENSK KAMERA.

Efter fotografier, ställda till HVAR 8 DAGS disposition af vår å Sumatra bosatte landsman herr C. E. GADELIUS.


C. E. GADELIUS.


CHEFSHUSET VID ETT TOBAKSPLANTAGE PÅ SUMATRAS OSTKUST.
Bilden ger en god föreställning om växtlifvet och naturen på den tropiska ön.


Då man här hemma med ett visst välbehag tänder sin fina och
aromatiska Sumatracigarr, tänker man väl knappast på, hvilka
hinder och svårigheter, som måst öfvervinnas, innan en dylik kunnat
frambringas.

Vi ha genom välvilligt tillmötesgående från vår landsman hr Carl
Erik Gadelius -- broder till hr Knut Gadelius, från hvilkens resa 
jorden rundt vi i vår första årgång brakte ett par serier bilder -- satts i
tillfälle att visa några at de vyer och situationer, som han själf tagit
under sin 13-åriga vistelse där borta, och som gifva en ganska god bild
af de faror och vedermödor, som här möta civilisationens banbrytare.

Sumatra tillhör som bekant de Stora Sundaöarne och lyder sedan
långt til baka i tiden under Hollands välde. Dock är det ej mer än
30 år, sedan det första tobaksplantaget anlades å den numera mycket
civiliserade ostkusten (Deli) af Sumatra, hvilken i fruktbarhet nästan
torde vara utan motstycke, och som kan betraktas såsom pärlan bland
de holländska besittningarne i Ostindien.

Här har civilisationen trängt fram med jättesteg: järnvägar
präktiga chausséer, elektriska anläggningar och bekväma boningshus
finnas öfverallt, och bidraga att göra kolonistens lif så behagligt som
möjligt, och på denna sida af ön är man numera tämligen trygg.
Värre är det på västra kusten, där ännu delvis blott några pionierer
för civilisation och odling trängt fram, och där de få faktorierna och
plantagen ofta ligga spridda långt från hvarandra.

Här är europén i ständig fara för ett upplopp bland de till
tusental uppsående, fanatiska arbetarne, som utgöras af kineser och
malajer. Då vår meddelare, som f. n. vistas pä besök i sin fädernestad
Göteborg, befann sig i Amsterdam på hemväg, möttes han af ett
telegram, som meddelade, att då förestådaren på ett af dessa plantager
på västra sidan blifvit mördad, gjorde man härmed den förfrågan,
om hr Gadelius var hågad att öfvertaga den högt aflönade och
förmånliga platsen! Och denne afreser i dagarne för att intaga sin
"sinekur"....

EUROPÉ OMGIFVEN AF SITT HUSFOLK: Arbetare och tjänare bestå, som synes, af
malajer och kineser.
DENNA BILD VISAR, HUR »BEHAGLIGT» DET KAN VARA VID EN ÖFVERSVÄMNING UNDER
REGNTIDEN

Föga mindre angenämt är det efteråt, sedan vattnet sjunkit, och marken är
täckt af en fotaflock gyt«a, i hvars afdunstning moskitos växa i massor.

De, som oftast begå dylika mord på européer
äro kinesiska arbetare, bland hvilka
äfven här existera dessa hemliga sekter,
hvilkas främlingshat och fanatism nyligen i
boxarrörelsen funnit ett så våldsamt utslag.
Deras tillvägagångssätt härvidlag är rätt
egendomligt: vid sina religiösa fester slakta
de höns, hvilkas blod de dricka, och härvid
utses den, som skall fullborda "domen"
och de, som skola hjälpa honom. Detta sker
också alldeles osvikligt, och därpå placera sig
kineserna vid offrets lik, tända sina opiumpipor
och vänta helt lugnt, till dess de bli
gripna, hvarvid de likaledes helt lugnt förklara,
att den och den varit utsedd att döda
och de och de haft vissa andra uppdrag för att
hjälpa mördaren... Och det hemska i saken
är, att för att på detta sätt bli offer för
deras mordiska fanatism, behöfver man
ingalunda efter vår uppfattning ha förolämpat
kineserna -- deras mordplaner dikteras
ofta af rent religionsfanatiska hänsyn, mot
hvilka ingenting hjälper, och hvilkas motiv
en europé ej kan fatta....

GRUPP AF KINESISKA KULIS vid ett tobaksplantage. Man kan göra sig ett
begrepp om storleken af en dylik affär, då detta enda plantage
sysselsätter öfver 3,000 arbetare, kineser och infödde.


EN MANLIG OPIUMRÖKARE
(Malaj) i sista stadiet.


VÅR LANDSMAN mellan tvänne »battakkers», de egentliga invånarne på Sumatra.
Dessa bo nu i bergstrakterna och äro delvis ännu människoätare.
SUMATRA GENOM EN SVENSK KAMERA

1.

»APFRÖJD».

2.

EN UNG ORANGUTANG.

3.

»EN TIMMERFORSLARE»:
De vilda elefanterna fångas i
gropar, där de få stå i 3-4
dagar utan mat, hvarpå de
upptagas och lätt tämjas samt
användas till allehanda arbeten
i »civilisationens tjänst».
Sålunda dresseras de att forsla
timmerstockar m. m.

EN LEFVANDE INFÅNGAD KROKODIL: Krokodilen, som under en längre tid anställt
stor förödelse bland badande infödingar, instängdes slutligen med
bambuinhägnader och fångades. Då man efter fotograferingen slaktade
honom, fann man i hans mage en mängd dyrbara smycken och ringar, hvilken
upptäckt åstadkom ett lifligt processande mellan de uppätnas kvarlefvande
släktingar.
SUMATRA GENOM EN SVENSK KAMERA.

Såsom ytterligare ett bevis på kinesens fanatism och grymhet,
berättar vår meddelare följande episod:

«År 1889 fick jag anstälning på plantaget Silan, sultanatet Asahan.
Plantaget var nyöppnadt, och disciplinen bland arbetarefolket ytterst
dålig, så att oroligheter och bråk hörde till ordningen för dagen. Min
arbetsstyrka bestod af 250 kineser med tvenne förmän. Efter någon
tid måste jag afskeda en af de senare på grund af oduglighet. Då
den af oss tillsatte efterträdaren ej behagade arbetarne, uppvaktades
jag af dem med högljudda protester. Vi fingo nu veta, allt hvad som
skulle hända, om den nye förmannen finge kvarstå i tjänsten: mord,
brand, missväxt etc. skulle blifva följden.

"Emellertid förblef det, som det var. Detta gaf nu uppslag till
en hemlighetsfull sammansvärjning under drickande af hönsblod, och
såsom vi sedan erforo hade därvid blifvit beslutat, att den "nye herrn"
-- d. v. s. jag såväl som den nye förmannen -- skulle förpassas till de
bättre jaktmarkerna.

"Redan tvenne dagar därefter blef jag utsatt för ett mordförsök.
Vid inträdet i en lada blef jag anfallen af en kines, beväpnad med en
järnhacka, men på grund af en lycklig slump kom jag därifrån med
några mindre skrapor och genomborrade hattbrätten. Samma eftermiddag,
när jag genomvandrade tobaksfälten, arbetade kineserna med
en sådan ifver, att man tydligen kunde märka, att något ovanligt
passerat. Jag fick snart erfara orsaken, då jag midt ute på fälten fann
den nye, präktige förmannen, till oigenkänlighet söndersargad och
badande i sitt blod.

"Mördärne, tvenne kineser, som genom lottning under den omförmälda
sammansvärjningen blifvit utsedda att utföra den hemska
handlingen, sutto nu bredvid liket, lugnt rökande sina pipor. De förhöllo
sig äfven fullständigt lugnt, när jag, som vanligt vid dylika tillfällen,
fängslade dem genom att sammanbinda hårpiskorna.

"Tvenne nya förmän tillsattes efter hvarandra och blefvo på
samma sätt mördade. Vid det sista mordet blef det allmänt upplopp
bland arbetarne, flere lador uppbrändes och trenne kineser blefvo af
oss skjutna, när de försökte en stormning af vår bostad. Vi hade då
ej annan utväg än att sända halfva arbetsstyrkan i fängelse, hvilket
naturligtvis var en stor förlust för plantaget."

BANDARBETETS VÄNNER» I BERLIN.

Som bekant anordnade »Handarbetets Vänner»
i Stockholm i våras en liten utställning af sina
konstslöjdalster i Sassnitz-Trelleborgsbyråns lokaler,
i Berlin, hvilken utställning och försäljning ännu
pågår. Emellertid äro dessa lokaler naturligtvis
icke lämpade för en utställning i stor stil, på hvilken
föreningens stora gobeliner o. d. få en lämplig
plats.

Man kom därför på den idén att för en sådan
stor utställning erhålla tillgång till Berlins konstindustrimuseum,
hvilket är så mycket mera lämpligt
härför, som det med sina stora konstindustriella
samlingar och sin inflytelserika konstskola utgör
ett slags centrum för de modärna konstindustriella
Sträfvandena i Tyskland, framför allt i Nordtyskland.
Museiledningen visade sig genast ytterst
tillmötesgående och ställde hälften af museets s. k.
ljusgård, hvarest specialutställningar på konstindustriens
område ständigt finnas till förfogande, och
så kom utställningen till stånd.

Densamma öppnades för en veckas tid sedan
i närvaro af svenske och norske ministern i Berlin,

HANDARBETETS VÄNNERS UTSTÄLLNING l BERLINS KONSTINDUSTRIMUSEUM:
Väggbonad i stjälkstyng af Fr. Maria Adelborg.
HANDARBETETS VÄNNERS UTSTÄLLNING I BERLINS KONSTINDUSTRIMUSEUM

grefve A. Taube med grefvinna,
den nye svenske och norske generalkonsuln
bankiren Rob. Mendelsohn, åtskilliga tyska damer och
herrar i bemärkta ställningar, och
framkallade utställningen redan
från första dagen stort intresse
och stor beundran hos tyskarne.
Detta visade sig icke minst däri
att åtskilliga dyrbara utställningsföremål
såldes redan första dagen,
så att försäljningsbeloppet
redan då uppgick till omkring
ett tusen mark. Försäljningarna
hafva äfven sedan dess visat
mycket godt resultat, hvadan,
ehuru utställningens främsta mål
är att göra utlandet bekant med
konstslöjdens höga ställning i
Sverige, äfven den ekonomiska
sidan af saken kommit till sin
rätt. De utställda föremålen
sprida också en glans öfver
Sveriges konstslöjd, som måste
fröjda alla. Flere af dem äro
utarbetade efter utkast af konstnärer
sådana som Carl Larson,
G. Wennerberg, fröken Maria
Adelborg, fru Anna Boberg-Scholander.
Det är den energiska
fröken Agnes Branting,
som varit den ledande själen
i detta högeligen berömvärda
företag, och som äfven under
den första veckan vistats i utställningen
här nere för att stå
besökarne till tjänst med upplysningar.
Utställningen kommer
att pågå minst en månad.

HANDARBETETS VÄNNERS UTSTÄLLNING I BERLINS KONSTINDUSTRIMUSEUM:
Gobelin efter utkast af Carl Larson.


VÅRA STATSREVISORER PÅ RESA.

Foto. Borg Mesch, Kiruna.

Grupp tagen i Kiruna den 16 oktober.
Jämte statsrevisorerna synes landshöfding Bergström
(till höger i förgrunden) disponenten för Kiruna-
Luossavaara A.-B. herr H. Lundholm (midt i gruppens andra led)
samt öfveringeniör Lundgren vid samma bolag (längst till höger).
»RHENGULDET» Å KONGL. TEATERN.

Fotografier tagna speciellt och med ensamrätt för HVAR 8 DAG
af fotograf Rydin, Sthlm.

»RHENGULDET.

1:a scenen (Rhendöttrarne). Personerna äro från vänster å bilden räknadt:
fröknarne Hallgren, Fehrnquist, Edström och hr Söderman,
hvilken utför dvärgen Alberiks roll.


Efter en omsorgsfull instudering uppfördes lördagen den 26
oktober i Stockholm inledningen till Wagners väldiga
Niebelungstrilogi, »Rhenguldet», för första gången i Skandinavien.

Utförandet blef också ett enastående teaterevenement, och
framställningen följdes hela tiden med andaktsfull uppmärksamhet
från den till sista plats fyllda salongen. Särskildt glänsande
var det utförande, som operans gäst, tenoren dr
Briesemeister gaf åt Loges kräfvande parti. Hans framställning
af denna roll är ju också synnerligen prisad i hans fädernesland,
och återgåfvo vi -- n:o 50 II årg. -- vid början af hans
gästspel vid vår opera hans bild i denna roll.

»RHENGULDET»: 2:a scenen (Valhall).
Fricka: fru Jungstedt. Froh: hr Malm. Wotan: hr Wallgren. Fafner: hr Elmblad.
Freja: fru Lindberg. Fasolt: hr Sellergren.
C. F. TIETGEN. Død.

* 19 MARS 1829. D. OKTOBER 1901.


Foto. Hansen & Weller, Kphmn.

Den nyligen bortgångne märkesman, som genom enastående energi och genialitet,
parad med stark fosterländskhet, under ett halft sekel gått i spetsen för och
gifvit prägeln åt det storartade ekonomiska och materiella uppsvinget i
Danmark.
EN BORTGÅNGEN STORMAN.

NÅGRA ORD OM C. F. TIETGEN.

Högstämdt klingar drapat, då den store statsmannen,
den berömde konstnären eller den
populäre diktaren når slutet af ett lif, som präglats
af en ovanlig personlig storhet och blifvit af vidtfamnande
betydelse för många släkten och hela
folk. Men då snillet bryter sin egen väg på områden,
som ligga vårt eget hvardagslif närmare eller
delvis falla samman därmed, då står den stora allmänheten
ofta något främmande för den geniala
personligheten, då är man lätt redobogen att undervärdera
den sällsynta storhet, som icke bär uniform
eller konstnärskappa, men en enkel kontorsrock.

Att det stora snillet emellertid icke är hänvisadt
till ett eller annat trångt begränsadt område och att
en underbar saga kan taga gestalt midt i det starkt
pulserande verklighetslifvet, som tyckes oss alla så
hvardagligt, därpå är C. F. Tietgens lif det yppersta
exemplet.

Den man, hvilkens dödsruna de senaste dagarne
tecknats af hela den skandinaviska prässen och af
många af Europas största tidningar, var vid det
adertonde sekelslutet icke Danmarks absolut främste
man. Men han var ett af bladen i den märkliga
fyrväppling, i hvars skydd vårt grannland på
andra sidan Sundet under det senaste tredjedels
seklet växt upp till sin stora närvarande blomstring.

Då kriget med Tyskland 1863-64 hade lemlastat
Danmark, utsugit landets bästa lifskraft och
gjort folket modfäldt och hopplöst, då kom den
andliga pånyttfödelsen och den inre förnyelsen genom
dessa fyra: Georg Brandes, Viggo Hörup,
Ernesto Dalgas och C. F. Tietgen. Den förstnämnde
skapade den mäktiga danska kultur, som sedan
växt sig så stor och betydelsefull; den andre grundlade
den politik, som innevarande år nådde fram
till slutlig seger i form af konstitutionell själfstyrelse;
den tredje återeröfrade inåt genom ljunghedernas
uppodling hvad landet utåt mistat af bördig
jord; den fjärde grundade Danmarks merkantila
och delvis industriella välde och eröfrade därmed
åt sitt profvade land dess nuvarande höga ställning
bland moderna handelsförande nationer - - -

C. F. Tietgen föddes i Odense 1829, fick en
mycket elementär skolbildning och började därefter
sin verksamhet som butiksbiträde i sin födelsestad.
Tjugo år gammal fick han en förmånlig anställning
som manufakturbiträde i Manchester, och här var
det han fick ögonen upp för den stora betydelsen
af de moderna uppfinningarnes tillämpning på
affärslifvet i form af kommunikationer och elektrisk
trådförmedling samt i det nya, tidsenliga
bankväsendet. Efter sex års vistelse i England,


EXTERIÖR AF »MARMORKYRKAN» i KÖPENHAMN,
som fullbordats genom den viljekraftige, snillrike fosterlandsvännens
initiativ och som för långliga tider skall utgöra ett
imponerande monument öfver C. F. TlETGEN.


TIETGENS KISTA I »MARMORKYRKAN»
strax före jordfästningen.
En hela Danmarks sorgehögtid.
EN BORTGÅNGEN STORMAN

hvarunder han äfven bedref energiska språkstudier,
återvände Tietgen till Danmark och slog sig ner
som grosshandlare i Köpenhamn. Affären gick
icke särdeles lysande för honom, men han skulle
inom kort få tillfälle att i långt större förhållanden
visa sin enastående talang. Det högre handelslif
vet fick vid denna tid stark känning af saknaden
af ett modernt bankväsende, och den danska affärsvärldens
förnämsta representanter beslöto afhjälpa
denna brist genom att starta den nya »Privatbanken».
Den tjugoåttaårige Tietgen hade redan nu
tillvunnit sig så stort förtroende, att han utsågs till
bankens direktör. Detta var hösten 57 och knappt
en månad innan den stora pänningkrisen kom, hotande
att draga med sig större delen af den danska
landsortens köpmän. Här fick T. för första
gången tillfälle att visa tydliga prof på sina ovanliga
egenskaper och, då han lyckades rädda Danmark
undan den farliga situationen, stärktes hans
position i banken i hög grad. Han offrade de närmaste
åren uteslutande på Privatbankens utveckling,
reformerade det dittills rådande byråkratiska
formalitetsväsendet och införde det modärna, snart
oumbärliga foliosystemet.

Nu inföll det olyckssaliga andra dansk-tyska
kriget, landet låg snart i lägervall och folket
stod dådlöst och overksamt under tyngden af de
svåra förlusterna. Då grep T. in och nu började
han energiskt och målmedvetet att bygga sitt stora
lifsverk. Sedan han deltagit i ordnandet af de
olika statslånen, som skulle återupphjälpa statens
affärer, blåste han Utgifvande anda i det tynande
handelslifvet. Han började med att förse landet
med tidsenliga kommunikationer, startade »Det forenede
Dampskibsselskab», anlade järnvägar i olika
delar af landet, fick till stånd ett vidtförgrenadt
spårvägsnät i den danska hufvudstaden och startade
slutligen »Det store nordiske Telegrafselskab»,
som omslöt Europa och Asien med den budbringande
elektriska tråden. Samtidigt härmed fick
han till stånd en mängd storslagna merkantila företag,
hvilka blefvo af ovärderlig betydelse för landets
ekonomiska utveckling. Sålunda tillkom
Burmeister & Wains världsbekanta skeppsvarf,
Thingvalla-linien, de storslagna Tuborgsbryggerierna,
De förenade bryggerierna, Köpenhamns Telefonbolag,
Köpenhamns Byggnadsbolag, Sockerfabrikerna,
De danska spritfabrikerna, Svitzers bärgningsbolag,
Fakse kalkbruk, Pappersfabrikerna,
Strandvägens ångspårväg och många andra stort
tänkta och praktiskt genomförda företag.

De goda pänningtiderna efter fransk-tyska
kriget voro slut, och konjunkturerna voro åter de
sämsta möjliga. Då visade Tietgen en nationalekonomisk
insikt, tack vare hvilken han undgick
hvarje följd af den tryckta pänningmarknaden.
Och snart kunde han fortsätta de stora företag,
hvarmed han omspänt sitt hela land.

Och bland de många betydelsefulla saker han
sedan hann med, är främst att nämna uppbyggandet
af »Marmorkyrkan» i Köpenhamn. Den som
sett de vittrande ruinhögar, hvarur Marmorkyrkan
reste sig, har också sett den bästa symbolen på
hvad Tietgens snille och viljekraft förmått skapa
af det ruinerade Danmark. Då Marmorkyrkan
ändtligen stod färdig, yttrade Danmarks konung
de stolta orden: »Hvad icke sju danska konungar
mäktat, det har Tietgen förmått.» -- --

Af denna sammanträngda antydan om hufvuddragen
i Tietgens lifsgärning torde man dock
kunna få ett begrepp om hans storhet. Men denna
storhet bestod icke i den ena eller andra nyttiga
anläggningen, den tog sig uttryck i den helhet, för
hvilken det hela tillkommit, den plan, enligt hvilken
T. återuppbyggde det merkantila Danmark.

C. F. Tietgen ägde geniets säkraste kännetecken:
skaparelusten och skaparekraften. Det att
skapa var för honom allt -- att skapa i stort och
godt. Han ville skapa sitt lands ekonomiska helhet,
och han gjorde det genom att lägga den solidaste
grunden till Danmarks hela handelslif. Det
låg intet småaktigt personligt vinstbegär bakom
de stora planernas förverkligande, han kände
icke den egoistiska baktanken och han lämnade
alla de företag, han startat, midt i deras blomstring,
utan att han ens förde den minsta förmögenhet
med sig som segerbyte. Och om icke så varit,
skulle Tietgen aldrig blifvit den han blef. Hans
bevekelsegrunder voro nämligen långt större och
ädlare än de flestes och den personliga drifkraften
inskränkte sig till äregirigheten. Men denna var
också så utpräglad hos T. som hos någon annan
andens storman. Och han nådde den dag, då den
tillfredsställdes.

Skarpsinthet och förutseende, vidsträckt synvidd
och omsorgfull beräkning, fantasi, själfullhet,
energi och arbetskraft smälte samman till den storväxta
helhetsnatur, som till Danmarks nytta och
till Danmarks heder bar namnet C. F. Tietgen.


LANDSHÖFD. GUSTAF RYDING. D.


Foto. Stein, Hernösand.

Med landshöfding Bror Tolf Gustaf Ryding bortgick åter
en om fäderneslandet högt förtjänt man.

R. var född 1833 och blef expeditionschef i justitiedepartementet
1875, justitieråd 1879 samt utnämndes påföljande år
till landshöfding i Västernorrlands län.

Som sådan har han särskildt arbetat med stort intresse
för det vidsträckta länets kommunikationer och blef med sitt
originella och välvilliga väsen snart mycket populär i sitt län,
R. gjorde 1888 under tullstridens dagar som dess representant
sitt inträde i Andra kammaren, där han slöt sig till frihandelsvännerna.
Då Olof Wijk 1890 afgick från talmansstolen, förmåddes Ryding,
som ägde stora sympatier i kammaren, att
intaga denna vanskliga plats, å hvilken han emellertid -- hvad
det nu kunde bero på -- alldeles icke lyckades. R. insåg detta
själf och afsade sig ledamotskapet af Andra kammaren samt
lät invälja sig i Första. Riksmötena 94-98 hade han ånyo
plats i Andra kammaren, då han bl. a. 1896 var ledamot af
komitén för behandlingen af den kommunala rösträttsfrågan.
DEN NYA TYCHO BRAHEBYSTEN I LUND.

MODELLERAD AF PROF. BISSEN.

Foto: Jonn, Lund.

Flerestädes i de nordiska länderna äfvensom i Prag, där den store
vetenskapsmannen tillbrakte de sista åren af sitt lif, har man
den 24 oktober högtidlighållit 300-årsdagen af hans död. I Lund
aftäcktes med en enkel högtidlighet Tycho Brahes byst, af hvilken vi
här meddela en reproduktion. Bysten, som är modellerad af prof.
Bissen i Köpenhamn, öfverlämnades af prof. Weibull till universitetet
och har fått en mycket vacker plats å Lundagård invid biblioteket.
HVAR 8 DAG innehöll i n:o 41 af II:a årgången en utförlig skildring
af Tycho Brahe jämte bilder från Hven, hvartill vi hänvisa intresserade
läsare.

EN STÅTLIG HEDERSGÅFVA.

Disponenten vid Hoforsverken,
brukspatron P. Eriksson fyllde tisdagen
den 22 d:s 50 år och var i anledning
af dagens betydelse föremål
för en synnerligen vacker hyllning.
Härvid öfverlämnades nämligen till hr
E. den af arkitekten Heurlin utförda
adress, af hvilken vi här meddela en
reproduktion. Den originella hedersgåfvan, som är
utförd i silfver och stål från Hofors, har som
synes formen af en rund sköld, hvilken hvilar på
ett staffli af blågjordt stål med ornament. På sidan
om det smakfullt ornerade midtelpartiet, som prydes
af jubilarens monogram, finnes symboliskt anbrakta
tvänne figurer, en grufarbetare och en skogsarbetare.
Den monogramprydda skifvan är en nedfällbar
klaff, som utgör »pärmen» till ett slags
»album», innehållande en vy af hr E:s fädernehem
samt å andra sidan en dylik af disponentbostället
å Hofors.

Den originella, dyrbara och smakfulla hedersgåfvan
är utförd af juvelerarefirman K. Andersson
i Stockholm.


DISPONENT P. ERIKSSON.


DEN ORIGINELLA OCH PRÄKTIGA HEDERSGÅFVA,
som i anledning af 50-årsdagen öfverlämnades åt
disponenten P. Eriksson å Hofors från den
talrika arbetare- och tjänstepersonalen.
TVÅ VÄRLDSBERÖMDA TONKONSTNÄRER.

Foto. Hase & Sohn, Freiburg.

EDOUARD RISLER.

Foto. Hamnqvist, Stockholm.

HENRI MARTEAU.

Vårt land gästas för närvarande af de tvenne utmärkta konstnärer,
hvilkas drag vi här återgifva. Henri Marteau är ju för vårt
musikaliska publikum sedan länge tillbaka en kär bekant, som med sitt
betagande vackra, fullödiga och fulländade violinspel vunnit våra hjärtan.

Han åtföljes denna gång af den franske pianisten Edouard Risler,
hvilken ej förut varit hörd här hemma, men som genast entusiasmerat
publiken genom sitt sällsynt geniala, lika gedigna som glansande spel.

»DEN SVENSKE MARCONI»

Foto. Flodin, Sthlm.

ORLING & ARMSTRONG.

Vår unge landsman Axel Orling jämte hans associerade
den engelske ingeniören J. Tarbottan Armstrong äro ju
i dessa dagar föremål för den lifligaste uppmärksamhet i
världspressen med anledning af deras elektriska system -- det s. k.
Armorl-systemet, uppkalladt efter begynnelsebokstäfverna i
uppfinnarnes namn -- och återgifva vi här deras porträtt.

Armorl-systemet skiljer sig från alla andra i tre punkter.
För det första genom sin billighet; för det andra går den
elektriska strömmen icke genom luften, utan genom vattnet
eller jorden. För det tredje utmärker sig Armorl-systemet genom
en egendomlig kombination af låg tension och hög
potentialskillnad. Batteriet är på endast åtta volt och strömmen
mindre än en ampere. Därtill kommer, att en Armorl-apparat
icke sänder sin kraft till både vän och ovän, utan endast
till en bestämd destination, ett resultat, som uppnås därigenom,
att man »stämmer», ifall man så kan säga, både afsändnings- och
mottagningsapparaten i samma »ton». Hur långt
apparaten kan förflytta elektriska strömmar i ett sträck, har
ännu icke noggrannt utrönts, men den kan sända den från
station till station på obegränsadt afstånd. Stationen är endast
en i jorden nedsatt låda.


D:R EDVARD LAURENT.

Det var från Upsala föreningsidén »studenter
och arbetare» först utgick, i det i slutet af
80-talet några frisinnade studenter inbjödo arbetarne
till gemensamt dryftande af dagens frågor
och för att genom personligt umgänge i möjligaste
mån söka utjämna den sociala »rangskillnad»,
som ju samhällslifvet alltid medför, samt
därigenom skapa en bättre förståelse mellan
arbetarne och de s. k. bildade. Idén vann liflig
tillslutning, och liknande föreningar ha
bildats flerestädes.

Den 19 oktober firade »Studenter och
arbetare» i Stockholm tioårsdagen af sitt
stiftande, hvarvid en del gäster infunnit sig från
föreningarne i Göteborg och Upsala.
Högtidstalet hölls af föreningens ordförande,
med. d:r Edvard Laurent, hvilken
med allt skäl kan sägas vara Stockholmsföreningensdrifvande
kraft, och som härvid gaf en kort öfversikt öfver
föreningens verksamhet under de gångna åren.

Foto. Hamnqvist, Stockholm.

EDVARD LAURENT.
FISKAR-OLLE.

Originalberättelse för HVAR 8 DAG af ERLAND BRATT.

(Forts. och slut. fr. n:r 4.)

Olle hade hört på mycket uppmärksamt och,
liksom gripen på bar gärning i sina innersta
tankar, sökte han nu förgäfves efter ord för att
bemöta henne.

Slutligen sade han, under det han ordnade
med än det ena, än det andra i sin båt:

»Det var länge sedan, Anna, du talade så mycket
till mig. Men då du annars hade något att säga,
var det ord, som manade en till det goda. Nu
är det ej så, ty hvad du sagt, kunde lätt leda mig
på afvägar. Dig har jag aldrig velat illa, men han
där, Brunning -- vi ha icke talt ut än, och gärna
skulle jag segla honom så djupt ned till botten,
som en skuta kan sjunka, men du är med, Anna!
Det är hans skydd.»

De andra hade nu hunnit fram, och det blef
slut på deras samtal. Fyrmästaren nickade
hjärtligt åt Olle och mumlade några ord om vädret,
som tagit i än ytterligare. Brunning hälsade skyggt,
hvilket för öfrigt ej alls besvarades af Olle, som
blott såg honom stint in i ögonen, hvarpå han
hjälpte Anna i båten, samt kastade loss, etter att
ha tillropat fyrmästaren sitt adjö.

I början af seglatsen tego alla tre. Anna satt
hopkrupen uppe i lovart, och Brunning hade tagit plats
på toften med ryggen mot Olle. Den lilla båten
dansade på vågkammarne, skummet yrde om dess
bog och stänkte in hvart ögonblick. Det ena
kastet kom efter det andra, mer och mer våldsamt,
och allt högre kom Anna upp i lovartssidan.

Våt och dyster satt Olle vid rodret, i öfrigt
obekymrad om färdens faror. Hans tankar voro
på annat håll.

Han tänkte på hvad Anna sagt, och hur han
i själfva verket höll deras lif i sina händer. Hur
litet skulle det ej behöfvas, en obetydlig vridning
på rorkulten, och i nästa ögonblick skulle alla tre
vara förlorade. »Så straffe dig Gud», ringde det
i hans öron, och där stannade hans tankar --.

En väldig öfverhalning, en störtskur af vind
och vatten, och båten stod med flaxande segel rätt
mot vind. Det hvisslade och tjöt i tackel och
hela skrofvet darrade och knakade. Olle var blek,
ty det var hans försummelse, som så när kommit
båten att kantra. Lika blek som Olle och dyvåt
tvärt igenom, riktade Anna ett par spörjande ögon
mot honom.

»Skulle vi inte ta in ett par ref?» frågade hon.
»Stormen tar i.»

»Åh lappri», Svarade Olle. »Rädd var du inte
förr i värre väder. Bed din hjärtevän, att han ock
sätter sig i lovart. Till barlast kan han väl alltid
duga.»

Brunning efterkom uppmaningen, och åter tego
alla.

Rundt omkring dem brusade och rullade
vågorna, hvita på topparne, mörka, lurande i dalarne.
Båten pressades till det yttersta, den var redan
betydligt vattenfylld. Men framåt gick det, som
om onda andar jagat den. Olle höll storskotet i
handen, satt uppkrupen långt i lovart med ena
benet spännande mot lärelingen. Aldrig hade en
segling synts honom så skön.

Han njöt af de andras ångest, och han kände
sin styrka i situationen.

»Gud i himlen, Olle, du seglar oss i kvaf»,
flämtade Anna, sedan Olle efter en ny manöver
bragt båten i ett ytterst farligt läge.

»Låt focken gå ner», fortsatte hon ängsligt, »och
refva! Lägg till vid någon holme! Olle, lyd mig,
annars äro vi förlorade; jag sköter gärna styret
medan du bärgar focken. Olle, käre Olle, tänk på
de ord jag sade dig, innan vi foro!»

Hon försökte praktisera sig fram för att fatta
rodret, men Olle höll henne tillbaka och röt
bistert:

»I min egen båt är det jag, som befaller.
Seglena stå som de stå, rodret sköter jag själf och
det må gärna blåsa dubbelt värre -- mig
förskräcker det ej!»

»Då är du en mördare, Fiskar-Olle», utbrast
Brunning, som orörlig och stillatigande åhört
allt. »Jag vet, att du hatar mig, men rätt att mörda
mig har du ej. Jag förstår nu din plan, då du ej
lät Anders komma, men jag låter ej dränka mig
som en katt och -- --»

Båten skar i, och i den hemska
höstskymningen sveptes de alla i en kaskad af hvitt fräsande
vatten. Intet hördes, utom stormens våldsamma
dån och Brunnings sista ord gingo förlorade
däri.

Med hårdt sammanbitna läppar och en
underlig glans i ögonen skötte Olle fortfarande
rorkulten. Han hade hört början af Brunnings ord, och
han tänkte på dem, fast döden lurade hvar minut.
Allt mänskligt var honom främmande i denna
stund. I hans bröst fans intet hjärta, ej några
känslor, utom de som hat och hämdlust ingåfvo
honom. Han hade gärna velat svara, men det var
ej nog för honom att få fram orden ett och ett.
Han ville vältra dem öfver Brunning som en störtsjö,
ty hvad han kände inombords, dtt trängde på och
stockade sig i hans strupe, hart nära att kväfva
honom.

Då lägges en liten darrande hand på hans
arm, och en röst, vek som ett barns, säger:

»Tack, Olle, för vår lyckliga barndom och tack,
för hvad du gjort för far och mor. På sistone
ha vi gått skilda vägar, och vi förstå ej hvarandra
längre. Jag tigger ej för mitt lif och ej för
Brunnings heller; men tror du, jag blir dig närmre i
döden än i lifvet, så tar du fel. Min själ går till
näjder, dem du förverkar, om dina onda uppsåt
gå i fullbordan.»

Åter en stormil, och båten arbetar sig allt
tyngre genom vågorna. Seglen äro genomblöta,
masten står krokig och färdig att springa.

Genomvåt reser sig Brunning upp och
utropar ett: »Djäflar anamma!» Med förvridna
anletsdrag talar han, hållande sig i masten.

»Nu kan det vara slut på skämtet. Du stryker
seglena, eller ock, så sant jag ännu lefver, jagar
jag dig en kula genom hufvudet!» I nästa
ögonblick låg revolvern i hans hand, och han fortsatte:

»Hvem ger dig rätt att taga våra lif? Hvem
fan bryr sig om dina hämdplaner. Har du Anna
kär, så för fan slit henne med hälsan, men jag -- --»

Ett ångestskri från Anna afbröt honom.

»Ack Bengt, hur kan du tala så, du menar det
ju ej, -- säg, att du icke menade det! -- --»

En ny öfverhalning, som slungar så väl Anna
som Brunning till botten af båten.

»Stryk seglen», ropade Brunning utom sig.
Gör det eller, vid Gud i himlen, skjuter jag!»

Midt igenom stormen hördes Olles hånskratt.
Det small ett skott, och kulan flög hvinande tätt
förbi hans hufvud. Var det därpå han väntat?
Gåta att lösa!
Men nu kommo orden.

Han talade utan svårighet, som om hvarje ord
sedan lång tid mognat i hans medvetande, som
om de i tur och ordning blott väntade på att bli
sagda: »Nej, du fine herrskapskarl, jag stryker
inga segel på ditt kommando, och lika litet som
jag är rädd för dig själf, lika litet fruktar jag din
granna revolver. Men skjut en gång till, om du
vågar. Skjut! men räkna ut hvad som sker! Det
år hon där, som räddar lifhanken på dig, hon och
ingen annan, ty vore ej hon, skulle hvarken Gud
eller fan kunna förhindra mig att ställa dig till
räkenskap för allt ondt, du gjort mig! Men ännu
äro vi ej i land, och kanske att, min vilja förutan,
du får hvad du förtjänar. Men går du till helvete,
så säg mäster därnere, att man skickat dig dit,
emedan du med tjuflögner och knep har fördärfvat
en hederlig flHicka. Säg honom också att Fiskar-Olle,
som ägde den tös du stal, vill gärna ha rum
vid din sida för att njuta af det straff du lider.»

Hvarken Anna eller Brunning vågade afbryt i
honom, men det var underliga tankar, som rörde
sig i hennes inre. Hon började fatta djupet af
Olles känsla, och, fastän hennes själ darrade af
ångest för Brunning, så nästan möt hon af att
betrakta sin gamle barndomsvän. Han var mäktig,
där han stodi aktern; sådant var det intryck han gjorde
på henne. Båten stampade och vräkte i sjön, och
vinden slet i seglen, som om den velat rifva dem
i bitar. Olle hade gjort en liten paus vid sina
sista ord. Han fortsatte nu, men denna gång
talade han till Anna.

»Till dig», sade han, »har jag ej mycket att
säga, men ett par ord må du höra.»

»Hvarför», skrek han nästan med vild häftighet,
»glömde du mig för den där? Hvad gjorde
han för trolldomskonst för att lura dig till sig?
Hur bar han sig åt för att vända ditt hjärta från
mig, och hvad gjorde jag för att få ditt förakt?
Men du må förakta mig, Anna, ty nu kvittar det
mig lika. Jag kan nog inte förklara mig, som din
fine herre skulle kunna, men jag kan något annat,
som han inte kan. Jag kan se folk i synen utan
att skämmas, ty jag har velat ditt väl, och du hörde
nyss, hvad han sade om dig. Men min talan skall jag
icke föra längre. Det är bra, att jag träffat er
båda, och det käns godt att få ha sagt, hvad
man tänker. Nu skall jag styra skutan till land.»

Han höll hvad han lofvade, och efter en stund
låg båten vid Domsö brygga. Sedan Olle slutat
tala, hade ingen sagt ett ord. Då Anna och
Brunning kommit i land, ville den senare fortsätta
uppåt ön, men hon bad honom gå ensam. Hon
skulle strax komma efter.

Sedan Brunning gått, vände hon sig till Olle,
som fortfarande höll på att ordna i sin båt. Han
öste den.

»Tack, Olle, för att du kom», sade hon helt
skyggt.

»Ingenting att tacka för», ljöd det snäft till
svar. »Skynda dig hem till din herre. Han kanske
förkyler sig, om han ej strax får på sig ett par
torra strumpor.»

Han skrattade rått och fortsatte att ösa.

»Olle», började Anna vekt, »jag tror, att
jag gjort dig orätt, och jag ber dig att förlåta mig.
Döm mig inte så strängt, ty ingen råder öfver
sitt hjärta.» Olle såg upp.

Hon fortsatte: »Minns du en gång, då vi
voro mycket små? Du skulle bära mig öfver
sundet därborta», och hon pekade åt andra sidan
ön. »Just när du kom på det djupaste stället, så
slant du, och jag föll i vattnet. Var inte rädd,
Anna, skrek du, jag håller dig fast!»

»Hvarför berättar du detta», frågade Olle,
som det tycktes likgiltigt.

»Jo», svarade Anna, »ty när vi seglade därute,
så kom jag att tänka därpå. Jag var inte rädd,
ty jag visste, att du skulle rädda oss.»

»Det lät just inte så», invände han kort.

»Nej, det kan ju hända, men det var så i alla
fall.»

Hon hade satt sig på kanten af bron och talade
så hjärtligt.

»Olle, kan det inte bli som förr? Kunna vi
inte vara vänner, som förr i världen?»

»Och han?» svarade Olle blott.

Anna teg, och en rysning genomilade henne.
Kanske kom det af kölden och de kalla, våta
kläderna.

»Du vill det skall vara som förr», vidtog Olle,
då Anna fortfarande teg. »Förr höll jag dig kär
-- åh ja, du visste det nog, och du vet det än!
Men ser du, jag löper ej med limstången för den
harkranken! Tag honom du, och jag säger som
han: slit honom med hälsan! Ack, hvad jag varit
dum i mina dar, jag skulle gjort som andra pojkar:
löpt från den ena till den andra. Och hvad gjorde
jag i stället? Ja, det kanske du kan tala om för
honom en vacker kväll. Men mor din, som ligger
i grafven, och far din, som är på väg dit, borde
ock få tala, men deras historia om mig vore nog
ej behaglig att höra. Nej, Anna, det kan aldrig
bli som förr. Det är bra som det är, och jag
känner ingen saknad.»

Och därmed hade Olle sagt sitt lifs största lögn.

Anna hade åhört honom med nedsänkt hufvud.
Hon darrade i hela kroppen, och äfven rösten
skalf då hon sade:

»Så har du väl rätt.»

Hon reste sig upp och fortsatte:

»Blott en sak vill jag be dig glömma, och
det är de föraktliga ord, jag sade dig den kväll i
somras, då du ville slå Brunning. De orden tar
jag tillbaka och nu: adjö, Olle.»

Hon gick fort därifrån, utan att afvakta hans
svar; men folk, som hade mött henne, påstod att
hon grät.

När Olle vardt ensam, fortsatte han ösningen
af båten. Sedan detta var färdigt, satte han sig
att fundera. Hvad han tänkte, har aldrig blifvit
utredt; man vet endast, att han ännu samma kväll
kastade loss och trots oväder och storm med
fulla segel styrde ut på Vinga Sand -- -- -- --.

Hans båt hittades landdrifven vid Böttö fyr,
men hvar hans egen stackars kropp fick ro, därom
har hafvet aldrig lämnat upplysning.

Det är ej mycket att tillägga för att fullständiga
denna berättelse. Många år ha förflutit, sedan
det skedde, som jag nu återgifvit.

Ute på Domsö bor Anna än, men det är ej
längre den fagra, ojämförliga Anna. Det är en
pröfvad och nedböjd kvinna. Man påstår, att hon
är smått tokig. Jag vet ej hur det förhåller sig
därmed, men jag vet, att man sett henne mången
kväll längst ut i hafsbrynet ströfva af och an på
stranden, liksom trodde hon, att hafvet skulle återge
henne något som hon förlorat. Brunning har försvunnit
från skådebanan. Sedan Olle förolyckats,
vågade han ej uppehålla sig på ön, utan lämnade
densamma lika fegt och tyst, som han förut öppet
och skroderande tillnarrat sig Annas kärlek.
VECKANS PORTRÄTTGALLERI.

FÖDELSEDAGAR. 50 år fyllde den
11 oktober musikantoraren vid Svea trängbataljon,
stabstrumpetaren Hjalmar Bergendahl,
känd i vida kretsar. Han hyllades på
födelsedagen bl. a. med en animerad fest
å Restaurant du Nord i Stockholm.


HJALMAR BERGENDAHL.

50 år fyllde den 9 oktober grosshandlaren
N. J. Malmgren i Malmö, ene innehafvaren
af firman Larsson & Malmgren. Gästfri,
hjälpsam och flärdfri, är han allmänt
skattad och omtyckt samt fick äfven på
femtioårsdagen röna många bevis på
tillgifvenhet och aktning.


N. J. MALMGREN.

65 år fyllde den 22 oktober f. direktören
J. G. E. von Utfall i Stockholm, hvilken på
födelsedagen hjärtligt hyllades af sina många
vänner och bekanta.


J. G. E. von UTFALL.

50 år fyllde den 20 oktober drätselkammarens
i Varberg ordförande, R. W. O., konsul
Robert C. Jobson, hvilken i anledning af
dagens betydelse var föremål för hjärtlig
hyllning i olika form.


ROBERT C. JOBSON.

En kry åttioåring kan man med skäl
kalla inspektören Wilhelm Gade, som i 48
år förvaltat det stora godset Marsvinsholm,
och som den 21 okt. firade sin födelsedag i
kretsen af släkt och vänner. Som bevis på
den vördnadsvärde åldringens vigör kan
anföras, att han i somras dagligen tog sitt
kallbad.


WILHELM GADE.

80 år fyllde den 22 oktober K. S. O. 1 kl.,
K. N. St. O. O. 1 kl., K. D. D. O. m. m.,
generalmajoren frih. Alexander Magnus Leuhusen
i Jönköping, och uppvaktades på födelsedagen
den vördade åldringen af en mängd
deputationer samt fick från skilda delar af
landet mottaga en rik blomsterhyllning
jämte ett stort antal telegram, bref och kort
med välgångsönskningar.


A. M. LEUHUSEN.

60 år fyllde den 25 okt. publicisten d:r
Axel Ståhl i Göteborg, hvilken då var
föremål för mycken uppmärksamhet. Bl. a.
hyllades han af kamraterna inom prässen
å en subskriberad kollation å Lorensberg.


AXEL STÅHL.

DÖDSFALL. F. kaptenen vid
topografiska kåren Claes Erik Boman afled den
9 okt. Han var född 1819 och var från
början af 1850-talet till 1888 rektor vid
Tekniska skolan i Malmö, där han i 7 år var
stadsfullmäktiges ordförande. Den i sin
krafts dagar dugande mannen sörjes, utom
af sina närmaste, af många vänner.


C. E. BOMAN, d.

Den 9 okt. afled i Stockholm
kammarvaktmästaren hos konungen Erik John
Dahlberg, 51 år gammal. D. var en för många
känd person, i det att han för besökande
tjänstgjorde som ciceron vid beseendet af
konungens våning. Han innehade
guldmedalj för trogen tjänst och flere utländska
utmärkelsetecken. Han sörjes närmast af
maka och son.


E. J. DAHLBERG, d.

Den 10 oktober afled i Lund byggmästaren
därstädes Hans Ekelund, f. 1823. Han
utöfvade i sin krafts dagar en omfattande
verksamhet, innehade en mängd kommunala
uppdrag, såsom stadsfullmäktigeskap,
ledamotskap af drätselkammaren,
brandchefsbefattningen m. fl., samt efterlämnar
ett i allo aktadt och äradt minne.


HANS EKELUND, d.

Å4 sin egendom Rosenhill vid Nyköping
afled den 12 oktober f. sjökaptenen Nils
Rosenlund. R., som var född 1831, drog sig
1883 tillbaka från sjölifvet och var sedan
under flere år tysk v. konsul, skeppsmäklare
och hamnkapten i Nyköping och Oxelösund.
Den redbare och dugande mannen
sörjes i vida kretsar.


NILS ROSENLUND, d.

Den 12 okt. afled i Stockholm fabrikören
Anders Jönsson i en ålder af 50 år. J. idkade
en betydlig instrumentmakerirörelse och
var inom sitt fack synnerligen skicklig.
Han sörjes närmast af maka och barn.


ANDERS JÖNSSON, d.

Den 14 oktober afled i Mora utnämnde
kyrkoherden därstädes, teol. doktorn, K. N.
O. 2 kl. Per Johan Swärd. Den aflidne var
en ovanligt begåfvad man, som genom ett
sällsynt energi och duglighet arbetat sig
fram till den ansedda ställning han vid sin
död innehade. Han var bl. a. den förste
svenske sjömansmissionären i Konstantinopel
samt 1891-99 president för Augustanasynoden
i Nordamerika.


PER JOHAN SWÄRD, d.

Kontrollören vid k. tullverket Laurens
Conrad Wåhlander afled natten till den 17
dennes i Stockholm. Den aflidne, som var
en dugande ämbetsman, var född 1846 samt
utnämndes 1884 till kontrollör. Han sörjes
utom af släkt och vänner af den talrika
kamratkretsen, inom hvilken han var mycket
omtyckt.


L. C. WÅHLANDER, d.

I Mariestad afled den 20 okt. f. 1:ste
provinsialläkaren därstädes, R. W. O., Axel
Abraham Sjöberg, f. 1829. S. som var en
synnerligen skicklig och omtyckt läkare,
innehade jämväl flere allmänna och enskilda
förtroendeuppdrag. Så var han bl. a.
stadsfullmäktig och regeringens ombud i
Moholm-Mariestad-Kinnekulle järnvägar.


A. A. SJÖBERG, d.

Den 20 okt. afled i hufvudstaden kassören
i medicinalstyrelsen, vice häradshöfdingen
Tor Bernhard Andrée. A. föddes i
Bro på Gottland 1849, blef student 1867, vice
häradshöfding 1879 och 1882 kassör i
medicinalbtyrelsen. Den dugande mannen sörjes
utom af syster af en stor vänkrets.


T. B. ANDRÉE, d.

Den 22 oktober afled i Jönköping f. d.
hofrättsrådet i Göta hoträtt K. N. O. 2 kl.
Birger Johan Hessle f. 1826. Den framstående
och skicklige ämbetsmannen sörjes
närmast af barn och maka.


B. J. HESSLE. d.

I en ålder af blott 33 år afled den 23
oktober godsägaren Alfred Bexell, äldste son
till den bekante riksdagsmannen A. Bexell
å Kullagården. Den aflidne var en god
husbonde samt en i öfrigt sympatisk
person, hvilkens öppna och flärdfria väsen
gjorde honom omtyckt af alla.


ALFRED BEXELL. d.

3:dje årg.            Den 10 November 1901                    N:r 6

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Otto Fredrik Taube (med 1 porträtt). 

Gustav Johannsen + (med 1 porträtt). 

C. L. Reuterskiöld (med 1 porträtt).

E. A. Malmborg (med 1 porträtt). 

Sverige i Amerika (med 1 porträtt). 

En lappkaravan på Gottland (med 2 illustrationer).

Några bilder från vårt broderland (med 10 illustrationer). 

Ett ovanligt konstnärspar (med 1 illustration). 

Scen ur Karl-Erik Forsslunds sagospel: "Det otroligaste" (med 1 illustration). 

Medeltid: Rothenburg ob der Tauber (med 6 illustrationer). 

Ett uppseendeväckande afsked (med 2 porträtt). 

Tre svenskar i engelsk krigstjänst (med 1 illustration). 

Lurad. En historiett för HVAR 8 DAG af Karla Rönne. 

En arbetets högtidsfäst (med 2 illustrationer). 

Veckans porträttgalleri (med 18 porträtt).

-- -- -- BONNIERS TRYCKERI AKTIEBOLAG. GÖTEBORG. 1901. -- -- --




Generallöjtnanten OTTO FREDRIK TAUBE
Med anledning af 50-årigt officersjubileum.

OTTO FREDRIK TAUBE.

Det är ju klart, att man i dessa tider i vårt land
har uppmärksamheten riktad i alldeles
särskild grad på armén. Genom senaste riksdags
beslut kommer den svenska krigsmakten att
undergå en genomgående omdaning, och en helt
naturlig önskan är, att denna förändring skall
komma endast det bästa åstad.

Till följd häraf ha å den senare tiden otaliga
önskemål framställts från mer eller mindre
kompetent håll. Och gent emot det bestående har
utöfvats en kritik, som icke sällan skjutit öfver målet.

Den som kommit i något närmare beröring
med de svenska officerarna vet dock att de till
allra största delen äro dugande, intelligenta och
ofta framstående män. Och hvad deras flit
och arbetsförmåga beträffar, skulle militärerna
säkert vid en täfling mellan olika klasser med heder
bestå profvet. Det är icke deras fel, om deras
arbete icke är direkt produktivt.

En utmärkt exponent för den svenska
officerskåren är generallöjtnanten Otto Fredrik Taube,
hvilken den 28 sistlidne oktober firade sitt
50-årsjubileum som officer. Han erhöll nämligen, ännu
icke 19 år gammal, den 28 oktober 1851 sin
fullmakt som underlöjtnant vid Andra
lifgrenadierregementet.

Liksom de flesta högre, framstående militärer
skulle Taube komma att gå generalstabsvägen.
Efter 1856 afslutad kurs vid högre
artilleriläroverket å Marieberg och samma år erhållen
utnämning till löjtnant, blef Taube 1858
generalstabsofficer. I denna egenskap utsändes kapten Taube
1865 till Frankrike för att studera den franska
generalstaben -- hvilken då hade ett långt bättre rykte
än nu. 1867 blef han stabschef vid 5:e
militärdistriktet, 1868 major i armén, 1872
öfverstelöjtnant vid Andra lifgrenadierregementet och 1875
öfverstelöjtnant vid generalstaben samt chef för
landtförsvarsdepartementets kommandoexpedition.

Taube, hvilken 1879 befordrades till öfverste i
armén, kallades 1880, efter J. H. Rosensvärd, till
krigsminister, hvilken post han beklädde till
sommaren 1882, då K. A. Ryding öfvertog portföljen.
Under Taubes statsrådstid gällde det att arbeta
upp den nedåtgående försvarssaken. Den stora
parlamentariska landtförsvarskomitén kom sålunda
till stånd.

Taube, som 1881 blifvit öfverste för Bohusläns
regemente, transporterades 1882 i samma egenskap
till Vestgöta-Dals, utnämdes 1888 till generalmajor
i armén, 1890 till chef för 5-e fördelningen och
1897 till generallöjtnant i armén. Han tog 1899
afsked från tjänsten, men kvarstår i generalitetets
reserv och är allt fortfarande militär ledamot af
högsta domstolen.

Den skicklige militären har föröfrigt suttit i
många komitéer och publicerat åtskilliga uppsatser
och skrifter. Man finner i dessa, att författaren
har en öppen blick för lifvets olika företeelser, att
han icke är bunden vid slentrianen eller har några
småaktiga fördomar. Allt som allt är den gamle
generalen en prydnad för sitt land och sitt stånd.


GUSTAV JOHANNSEN. D.

DANSKHETENS FRÄMSTE REPRESENTANT I »SÖNDERJYLLAND».

Med redaktören Gustav Johannsen bortgick den
man, hvilken under den sega och energiska
nationalitetskamp, som i det tysta föres i
»Sönderjylland», allmänt karaktäriserats som danskhetens
främste representant.

Johannsen var född den 2 augusti 1840 och
son till en skollärare.

Han egnade sig ock åt detta yrke samt fick
efter aflagd examtn anställning i Angeln, men
preussarna afsatte honom 1867. Därefter utöfvade
han privatundervisning, men då äfven detta
förvägrades honom, inköpte han jämte några andra
danskar den på tyska vitkommande tidningen
»Flensburger Anzeiger» som omdöptes till »Flensborg
Avis». 1881 invaldes han i tyska riksdagen såsom
representant för det danska elementet, och i samma
egenskap hade han äfven plats i preussiska
landtdagen.

I dessa representationer förde han med
orubbligt lugn, säkerhet och förtröstan på det rättvisa i
sin sak danskarnes talan, som stödjepunkt städse
åberopande Pragfredens femte artikel. Det är en
mycket smärtsam och svårersättlig förlust
»sönderjyderne» gjort, då Gustav Johannsen nu ryckts
från platsen som deras betrodde och ansedde ledare
och målsman.

C. L. REUTERSKIÖLD.


Foto. Leverin & Co., Stockholm

I sitt åttiosjätte år ingick den 30 okt.
kabinettskammarherren K. m. st. k. W. O. m. m. Carl
Leonard Reuterskiöld, hvilken på sin högtidsdag
var föremål för mycken och hjärtlig hyllning från
när och fjärran. Kammarherre R., som vid unga
år tillträdde Gimo stora bruksegendom, har på ett
synnerligen förtjänstfullt sätt skött denna och är
en af de få, som tilldelats Järnkontorets stora
guldmedalj för de stora förtjänster han inlagt inom
järnindustriens område. För två år sedan firade
han diamantbröllop med sin ännu lefvande maka,
född friherrinna Aminoff från Finland.


E. A. MALMBORG.


Då landshöfding E. A. Malmborg nu efter en
tolfårig verksamhet lämnar sin höga
förtroendepost, kan han göra detta i medvetandet att ha
uträttat ett stort och gagnande arbete, ehuru detta
långtifrån alltid uppskattats efter förtjänst. Med
hans närmaste underlydandes,
landstatstjänstemännens, uppriktiga tack och farväl till en välvillig och
rättvis förman förenar sig förvisso hela Vermland i
ett tack för allt det goda han uträttat inom det
vidsträckta länet ej minst beträffande
kommunikationerna. Af efterträdaren, f. d. statsrådet G. Dyrssen
återfinnes porträtt i 32:dra häft. 1:sta årg. af H. 8 D.


SVERIGE  I  AMERIKA.

För att studera våra landsmäns i Amerika
lefnadsvilkor, sociala, ekonomiska och kyrkliga,
med flere förhållanden afreser i dessa dagar doktor
Carl Sundbeck, som för detta
ändamål af k. m:t tilldelats reseunderstöd.
När man betänker, att i Amerika för närvarande
finnas bosatta omkring två millioner svenskar,
af hvilka största delen bibehåller sitt
svenska språk och sitt hemlands vanor,
skall man lätt inse, af hvilken
betydelse denna studieresa är. Då man därtill,
med ledning af statistiken, måste säga sig, att inom
en mansålder den svenska folkstocken i Amerika i
talrikhet skall komma den i Sverige ganska nära,
blir intresset för denna unga svenska nation om
möjligt ännu större. Det finnes ju redan nu på den
främmande jorden icke mindre än fyra högskolor,
blifvande härdar för svensk kultur.

Herr Sundbeck har redan som student varit
en förmedlingslänk mellan ungdomen vid dessa
svenskamerikanska bildningsinstitut och ungdomen
vid vårt eget gamla uppsvenska universitet vid
Fyris' strand. Det gäller nu för honom att
fullborda det verk han börjat, och hvartill han
förberedt sig genom statsvetenskapliga, geografiska och
nationalekonomiska studier, något som äfven tagit
ett uttryck i hans intressanta förra året utgifna
arbete: Svenskarne i Amerika.

Hans resa kommer att gå från New-York i
sydostlig riktning, genom Illinois, Minnesota och
ända till Stilla hafvets kust, hvarefter han från
St. Francisco vänder mot norr och tager hemvägen
via Vancouver genom Canada, hvilket tyckes blifva
framtidslandet, särskildt för vår nordiska stam.


Foto: Dahlgren, Upsala.
D:r CARL SUNDBECK.
EN LAPPKARAVAN PÅ GOTTLAND

torde väl höra till de mindre
alldagliga företeelserna, men äro
vi icke förty i tillfälle visa våra
läsare ett par bilder af en dylik
tagna från karavanens läger i
en af »Östersjöns pärlas» fagra 
furuskogar där den vistats hela
sommaren. Den lilla lapptruppen,
som egentligen hör hemma i
Oviksfjällen i Jämtland, utgöres
af tolf personer, män, kvinnor och
barn samt fem renar och tre 
hundar. Ursprungligen funnos sju
renar, men hafva två af dem
dukat under.

Det är ett gladlynt och 
fredligt naturfolk dessa lappar, 
-- friska, omedelbara, äkta 
nomadbarn. Följda af sin väktare gå
renarne och beta, hvarvid de
noga urskilja och uppleta det 
finaste gräset och maskrosor, 
hvilka senare de finna särskidt 
aptitliga. Dessutom äro de ej
i saknad af sin föda från fjällen
hemma i Jämtland, enär 
renmossa hämtas från en närliggande
höjd »Lindeklinten», där riklig
tillgång på dylik finnes.

A öfversta bilden synes 
lapplägret med tvänne kåtor, lappar,
stora och små, renarna och en
akja, i hvilken sitter en liten lappska, som med två
enkla träpinnar väfver granna »nationalstrumpband».
Själfva lappfar -- han är fader åt familjens tre
äldre manliga medlemmar -- står vid den ena 
kåtans öppning. Gubben har för andra gången vid
närmare 70 års ålder knutit hymens band med en
liten glad lappska om några och tjugo vårar, hvadan
svärmor är åtskilligt yngre än hennes sonhustrur.

Apropos giftas, ha lapparne ett verkligt 
praktiskt sätt att utan ord utgjuta sitt hjärta. När
en sådan fjällens son blifvit kär, så smiter han
i sena aftontimman upp bland fjällen för att i ostörd
ro och i tysthet, vid den trollska månens eller 
midnattsolens sken, af trä tillyxa och snida en skål, i


Amatørfoto.
EN DEL AF LAPPLÄGRET PÅ GOTTLAND.

form af ett hjärta -- är flickan mycket vacker, skall
skålen förstås utföras på ett särskildt konstnärligt
sätt -- hvilken han utan vidare ceremonier 
öfverlämnar åt sin hjärtans kär. Har hon då en annan
i sin håg, stöter hon tillbaka handen, men om hon
mottager skålen, så är trolofningen fullbordad.

På vår korrespondents fråga, hur karavanen
trifdes på resande fot, svarades, att det nog i 
början var litet ovant och obehagligt, men numera
hade äfven renarna vant sig vid klimatet och
förhållandena.

De ämnade nu stanna öfver vintern på Gottland
och bege sig hem på vårsidan -- för att slippa
kölden, sade de.


RENARNE PÅ BETESMARKEN.
NÅGRA BILDER FRÅN VÅRT BRODERLAND.

I. NORGES STORTING.

HVAR 8 DAG
presenterar här några bilder från
broderlandets riksförsamling.

Norges storting hör till världens mest demokratiska församlingar.
Det tillhör tillika dess mäktigaste.
Formellt parlamentarisk liksom
Englands är Norges författning
i verkligheten grundad på
stortingets enrådighet:
den kan karaktäriseras
som ett stortingsenvälde.
Englands underhus kan utnämna
kabinett och afsätta dem, men får för öfrigt nöja
sig att kontrollera riksstyrelsen. Äfven Norges
storting till- och afsätter, men regerar tillika i det
enskilda, när helst det detsamma behagar. Johan
Sverdrups program »att samla all makt i detta land
i denna sal» har realiserats kraftigare än den, som
framställde detsamma, hoppats eller ens önskat;
som ministerchef fick han själf erfara det. Norges
storting är i modern tid och med moderna modifikationer
hvad hvad »rikets maktägande
ständer» voro i vårt eget land
under den tid, som fått namn efter friheten.

Stortinget i dess nuvarande sammansättning består af 114
medlemmar, hvaraf tredjedelen väljes af köpstäderna, två
tredjedelar af «ladestäderna« och landsbygden. Rösträtten
är numera allmän. Tills vidare har detta medfört, att det
ursprungliga ämbetsmannavälde, som 1814 och de närmast följande åren
häfdade Norges själfständighet inom unionen, aflösts
af ett bondevälde (motsvarande landtmannapartiets
makt i Sverige och Christen Bergska oppositionen
i Danmark), hvilket vid Johan Sverdrups regeringstillträde
efter 1884 års riksrättstragedi kom till seger.
Nu håller partistriden -- om man bortser från den
för tillfället rådande unionspolitiska uppdelningen
i unionsfientliga och unionsvänliga partier -- på


C. C. BERNER.
Stortingets president.


EDVARD A. LILJEDAHL.
Stortingets vice president.


STORTINGSBYGGNADEN.
Foto. Skarpmoen, Kristiania.
ÖFVERST: Stortingets plenisal.
NEDERST: Lagtingssalen.

Foto, Skarpmoen, Kristiania.
STORTINGETS BIBLIOTEK.

att öfvergå till en kamp mellan de industriella och
näringsidkande, relativt konservativa klasserna å
ena sidan, och den rena arbetareklassen, understödd
af det litterära proletariatet å andra sidan, som
tränger sig fram till uppmärksammande i fotspåren
af Björnson, Ibsen, Lie, Kielland, Garborg och
andra erkända författareförmågor. För inre norsk
politik intresserade svenska läsare böra hafva 
blicken öppen för den nya motsats, den allmänna 
rösträtten sålunda tillskapat inom Norges 
parlamentariska värld.

Stortinget har sedan fyra år sammanträdt på
hösten (i Oktober). Härigenom har man trott sig
på jämförelsevis kortare tid kunna blifva färdig
med sitt arbete, i det en del utredningar kunde
medhinnas under julferierna. Här är icke platsen
att yttra sig om, huru detta försök utfallit. Det
har på senaste tiden varit relativt lugnt i stortinget
-- måhända lugnet före den storm, som kommer
att resas då den nu i d:r Sigurd Ibsens sköte »för
utredning» hvilande konsulatfrågan kommer på 
tapeten ....

*

President i stortinget är f. n. Carl Christian
Berner, f. 1841 i Kristiania. Han blef student 1859,
fil. kand. 1861 samt var under en följd af år lärare
vid olika högre skolor i Kristiania, till dess han
1874 utnämdes till direktör för den nyupprättade
tekniska skolan i Bergen, hvilken ställning han
innehade, intill dess han i mars 1891 inträdde i den
första Steenska ministären. Samtidigt med denne
afgick han våren 1893 och utnämdes 1899 till sitt
nuvarande ämbete, stämpelpappersredovisare i 
Kristiania.

Han har representerat Bergen på stortingen
1886-91 samt 1895-1900. Under åren 1890-91


Foto. Skarpmoen, Kristiania.

STORTINGET: Hufvuduppgången.
var han president i odelstinget och sedan 1898
stortingets president.

Vicepresident är Edvard Apolloniussen Liljedahl
f. 1845 samt postmästare i Aalesund. Utgången
från Stods seminarium, var han i Riksadvokaten
många år kyrkosångare och jordbrukare i Kirkeby
samt medlem af socknens kommunalstyrelse.
Han representerade N. Bergenhus på
samtliga storting från 1888-91 sånär
som på tiden mars-juli 1889, då han
var medlem af den Sverdrupska regeringen.
Hans utnämning 1891 väckte som bekant stor
sensation och har han sedan 1895-1900
representerat Aalesund och Molde
på stortinget. 1899-1900 valdes L. till
president i odelstinget och vicepresident.

II. TVÅ PORTRÄTT FÖR DAGEN.

Riksadvokaten

BERNHARD GETZ d.


"En prydnad för den nordiska vetenskapen,
en varm unionsvän, sitt
folks lagstiftare, en god människa"...

Porträttet kom så sent att vi icke
kunnat egna den framstående aflidne
det utrymme för en runa som hans
minne kräfver. Vi nödgas därför hänvisa till dagsprässen.


Foto. Rude, Kristiania.

ÖFVERSTE N. H. PETERS.
Kommendant på Oscarsborgs fästning.

III. INVIGNINGEN AF TÖNSBERG-EIDSFOS JÄRNVÄG.

PORTRÄTT AF EN DEL FRAMSTÅENDE NORRMÄN.


Bland mera bemärkta personer, närvarande vid invigningen, synes ofvan:
1. Redaktör Omhult (Dagbladet).
2. Öfverste Sörensen.
3. Statsrådet Jakobsen (Driftsbestyrer).
4. Trafikdirektör Melbye.
5. Generaldirektör Nysom.
6. Stortingspresident Berner.
7 & 8. Major & Fru Schwartz (Värdparet vid invigningsfrukosten).
9. Stortingsmannen Gunnar Knudsen.
10. Statsrådet Lövland.
11. Maskin direktör Oxaal.
12. General Hansen.
13. Stortingsmannen Pastor Chr. Knudsen.
14. Ofveringeniör Didriksen.
15. Bandirektör Fleischer.
16. Öfverstelöjtnant Roeder.
17. Öfverstelöjtnant Conradi.

Den 18 oktober invigdes i närvaro af statsrådet
Lövland m. fl. den nya järnvägen Tönsberg-Eidsfos.
Den har en längd af 78 km., har kostat
1 1/2 million samt är en s. k. tertiärbana.
ETT OVANLIGT "KONSTNÄRSPAR".

Fotografi taget speciellt för HVAR 8 DAG af hoffotograf A. Jonason, Göteborg.

Vårt land gästas, när detta skrifvas,
af ett konstnärspar -- om man så
må kalla dem -- af rätt ovanlig
beskaffenhet. Det är den
amerikanska sångerskan miss Minnie
Tracey och den lille violinisten Florizel
von Reuter, af hvilka vi här bringa ett
förträff ligt, för HVAR 8 DAG speciellt
taget porträtt. Miss Tracey, är en stor,
hög sopran, något kall i timbren, som
dylika röster ofta äro, samt med ett
utom ordentligt soigneradt och väl
instuderadt föredrag, i hvilket man blott
någon gång kunde önska en smula
mera af värme och naturlighet.

Mer än ett underbarn, ett absolut
fenomen, är hennes följeslagare och
landsman den lille Florizel. Eller hvad
skall man säga om ett barn på nio och
ett halft år, som har nästan hela
virtuoslitteraturen för violin i hufvudet, som
ogeneradt tumlar om med sådana saker som exempelvis
Paganinis kapriser eller Mendelsohns,
Beethovens och Vieuxtemps' konserter.
Och detta med en rytmisk klarhet, en
energi och säkerhet, som är rent
häpnadsväckande. Och att han ej blott är
ensidigt musikaliskt intelligent, kan man
se däraf, att han flytande talar både
franska, tyska och engelska.

Med allt skäl kan man här spörja sig:
»Hvad månde blifva af detta barnet?»,
och väl fattar man hans lärares Henri
Marteaus ord:

»Ovanligare anlag har jag aldrig sett».

T. v. T.


Den framstående amerikanska sångerskan miss MINNIE TRACEY och
violinunderbarnet FLORIZEL von REUTER.


SCEN UR KARL-ERIK FORSSLUNDS SAGOSPEL: "DET OTROLIGASTE"

De Wahl  Frk.Gottschalk  Frk. Sternvall

FORSSLUNDS, den  begåfvade och i allmänhet så lycklige poetens debut som
skådespelsförfattare den 30 oktober å Svenska teatern slog icke riktigt väl
ut. Men det hindrar icke, att Forsslund en annan gång tar revanche.
MEDELTID.

DET GAMLA ROTHENBURG OB DER TAUBER.

Korrespondens till HVAR 8 DAG af ANNIE WALL.

Är du en saga eller en dröm, du lilla
frankiska stad, som ligger där så »weltvergessen»,
så oberörd af den moderna tiden? Det förefaller
nästan som en omöjlighet, att något sådant som
Rothenburg, en stad med en så fullständigt typisk
medeltidsprägel ännu kan existera. Intet hus i
Rothenburg, beläget i mellersta Bayern ej långt
från würtembergska gränsen, är yngre än från
16-hundratalet, och man vandrar omkring på dessa
gator som i en dröm, hvarur man hvarje ögonblick
fruktar att uppväckas. Man nästan förvånas öfver,
att icke de goda borgarne i staden äfven äro
iförda medeltidsdräkter. Hade så varit fallet, tror
jag icke, att man skulle ha kännt sig öfverraskad,
det hade varit så naturligt, så öfverensstämmande
med det hela.


Foto. Zedler & Vogel, Darmstaat.

ROTHENBURG: Hvita tornet.
Då jag i somras befann mig i Nürnberg, hade
jag beslutat, att jag skulle resa till Rothenburg.
Så skedde ock.

Märkvärdigt nog ha ej många tyskar reda på
den märkliga, både arkeologiska och arkitektoniska
skatt de äga. De skaka på hufvudet och rycka på
axlarna, när man frågar dem. Men spörjer man
en i Tyskland resande engelsman, så får man svar.
Jo, han har varit där, han är hänryckt öfver staden
och längtar dit igen. Det är litet omständligt att
fara dit, diverse »Umsteigen» från det ena tåget
till det andra, men -- »Du lieber Gott!» -- hvad
gör väl det, när en sådan belöning väntar en efter
mödan och besväret!

Ifrån järnvägsstationen har man ett litet stycke
väg att gå, tills man anländer till en af
Rothenburgs imposanta stadsportar. Och som man
passerar den stenlagda bron -- fordom en vindbrygga --
öfver vallgrafven och skrider in genom porten,
försvinner verkligheten, och sagan begynner. Och
nästan yr af undran och tjusning vandrar man
omkring och kan icke stirra sig mätt på all denna
ålderdomliga skönhet, och ibland nyper man sig
ovillkorligen i armen för att öfvertyga sig om, att
man verkligen är vaken och fullt medveten om
allt, hvad man ser.

Det är tomt på gatorna, men från de små
spetsgaflade husen höras klirrande ljud -- det
är fönsterna som öppnas, och i ett nu varseblifver
man utefter hela den smala gatan en massa nyfikna
hufvuden, inramade af vinrankor med tunga
drufklasar, hvilka -- hufvudena -- nyfiket blicka ned
på oss främlingar, som störa tystnaden och lugnet
i den gamla staden. Ja, det växer vin på de
åldriga husen i Rothenburg, och den saftiga gröna
färgen sticker så måleriskt af mot de grå, spruckna
murarne. Vi främligar nicka och hälsa upp mot
hufvudena i de små fönsterna och ett vänligt:
»Grüss Gott!» sändes oss tillbaka.

Det är nästan som den berömda scenen ur
»Meistersinger», detta, och jag vänder mig
ovillkorligt om för att se efter Hans Sachs' verkstad
och upptäcker verkligen på motsatta sidan gatan
en skomakarskylt och nedanför skylten en vers.
Här fanns alltså äfven en man, som var
»Schumacher und Poet dazu». Och versen lydde i all
sin enkelhet sålunda:

"Im Hause meiner Vater
Klopf ich allhier das Leder
Und mache meinen Reim dazu
Und sorge nicht Wer's nach mir thu."

För resten såg jag flera andra hus, hvilka
likaledes buro lustiga verser och inskriptioner.

Det var mycket varmt och kvaft, och
plaskandet från de många härliga gamla springbrunnarna
med riddare och drakar verkade så svalkande och
skönt. Se, den åldriga springbrunnen där borta i
hörnet af gatan! Kan man icke lätt tänka sig
Gretchen framför den -- och för öfrigt hvilken tysk
saga eller legend skulle man icke kunna förlägga
till detta romantiska gamla Rothenburg?

På stora torget faller jag i stum andakt inför
det sällsynt praktfulla rådhuset, byggdt på
1500-talet. Med hopknäppta händer stirrar jag mig
nästan blind på detsamma. Där inne var det, som


Foto. Zedler & Vogel, Darmstadt.

ROTHENBURG: Rådhuset, en praktbyggnad från 1500-talet.
borgmästare Nutze under trettioåriga
kriget genom sin »Meistertrunk»
räddade staden undan Tillys plundring
och sköfling. Och inne i rådhussalen
visas en kopia af den pokal, som innehöll
mästerdrycken. Att Rothenburg icke
plundrades under trettioåriga kriget,
är troligen hufvudorsaken, till att
det ännu i våra dagar bibehållit sitt ålderdomliga
utseende.

Amatörfoto. GATUMOTIV FRÅN ROTHENBURG.

Rothenburg är omgifvet af en väldig ringmur
med torn och portar och ligger på en tämligen hög
platå, som sluttar brant ned till Tauberdalen,
hvarest den lilla floden med samma namn slingrar sig
fram. Staden är lika gammal som själfva sagan.
I forna tider, innan den blef byggd, låg på samma
plats ett fäste, som äfven bar namnet Rothenburg.
Under korstågen hade Rothenburg redan mycket
länge varit stad och enligt gamla krönikor skulle
hemvändande korsfarare ha funnit en viss likhet
mellan staden och Jerusalem. Men det måste väl
i så fall uteslutande ha varit läget...

Amatörfoto. GAMMALT HUS MED BURSPRÅK.

Jag har klättrat upp på ringmuren
som vetter åt Tauberdalen.

Hvilken praktfull utsikt öfver den
poppelbevuxna grönskande dalen,
hvarest den smala lilla floden lik en
silfverstrimma försvinner under den
pittoreska stenbron, som ser ut att
vara lika gammal som själfva staden. En stor
flock gäss håller till nära floden, och midt ibland
dem står den lilla gåsvakterskan och tyckes tankfull
blicka upp mot höjden, där Rothenburg tronar
stolt med sina sekeltrotsande murar, torn och
tinnar.

I afskedets stund, då jag ånyo passerat
stadsporten och vandrar ned till järnvägsstationen, vänder
jag mig om en sista gång för att se, om icke
alltsammans varit en synvilla, som försvunnit i samma
ögonblick, som jag lämnade staden. Men nej, där
ligger den sannerligen ännu, aftecknande sig skarpt
mot några svarta ovädersmoln, och det faller mig
in, att den just nu liknar ett gammalt kopparstick:

O, sköna Rothenburg, Rothenburg ob der Tauber!

Foto. Zedler & Vogel Darmstadt.
ROTHENBURG: 1. En del af ringmuren med torn. 2. En af stadsportarne, sammanbyggd med en kyrka.
ETT UPPSEENDEVÄCKANDE AFSKED.


Foto. Knight. Aldershot.

Generalen sir REDVERS BULLER.

Generalen sir Redvers Buller, mannen vid Colenso
Tugela, borde, tycker man, ha all anledning, att
då det gäller hans bedrifter i Sydafrika anslå en
rätt blygsam och moderat ton. Så har han
emellertid icke gjort, utan tvärtom som svar på en del
skarpa angrepp i prässen hållit ett så öfvermodigt
och arrogant tal, att regeringen måst afskeda
honom från hans befattning som kommenderande
general vid första armékåren. Härtill kommer
äfven en föga uppbygglig historia om ett par
telegram, som sir Redvers efter sin misslyckade
forcering af boernas ställning vid Tugela skulle ha
sändt Ladysmiths hjältemodige försvarare sir George
White, hvilken han skulle uppmanat att kapitulera.
En del tidningars försök att framställa sir Redvers
som offer för »Rhodes' och hans anhangs» intriger,
torde med rätta kunna anses obefogadt. Till
general Bullers efterträdare har utnämnts den under
kriget mycket bemärkte kavallerigeneralen sir lohn
French, ett val, som öfverallt hälsats med största
tillfredsställelse.


SVENSKAR  I  ENGELSK KRIGSTJÄNST.

Åter kunna vi meddela porträtt af trenne våra
landsmän, hvilka under kriget i Sydafrika
kämpat på engelsmännens sida samt härunder fått
utstå svåra strapatser och lidanden, hvilka de
emellertid burit på ett sätt, som i allo är värdigt vårt
gamla svenska krigarnamn. Sålunda voro de bl. a.
med vid Stormberg och vid belägringen af
Wepener, där de voro instängda i 17 dygn under
oafbrutet kulregn. De tillhöra den s. k. flygande
kolonnen samt ha bl. a. tjänat under generalerna
Gatacre, French och Hamilton.


Foto. Weston, Folkstone.

Generalen sir IOHN FRENCH.


 F. GUMÆLIUS              T. HALLSTRÖM
  (Stockh.)                 (Stockh.)
              C.SUNDBERG
              (Norrland.)
LURADE.

En historiett för HVAR 8 DAG af KARLA RÖNNE.

antor Tobias Svensson hade kommit närmare
50-talet, utan att någonsin riktigt på allvar
ha funderat på att knyta hymens band. Hans
syster Kornelia, några år yngre, skötte sedan ett
par decennier tillbaka hans lilla hushåll, och detta
på ett sätt, som Svensson hade all anledning vara
nöjd med.

Ingenstädes fingo hans manliga bekanta så
saftiga biffstekar eller så vällagad sillsallad som
i klockaregården. Inte fanns det något att
anmärka mot ordning och renlighet heller, och
Svenssons lilla lön räckte förträffligt under hennes kloka
förvaltning. Så han hade det egentligen lika bra,
som om han varit gift, tyckte han själf -- ja,
mycket bättre, tyckte somliga af hans gifta vänner.

Men redan den vise Syrak säger ju, att det
är ljuft och godt, när bröder kunna sämjas, och
detta tyder på, att det äfven i gamla tiden stundom
kunde vara klent beställdt med sämjan syskon
emellan. Mellan syskonen Svensson rådde icke
heller alltid frid och endräkt.

Tvärtom!

Minst ett par gånger i veckan förklarade
mamsell Kornelia med af vrede darrande röst, att hon
icke längre kunde hålla ut hos en sådan otacksam
gammal gnat och att hon skulle resa sin väg i
morgon dag.

Och lika ofta önskade kantor Tobias, i en ton,
som gjorde systern än mer uppretad, en dylik
odräglig gammal argbigga lycklig resa. Men båda två
visste med sig, att ingendera menade allvar, och
några timmar senare, när stormen lagt sig, var
allt lika bra igen.

Men nu på vårsidan hade det kommit en fnurra
på tråden, som hotade att icke så lätt kunna redas
ut. Nu voro de ovänner riktigt på allvar. Redan
hade osämjan räckt ett par veckor. Tobias och
Kornelia talade knappast ett ord till hvarandra.
Den senare höll mest till ute i köksregionerna och
kantorn fick sällskapa med sin foxterrier Boj eller
fördrifva tiden med att spela Bachs fugor på sin
kammarorgel.

*

Det var i skymningen. Svensson låg och drog
sig på pinnsoffan med pipan i ena mungipan och
bolmade på allt hvad han förmådde för att döda
ledsnaden. Kornelia gick alltjämt omkring och
hade en min på sig som en förnärmad drottning.
Hon låtsade ej förstå sin brors halfva antydningar
om att sluta fred och bli vänner.

»Ne-ej!»

Svensson ruskade på sig. Det blef snart
outhärdligt, det här kifvet och osämjan. Om han
skulle annonsera efter en hushållerska? Eller --
han fick en ingifvelse -- rent af söka sig en sådan
för lifstiden, det vill säga en fru! Sätta in en
annons i »Dalköpingsposten» och se, hvad som
möjligen kunde bli följden af ett dylikt försök.

Beslut och handling äro ju ett hos mannen.
Han for upp från soffan. Pipan i vrån och fram
med skrifdonen! Snart låg annonsen prydligt
färdigskrifven.

»En stadgad medelålders man i god
samhällsställning önskar sig en ledsagarinna genom lifvet.
Ej under 35 år, huslig och med godt lynne, någon
förmögenhet önskvärd. Svar med fotografi eller
helst personligt sammanträffande inom 8 dagar.
X. Y. Z. p. r.»

*

Mamsell Kornelia satt just och fröjdade sin
själ med följetongen i »Dalköpingsposten» och höjde
en tacksam suck öfver att hjälten och hjältinnan
i densamma ändtligen besegrat alla
vedervärdigheter och lyckligt inlupit i äktenskapets sälla hamn,
då hon fick syn på denna annons.

Hon läste den en gång, hon läste den två.
Den var som insatt enkom för henne, tyckte hon.
Stadgad, medelålders, god samhällsställning. Just
en sådan man hade länge varit Kornelias hemliga
önskan. Och hon ägde ju precis de egenskaper
han fordrade hos sin blifvande maka! Huslig var
hon, och ett litet arf hade hon, som stod insatt i
en säker bank och förräntade sig bra. Godt lynne
var äfven en faktor, som Kornelia räknade sig till
godo. Det var naturligtvis helt och hållet Tobias'
fel, att hon ibland icke så alldeles med rätta kunde
sägas tillhöra de älskvärdas kategori.

Svensson brukade stundom säga, att systern
för länge sedan kommit på öfverblifna kartan. Men
här erbjöd sig ett tillfälle att visa honom, att han
misstagit sig som vanligt. Inte behöfde Kornelia
hela sitt lif gå och slita och släpa för honom!
Nej, hon skulle allt visa honom annat, hon!
Tobias skulle få se, att det fanns andra, som förstodo
uppskatta hennes rätta värde. Tobias skulle nog
sakna henne, när det var för sent!

Helst personligt sammanträffande -- ja det
vore bäst, så kunde saken uppgöras med samma.

Efter mycken möda och stort besvär och
dussintals kasserade postpappersark låg slutligen
Kornelias svar färdigt.

»En dame af fin familie med alla de
egenskaper Ni i Eder annons fordrar hos Er blifvande
maka, önskar träffa Er i nämnda angelägenhet.
Som rendez-vous-plats får jag föreslå
stationsparken, mellersta soffan framför västra rundelen. På
lördag vid Stockholmstågets afgång skall Ni där
finna en dame med följande igenkänningstecken:
röda rosor i hatten, svart klädning och röd
parasoll. Evas dotter».

Det där ser riktigt fint ut tyckte mamsell
Kornelia, med välbehag betraktande sitt opus.

*

»Kunde du låta mig få häst och vagn att köra
in till staden i eftermiddag, Tobias?» frågade
Kornelia i sötsur ton vid middagsbordet. »Jag skall
in och pröfva min nya sommarklädning och måste
äfven göra en del uppköp för hushållet».

Svensson såg upp från grönsoppan. Helst
hade han velat fara ensam i dag, men det gjorde
ju egentligen ingenting, om Kornelia följde med.
Det var nog icke så utan, att han kände sig litet
ängslig, den gode Tobias, vid tanken på, hur
systern skulle taga den stora nyheten om hans
förestående förlofning med thy åtföljande bröllop.
Endast ett svar hade Svensson fått på sin annons,
men det var ju nog. Så slapp man komma i valet
och kvalet att välja, och den som svarat, tycktes
mena riktigt allvar.

Och henne skulle han råka i dag!
»Jag skall själf in i eftermiddag, så du kan
få åka med», sade han kort. »Lägg fram rena
stärksaker och mina söndagskläder».

Kantor Svensson nedlade i dag en ovanlig
omsorg på sin yttre människa. När han omsider stod
färdigklädd och såg sig i spegeln, var han nöjd,
ja mycket nöjd med sitt utseende. Den ljusgrå
sommarkostymen klädde honom förträffligt,
»månen» hade han dolt, så godt sig göra lät, och de
käckt uppvridna mustascherna à la käjsar Wilhelm
kom honom att se minst 10 år yngre ut, tyckte han.

Hade han haft tanke och öga för någon annan
än sig själf, skulle han måhända observerat, att
äfven Kornelias själsomhölje var ovanligt prydligt
utstyrdt. På det stripiga håret tronade en spetshatt
med högröda rosor, ljusa handskar dolde de
knotiga händerna och svart sidenkjol jämte röd
parasoll fulländade galadräkten.

Kantor Svensson gick fram och tillbaka på
perrongen, otåligt bidande Stockholmstågets afgång.
Det stod färdigt att gå, nu gafs signal, och det
ångade ut från perrongen.

Ändtligen var den viktiga stunden kommen.
Nu skall han råka sitt hjärtas dam, som han redan
kallar den okända!

Med klappande hjärta och bultande pulsar
styrde kantorn kosan mot den öfverenskomna
mötesplatsen. Redan på långt håll lyste en röd
parasoll och han såg de röda rosorna vaja för vinden.

Han vred upp mustaschen och jämkade på
halsduken. Nu var han endast några få steg från
bänken, där hans öde skulle afgöras. Det dansade
rundt för Tobias. Han var alltid blyg i
fruntimmerssällskap och kände sig dessutom högeligen
upprörd och orolig öfver stundens vikt.

»Min fröken» ... började han högtidligt sitt
noga öfverlästa tal.

Men längre hann han aldrig. Damen vände
på hufvudet.

»Kornelia! ! !»

Denna bara stirrade. Hon syntes lika häpen
som han och blef på ett ögonblick så röd som
det var möjligt med hennes vissna, gulgrå hy.

»Det där var då en öfverraskning för oss
båda ...»

Hon kom sig ej för att svara; harm, blygsel
och felslagna förhoppningar stridde om herraväldet
inom henne.

»Du --», sade hon till sist, långsamt, nästan
med en suck.

»Ja bara jag, du», svarade Tobias, som först
fattade sig och försökte klara situationen med ett
litet skratt, som dock icke lät riktigt naturligt.

»Men hvad säger du om det här, syster», tillade
han allvarligare. »Det ser ut, som om ödet
bestämt, att vi två icke skola skiljas. Låt oss följa
dess fingervisning och hädanefter som hittills följas
åt... Och så bli vi vänner igen och glömma det
här förargliga sprattet, som ödet spelat oss. För
resten ganska rätt åt två sådana gamla tosingar!
Eller hvad säger du, syster? Tror du inte vi ha
det bäst, som vi ha det? Vi ha nog ingen tur, vi
två, i äktenskapets lotteri.

*

Fröken Kornelia förestår allt fortfarande sin
brors hushåll, och ingen af dem tänker vidare på
att utbyta det ogifta ståndet mot det äkta.

Men med sämjan dem emellan är det ungefär
som mellan von Konow och hans korpral:

»Som goda vänner får man dem ofta se,
men nästan lika ofta så träta de ...»

Och någon omväxling skall man ju ha i
enformigheten ...

*

EN ARBETETS HÖGTIDSFEST.

En synnerligen anslående och högtidlig akt ägde
rum söndagen den 27 okt. i Grängesberg, då
74 under Grängesbergs gemensamma
förvaltning lydande förmän och arbetare tilldelades
Patriotiska sällskapets medaljer för långvarig och
trogen tjänst, hvilka medaljer på ansökan af nämnda
gemensamma förvaltning tillerkänts dem.
Medaljöfverlämningen försiggick i Casselska husets stora
säl, som var fylld till sista plats.

Uppe å estraden, hvars fond var dekorerad med
flaggor och barrträd, hade plats beredts for de
särskildt inbjudna, bland hvilka märktes
landshöfdingarna Svedelius, Holmquist och Wersall,
trafikcheferna v. Krusenstierna och Johnson,
disponenten Ljungberg, brukspatronerna Tham och Roth i
Sunnansjö m. fl.

Efter ett musiknumrner af Grängesbergs
musikkår framträdde landshöfding Holmquist och höll
ett kraftigt och anslående tal, hvarefter han
utdelade Medaljerna till samtlige medaljörer utom två,
som af sjukdom hindrades att närvara.

En af de sålunda dekorerade, förmannen K. J.
Sätterström, frambar medaljörernas tack för den
erhållna hedersbevisningen och för det humana
bemötande, som förvaltningen städse visat sina
arbetare.

De församlade afsjöngo nu gemensamt
kungssången, hvarpå landshöfding Holmquist utbräkte
ett fyrfaldigt lefve för konungen, åtföljdt af fanfarer.

Vid den därpå följande subskriberade middagen
öfverlämnade landshöfding H. efter ett varmt tal
till kamrer C. J. Larsson, som i 40 års tid varit
anstäld i bruks- och grufrörelse och äfven
verksamt deltagit i det allmännas tjänst, af konungen
honom tilldelad Vasamedalj i guld, hvarför herr
Larsson tackade.


Kamrer C. J. LARSSON.



Foto. Christerson, Grängesberg.

GRUPP AF ARBETARE VID GRÄNGESBERG,
tilldelade Patriotiska Sällskapets medaljer. Den äldste af medaljörerna har
varit 59 år i bolagets tjänst, den yngste 20 år.
VECKANS PORTRÄTTGALLERI.


ROBERT PETRE.SOPHIE PETRE.

GULDBRÖLLOP. Guldbröllop firades den 28 oktober 
i Stockholm af f. brukspatronen Robert Petre, 
och hans fru Sophie Petre, född Arfvedson. 
Guldbröllopsparet var på sin hedersdag föremål 
för mycken och hjärtlig hyllning. 

ROB. SAHLBERG.
HYLLNING. Stockholms schacksällskap kunde 
nyligen fira 35-årshögtidsdag, hvilken 
särskildt med anledning af bokhandlaren 
Rob. Sahlbergs 30-årsjubileum som sekreterare 
ytterligare fick en fästlig och högtidlig prägel. 
Vid jubilarens inträde i den med hans porträtt 
prydda lokalen ägnades honom af ordföranden 
några hjärtliga och varma erkänslans ord, för hvad
han nu under en mansålder uträttat för sällskapet 
och schackspelets främjande, hvarjämte till honom 
öfverlämnades en subskriberad hedersgåfva af silfver.

O. M. WIKLANDER.

AFSKED har beviljats byrådirektören
och föreståndaren för järnvägsstyrelsens
kontrollkontor, Oskar Mauritz Wiklander,
hvilken härmed afgår efter att i järnvägens
tjänst ha utvecklat ett lika nitiskt som 
omfattande arbete.

H. E. ASKERGREN.

FÖDELSEDAGAR. 82 år fyllde den
27 okt. f. direktören i Stockholm. H. E.
Askergren, och fick den vördade åldringen
mottaga många gratulationer från gamla
vänner och bekanta.

VICTOR HOLMGREN.
80 år fyllde den 1 nov. grosshandlaren
Victor Holmgren i Göteborg, som i anledning
af dagens betydelse var föremål för mycken 
och hjärtlig hyllning från när och fjärran.

ST. GEORGE-RIETZ. d.

DÖDSFALL. Den 17 okt. afled f.
löjtnanten vid k. Skånska husarregementet
Charles Manners St. George-Rietz, f. 1844. 
R., som tidigt tog afsked ur krigstjänsten på
grund af sjukdom, bodde under några år
å sin egendom å Rosenlund vid Malmö och
var de senaste åren bosatt i Helsingborg. 

E. N. NILSSON. d.

Den 22 okt. afled i Cimbrishamn disponenten för 
spritbolaget därstädes Ehrnfrid Nicolaus Nilsson. 
Innan han 1899 tillträdde den befattning han vid sin 
död innehade, hade han i flere år varit föreståndare för Ad.
Faxes & söners filial samt var i öfrigt känd som en 
framstående och dugande affärsman.


I. T. H. AUBOURNE. d.

Den 22 okt. afled i Göteborg i den höga
åldern af 83 år translator publicus R. Pr.
Kr. O. 4 kl. Ino Temple Hope Aubourne. A.,
som var född i London, var ett verkligt
språkgeni samt har som öfversättare och
språklärare utöfvat en omfattande verksamhet. 
Han tillhörde ock under flere år 
tidningsprässen samt var älven anställd som
sekreterare vid tyska konsulatets kontor.
Han var en af Göteborgs mera bekanta 
personligheter samt efterlämnar minnet af en
begåfvad, originell och samvetsgrann man.


C. H. NERÉN. d.

I Skeninge afled den 22 okt. f. regementsläkaren 
vid andra lifgrenadierregementet C. H. Nerén, 
74 år gammal. I sin krafts dagar en dugande och 
skicklig läkare, var han äfven känd som en framstående 
entomolog.

HERMAN BODMAN. d.

Den 23 oktober afled i Stockholm f. sjökaptenen 
Herman Bodman, 61 år gammal.
B. var länge i Södra Sverigesbolagets tjänst.
Den plikttrogne och redbare mannen sörjes
närmast af maka och barn.

A. R. A. BOIVIE. d.

Med sjökaptenen Arvid Robert Alfred
Boivie, som den 23 okt. afled i en ålder af
35 år, bortgick en synnerligen dugande och
bepröfvad sjöman. Så hade han i 10 år
tillhört Newyorks jaktklubb hvarunder
han bl. a. tjänstgjorde på "Coronet", som år
1888 vann priset i kappseglingen mellan
England och Amerika. Han detog jämväl
i spansk-amerikanska kriget.


D. V. HALLBERGH. d.

Den 26 okt. afled i hufvudstaden verkmästaren 
vid Stockholms stads vattenledning 
David Verner Hallbergh, 47 år gammal.
H., som i 17 år varit i vattenledningens
tjänst, var sedan 10 år tillbaka verkmästare,
samt en särdeles nitisk och omtyckt person.


H. F. NAGELL. d.

Godsägaren Henrich Formann Nagell afled
den 28 okt. å sin egendom Frösshunda i
Västergötland. N., som till börden var 
norrmann, bedref under en lång följd af år ett
omfattande jordbruk samt var en energisk
och duglig person.

J. G. WENDT. d.

I Lund afled den 28 oktober f. stadsnotarien, 
v. Häradshöfdingen R. W. O. Johan Gustaf Wendt 
f. 1827. Under sin mångåriga verksamhet  han har 
alltsedan 1866 innehaft sin befattning  har han 
förvärfvat sig stora sympatier och efterlämnar minnet
af en plikttrogen och sympatisk person.

OSCAR KYLBERG. d.

I Göteborg afled den 29 okt. grosshandlaren 
Oscar Kylberg af ett slaganfall, som
träffade honom under en åktur på hemvägen 
från hans hustrus graf, å hvilken han
nedlagt en krans. Den aflidne var en skicklig 
affärsman samt en i öfrigt sympatisk person.

GUSTAF UHR. d./img>

Den 30 okt. afled i hufvudstaden f. d.
yrkesinspektören i östra distriktet, 
ingeniören Gustaf Uhr, 56 år gammal. U. var en
synnerligen framstående, praktiskt utbildad
och berest man. Han blef efter yrkesinspektionens 
införande, 1889, t. f. och 1891 ord. yrkesinspektör 
i östra distriktet  Stockholms stad, Stockholms, 
Uppsala, Södermanlands och Östergötlands län  i
hvilken egenskap han utvecklade mycken
insikt och förmåga.

O. A. WESTÖÖ. d.

Med f. läroverksadjunkten och fängelsepredikanten 
Oscar Anian Westöö f. 1819 bortgick en 
synnerligen sympatisk och begåfvad man. Vid sidan 
af teologiska studier var han intresserad och 
framstående botaniker och har bl. a., gifvit namn 
åt två växtarter Hieracium Westöö samt Rosa Westöö. 
För Visbys förskönande med planteringar var han ifrigt
verksam.



3:dje årg.Den 17 November 1901N:r 7

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:

Tvenne målsmän för svensk medaljgraveringskonst (med 2 illustrationer). 

Punch och Judy (med 1 illustr.). 

Anekdoter och anteckningar om tvenne får, original för HVAR 8 DAG af Old Salt. 

Tvenne vetenskapens veteraner (med 2 porträtt).

Hjalmar Söderberg (med 1 porträtt). 

En ovanlig utmärkelse (med 1 porträtt). 

Från Göteborgs Fältridtklubbs Hubertusjakt vid Sköfde (med 2 illustrationer). 

"Tapperhetens" stapelaflöpning (med 2 illustrationer). 

Dramatiska teaterns senaste succés (med 2 illustrationer). 

Engelska tronföljareparets återkomst (med 3 illustrationer). 

Två framstående franska konstnärer i Sverige (med 2 porträtt). 

B. H. Getz'  jordafärd (med 1 ill.). 

Li Hung Chang + (med 1 ill.). 

Fransk-Turkiska konflikten (med 1 porträtt). 

En barnens vän (med 1 portr.). 

HVAR 8 DAGS femte täflan för amatörfotografer (med 4 ill.). 

Veckans porträttgalleri (med 16 portr.).

-- -- -- BONNIERS TRYCKERI AKTIEBOLAG. GÖTEBORG. 1901. -- -- --




Foto. Albin, Paris.

Professor ADOLF LINDBERG och hans son skulptören ERIK LINDBERG.
TVENNE MÅLSMÄN FÖR SVENSK MEDALJGRAVERINGSKONST.

Det är ju gifvet, att i ett litet land som vårt
det ej kan löna sig för så särdeles många
att idka medaljgraveringens fina, exklusiva och
kräfvande konst, som egentligen endast kan 
uppskattas af finsmakare och kännare, och dess 
utöfvare ex professo äro också hos oss inskränkta till
de båda framstående konstnärerna prof. Adolf Lindberg 
och hans son, den unge begåfvade skulptören
Erik Lindberg.

Den person, hvilken i vårt land upplifvade den
sedan länge i förfall befintliga medaljgraveringskonsten, 
var en kvinna -- Lea Ahlborn, hvilkens fader, Ludvig 
P. Lundgren, var gravör vid k. myntverket. Hon studerade 
i Paris och blef sedermera sin faders efterträdare. 
Hon verkade på denna plats ända till sin död, 1897, 
och antalet af de medaljer, som Lea Ahlborn graverat, 
är ofantligt stort.

Professor Lindberg, hvilken i sin tur efterträdde
fru Ahlborn, är dennas lärjunge äfvensom elev af
Qvarnström. Han föddes i Stockholm den 4 september 
1839 och genomgick konstakademien, där han snart 
slog sig på medaljgravyr. En minnespänning öfver 
Carl XV var ett af hans första arbeten. 1876 blef 
han agré vid Konstakademien och gjorde följande 
år med offentligt anslag en utrikes resa, hvarunder 
han i Paris -- en plats, där medaljgravyren hunnit 
en utomordentligt hög ståndpunkt -- studerade hos 
Tasset och Oudinet. 1879 erhöll han ett 
konstnärsarvode å akademiens stat med 
undervisningsskyldighet i medaljgravyr
och fick 1882 åter ett offentligt reseunderstöd. 
Han blef 1885 ledamot af Konstakademien, 1892 vice
professor i teckning vid läroverket därstädes och,
som sagdt, 1897 gravör vid k. myntverket.

Professor Lindberg är en i sitt fack synnerligen 
framstående person, hvilken har god uppfinningsförmåga 
och en utmärkt teknisk finess. Utom en mängd medaljer 
öfver framstående personer eller med anledning af 
märkliga tilldragelser -- hvilket senare naturligtvis 
särskildt tager medaljgravörens fantasi i anspråk -- 
har han äfven utfört större medaljonger i metall öfver
bekanta personligheter, t. ex. Nordenskiöld.

*

MEDALJ AF ERIK LINDBERG VID FADERNS 60-ÅRSDAG.

På ett i allo värdigt sätt följer i sin faders
fotspår sonen Erik Lindberg, om hvilken vår 
pariserkorrespondent skrifver:

Medaljgravören Erik Lindberg är född i Stockholm 
den 31 December 1873. Efter att ha genomgått Norra 
Latinläroverket blef han student 1892, hvarefter 
han från 1893 till 1897 gick i skulpturskolan på 
Fria Konsternas Akademi. Samtidigt arbetade han 
på sin fars atelier, som låg på Jakobsbergsgatan, 
men sedermera flyttades till Kongl. Myntet.

Efter att ha fått kungliga medaljen för en statyett, 
föreställande en »Varpakastare», hvartill han
hämtat motivet från en gotländsk lek, reste den
unge konstnären utomlands i början af år 1899,
först till Paris. Här studerade han mera speciellt
medaljgraveringens konst hos den berömde Chaplain. 
I Paris fick han underrättelse, att hans skiss
till Sten Sture-monumentet i Uppsala tilldelats 
första priset. Som bekant kom denna skiss dock icke
till utförande, och det är ännu oafgjordt, hur 
monumentet kommer att se ut. I de senare täflingar,
som utlysts i frågan, har Lindberg ej deltagit, ty
som ofvan nämndes har han numera uteslutande
ägnat sig åt medaljgravyren. På detta område ha
hans arbeten vunnit stor framgång, och särskildt 
beundrades hans Victor Rydbergs-plaquette, en medalj
till minne af den s. k. finska deputationen eller den
internationella demonstration, som ett antal af nu
tidens främste lärde och vetenskapsmän gjorde
i Petersburg till förmån för Finland, samt senast
medaljporträttet af Nils Forsberg, som i våras 
utställdes å Svenska Konstnärernas Förenings 
utställning och sedermera inköptes till Nationalmuseum.

Under förra hälften af detta år gjorde konstnären en 
resa genom Italien för att se och samla intryck. Nu är 
han åter i Paris, i färd med att fullborda Nobel-medaljen. 
Samtidigt har han gjort modellen till en jeton, som skall 
tilldelas medlemmarne i de olika prisnämderna för hvarje 
sammanträde, och hvars guldvärde är bestämdt till 50 kr.

Nästa sommar, då det Jenny Lind-stipendium, som hr Lindberg 
nu innehar, tar slut, ämnar han återvända till Sverige. 
Hemma har medaljgravyrens konst, särskildt i tekniskt
afseende, mycket att lära, och de erfarenheter, konstnären 
inhämtat i Paris och annorstädes, ämnar han där söka tillämpa. 
Sålunda användes i Frankrike för reproduceringen en mängd
nya, med elektricitet drifna maskiner, hvilka i hög grad 
underlätta arbetet.

I Sverige har man hittills haft en viss benägenhet att betrakta 
medaljgravyren mera som ett handtverk än som en konst. Säkert 
skulle det ej falla någon hos oss in att betala en liten medalj 
med tusentals kronor. För det priset kan man ju få en stor tafla 
med ett stort namn i hörnet. Och dock kan äfven medaljgravyren 
frambringa konstverk, som stå högt i pris. Fransmannen Roty,
jämte Chaplain nutidens främste på detta område, fick sålunda 
12,000 francs, för en medalj öfver Carnots begrafning. Eder
meddelare såg nyligen ett exemplar af denna medalj i hr Lindbergs 
atelier. Den är utförd med en känslighet, en finess, som
är hardt när otrolig. En annan plaquette af Roty betaltes med 
20,000 francs af en amerikanare eller engelsman.
I Paris har den unge, svenske medaljgravören
vunnit talrika vänner, tack vare sitt distinguerade,
älskvärda och rättframma väsen, såväl bland landsmän 
som i de franska konstkretsarne, i hvilka han
särskildt funnit en vän och rådgifvare i P. Tasset.
Då den äldre Lindberg först kom till Paris, arbetade 
han på Tassets atelier, och den gamle konstnären har 
öfverflyttat på sonen den vänskap, som sedan 40 år 
tillbaka förenar honom med fadern. Det är ju rätt 
ovanligt i konstnärslifvet, att far och son gått i 
skola hos samme mästare.

*

PUNCH OCH JUDY.

Anekdoter och anteckningar om tvenne får. Original för HVAR 8 DAG af
OLD SALT.

Man säger, skrifver och tror, att får äro
särdeles dumma djur. Att detta ofta beror på
ett misstag, skall jag söka bevisa genom att
beskrifva tvenne får, som jag noga lärde känna och
hade tillfälle att observera.

Det var så, att under en af mina irrfärder som
lekboll för ödet fann jag mig vara kungl. -- nej,
bättre opp! -- käjserlig arrendator af en af hennes
brittiska majestäts färjor på floden Murrumbidge i
Nya Syd-Wales. Det förstås, en fregatt hade
varit bättre, men som hon, majestätet, icke
arrenderade ut sina fregatter, fick jag nöja mig med en
färja. Den förnämsta trafiken, och den som var
mest välgörande för min ficka, bestod uti att
frakta stora vandrande fårhjordar öfver floden.
Dessa får voro ytterst skygga, ofta försvagade af
svält, genom att de blifvit drifna långa vägar.
De kunde fås att gå ända ned till vattnet, men
sätta en fot på färjan -- det ville de ej. Om de
pressades lör hårdt bakifrån af män och hundar,
hände det ofta, att de hoppade i floden i stället
för på färjan. Detta gjorde arbetet med
öfverförandet af en flock på t. ex. 10,000 stycken
mycket långsamt och ansträngande för både män
och hundar och försvagade fåren så, att deras
värde minskades. För att råda bot för detta beslöt
jag att skaffa mig en »ledare». Om jag blott
kunde åtstadkomma ett »samlingsparti» på färjan,
skulle nog de andra fåren lätt förmås att ansluta
sig. Jag gick därför till en granne och köpte för
ett pund tvenne ett par dagar gamla lamm, samt
gjorde upp om leverans af så mycket mjölk som
behöfdes för att uppföda dem.

Det var en bagge, som jag kallade Punch, och
en tacka, som fick heta Judy. Jag hade
uppkastat en jordkoja, som jag kunde stänga med en
dörr, för dem att bo uti. Golfvet hade jag
strött med friska gummilöf. De förklarade sig
genast mycket nöjda med sin bostad. Deras mjölk
gaf jag dem ur en butelj. Jag hade gjort ett hål
i korken och insatt en skinnklädd gåspenna. Äfven
med detta arrangement voro de särdeles belåtna.

En afton hade jag just fyllt deras butelj för
att gifva dem den vanliga aftondrycken, då jag
plötsligen utkallades till färjan. Jag var längre
borta, än jag hade väntat, och när jag kom
tillbaka, letade jag förgäfves efter buteljen. Jag
mindes bestämdt, hvar jag satt ner den på golfvet,
men den fanns icke. Då tittade jag in i deras
koja. Där lågo de på de friska, doftande
gummilöfven, mätta och belåtna, och icke långt ifrån dem
låg buteljen -- tom. Då det gick öfver den
vanliga tiden för deras kvällsvard hade de helt simpelt
sökt upp buteljen, släpat den med sig till sitt eget
hus och där hjälpts åt att tömma den till sista
droppen.

Det var icke så dumt gjordt af 2 eller 3 veckor
gamla lamm ungar?

Jag hade en ung, mycket klok, svarthårig
hynda af god ras, som. jag kallade Lubra. Hon
hade sett, med hvilken omsorg jag skötte lammen,
och därför alldeles frivilligt gjort sig till deras
vårdarinna. Punch och Judy kommo snart
underfund med, hvilken god vän de hade i Lubra. Om
de på något vis blefvo skrämda och sågo mig,
så sökte de naturligtvis skydd bakom mina ben,
men om jag var ur vägen, så togo de alltid sin
tillflykt till hunden. Stackars den främmande
hund, eller hvad det än var, som kom lammen för
nära. Det blef smörj af, ohyggligt med smörj...

Jag har haft många tama djur af alla slag,
från en papegoja till en känguru, men aldrig
något som gjort mig större nöje, än dessa tvenne
lamm. Det var en behaglig och vacker syn, då de
snöhvita lammen lekte och tumlade om med den
stora svarta hunden. Då Judy var ett par
månader gammal, tog hon sig ibland, då hon
kände sig riktigt lycklig, till att dansa på ett högst
egendomligt sätt. Hon rörde sig öfver den mjuka
gräsmattan med en grace och ett behag, som den
mest fulländade dansös skulle afundats henne.
Vid sådana tillfällen beundrade Punch henne
storligen, men då han skulle försöka härma henne,
blef det bara krumsprång af. För öfrigt voro
de hvarandra ytterst tillgifna. En gång hade
Judy följt mig ned på färjan. Punch märkte ej
sin ensamhet, förr än jag var ett stycke ute på
floden. Då han såg Judy på färjan, gaf han till
ett anskri och störtade utan ett ögonblicks tvekan
i floden, sam raskt öfver, och då färjan landade,
var Punch där och återfann sin Judy. Han var
då icke större än en liten hund.

Då de voro litet mer än halfvuxna, skulle
dressyren börja. Judy visade sig vara tämligen
egensinnig och alldeles för mycket emanciperad.
Hon ville endast följa sitt eget tycke och trodde
sig vara fullkomligt bra, sådan hon var. Som
hennes lifsåskådning, verksamhet m. m. kanske ej
kunna tåla vid en allvarsam kritik, skall jag
hädanefter för korthetens skull endast beskrifva några
drag ur Punchs verksamhet. Judy var visst icke
dum. Det fanns de, som ansåg henne begåfvad,
och hon var äfven ganska populär bland de vilda
fåren; men hon passade ej till »ledare», hvarföre
jag mestadels brukade binda henne i det bortersta
hörnet på färjan, där hennes bräkande fick göra,
hvad det kunde, för att locka fåren ombord.

Punch däremot, han var själfva lydnaden och
läraktigheten. Tobak lärde han sig äta på första
lektionen, hvarefter han åt så mycket jag hade
råd att gifva honom och mådde bra däraf.
Konsten att dricka whisky tycktes vara honom
medfödd. Efter ett par försök att få honom till att
leda fåren ombord på färjan, förstod han
fullkomligt, hvad jag fordrade af honom och tycktes sätta
en ära uti att göra mig till viljes.

Färjan kunde endast rymma 4- högst 500
får i taget, så att det kunde dröja timmar, innan
en större hjord var öfver, men, ehuru det var
mycket ansträngande för honom, gaf han sig aldrig,
förr än hela hjorden var lyckligt på andra sidan.
För hvarje last, som han lurat ombord, trängde
han sig fram till mig och fordrade någon belöning.
Det kunde vara ett par russin, en bit tobak eller
hvad som helst, men något ansåg han sig ha
rättighet att få. Då färjan återkommit för en ny last
och blifvit fastgjord, marscherade han genast upp
till fåren för att blifva ledare, filosof och vän för
en ny flock. Om någon gång, som sällan hände,
fåren icke kommo sig för att följa honom, stannade
han genast, vände sig om, gaf den närmaste några
knuffar och försökte igen, då de alltid täflade om
att få följa honom.

Inte var han dum inte!

Hans tjänster voro för mig ovärderliga, och
det var inte underligt, att han blef min stora
favorit och synnerliga gunstling, men -- han visste
också af det. Och då han var fri från
tjänstgöring, tillät han sig åtskilligt själfsvåld, som han
icke skulle vågat, om han ej vetat, att jag icke
hade hjärta att straffa honom hårdt.

Han växte och blef ovanligt stor och stark.
Lyckligtvis hade han inga horn. En gång, då
jag lekte med honom, manövrerade han skickligt,
tills han fick mig till att stå med ryggen mot en
tvättbalja, då han helt oväntadt gaf mig en så
kraftig knuff, att jag satte mig ner i baljan, så att
såpvattnet yrde kring oss. Där satt jag med knäna under
hakan. Punch stod och blinkade åt mig. Jag är
säker på, att den skurken inom sig skrattade, så
han skakade, fast han ställde sig helt oskyldig.

Jag törstade efter hämnd och svor, att, finge
jag blott fingrarne i hans päls, skulle det blifva
hans tur att sitta i baljan. För att få tag å honom
ställde jag mig så vänlig jag kunde:

»Punch, min gosse, kom hit», lockade jag!

Men ehuru han eljest vid minsta tillrop
brukade komma till mig i galopp, var han nu för stor
fysionomist för att ens komma mig nära. Han
läste i mitt ansikte svek och falskhet, och icke ens
tobak kunde locka honom till mig. Efter en stund,
då jag glömt mina hämndplaner och blifvit god
igen, kom han själfmant fram till mig och strök
smeksamt sitt hufvud emot mig.

Inte var han dum inte!

En morgon hade en förman för en fårhjord
kommit för att tala med mig om färjan. Han
hade sin hund med sig, som var ung och beskäftig.
Vi stodo och sprakade nära den branta flodbädden,
och han frågade om jag hade några tama »ledare».
Jag kallade på Punch, som genast kom och ställde
sig bredvid hunden, hvilken tyckte detta vara en
oerhörd oförskämdhet af ett får. Då hans blotta
närvaro icke tycktes imponera på Punch, gaf han
till ett gläfs för att köra bort honom. Punch vände
helt lungt på hufvudet och -- vips låg där en
tjutande hund kraflande i floden. Då han summit i
land, försökte ägaren förgäfves att locka honom
till sig. Han satte sig på lämpligt afstånd
utanför staketet och stirrade på det där odjuret, som
såg ut som ett får.....

Skolmästaren och en bankbokhållare från den
närbelägna staden hälsade en gång på mig för att
tillbringa en särdeles het dag vid den svala floden.
På förmiddagen sutto vi alla tre vid bordet, som
stod alldeles invid fönsteröppningen, för att dricka
té. Skolmästaren hade, ehuru han i allmänhet
icke begagnade spirituosa, dock fått den vanan
att alltid blanda en droppe whisky i sitt té för att
göra det pikant -- någonting à la vår »kaffehalfva».
Osäker om jag hade något whisky i huset, hade
han tagit med sig en klunk fin-fin whisky i en
sodavattensflaska. Han höll den i handen, då
Punch, som känt ångan af teet stack in hufvudet
för att få en sockerbit eller ett bröd. Skolmästaren
sträckte tanklöst flaskan mot Punch, väntande att
spritångan skulle förmå det närgångna fåret att
draga sig tillbaka, men i stället snappade Punch,
kvick som tanken, flaskan ur hans hand, lät den
hvila på fönsterbrädan, och innan skolmästaren
hunnit hämta sig, hade hvarenda droppe runnit
utför Punchs strupe!

Uttrycket i mannens ansikte var ett helt studium.
Där växlade förvåning, förtrytelse, snopenhet och
ledsnad öfver att få lof att dricka sitt té utan den
vanliga kryddan. Punch stod och nickade åt
honom, liksom han ville säga:

»Det var inte dålig whisky, det där.»

Lyckligtvis var jag i stånd att ersätta
förlusten...

Många flera drag ur Punchs verksamhet skulle
kunna anföras, vittnande både om intelligens och
karaktärsfasthet, men af ofvanstående torde nog
framgå, att får icke alltid äro så dumma, som man
säger, skrifver och tror -- hvilket skulle bevisas.

PUNCH OCH JUDY: Färjan öfver floden Murrumbidge i Nya Syd-Wales (Efter fotografi.)
TVENNE VETENSKAPENS VETERANER.


C. G. MALMSTRÖM.

I sitt 80:e år ingick den 2 d:s den fräjdade historieforskaren,
f. riksarkivarien Carl Gustaf Malmström.

Det är särskildt hans »Sveriges politiska historia från
Kung Karl XII:s död till statshvälfningen 1772», som började
utgifvas 1852 och fullständigt förelåg 1877 samt för ett par år
sedan åter utgafs i en delvis omarbetad upplaga, det är detta
utmärkta arbete, hvari Malmström med den sanne historikerns
lugn, men också med hans aldtig svikande sanningskärlek
och stor skarpsinnighet skildrar ett förfallet tidehvarf, som
<utgör Malmströms största berömmelse.

Han har också blifvit rättvist och storartadt erkänd. På
sin 76:e födelsedag var Malmström föremål for en
utomordentlig hyllning, i det att icke mindre än två festskrifter ägnades
honom. Den ena innehöll uppsatser af 12 äldre och yngre
kända svenska historieskrifvare, den andra bidrag af lärjungar
vid Historiska seminariet i Uppsala.

M. är född i Nerike, blef 1848 fil. magister och kallades
nästa år till docent i fäderneslandets historia. Han utnämdes
1863 till e. o professor och 1877 etter F. F. Carlson till
historiarum professor i Uppsala. Den 1 nov. 1878-27 aug. 1880
var M. ecklesiastikminister -- äfvenledes efter Carlson.
Riksarkivarie blef han 1882 och tog 1887 afsked från posten. 1878
invaldes han i Svenska akademien etter H. M. Melin. För
närvarande är den vördade forskaren bosatt å Djursholm, där
han i sitt trefna hem njuter sitt otium.


Foto. Dahllöf, Stockholm.

N. P. HAMBERG.

Åttiosex år fyllde den 4 november professorn, f. d.
rättskemisten Nils Peter Hamberg i Stockholm. H. gick
först apotekarevägen, aflade 1838 apotekareexamen vid
Karolinska institutet och hade 1839-40 anställning å apoteket
Hjorten i Stockholm. Därpå for han till Uppsala, började med
att aflägga studentexamen och blef slutligen 1848 med.
licentiat, 1849 kir. magister, aflade samma år medicinska
ämbetsprofvet och erhöll doktorsdiplom.

Redan 1848 tog H:s lärarebana vid Karolinska institutet
och farmaceutiska institutet sin början. Vid den förstnämda
institutionen har han undervisat i kemi och farmaci, vid den
sistnämda har han varit laborator samt äfven undervisat i kemi,
hvarjämte han därstädes varit inspektor. H. har också bl. a.
varit lektor vid veterinärinstitutet. Han utnämdes 1875 till
rättskemist, med hvilken befattning följer professors titel, men
måste 1883 taga afsked, emedan hans synförmåga allt mera
aftagit till följd af starr, hvarvid riksdagen beviljat honom
pension.

Professor H. har varit ledamot af många komitéer,
utgifvit ett ovanligt stort antal afhandlingar samt för öfrigt
varit verksam och nyttig som få. Hans vänner äro många
och trogna, och HVAR 8 DAG gör sig till tolk för dem, då
den bringar den gamle vetenskapsmannen en hjärtlig
lyckönskan på hans hedersdag.

HJALMAR SÖDERBERG.

Hjalmar Söderberg intager en plats för sig i den
moderna svenska litteraturen. Han är
ironikern, hvilken på ett öfverlägset, fastän mildt sätt
gycklar med Gud och hela världen, ironikern,
hvilken dock har en ofantligt skarp blick och känsligt
sinne både för trons storhet och makt, drömmens
ljuflighet och denna världens goda -- men dock,
kanske rädd för att bli dragen vid näsan, mest
älskar att le ett kallt och öfverlägset löje åt det
hela.

Tre böcker, två öfversättningar och en del
tidskriftsartiklar! Det är ju ett ganska lätt »litterärt
bagage» för en person, som redan är trettiotvå år
gammal. Men härvidlag beror ju på kvaliteten,
icke kvantiteten. Och i detta afseende väger
Hjalmar Söderbergs bagage mycket.

Han utgaf 1895 romanen »Förvillelser», hvilken
på visst håll blifvit ansedd att vara mycket
osedlig och på annat håll fått erkännandet, att sedan
Strindbergs dagar knappast en bättre
Stockholmsbeskrifning gifvits. Exteriörerna äro lika
åskådliga som skildringarne af en så säregen
Stockholmsinteriör som t. ex. en supé å Rydberg.

Sedan kom, år 1898, »Historietter», hvara
somliga förut varit synliga i en af hufvudstadens
dagliga tidningar. Dessa historiett er äro ofta icke
annat än något utförliga anekdoter, men de
innehålla icke sällan mycken sinnrikhet, och äro alla
mästerligt berättade. Redan i »Förvillelser» visade
sig Söderberg vara en person, hvilken älskade en
knapp, distinguerad form. I »Historietter» är han
ännu ordkargare, men han uppnår likafullt god
verkan. Färgen är blek och tunn, men
påläggningen är gjord med utsökt konst. Läs t. ex. »En
kopp té», historien om, huru författaren en afton
ville dricka en kopp té på ett kafé, där svenska
folket satt och drack punsch, hvilket hade till följd,
att författaren ansågs utomordentligt förfallen och

Foto. Lindahl, Stockholm.
HJALMAR   SÖDERBERG.

oförskämd och blef -- utkörd, och ni har tagit del
af en hel sedebild! Eller läs -- ja, läs hela boken,
och ni skall ha fått något att tänka på. Det har
blifvit sagdt, att det finnes åtskilligt, som erinrar
om Anatole France i detta arbete. Kanske -- och
kanske man också kommer att tänka på Kielland,
men det oaktadt är Hjalmar Söderberg fullt
originell i såväl ämnesval som språkbehandling. Och
hvilken mästare han är i det rent språkliga, förstår
man kanske allra bäst, om man jämför hans
öfversättningar af Anatole France's noveller och samme
författares roman »Drottning Gåsfot» med
originalen. Dessa öfversättningar gå i finess upp mot
t. ex. Molanders tolkning af »Cyrano de Bergerac».

För kort tid sedan har den unge författaren
utgifvit en stor roman, »Martin Bircks ungdom»,
hvarmed han satt kronan på verket. »Denna
berättejse är beundransvärdt väl skrifven», säger en
af våra främste kritici, »in i det minsta
beundransvärdt präglad af en icke stark eller egentligen rik,
men sällsynt fin, själfull och intellektuellt
högtstående personlighet. Hvar vän af det verkligt äkta
i känsla och stil skall med förtjusning läsa denna
bok, hvilkens stämning genomgående är så utsökt
med sitt vemod, upplyst af en på en gång omutligt
klar och ändock humoristiskt mild tankes ironi, och
hvilkens prosa är så fulländad, utan att någonsin
blifva torr och styf, uttrycksfull och varm trots
förkärleken -- en tecknares förkärlek -- för svart
och hvitt, aldrig vanställd af af billiga
»Faux-brillants» från dagens vittra modemagasin.»

»Martin Bircks ungdom» låter icke berätta sig.
Det är en bok af stämning och vemod -- en bok
för finsmakare. Den stora allmänheten skall nog
icke lära sig att älska hvarken denna bok eller
Söderbergs författareskap i öfrigt. Men det hindrar
icke, att Hjalmar Söderberg -- liksom Anatole
France och liksom Kielland -- har många goda
och trogna vänner, som läsa och läsa om honom.


EN OVANLIG UTMÄRKELSE.

Vår Högsta Domstol har ju med allt skäl namn om sig;
att vara både ett exklusivt och ett högst framstående
ämbetsverk, och endast de, som efter mogen öfverläggning
kallats att genomgå revisionssekreterareskapets skärseld och,
till vederbörandes belåtenhet lyckats passera densamma, få i
regeln säte och stämma i vår högsta judiciella areopag. Än
ovanligare är det då, att en utom domstolen stående
sakkunnig adjungeras som föredragande i stället för en
revisionssekreterare, och naturligtvis är en dylik kallelse alt anse som
ett alldeles speciellt förtroendevotum åt vederbörande som
fackman.

En dylik utmärkelee har nu i dagarne vederfarits
försäkringsdirektören Ernst Ebbe Julius Bring i »Svea», som af
Högsta Domstolen inkallats som föredragande af förslagen
till lag om försäkringsanstalter, och har detta k. m:ts val
hälsats med allmän tillfredsställelse inom fackkretsarne.

Direktör Bring, som är född 1850, aflade 1873
hofrättsexamen, samt utnämdes 1876 till v. häradshöfding. Han hade
då redan 1873-74 dels vistats utomlands för kommersiella
studier, vid »L'Institut supérieur de Commerce» i Antwerpen,
och dels tjänstgjort vid svenska generalkonsulatet i London.
Åren 1877-91 var han praktiserande jurist i Göteborg i
kompaniskap med den framstående advokaten d:r Philip Leman,
i samband med hvilken verksamhet han innehade en mängd
allmänna och enskilda uppdrag, äfven i försäkringssaker. Den
1 jan. 1892 inträdde han som verkställande direktör i Brand-
och Lifförsäkringsaktiebolaget Svea, där han efter
meddirektören Max Olbers afgång 1898 är ensam verkställande direktör.
Såsom bekant var direktör B. jämväl medlem af den
skandinaviska kommission, som under senare hälften af år 1900
uppgjorde det utkast till lag om lifförsäkringsverksamhet, som
ligger till grund för under behandling varande försäkringslag.


Foto. Steen-Möller, Göteborg.

DIREKTÖR ERNST BRING.
FRÅN GÖTEBORGS FÄLTRIDTKLUBBS HUBERTUSJAKT VID SKÖFDE.

Fotografier för HVAR 8 DAG af L. Ericson, Sköfde.

Göteborgs fältridtklubbs Hubertusjakt vid Sköfde lördagen den 2 nov.
var synnerligen
lyckad. Vid 12-tiden anlände ryttarne, 29 till antalet, från Göteborg. Till
jägareskaran sällade sig några ryttare från Sköfdetrakten, så att man kunde räkna 34 ryttare i
fältet. Under ledning af pikörens horn gick jakten i sydlig riktning från staden efter
de säkert drifvande hundarne, och enligt kännares åsikt var det ett nöje att se den
säkerhet och djärfhet, hvarmed ridten gjordes i den obekanta terrängen, och hvarmed
hindren -- pinngärdesgård, koppelräck och diken -- klarerades. Tapterna inberäknade
utgjorde jakten 1.8 km.

Kl. 5 intogs middag å hotell Billingen, därvid klubbens ordförande, major
Tellander, föreslog den första skålen för klubbens höge beskyddare, prins Carl, till
hvilken telegram afsändes, och från hvilken äfven ett i hjärtliga ordalag af fattadt svar ingick
under aftonens lopp.

På söndagen sutto de raska sportmännen åter i sadeln kl. 1/2 8 och åter gick
den glada jakten, under en halftimmas tid tillryggaläggande en sträcka af 3,500 meter.
Sedan frukost intagits, anträddes återfärden till Göteborg med minnet af en sällsynt
lyckad, angenäm och uppfriskande utflykt,


"TAPPERHETENS" STAPELAFLÖPNING.

Efter fotografier af hoffotografen C. V. Roikjer, Malmö.



DEN KUNGLIGA TRIBUNEN: Kronprinsen samtalar med Öfverhofstallmästaren grefve Piper och general Bråkenhjelm  -- Bakom  den  senare  synes  d:r Herslow och framför damerna statsrådet Palander. -- Den närmast tribunen stående är direktör Wessberg och bredvid honom fabriksidkaren F. H. Kockum.

Vår nyaste pansarbåt gick torsdagen den 7 november lyckligen af stapeln å det Kockumska varfvet vid Malmö, där det ståtliga fartyget, hvilket som bekant tillhör den »nya» typen -- se HVAR 8 DAG n:r I: III -- tillverkats.

Aflöpningen försiggick i allo lyckligt, och döptes den nya pansarbåten af statsrådinnan Palander till »Tapperheten».


VÅR NYASTE PANSARBÅT SJÖSÄTTES.

DRAMATISKA TEATERNS SENASTE SUCCES.

»BIANCA CAPELLO» AF PER HALLSTRÖM.


Foto. Rydin, Stockholm.

 Herr PALME.                          Fru LINDBERG.  Frkn ÅHLANDER.

Å Dramatiska teatern i Stockholm har med stor framgång
uppförts »Blanca Capello» af vår framstående författare
Per Hallström. (Se om denne HVAR 8 DAG n:r 19: II).

»Bianca Capello» är ett italienskt renässancedrama om
den fagra venetianskans med detta namn lefnad. Blanca är
blott 15 år, då en ung man i palatset på andra sidan kanalen,
Luca, förälskar sig i henne. Hon smyger sig till honom i
hopp om att få sin längtan efter det obestämda tillfredsställd,
men hon blir besviken häri.

En natt, då Bianca återvänder från sin älskare, är porten
till hennes ätts palats stängd, och för att undvika skandal
flyr hon med Luca till Florenz, där de låta viga sig. I denna
stad upptäckes Bianca af Toscanas storhärtig, Francesco, som
förälskar sig i henne. Luca mördas på härtigens befallning,
och Bianca blir Francescos älskarinna.

Men hon tröttnar snart vid njutningarne och prakten --
och till och med vid drömmarne. Hon blandar sig i
statsaffärerna, som hon sköter på ett nyckfullt och grymt sätt.

Då blir hon skymfad af Francescos broder och
tronarfvinge, kardinal Fernando, och nu föresätter hon sig att bli
Florenz härskarinna, att bli offentligt erkänd. Hon vinner sitt
mål, blir storhärtigens gemål, sedan en i henne förälskad
yngling blifvit offrad för planens framgång.

Vid en fest söker Bianca vinna kardinalens vänskap.
Hon misslyckas och söker att förgifta kardinalen. Men
storhärtigen äter i stället af den förgiftade rätten -- och Bianca
förtär med flit återstoden.

Fru Lindberg som Bianca lyckas särdeles väl i dramats
senare delar. Hr Skånberg är äfven lyckad som storhärtigen,
under det att hr Palme som Luca icke hängifvit sig åt rollen.
Hr Örtengren är äfven god som kardinalen. Fröken
Åhlanders pratsjuka Barbara saknar den rätta stilen.


Foto. Rydin, Stockholm.

 Fru LINDBERG.      Herr SKÅNBERG.
ENGELSKA TRONFÖLJARPARETS ÅTERKOMST

EFTER EN ÅTTA MÅNADERS RESA TILL ENGLANDS KOLONIER I ALLA VÄRLDSDELAR

Efter fotografier från HVAR 8 DAGS Londonkorrespondent.


»OPHIR», SOM FÖRT TRONFÖLJAREPARET UNDER DERAS SJÖRESOR, ANLÄNDER TILL PORTSMOUTH.

Under drottning Victorias långvariga och visa
regeringstid har det goda och lojala förhållandet mellan engelska
folket och dess konungahus alltmer befästats, och har denna
folkets aktning, vördnad och tillgifvenhet i allo, öfverflyttats
på konung Edward, hvilken i dagarne firat sin 6O:e
födelsedag. Till att än ytterligare stärka detta goda förhållande


TRONFÖLJARPARET LANDSTIGER.

ENGELSKA TRONFÖLJARPARETS ÅTERKOMST. Konung Edward med härtigen af Cornwall
vid sidan åker jämte prins Carl af Danmark och lille prins Edward af York
genom Londons Hyde Park.

skall säkerligen bidraga den resa, från hvilken tronföljaren
och hans unga maka nyligen återkommit, en resa, son»
omfattat samtliga den väldiga monarkiens kolonier i alla
världsdelar, och under hvilken det unga fursteparet öfverallt varit
föremål för den hjärtligaste och mest storartade hyllning.
Äfven vid hemkomsten har entusiasmen varit stor, och har
konung Edward tilldelat sin son och tronföljare den ärorika,
öfliga titeln prins af Wales och earl af Chester.


TVÅ FRAMSTÅENDE FRANSKA KONSTNÄRER I SVERIGE.


Foto. Piron, Paris.
ELÉONORE BLANC.


Senast i det mycket musikkritiska Köpenhamn ha
de båda unga konstnärer, hvilkas porträtt vi
här återgifva, konserterat med stor framgång, och
går deras färd nu vidare genom de skandinaviska
länderna. Mademoiselle Blanc berömmes för en
hög, klangfull sopran, sitt synnerligen afrundade,
soignerade och säkra föredrag samt sin behagfulla
och ståtliga apparation.


Foto. Stebbing. Paris.

LUCIEN WURMSER.

Hr Wurmser åter är pianist och säges behandla
sin flygel med största virtuositet och elegans,
Båda äro föröfrigt belönade med
pariserkonservatoriets »grand prix» samt hafva till impressario
den bekante Robert Strakosch, och torde man å
de ställen, där de komma att uppträda, få njuta af
en fin och utsökt konst.
RIKSADVOKATEN GETZ' JORDAFÄRD


GETZ' KISTA I »TREFALDIGHETSKIRKENS» KOR.

Riksadvokaten Getz' begrafning var en den största och mest gripande sorgehögtid, som den norska hufvudstaden på många år varit vittne till, och ett imponerande uttryck för den sorg hela landet kände öfver en af dess ädlaste söners bortgång. Redan långt i förväg voro alla till kyrkan angränsande gator upptagna af en väldig människomassa, och i kyrkan samlades småningom en representativ skara, som bäst visade, hur betydelsefull och ingripande den mans verksamhet varit, som nu gått bort. Där voro konungen, representerad af kabinettskammarherre Egeberg, stortinget in corpore, studentkåren, stadsfullmäktige -- och otaliga andra korporationer. Och allas tankar möttes väl i den slutvärs som afsjöngs: "Vi os bøier -- dybt os bøier dybt, og takke for hvad du gav".

-

LI HUNG CHANG. +


Kinas störste statsman i våra dagar, det himmelska rikets
Bismarck som han ofta kallades, har aflidit i Peking.
Efter att hafva på det verksammaste bidragit till att återställa
ordningen, att sopa igen spåren efter den svåra kris det 
väldiga rikets östliga provinser genomgått, ryckte döden bort
honom. Li Hung Chang var något öfver 80 år gammal. Han
kommer säkerligen att i en framtid nämnas främst bland dem,
som i Kina vetat att uppskatta betydelsen af västerländsk
odling för det himmelska riket. Man minnes hans stora 
europeiska rundresa 1896, då han bevistade kröningen i Moskva
och därefter besökte Tyskland, Holland, Belgien, Frankrike,
England och senare Nordamerika, öfverallt beundrad och firad.


FRANSK-TURKISKA KONFLIKTEN.


Foto. Pirou, Paris.

AMIRAL CAILLARD, Chef för den franska eskader,
hvilken blifvit utsänd mot Turkiet för att kraftigt 
demonstrera till förmån för franska fordringar. Eskaderns mission
är olika bedömd både inom och utom Frankrike och torde
väl slutligen icke resultera i mycket utöfver turkiska löften.
EN BARNENS VÄN.


Foto. Fredr. Riise, Köpenhamn.

FRU AAGOT GJEMS-SELMER.

Vill man hos barnet skapa en sund själ i en
sund kropp, så måste A och O i uppfostran
bli -- sanning.

Att icke gifva barnet verklig upplysning, då
det vänder sig till sin mor med frågor, som röra
lifvet, naturen och könens förhållande till hvarandra,
att på dessa punkter ge undvikande eller 
vilseledande svar, måste vara bestämdt skadligt och 
tvingar barnet att af andra personer skaffa sig 
upplysning därom, ty ett barn som frågar, ger sig
aldrig utan att få ett svar. Får barnet ej ett 
uppriktigt svar af sin mor, mister det förtroendet för
henne, och därmed är då själfva grunden till 
uppfostran rubbad, ty det är ju dock modern, som
främst och i första hand bör leda barnet samt råda
det och klargöra ofvanberörda viktiga begrepp.

Detta är hufvudinnehållet af hvad en 
varmhjärtad norsk föreläserska, fru Aagot Gjems-Selmer
vill inplanta hos våra mödrar på den 
föredragsturné, hvilken hon f. n. företager i de 
skandinaviska länderna.

Den som skrifver detta, hade tillfälle att höra
fru Selmer i Göteborg, och var det en verklig
högtid att följa hennes föredrag »Om vore børns
sedelige opdragelse». Vacker och imponerande i
sin charmanta, hvita dräkt kom hon emot oss,
själf verkande som en symbol för sanning och renhet.

Och när hon, efter en liten inledning på 
stående fot om anledningen till sitt uppträdande som
föreläsarinna, slog sig ned vid bordet och började
tala, blef man helt betagen.

Tänk er en vacker kvinna, en vacker mor
tala vackert, varmt, med ett fulländadt språk,
ett fulländadt föredrag -- och så detta ämne, som
ligger alla mödrar, alla föräldrar så om hjärtat --
hvad under då om den fulltaliga publik, som 
samlats i K. F. U. M:s stora sal blef helt entusiastisk...

Fru Selmer drog främst i härnad mot de 
rådande missförhållandena i det allmänna sedliga 
tillståndet, och påvisade, hurusom detta kanske mest
berodde på, att vi ej gåfvo våra barn den 
uppfostran, vi borde. Ingen förståndig människa 
väntar att skörda något annat, än hvad hon sår; men
hur skola vi då kunna vänta att se sunda, sanna,
ärliga och behärskade människor växa upp, när vi
ej själfva äro det, ej lära våra barn att vara det?
Hon talade om, enkelt och lugnt, hur hon själf
meddelat sina barn det naturliga förloppet vid ett
lefvande väsens födelse, hur ett litet barn kommer
till världen, och hon gjorde detta så gripande
känsligt, fint och vackert, att hvarje mor säkert
kände med henne och önskade kunna tala så själf
med sina barn, lära dem förstå föräldraskapets
upphöjdhet och de smås eget innerliga samband
med far och mor.

Hela hennes föredrag var en kraftig predikan
och maning till alla vuxna och i synnerhet till alla
mödrar att höja oss, förädla oss själfva, adla 
förhållandet mellan man och kvinna, så att vi i 
andaktsfullt allvar blifva föräldrar till ett nyare, 
renare, bättre släkte, att vi redan i moderlifvet 
börja fostra det barn vi skola föda, till världen.

Hennes tro på uppfostran och dess makt var
stark, och ehuru kanske mången ej personligen
kan dela denna hennes starka vackra tro att kunna
så med ett verka reformerande, kan man dock ej
annat än skänka henne den största aktning och
beundran för hennes medryckande entusiasm, för
hennes goda vilja och ärliga uppsåt. Till fullo
måste man dock instämma i hennes rop på 
sanning åt barnen, på kunskap åt dem i saker, som
röra deras egen kropp, deras eget väsen. Intet
bedrägeri, inga falska föreställningar!

Detta är ju föröfrigt något som alla 
modernare pedagoger och hygieniker gått med på, 
särskildt har hos oss d:r Karolina Widerström i 
upprepade föredrag och artiklar sökt verka för en
naturligare uppfostran, och betonat vikten af 
kunskapen om vår kropp, våra organ och deras 
funktioner. Men fru Selmer förtjänar dock ett varmt
tack för det vackra och kraftiga inlägg hon 
åstadkommit i den viktiga sak hon gjort till sin.

G. H.-L.
HVAR 8 DAG'S FEMTE TÄFLAN FÖR AMATÖRFOTOGRAFER

PRISNÄMNDEN, herrer Kungl. hoffotografen A. Jonason, Doktor Hj. Schultzberg,
Direktör E. Haglund, har granskat den osedvanligt stora mängden af
til denna täflan insända fotografier och ha prisen sålunda fördelats:

Herr Emil Svensson, Fristad, 1:sta pris, Kr. 100,-
» G. W:son Cronquist, Luleå, 2:dra » » 50,-
» Gunnar Agrell, Stockh., 3:dja » » 30,-
» M. Samuelsson, Vesterås, 4:de » » 20,-

Härförutom ha trenne extrapris (5 kr.) tilldelats:

Herr Gust. Bergh, Stockholm.
 » Erik Brulin, Stockholm.
 » Charles Magnusson, Göteborg.

DIPLOM hafva jemte angifna belopp tillsändts
vederbörande pristagare, äfvensom följande
hvilka erhöllo:

HEDERSOMNÄMNANDE.

Herr Aug. Weckman, Katrineholm.
» Joh. Portelius, Jonsered.
Fru Emily Barchman, Göteborg.
Herr Jos. Löfberg, Surahammar.
» C. F. Wenngren, Göteborg.
» Karl Samuelson, Visby.


3:DJE PRIS:

Herr Gunnar Agrell, Stockholm. Porttätt.


4:DE PRIS:
Herr Mauritz Samuelsson, Vesterås. Skogsparti från Stora Torp, Göteborg.


2:DRA PRIS:

Herr G. W:son Cronquist, Luleå. Skärgårdstyp.
Herr Adolf Heinze, Norrköping.
Fru Anna Backlund, Göteborg.
Herr Gustaf Andersson, Stockholm.
» A. Th. Aurelius, Gräsmark.
» I. P. Holmgren, Sundsvall.
Kassör Gunnar Hjelm, Korsnäs.
Ingeniör Helge Björkman, Göteborg.
Sergeant A. Th. Nilsson, Stockholm.
Fröken Ingeborg Olsson, Malmö.

Kammarskrifvare Birger Wingårdh, Göteborg.
Ingeniör B. E. Hildebrand, Gnesta.
Doktor Kure Freudenthal, Örebro.
Herr J. S. Ericsson, Bomhus.
Fru Tekla Rehnström, Ljusdal.
Ingeniör E. v. Feilitzen, Motala.
Lärarinnan Emmy Karström, Mariestad.
Kandidat Carl Moberg, Sköfde.
Ingeniör Erik Hübe, Malmö.
Herr Hj. Jacobsson, Stockholm.
Fil. Stud. Gösta Leffler, Upsala.

Konditor E. Juhlin, Sköfde.


1:STA PRIS:
Herr Emil Svensson, Fristad. Vinterbild från Löfås.
VECKANS PORTRÄTTGALLERI.

JUBILEUM. Den 7 november var det 20 år sedan
olycksfallsförsäkringsaktiebolaget "Fylgia" trädde i verksamhet.
Dess grundare är, som bekant, direktör Eugène Samson,
ett synnerligen framstående namn mom de svenska försäkringsväsendet.
Hr S. är ju äfven direktör for det stora brandförsäkringsbolaget
"Fenix", och han förenar teoretikerns insikter med den praktiske
affärsmannens sans.


EUGÈNE SAMSON.

FÖDELSEDAGAR. 60 år fyllde den
4 oktober handlanden Daniel Mattson i Uddevalla.
Hr M., som är mångårig ledamot af stadsfullmäktige,
drätselkammaren m. fl. kommunala institutioner i sin hemstad,
var på sin högtidsdag föremål för liflig hyllning.


DANIEL MATTSON.

50 år fyllde den 5 november
tullförvaltare i Jönköping, R. D. D. O., Hj. A. W.
Sandström. Många voro de bevis på
aktning och tillgifvenhet, hr S. på sin
Hedersdag fick emottaga af släkt och vänner.


HJ. A. W. SANDSTRÖM.

60 år fyllde den 11 novembe
baningeniören vid Sveriges statsbanor Nils Gustaf
Oskar Lundberg. Den verksamme och
dugande mannen mottog på födelsedagen
mänga lyckönskningar från när och fjärran.


N. G. O. LUNDBERG.

50 år fyllde den 12 dennes kaptenen och
kompanichefen vid Jönköpings regemente
Axel Fock, som på födelsedagen bl. a.
hyllades af en deputation från kompaniet,
hvilken öfverbrakte dettas gratulationer till
den afhållne förmannen.


AXEL FOOK.


DÖDSFALL. Vid Iggesunds bruk
afled den 23 oktober byggmästaren,
innehafvaren af Patriotiska Sälsk. guldmed. Per
Erik Sernström, 74 och ett halft år gammal.
Den bortgångne som i &in krafts dagar var
en verksam och dugande man, sörjes i vida
kretsar.


P. E. SERNSTRÖM. d.

Å Strömnäs vid Piteå afled den 19
oktober godsägaren och bankdirektören
Johan Holmgren. Efter flere års
affärsverksamhet i Råneå flyttade han till Piteå i
slutet af 1870-talet. där han bl. a. gjort sin
egendom Strömnäs till en mönstergård.
Högt värderad lör sitt flärdfria väsen, sitt
goda hjärta och sin hjälpsamhet
efterlämnar H. vid sitt bortgång djup saknad och
ett aktadt minne.


JOHAN HOLMGREN, d.

Den 27 oktober afled å Allmänna och
Sahlgrenska sjukhuset i Göteborg
karantansmästaren R. W. O., fil. d:r Axel Wilhelm
Ljungman född 1841. Ljungman, som var
en af de mera bemärkta politiska
personligheterna i vårt land tillhörde under
många år riksdagens Andra kammare,
där han intog en bemärkt plats, och var
deciderad högerman, ehuru han ofta i en
del frågor hade sin egen mening och i
allmänhet hade svårt att foga sig efter
partipolitiken. Som enskild person var han
allmänt aktad och afhållen.


A. W. LJUNGMAN. d.

Den 29 oktober omkom genom
drunkning vid Montreux i Schweiz jur. fil.
kandidaten Tom Oscar Peyron, i en ålder af
29 år. Den aflidne, en begåfvad person,
aflade 1892 jur. fil. examen i Uppsala, men
måste snart därefter för sjuklighet resa
söderut och studerade sedermera vid
universitetet i München. Det oförmodade
dödsfallet har väckt sorg i vida kretsar af släkt,
kamrater och vänner.


T. O. PEYRON. d.

Den 29 oktober afled i Funäsdalen f.
tullinspektören därstädes Jean Victor Bedoire
i en ålder af öfver 85 år. Till sin senaste
befattning befordrades han 1878 och
efterlämnar minnet af en dugande ämbetsman
och sympatisk personlighet.


J. V. BEDOIRE. d.

Å Sofiahemmet afled den 5 dennes efter
långvarigt lidande grosshandlaren Ludvig
Traugott i Göteborg i en ålder af endast
något mer ån 32 år. Den vid så unga år
bortryckte mannen blef 1891 representant
i Göteborg for Wallbergs hattfabrik i
Halmstad. Sedan 5 år tillbaka hade T. i rikets
andra stad bedrifvit för egen räkning
engros-affär, hvilken han genom energi och
arbetsamhet upparbetat till den största i
sitt slag inom Sverige.


LUDVIG TRAUGOTT. d.

Läroverksadjunkten, teol. och fil.
kandidaten Johan Fredrik Herman Theodor
Flodman afled den 2 november i Kalmar i
en ålder af 35 år. Den aflidne, som var en
mycket begåfvad man, var äfven
synnerligen musikalisk.


J. F. H. TH. FLODMAN. d.

Med redaktören af tidningen
"Folkbladet K. J. Gabrielson, som den 1 november
afled i Stockholm, bortgick åter en af de
socialistiska idéernas främste målsmän.
Han var född, 1861, blef 1892 medarbetare
i "Socialdemokraten" samt 1890 red. af
"Folkbladet", och har hans bortgång väckt 
stor sorg bland meningsfränder och
partivänner.


K. J. GABRIELSON. d.

I Göteborg afled efter en längre tids
sjukdom sjökaptenen Albert Erhard Elander
i en alder af 42 år. Han var vid sin död
befälhafvare å ångaren Lindholmen samt
efterlämnar minnet af en duglig, flärdfri
och vänsnäll man.


A. E. ELANDER. d.

Efter en längre tids sjuklighet afled i
sitt hem i Skara f. regemensintendenten vid
Västgöta regemente R. S. O.. R. W. O
majoren Gustaf Wilhelm Vollath Tham f. 1855.
T., som 1880 befordrades till sin senaste
befattning, tog afsked 1895. Han var en i sitt
fack dugande man och en god kamrat.


G. W. V. THAM. d.

Folkskolläraren Erik Nätterqvist afled
den 28 oktober i Stockholm, 52 år gammal.
Han hade alltsedan 1872 varit lärare inom
Adolf Fredriks skolor, där han var mycket
omtyckt samt särskildt ifrade för
ungdomens militära öfningar, sport och lekar. 
Som egendomlighet kan nämnas att det
porträtt vi här bringa, togs dagen före hr
N:s död.


ERIK NÄTTERQVIST. d.

3:dje årg.         Den 24 November 1901                 N:r 8

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:

Sven Adolf Hedin (med 1 porträtt).

Nils Personne (med 4 illustrationer).

En lyckad kur. Humoresk för HVAR 8 DAG af I. Stade.

Det nya musikhistoriska muséet i Stockholm (med 3 illustrationer).

En storartad hyllningsgärd (med 2 illustrationer).

Den från förfall räddade Kronobergs slottsruin (med 1 illustration).

Ett vackert allmogeminne (med 2 illustrationer).

Apropos Carl Jonas Ludvig Almquist (med 2 porträtt).

Den Orlingska uppfinningen (med 5 illustrationer).

En furstlig skilsmässa (med 2 porträtt).

Den minsta motorvagn i verlden (med 1 illustration).

En märklig lossnings- och transportmetod (med 1 illustration).

En sjöförsvarets storman (med 1 porträtt).

Operans nye balettmästare (med 1 porträtt).

Ett 10-års-jubileum (med 1 porträtt).

Hämnd.... Originalskiss för HVAR 8 DAG af Manke.

Vid Thomas Thorilds graf (med 1 illustration).

Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.




Foto. Lindahls fot.-aff., Sthlm.

SVEN ADOLF HEDIN.

Efter ett i dessa dagar speciellt för HVAR 8 DAG taget porträtt.

SVEN ADOLF HEDIN.

När det nya riksdagsskickets historia under
nittonde seklets sista tre årtionden blir skrifven,
skall man på nästan hvarje dess blad möta namnet
S. A. Hedin. Den roll, dess bärare spelat i vårt
politiska lif, har emellertid redan såsom ett historiskt
faktum ingått i folkmedvetandet, om också ej med
den perspektiviska åskådlighet, som endast eftervärlden 
har till sitt förfogande. För mången framstår ännu 
Hedins lifsgärning såsom en oafbruten
och hetsig kamp mot allt bestående, såsom ett
nedbrytarevärf af ödesdiger natur, medan andra i
honom se urtypen för en frisinnad politiker i modern 
mening. Försöker man sig nu på den vanskliga 
uppgiften att antecipera historiens dom, så kan
man naturligtvis icke helt frigöra sig från sitt eget
personliga fotfäste i den närvarande tiden och kan
sålunda ej heller göra anspråk på full objektivitet.
Men helt säkert tar man åtminstone icke fel, om
man därvid jäfvar båda de nyss antydda meningarnes 
fulla giltighet.

Hedin har icke framför allt varit en nedbrytare.
Han har varit det i hög grad, men redan nu erkännes 
äfven af gamla motståndare, att han också
som sådan mången gång fyllt en viktig uppgift.
Men faktum är, att han i kanske ännu högre grad
varit en impulsernas och det fruktbringande initiativets 
man. Ett enda exempel, taget ur högen,
bör belysa detta. År 1889 inleddes i vårt land den
sociala lagstiftningens æra genom lagen om skydd
mot yrkesfara, hvilken sedermera efterföljts af
yrkesinspektionens upprättande, 1900 års lag om
reglerandet af kvinnors och minderårigas fabriksarbete 
samt den i år antagna lagen om ersättning
för olycksfall i arbete. Detta är i jämförelse med
åtskilliga andra länders socialpolitiska utveckling
ej så mycket, men det har kostat hårda strider att
få fram det; och det är knappast för mycket sagdt,
att rottrådarne till hela denna svenska lagstiftning
ha sina yttersta spetsar i en motion af Hedin, väckt
1884 i andra kammaren. Den motionen var det
första ekot inom vårt parlamentariska lif af de
strider, som rundt omkring i världen redan voro i
full gång, sedan den moderna industrialismen skapat
ett nytt och vidsträckt område för statens ingripande
i de enskildes inbördes förhållande. För mången
öppnade nog de i denna motion uttalade tankarne
helt och hållet nya, förut oanade vyer öfver samhällets 
plikter, rättigheter och utvecklingsmöjligheter.

Knappast skall man dock träffa kärnpunkten i
Hedins verksamhet, om man betecknar honom som
en modern politiker i detta ords vanliga mening.
Om detta är en förtjänst eller en brist, må en hvar
för sig afgöra enligt smak och böjelse. I en tid,
då idéer och ej i första rummet intressen kämpade
med hvarandra på den politiska arenan, skulle
S. A. Hedin vara modern  och om han nu kunde
åter börja sin parlamentariska bana, skulle han
måhända ännu upplefva att bli det. I ett land, där
intressepolitikens tidehvarf manifesterat sig uti den
folkvalda kammarens förvandling till en utvidgad
sockenstämma, har han emellertid icke passat i stycke
med tiden. Ensam har han stått alla dessa år, och
däri har han haft både sin styrka och svaghet.

Som parlamentariker har Hedin därför aldrig
egentligen varit partiman, hvilket ock förklarar,
hvarföre han i själfva verket icke utöfvat det direkta
och påtagliga inflytande på riksdagsärendenas afgörande, 
som man kunde vänta af hans glänsande
parlamentariska talekonst, hans vidtomfattande
kunskaper och brinnande energi. Det inflytande,
han utöfvat, är mera indirekt, men derföre ej mindre
betydelsefullt. Hit hör onekligen ock det bistra
granskarevärf gent emot offentliga myndigheter ända
upp till k. m:ts regering, hvaråt han con amore
ägnat sig och sin i detta afseende under årens lopp
allt mera uppöfvade förmåga. Som »braständare»
har han stundom gjort det så hett för vederbörande,
att de känt sig föranlåtna att uppsöka andra, för
en så generande värmegrad mindre utsatta poster.
Onekligen har denna kritik mången gång förts med
en hänsynslöshet och en personlig hätskhet, som
skadat den sak, för hvilken Hedin velat slå ett slag.
Men den innersta afsiktens ärlighet kan icke dragas
i tvifvelsmål, och vid senaste riksdag fick man
bevittna, hurusom chefen för landtförsvarsdepartementet 
i mycket otvetydiga ordalag offentligen gaf
ett vackert erkännande åt »den gamle försvarsvännen» 
Hedins kritiska verksamhet som politiker.

Nu, när den annalkande 70-årsåldern och en
under senare år med stor sinnesstyrka uthärdad
plågsam sjukdom synas ha ingjutit i eller måhända
framlockat ur hans väsen ett drag af mildhet och
försonlighet, som tidigare tycktes främmande därför, 
kommer honom också ett sådant erkännande
allt mera allmänt till del. Gamla sår, som han
tillfogat i kampens hetta, äro läkta, och om den
ännu stridbare riksdagsveteranen än en gång låter
sin klinga blänka och måttas till skarpa hugg
så skall man helt visst numera bättre förstå honom
än förr, förstå, att han dock varit en bland de få,
som inom vår andra kammare kämpat för grundsatser. 
Där har han ock under decennier gifvit
ett lika intressant som sällsynt exempel på ett
politiskt temperament, hvartill vår riksdagshistoria
ej har många motstycken.

E. B. R.


NILS PERSONNE.

ETT 25-ÅRS-JUB1LEUM.

Fotografier af Dahllöf, Stockholm.

Den 20 d:s var det tjugofem
år, sedan Nils Personne
debuterade å Dramatiska
teatern såsom Robert Savary i
»Perrichons resa».

HVAR 8 DAG har förut,
till hr Personnes 5O-årsdag den
15 januari 1900, meddelat ett
porträtt af den förträfflige
skådespelaren och nitiske
teaterledaren. Det har nu tyckts oss
vara på sin plats att visa några
porträtt af hr Personne i hans
förnämsta roller.

Nils Personne, hvilken i
yngre dagar erinrade först
om Fredrikson och sedan om
Svante Hedin -- och sämre
förebilder kan man ha! -- är nu
mera en fullt själfständig artist.
Det område han behärskar är
stort. Det gar anda frän farsen
till karaktärsrollen med något komisk anstrykning,
från den klassiska komedien till
dagens lättare lustigheter.
Malvolio i Shakesperes
»Trettondagsafton», Scapin i Molière's
»Scapins skälmstycken»,
domaren Adam i den af P. själf
öfversatta »Den sönderslagna krukan»
af Kleist, grefve Skytt i
Christiernsons »Gurli», Cyrano de
Bergerac -- se där några af hr
Personnes mest karaktäristiska
skapelser, som knappast ha
något gemensamt utom --
framställaren.

Hr Personne är, som sagdt,
i besittning af en högt
utvecklad talang och är en man i sina
bästa år. Man har rätt att
vänta mycket af honom. Månne
icke flere af Knut Almlöfs roller
skulle i honom få en värdig
tolkare -- gamle Poirier i
»Klädeshandlaren» eller advokat Knifving?

O. R.


CYRANO DE BERGERAC.


GREFVE SKYTT I »GURLI».


SCAPIN I »SCAPINS SKÄLMSTYCKEN».


BYRÅCHEFEN i »KRONANS KAKA».
EN LYCKAD KUR

 Humoresk för HVAR 8 DAG af I. STADE.

Patrik Svenson höll på att bli för fet.

Han var retlig, ur humör -- hvarför skulle just
han bli för fet?  Han åt och drack inte mer än
hvilken annan som helst, han gick upp i skaplig tid
om mornarne, och han trälade som en slaf på sitt
kontor, men ändå, ändå skulle han bli fet, fetare,
bli som ett klot!  Hvarenda dag mätte han sin
kropp, där den var som vidast, och han måtte ha
kommit till mycket nedslående resultat, ty han
snäste sina kontorister, svor öfver drängarne och
behandlade sin stackars hustru på ett sätt, som väl
skulle knäckt henne, om hon inte under sitt
tioåriga äktenskap hunnit vänja sig vid lite af hvart.

Så en dag säger doktorn:

-- Grosshandlaren har alldeles för mycket
tankearbete (en gillande nick från patienten) och skulle
ha godt af stark motion -- snickring t. ex.

När fru Svenson fick höra doktorns tokiga
ordination, brast hon ut i ett kvittrande gladt litet
skratt.

-- O, min kära Patrik, du och snickring!!

Hr Svenson sade ingenting, ingenting alls,
fast han kunde ha dräpt henne med att tala om,
hur han som pojke gjort en trästol, en alldeles
utmärkt trästol, som bara hade ett enda litet fel,
det att den inte dugde att sitta på.

***

En middag, när fru Svenson kom hem, fann
hon alla saker utflyttade ur det lilla rum, hon
kallade sitt, och i deras ställe stod en hyfvelbänk och
bredde i vräkig klumpighet ut sig framför fönstret.

Hon hann inte fråga något, inte opponera sig,
inte sansa sig ens, förrän hr Svenson var öfver
henne som en stormvind och, djupt förorättad,
frågade, om det inte var hundratusen gånger viktigare, 
att hans, hans hälsa sköttes, än att hennes
jämmerliga behof af lyx, bekvämlighet och syndig
vällefnad tillgodosåges?

Efter middagen skulle hyfvelbänken och alla
de nyanskaffade dyra verktygen invigas.

Grosshandlaren hade tagit af krage och
manschetter för att vara ledigare i sina rörelser och
spankulerade nu omkring i skjortärmarne för att
se efter, om det inte händelsevis skulle finnas något
där inne i rummen att laga.

Han stannade framför fru Svensons sybord,
och ett triumferande leende skilde hans läppar åt.

Så som det eländiga bordet med spindelbenen
plågat honom!  Den usla tillställningen stod inte
stadigt, utan vickade och vickade alltjämt, trots alla de
papperstussar fru Svensson på älskligt fruntimmersmanér 
stoppat under det för korta benet.

Hade hr Svenson fått följa sin lifliga åstundan,
så skulle det där mönstret till bord för länge sedan
varit sönderhugget och instoppadt i spisen, men det
var en gåfva af fru Svensons faster, och denna
faster var en gumma, som man på grund af vissa
orsaker inte gärna stötte sig med.

Nå, nu skulle det kureras!

Fru Svenson rusade upp, ställde sig med
utbredda armar för att skydda sin skatt och lofvade
under strida tårar, att hr Svenson skulle få
förstöra hvad han ville, ja, allt, bara han skonade
bordet. Faster skulle aldrig, aldrig förlåta -- 

Grosshandlaren såg på henne, som om han först
nu upptäckt hvilken otillräknelig toka hon var.  
Han brydde sig naturligtvis inte om att svara, utan
makade henne endast lugnt åt sidan, tog bordet
och bar in det i verkstaden.  Han skulle ta utaf
de tre för långa benen och gifva dem samma längd
som det korta -- det där kollossala konstverket
trodde inte den enfaldiga varelsen, att han skulle
gå i land med!!!  Gud vete, hvar hon i dessa tio
år haft sina ögon, eftersom hon inte bättre förstod
att uppskatta honom!

Han lade bordet på ryggen, tog ett ögonmått
af benen och förde sågen med en viss öfverlägsen
nonchalans.

Så gick han in till sin fru och ställde med
tillbörligt eftertryck och med ett utmanande leende
bordet framför henne.

Men leendet gled bort -- det för korta benet
hade blifvit för långt och de tre andra för korta.  
Bordet vickade värre än förut, vickade på ett sätt,
som nästan rättfärdigade de tårefloder, fru Svensons 
ögon gåfvo aflopp åt.

Grosshandlaren slängde bordet tillbaka in i
verkstaden och högg lös med sågen.

Så då!

Alla goda barmhärtiga makter!  Han hade
sågat af ett galet ben!  Gjort ett af de för korta
benen ännu kortare!

Hr Svenson sade ingenting, men öfver hela
hans ansikte och långt ner på halsen trängdes
svettpärlorna om plats.

Nu tog han mått igen, mätte med tumstock
och måttband och passare, funderade, begrundade,
beräknade, och han tog inte till sågen, förrän han
var alldeles viss på sin sak.

Nu då!

Bordet sattes med en viss kläm i golfvet, för
att det skulle förstå, att det inte var värdt att
konstra längre, men -- ja, det raglade, som hade
det varit redlöst öfverlastadt.

Var bordet förhexadt?  Hvarför höll det inte
balansen?  Hvar låg felet?  Voro alla benen för
korta eller för långa eller kanske ett eller två af
dem?  Ibland tycktes det halta på alla fyra benen,
ibland stod det ordentligt på de tre och lyfte det
fjärde i vädret.

Onda ögon -- där hade han det!  Hade inte
fru Svenson något nyttigare att ta sig för än att
sitta och nidstirra på det där viset och önska ondt?  
Han ville bara fråga.

Så smällde han igen dörren och reglade den.  
Bordet skulle göras i ordning!

Han arbetade i fem timmar, och när han sedan
sparkade kvarlefvorna af bordet ut i förmaket,
varierade längden hos bordsbenen mellan nio och
tio tum.

Fru Svenson svimmade, men det bekom inte
hennes man det ringaste.  Han axlade småsjungande
sin rock för att gå bort till Grand och få en
munter afton.  Men Kristin, som förstod att frun
höll på att dö, skickade bud efter hennes faster.

Faster kom.

***

Dagen därpå fick grosshandlare Svenson ett
bref från sin frus faster.

»Min käre Patrik», skref hon, »jag har
visserligen hört, dels att du skall vara en tyrann i ditt
hus, dels att du icke skall kunna hushålla, men jag
har vägrat att tro detta.  Det sätt att behandla den
dyrbara gåfva, jag gifvit min brorsdotter, jag menar
det antika sybordet, har emellertid öppnat mina
ögon, och jag inser nu, hvad du går för.  Det kan
inte falla mig in att lämna de penningar, min
älskade aflidne make med flit och sparsamhet
ihopsamlat, i dina vårdslösa händer, utan har jag denna
dag ändrat mitt testamente därhän, att min kära
brorsdotter, din hustru, själf kommer att förvalta
de penningar, hon har att vänta efter mig.  De
uppgå nu till något öfver två hundra tusen kronor

 Vänligen 
 Anne-Sofie Peterson.

Patrik Svenson har upphört att lägga på hullet.
Han magrar.

DET NYA MUSIKHISTORISKA MUSÉET I STOCKHOLM.

Redan sen flera år tillbaka ha
musikintresserade arbetat för att i
hufvudstaden få till stånd ett
musikhistoriskt museum.
Idén till detta har utgått från
grosshandlaren Carl Claudius i Malmö,
som själf är ägare till den största
enskilda musikinstrumentsamling i
Skandinavien, och som äfven lagt grunden
till musikhistoriska museets
instrumentsamlling genom att
till detsamma skänka ett femtiotal
äldre, dyrbara, ur bruket komna
musikinstrument. I början af 1899
utfärdades ett upprop, undertecknadt af
åtskilliga musikens mera bemärkte
målsmän i vårt land, och i mars samma
år hade man konstituerande sammanträde, hvarvid
en styrelse utsågs. Muséet har nu i
dagarne fått egen lokal i n:r 9 Nybrogatan på nedra botten
i en del af den våning, som på sin tid beboddes af Louis De
Geer. Tre rum upptagas af muéets mer än 200 nummer
räknande samling af musikinstrument, hvartill kommer en
autografsamling.

Muséets föreståndare och vårdare
är sekreteraren vid Kongl. teatern
Johannes Svanberg, till hvilken alla af
muséet intresserade kunna vända sig i
frågor, som röra detsamma.

Muséet har främst ställt sin uppgift
som instruktiv, d. v. s. att söka
förvärfva sådana föremål, som i ett eller
annat afseende kunna lämna så att
säga direkta bidrag till musikens och
dess idkares historia, tller sådant som
ur rent konstnärlig synpunkt kan vara
till gagn för musici. I samband
härmed vill man så vidt möjligt äfven
söka försätta instrumentsamlingen i
brukbart skick, man vill med ett ord
söka få samlingen ej enbart
kulturhistorisk, utan därjämte så fullständig
och så anordnad,
att den kan tjäna som materiel i musikhistoriens tjänst. Man
har stort skäl att vara de män tacksam, hvilka genom sitt
energiska arbete kommit ett så godt stycke på väg mot det
vackra mål, de ställt sig före, och är det att hoppas att alla
musikintresserade i vårt land genom bidrag i en eller annan
form skola hjälpa den vackra unga stiftelsen än vidare framåt.


Foto. Roikjer, Malmö.

J. SVANBERG,
föreståndare för musikhistoriska
muséet i Stockholm.


Foto. Roikjer, Malmö.

C. CLAUDIUS,
från hvilken idén utgått till bildandet
af musikhistoriska muséet.

Foto. Lindahls fotoaff., Sthlm.

INTERIÖR FRÅN MUSIKHISTORISKA MUSÉET I STOCKHOLM.
EN STORARTAD HYLLNINGSGÄRD.


Foto. H. Holm, Jönköping.

BRUKSPATRON WILHELM THAM
sedan 25 år chef för Huskvarnaverken.


Foto. H. Holm, Jönköping.

HEDERSGÅFVA
från arbetare- och tjänstepersonal till Huskvarnachefen.

En storartad hyllning bereddes den 9 dennes brukspatron Wilhelm Tham å Huskvarna af brukets arbets- och tjänstepersonal
med anledning af att han då under 25 år varit chef för det stora etablissementet. Kl. half 6 e. m. aftågade ett till
omkring tusen personer uppgående fackeltåg till disponentbostaden, där till brukspatron T. öfverlämnades en praktfull hedersgåfva,
bestående af en servis, åstadkommen genom sammanskott af tjänstemän och arbetare vid bruket. Brukspatron Tham tackade,
djupt rörd, såväl för gåfvan som för den honom visade hyllningen. Kl. 7 e. m. var i en fabrikssal anordnad stor kaffefest för
1,800 personer.

*

DEN FRÅN FÖRFALL RÄDDADE KRONOBERGS SLOTTSRUIN.

Det gör sig nu för tiden en glädjande ifver och offervillighet gällande att bevara och rädda från förfall våra gamla
minnesmärken, och har h. m. konungen härvid ofta gått i spetsen med sedvanlig frikostighet. Nu har man ock i Vexiö bildat
en förening för att rädda Kronobergs gamla ruin, och vid ett den 13 dennes hållet konstituerande möte utsågs en styrelse med
landshöfding v. Oelreich som ordförande. Arbetena för ruinens bevarande beräknas komma att kosta 11,500 kr.
ETT VACKERT ALLMOGEMINNE.

MED ANLEDNING AF ÖFVERLEMNANDE TILL MALMÖ MUSEUM AF EN GAMMAL RYGGÅSSTUGA.


Foto. Roicjer, Malmö.

RYGGÅSSTUGAN Å MALMÖ IDROTTSPLATS:  De tre personerna i midten i främsta ledet äro öfverste v. Platen i uniform
samt vid hans vänstra sida Per Nilsson från Forsby samt bakom dessa häradsh. Hommerberg. Till höger om
öfverste v. Platen frih. Djurclou samt till vänster om honom konsul Hommerberg.

Lördagen den 16 dennes invigdes å Malmö Idrottsplats en gammal ryggåsstuga, hvilken iståndsatts af bonden Per Nilsson från Forsby,
som likaledes med stort arbete och på egen bekostnad samlat och ordnat inuti densamma befintliga gamla allmogeredskap.
Stugan med inventarier har nu af frih. Djurclou och hrr konsul och häradsh. Hommerberg inköpts för att som gåfva öfverlämnas
till Malmö museum, och är afsedd utgöra början till en anläggning à la Skansen.


INTERIÖR AF RYGGÅSSTUGAN.
APROPOS CARL JONAS LUDVIG ALMQUIST.


C. J. L. ALMQUIST
Efter porträtt å Bredablick, måladt 1836 af Mazer.

Den 26 september 1866 afled den svenske
författare, som af alla torde ha varit den
störste nyhetsmakaren, den mest oförskräckte, Carl
Jonas Ludvig Almquist. Han dog i Bremen i
Tyskland, dit han anländt i början af året, och
där han gick under namnet professor Westermann.
Han begrofs på Heerdenthors kyrkogård, och en
enkel minnesvård restes å grafven.

Med anledning af en järnvägsanläggning skall
detta område nu regleras, och släktingarne till de
personer, som ligga begrafna å platsen, ha
underrättats om, att de kunde få taga vara på de
jordades kvarlefvor. Almquists nu lefvande
släktingar tillsatte en komité, hvilken beslöt, att stoftet
af den store och omtvistade skalden skulle föras
till Sverige. Det är -- när detta skrifves --
meningen, att kvarlefvorna skola nedsättas i
Gjörwellska familjegrafven på Solna kyrkogård.

Kvarlefvorna -- ja, de bestå numera blott af
några benknotor, och är det -- sade nyligen en
Almquists släkting till den som skrifver dessa
rader -- meningen att å dem söka verkställa
några mätningar. Några vidare intressanta
slutsatser kunna naturligtvis icke dragas af dessa
mätningar. Man kan dock t. ex., om materialet är
tillräckligt, häraf få veta, huru lång skalden i
lifstiden var.

Benknotorna hitfördes i en ny kista, då den
gamla var fullständigt förmultnad. Den gamla
minnesvården från grafven i Bremen skulle icke
komma att resas här, enär den tyska inskriptionen
gör den mindre lämplig. Säkert skulle det unga
Sverige med glädje vilja bidraga till uppresandet
af en skalden värdig minnesvård. Två personer
skulle -- det vågar man förvisso antaga -- gå i
spetsen för detta verk: Ellen Key och Sven
Scholander. Dessa båda ha ju, så att säga, gjort
Almquist modärn på nytt, den förra genom sina skrifter 
och sina föreläsningar, den senare genom sina
Almqvistska visaftnar.

*

Almqvist föddes den 28 nov. 1793 i Stockholm.
Föräldrarne voro krigskommissarien Carl Gustaf
Almquist och Brigitta Lovisa Gjörwell, dotter till
den bekante C. C. Gjörwell. Den unge A. blef
1815 fil. magister. Man bör från tilldragelserna i
hans ungdomstid erinra om, huru han 1824 flyttade
till Värmland för att lefva ett naturenligt lif och
lefva af sina händers arbete. En ny Rousseau,
men en Rousseau som omsatte principerna i
praktiken. Och här i Värmland gifte Almquist sig med
en folkets dotter -- Anna Maria Andersdotter
Lundström.

1826 återvände Almquist till Stockholm och
blef lärare. Han blef till och med 1829 rektor vid
Nya Elementarskolan. 1837 prästvigdes han. Från
och med 1842 ägnade han sig nästan uteslutande
åt författareskap. Men den 11 juni 1851 flydde
han från Stockholm, som bekant åtalad för svåra
förbrytelser.

Almquist reste först till Amerika, där han
uppehöll sig å många platser, tills han, såsom här
ofvan nämndes, åter begaf sig till Europa för att dö.

Och Almquists författareskap? Ofantligt rikt
och skiftande till form och innehåll. Ibland ytterst
egendomliga och fantasifulla saker, ibland fromma,
innerliga skrifter, ibland folklifsskildringar, ibland
tendensskrifter, riktade t. ex. mot äktenskapet --
»Det går an» -- men hållna i lugn och värdig stil,
och ibland dikter fyllda af hån och bitterhet! Ett
stort geni, men ingen harmonisk ande. Ett stort
geni, som -- när anden föll på -- också gjorde
musik, som icke sällan var en utmärkt lärare och
icke drog sig för att skrifva läroböcker ...

En samlad upplaga, upptagande de förnämsta
af Almquists verk, vore nu för tiden på sin plats.
Sannolikt kommer den.


BRITE LOUISE ALMQUIST, född Gjörwell

Efter porträtt måladt af Anders Eklund 1794;
Ett icke förut reproduceradt porträtt af ALMQUISTS MODER.


DEN ORLINGSKA UPPFINNINGEN.

Efter fotografier tagna vid de uppseendeväckande experimenten
samt ställda till HVAR 8 DAG'S förfogande.


Orling
TORPEDBÅT, som skötes och styres från land medelst
elektricitet utan öfverföring med tråd, enligt Orlings system.


DE APPARATER, SOM LEDA TORPEDBÅTEN PÅ
2 1/2 ENG MILS AFSTÅND.


EN REVOLUTION INOM SIGNALERINGSSYSTEMET:
En signal afsändes utan tråd på 900 meters afstånd.

Det Orlingska eller Armorlsystemet» har ju väckt
ett kolossalt uppseende, och har HVAR 8
DAG med betydliga svårigheter och kostnader
skaffat fotografier från de experiment, som nyligen
företogos i England i närvaro af en del af de båda
uppfinnarne inbjudna sakkunnige.

I facktidskrifterna har ännu ingenting varit
synligt angående själfva den vetenskapliga analysen
af systemet, förmodlingen emedan uppfinnarne icke
vilja släppa ut saken, innan de själfva anse den
fullt fix och färdig. Däremot har den ene af
uppfinnarne, mr J. Tarbotton Armstrong, i en engelsk
tidskrift redogjort för några af de resultat man
uppnått och för hufvudinnehållet af systemet och
anföra vi ur denna hans uppsats följande:

Man känner f. n. tre metoder för öfverförande
af elektrisk ström utan tråd. Marconis, som går
genom luften, Teslas, som går utanför luften -- han
är f. n. på väg till Mars(!) -- och Brauns, som går
genom jorden. Uppfinnarne af »Armorlsystemet»
äro lika försiktiga som Braun och hålla sig till
den stadiga jorden. Emellertid kan den
elektromagnetiska strömmen icke tränga igenom jorden
pä större afstånd; men uppfinnarne af
Armorlsystemet ha upptäckt ett så effektivt sätt att
öfverföra elektrisk kraft genom marken, att det finnes
godt hopp om, att detta system snart skall vara
jämförligt med Marconis beträffande distanserna.

Denna uppfinning hvilar på öfverförandet af
kraften i form af osynliga strålar och består
hufvudsakligen af ett förbättradt sätt att
fortplanta elektrisk energi och gifva den en speciell
karaktär, hvarigenom den öfverförda energien
uteslutande och utan någon särskild ledning ledes
till mottagningsapparaten.

I sammanhang härmed är mottagningsapparaten
ytterst känslig för den öfverförda energien samt
är så konstruerad, att den är mottaglig endast för
strömmar af en viss karaktär samt så beskaffad,
att den återtager sitt ursprungliga skick, sedan den
mottagit en sådan ström. Därjämte röner
mottagningsapparaten icke något inflytande af lokala
rubbningar.

Skillnaden mellan Armorlsystemet för
öfverförande af elektrisk kraft och alla andra system
är användandet af en speciell kombinering af
lågspänningsström och högspänningsurladdning. Det
finnes  ingen luftledning, batteriet behöfver endast
åtta volt och strömmen är mindre än en ampère.


TELEFONERING UTAN TRÅD: Herr Armstrong mottager
ett telefonmeddelande på 900 yards afstånd.


Det hus hvarifrån torpeden sköttes: Jämväl telefonskåp.




EN FURSTLIG SKILSMÄSSA.


Foto. C H. Schiffer, Darmstadt.
STORHÄRTIGINNAN VIKTORIA AF HESSEN.


Foto. U. Thiele, Darmstadt.
STORHÄRTIG ERNST LUDVIG AF HESSEN.

Redan länge har man vetat, att emellan det Hessiska unga
storhärtigparet ej allt var, som det borde vara, och nu ha
misshälligheterna fört därhän, att skilsmässan är beslutad.

Storhärtiginnan af Hessen är dotter till aflidne härtig Alfred af Sachsen-Coburg-Gotha och rysk storfurstinna. Hon är
äfven kusin till tyske käjsaren och nièce till konungen
af England. En af hennes systrar är förmäld med rumäniske kronprinsen,
en annan med arfprinsen af Hohenlohe-Langenburg, regent af härtigdömet Coburg-Gotha. Storhärtig Ernst Ludvig är 33 år
gammal, Storhärtiginnan Victoria Melitta är 26 år gammal.
Båda äro de födda den 25 november. Deras giftermål ägde rum
i april 1894. Äktenskapet är barnlöst.



DEN MINSTA MOTORVAGN I VÄRLDEN.


Foto. Cribbs, Southsea.

Vår bild visar den minsta motorvagn och de yngsta
automobilfarare, som väl finnas i världen.
De äro två barn till en mr
Cook i Southsea i England, hvilka fått vagnen af sin fader.
Vagnen är, som synes, af rätt ovanlig konstruktion, 4
fot lång och drifves med elektricitet. Master Bertie Cook
är oaktadt sin ungdom en mycket duglig automobilist, som ledigt
kör sina tio engelska mil i timmen och med största lugn
manövrerar midt bland en ansenlig vagntrafik.



EN MÄRKLIG LOSSNINGS- OCH TRANSPORTMETOD.

En högst märklig och
kombinerad lossningsmetod
afprofvas f. n. i Kristiania. Den
är närmast afsedd till
sädeslossning, men torde äfven kunna
användas på andra områden,
och för dess praktiska betydelse
talar ju den omständigheten, att
engelska generalkonsulatet, redan
innan den var färdig, fann sig
manad att i en rapport göra de
engelska redarne underkunniga
om dess existens.

Apparaten består af en
portalliknande underbyggnad, på
hvilken maskin- och våghuset
hvilar med sin tornaktiga
afslutning, som höjer sig 17 meter
öfver bryggan, och hvarigenom de
stålkablar gå, som tjäna till att
höja och sänka den vid
apparaten fastade lyftkranen. Hela
byggnaden hvilar på fyra
tvåhjulade »boggier», som äro
anbrakta på skenor med 7 meters
mellanrum, så att emellan dem
blir plats för ett dubbelspår för
järnvägs- eller spårvagnar.

Maskin- och våghuset, som är
klädt med bleck, höjer sig
omkring 6 meter öfver kajen, så att
där är tillräcklig: plats för
passagen inunder. Här finnes, utom
allt nödvändigt maskineri, äfven
fyra själfregistrerande vågar samt
därjämte god plats lör den
betjäning, som kräfves, då
lossningen skall försiggå i säckar,
hvilka i så fall fyllas
automatiskt från vågarne. Skall säden
eller fröet åter transporteras löst,
så rinner det utan
människohjälp direkt från vågarne genom
rännor ned i de under
apparaten uppställda vagnarne.

Då lossningen skall försiggå, sänkes den ofvan
omtalade lyftkranen ned öfver det lossande skeppet,
så att de två vid lyftkranen fastade parallela
elevatorerna komma i beröring med lasten. Dessa
elevatorer lyfta så säden upp till de i lyftkranen
verkande tvänne kraftiga transportörerna, hvilka
föra den in till apparaten på bryggan. Härifrån
för en annan elevator säden upp till
öfverbyggnaden, där den först får passera genom ett s. k.
dammfiltrum.

De vid lyftkranen befintliga elevatorerna kunna
alltefter som lossningen af fartyget framskrider,
förstärkas eller förlängas med en stor skål af
järnplåt och på hvardera sidan om denna en ny
elevator med hvar sin elektriska motor, som för
säden upp i nämnda skål, hvarifrån den går vidare
uppåt. På detta sätt kan man genom tillkoppling
tömma äfven de största fartyg. Apparaten
beräknas kunna lossa 700 tons pr dag (10 timmar) och
drifves med elektricitet från stadens
elektricitetsverk. Från sin plats i våghuset kan
elevatorföraren med en assistent leda alla de kombinerade
rörelserna, och skulle något komma i olag på en
eller annan punkt, behöfver han endast trycka på
en knapp, då hela maskineriet ögonblickligen står
stilla.


Foto. Skarpmofn, Kristiania.

I sammanhang med denna lossningsapparat
har »Bjölsens ångkvarn» -- den firma, som
nu ämnar införa den lossningsmetod vi
beskrifva -- äfven byggt ett stort nytt, modernt
packhus, inrättadt enligt det s k. cellsystemet, å
hvilket utrymmet här icke medgifver en närmare
beskrifning. För att emellertid ha full valuta af
dessa moderna, väldiga apparater, har firman äfven
lagt in ansökan till magistraten om att få begagna
den kommunala spårvägen för transport af säden
från lossningsapparaten till packhuset eller
magasinet. Härmed är ju ett helt nytt uppslag gjordt
på spårvägstrafikens område.

Man har tänkt sig denna trafik så, att firman
för egen räkning skall skaffa sig lämpliga, med
motorer försedda vagnar, å hvilka
varutransporten emellan den vanliga passageraretrafiken skulle
försiggå på den vanliga arbetstiden från 9 på
morgonen till 6 på aftonen. Vagnarne, som tänkas
stora nog att rymma 10 tons lös säd, skola byggas
efter boggiesystemet, för att trycket per vagnaxel
icke skall öfverskrida ett visst maximum.

På detta sätt skulle ju stadens spårvägar, utan
något särskildt kapitalutlägg, genom att sälja
elektrisk drifkraft och genom att ställa spåret till
disposition kunna skaffa sig en afsevärd inkomst.


EN SJÖFÖRSVARETS STORMAN.     

Man har satt sir William Henrv Whites afgång från den
post, han i sexton år innehaft såsom dirtktör för
engelska flottans konstruktionsafdelning, i samband med
torpedbåten »Cobras» förlisning, hvilken anses ha 
ägt rum på grund af att fartyget varit
för svagt byggdt. Härmed må nu vara hur som hälst:
faktiskt är, att sir William, »this Prince of
Naval Architects», som en engelsk tidning
kallar honom, i och med det, att han
konstruerat och uppgjort ritningarne till nästan
hela den moderna engelska flottan, också
måste sägas vara den man, som egentligen och
innerst gifvit prägeln åt hela det moderna sjöförsvaret. 
Mycket betecknande härför och för
mannen i fråga själf är följande histotia:

Sir William fick för någon tid sedan i en amerikansk
tidning läsa om ett nytt krigsskepp, som beskrefs och
högeligen prisades samt framhölls som ett bevis på den
amerikanska skeppsbyggnadskonstens öfverlägsenhet öfver
engelsmännens.

»Ja», sade sir William mycket lugnt, »det där skeppet
har jag ritat>.


SIR WILLIAM WHITE,
f. d. direktör för engelska flottans
konstruktionsafdelning.

OPERANS NYE BALETTMÄSTARE.

Vi meddela här ett porträtt af hr Otto Zöbisch, operans nye
balettmästare, som visat sig som en synnerligen skicklig
och förfaren fackman. Hr Z. är 32 år gammal och född i
Leipzig, där han vistades till sitt #0 år och redan då uppträdde
som solodansör. Sedermera verkade han i två år som sådan
vid Lindentheatern i Berlin, hvarifrån han kom till
Stadttheatern i Köln, där han i tre år stannade som balettmästare, och
samtidigt hade anställning som lärare vid konservatoriet.

Under de senaste tre åren har han varit premierdansör vid
hofteatern i Dresden.

ETT 10-ÅRS-JUBILEUM.


v. HÄRADSHÖFD. AXEL CRONHOLM,
innehafvare och grundare af Jönköpings juridiska byrå.

Vice häradshöfding Axel Cronholm, innehafvare
af Jönköpings juridiska byrå, denna i hela
Sverige och långt utom dess gränser välkända
anstalt, kunde den 16 november fira 10-årsjubileet af
sitt eget öfverflyttande och förflyttningen af sin affärs 
hufvudkontor till Stockholm. Med anledning häraf
har hr C. utgifvit ett litet, mycket intressant arbete:
»Tio år i Stockholm. Tankar och iakttagelser under
ledningen af Jönköpings juridiska byrå».

Hr C. arbetade först såsom biträde hos
häradshöfdingar i Östergötland, Dalsland 
och Småland samt började i jan. 1870 sin
tjänstgöring i Göta hofrätt. Redan i mars 
s. å. lät han genom annons meddela, att han 
åtog sig rättegångars utförande så väl i 
Göta hofrätt som vid underdomstolar samt 
ombesörjde andra juridiska uppdrag. Hr C. 
var sålunda den förste praktiserande jurist 
i Sverige, hvilken offentligen annonserade 
sin verksamhet I aug. 1874 öppnades Jönköpings
juridiska byrå, hvilken blef förlagd till Jönköping och
icke till Stockholm, därför att hr C. oaktadt långt
sökande icke kunde få en lämplig lokal å sistnämnda 
ställe. Från en ringa början har affären, tack vare 
hr Cronholms beundransvärda energi,
arbetats upp till något storartadt i branschen. F. n. äro
icke mindre än 50 personer anställda å dess kontor i
Stockholm och i Jönköping, och summan af år 1900
inkasserade medel uppgick till 1,586,712 kr. 98 öre.
Antalet skriftliga soliditetsupplysningar belöpte sig till
64,818. Det är siffror, som tala!

-
HÄMND....

Originalskiss för HVAR 8 DAG af MANKE.

Det prasslar i snåret, en grof byggd, gråluden
älghund hoppar fram ur en löfbuske, så
kommer en trasigt klädd man, beväpnad med bössa,
sakta efter. Aha, det är gamle »Kolar-Magnus»,
en sjuttio års gubbe, som sin vana trogen är ute
på tjufskytte. Det är minsann ej första gången
gamle Magnus är ute i sådana ärenden, nej, många
älgar ha stupat för hans säkra skott både under
loflig och olofiig tid, mest nog under den senare.
Men norra Dalarnas skogar äro djupa, där finnas
»sjumila-skogar», i hvilka inga människor hafva
slagit sig ned. Länsmannen är liknöjd, bor långt
borta, och hans makt sträcker sig knappast hit.
»Kolar-Magnus» är skogarnas herre, och för öfrigt
höras ej skotten så långt, ekot rullar ett par gånger
fram och åter mellan bergen, så dör det, och den
djupa tystnaden råder åter. Ingen skulle kunna
afgöra, hvarifrån skottet kom.

»Kolar-Magnus» är ett kändt namn. Gubben
hette egentligen Magnus Aronsson, var född i
Småland och hade som barn kommit upp mot
norden, men detta visste knappast någon mer än
han själf. Många sägner gingo om honom och
hans tidigare lefnadsöden, en del förtäljde, att han
varit sjöman, en del att han varit soldat och
deltagit i krig. Säkert visste man dock endast, att
han i Säfbo många år varit kolare, och sedan dess
fick han heta »Kolar-Magnus». Nu bodde gubben
vid Tallsjön, eller rättare vid Tallån, i en liten
öfvergifven fäbovall, i hvilken regn och storm fritt
kunde spela in.

Gubben var, som redan nämnts, 70 år. Det
låter egendomligt, att han då kunde jaga, men det
var dock så. Han såg mager, uthungrad och
skröplig ut. I hans drag kunde man läsa, att han
hörde till dem, som hela sitt lif hafva haft att
kämpa mot sorg och bekymmer. Det låg något
bittert kring munnen, håret var grått och blicken
skyggade. Såg gubben någon gång upp, kunde
man i hans ögon läsa en bön om förbarmande och
om att låta honom få vara i fred. Han undvek så
mycket som möjligt människor; mötte han en
främling, såg han skygg och rädd ut.

Stundom kom dock en annan glans i de matta
ögonen: det var då den gamle talade med hunden.
Då kunde ock det bittra draget kring munnen blifva
mildare, och ett leende lysa upp det gamla ansiktet.

Trots gubbens höga ålder och hans medtagna
utseende, tycktes en smula styrka från forna dagar
hafva glömt sig kvar i honom. Ryggen var krokig,
men armen stark. Skägg och hår voro oklippta
och tofviga samt förlänade bäraren ett vildt
utseende. »Kolar-Magnus» liknade en af de gamla från
hedenhös, hvilken i de djupa skogarna glömt sig
kvar och ej märkt, att en ny, annan tid var kommen.

Gubben hade dock en vän, det var den
omnämnda hunden. Alltid följdes de båda åt. Äfven
hunden syntes gammal, men ännu kraftig och stark.
Förtroligt brukade han stryka sig mot den gamle,
och då hundens ögon mötte gubbens, kunde man
i begges läsa kärlek och tillgifvenhet. Den hunden
saknade sin like, och med skäl kan man säga, att
de båda, hunden och gubben, voro ett. De delade
allt, ljuft som ledt, de sofvo tillsammans, och de
åto tillsammans. Där ej gubben längre hittade i
de djupa skogarna och började tveka om vägen, där
tog hunden vid. Då någon främling nalkades,
varskodde hunden långt i förväg sin husbonde genom
ett morrande eller höga skall.

»Kung», så var hundens namn, och han var det
namnet värd. »Kung» var stark. En gång
räddade han sin husbondes lif, då denne anfölls af
tvenne druckna skogsarbetare. Männen drefvos på
flykten, men »Kung» fick ett svårt knifhugg i högra
frambenet. Då vårdades han som ett barn af den
gamle, såret läktes ock, men en noggrann
iakttagare kunde märka, att hunden haltade något.
Äfven slickade »Kung» detta ben, och man kunde
se, att riktigt bra hade det aldrig blifvit. En annan
gång föll den gamle i sjön och skulle otvifvelaktigt
ha drunknat, om ej den starka hunden dragit upp
honom. »Kung» slickade hans våta händer, nosade
på honom och blef alldeles vild af glädje, då den
gamle reste sig upp. Det var därför ej underligt,
att gubben för hunden hyste en kärlek, som sällan
kommer ett djur till del. Hunden var gubbens
enda egendom -- det enda och dyrbaraste han ägde.

Ingen kunde bättre drifva en älg än »Kung».

Strax han kommit ut, finner han ett älgspår.
I vildt språng bär det af, under det gubben står
stilla. Skallet går rundt, snart höres det närma sig
den plats, där Magnus stannat, det knakar och
brakar, snart skymtar en väldig älgoxe fram mellan
träden, ett ögonblick siktar den gamle, ett skott
smäller, och skogfens konung faller. »Kung» vet,
att hans husbondes krafter ej tillåta honom att
vara snabb i vändningarna, därför dref han älgen
så, att den gamle knappast behöfde gå från stället.

Bönderna i trakten voro ursinniga på
»Kolar-Magnus», kanske ej utan skäl, ty han var ju en
tjufskytt, som ej blott fällde älg, utan äfven annat
villebråd. De började allt hårdare sätta efter honom
och sökte honom i kojan, men den gamle märkte
deras afsikt och höll sig undan. Kojan funno de,
men där fanns ingenting att taga. Då refvo de
den, men Magnus byggde någorlunda upp den igen.
Han insåg nog, att den ställning han intog, var
skef och kanske brottslig, men, stackars gubbe,
han såg intet annat sätt att föda sig på, och han
fruktade fattighuset. Allt ifrigare blef förföljelsen
mot honom, men man fann honom aldrig. Tid
efter annan förmälde dock ett aflägset skott, att
den gamle fanns därinne i storskogen.

Det var blott de rika bönderna, som voro
afvoga mot Magnus, de små, torparne och
backstugusittarne voro hans vänner. De hjälpte honom
och genom dem fann han afyttring för sitt
jaktbyte. Med bestämda mellantider kom han därför
fram till något aflägset torp, där han hade någon
vän, men återvände snart mot skogen -- försedd
med de lifsförnödenheter han behöfde. Till själfva
bygden vågade han sig aldrig, och hunden, som
tycktes förstå sin herres tankar, visade sig äfven
skygg för människor. Hunden och gubben voro
lika i allt.

Då gubben ej stod till att finna, beslöto
storbönderna att på något sätt döda hunden. De visste,
att vore blott hunden i deras våld, så vore det
slut med den gamle, ty det var hunden, som födde
honom. De drogo ej det ringaste i betänkande
att låta sin hämnd drabba det oskyldiga djuret,
som var sin herre så troget.

I slutet af maj kände sig den gamle sjuk; han
blef mattare och mattare. Då insåg han, att han
måste söka hjälp hos människor och begaf sig ned
mot bygden. Han nådde dock ej fullt fram, förrän
han dignade ned vid sidan af vägen och svimmade.
Hunden ser undrande på sin husbonde, men då
denne ligger som död, förstår han, att något
ovanligt är å färde. Ensam springer han mot den
närbelägna byn, sannolikt för att skaffa hjälp. Det
trogna djuret, återvände dock ej. Snart föll ett
skott: »Kung» var död.

Då Magnus vaknade upp ur sin svimning
saknade han genast hunden. Med sin svaga röst
lockade han gång på gång, men ingen »Kung;»
kom. Då steg en hemsk aning upp inom den gamle.
Med vacklande steg går han att söka sin hund,
först vid sin koja, men då »Kung» ej finnes där,
återvänder den gamle än en gång och går den
långa vägen till byn. Ingen har sett hunden, men
af de kärfva svaren och de listiga blickarna förstår
den gamle, hvad han har att frukta. I ett torp,
det torp dit han brukade gå, får han af den
åttaårige sonen veta sanningen. »Kung» sköts af
Per Niklasson vid Storgården, sedan kastade man
honom i Backasjön, där han nu ligger en bit från
strand, sänkt till botten med sten.

Den gamle skakade i frossbrytningar. Han
satt en stund som förlamad, ur stånd att säga ett
ord. Så reser han sig sakta och går ned mot sjön.
Där ser han på botten sin »Kung» ligga. Tassarna
ligga framåt, nosen hvilar emellan dem, man skulle
kunna tro, att djuret sof. Omkring dess kropp var
ett rep slaget och en sten fäst därvid. Den gamle
sätter sig på en sten vid stranden och stöder
hufvudet mot händerna. De skakningar, som
genomila den gamle, tyda på att han gråter. Han snyftar
stilla och sakta.

Så torkar han bort tårarne med darrande
händer, reser sig beslutsamt, vandrar ut i vattnet efter
sin »Kung», smeker den våta kroppen, lossar
stenen, lyfter varligt upp den döde vännen på
ryggen och går med långsamma steg mot skogen.
Bördan blir den gamle tung, sorgen kännes ännu
tyngre, och natten faller på. Det var en härlig
sommarnatt, dödstyst var allt, blott Magnus synes
långsamt arbeta sig fram. Han hvilar ofta. Redan
nalkas morgonen, fåglarna börja spela, men den
gamle märker ej något af detta. Slutligen har han
nått sin koja, men den var åter nedrifven. Han
sätter sig på ruinerna och blickar på hunden. Han
tyckes knappast märka, att kojan ej mer finns.
Med fuktiga ögon ser och ser han på »Kung»,
smeker honom och talar till honom.

Så lyser det till i de matta ögonen. En tanke
på hämnd stiger upp i det gamla hufvudet. Hämnd
på de usla människorna, som ej skytt för att låta
sin hämnd, sin vrede öfvergå ett oskyldigt djur.
De uslingarna! Den skrumpna handen knytes i
vrede, och de nyss så matta ögonen skjuta skarpa
blixtar. Skall han hämnas, skall han skjuta ned
dem, skall han tända eld på de usles hus? Han
skakar af vrede, och tänderna sammanbitas, så de
gnissla. Ja, ja, han skall hämnas, hämnas »Kung»,
han skall utkräfva blodshämnd -- må de sedan göra
med honom hvad de vilja, han kan nu i alla fall
ej längre lefva. Men så vekna dragen plötsligt,
och den i vrede knutna handen faller vanmäktig
ned. Nej, nej, han skall ej hämnas, han skall ej
visa sig så usel som de.

Så gräfver den gamle en graf vid sjöstranden
på den plats, där han och hans hund så ofta suttit.
Än en gång smeker han den döde, säger honom
ett Ömt farväl, och grafven fylles. Så sätter
gubben på den gröna gr af kullen ett kors. »Kung»
är död.

Kort tid därefter hittades äfven Magnus död;
den rifna kojan hade han uppbyggt, men sorgen
hade blifvit den gamle öfvermäktig. De grymma
människorna hade nått sitt mål, de hade gissat rätt:
den gamle kunde ej lefva utan sin hund ...

-

VID THOMAS THORILDS  GRAF.


Svenskar, som under de
sista åren besökt
feriekurserna vid
universitetet i Greifswald, hafva icke
försummat att ägna vår
store landsman Thomas
Thorild en gärd af
hyllning genom att på hans
graf å Neukirchens
kyrkogård i Greifswalds
närhet nedlägga en krans.
Så skedde äfven under
sista kursen, då de till ett
30-tal uppgående svenske
deltagarne en dag i sluten
trupp tågade till
Neukirchen. Sedan den vackra
minneskransen med band
i de svenska färgerna
nedlagts på grafven, skildrade
kand. O. Tidström från
Uppsala i korthet Thorilds lefnad, hvarefter
deltagarne unisont sjöngo några fosterländska sånger.
Rätt egendomligt är ju, att vi här samtidigt fått
minnen från de båda märkliga »landsflyktingarne»
Thorild och Almquist.


Amatörfoto. Gust. Bergh
VECKANS PORTRÄTTGALLERI.


HJALMAR SJÖGREN. 

UTNÄMNING. Den 13 november valde
vetenskapsakademien till A. E.
Nordenskiölds efterträdare som intendent vid
riksmuseets mineralogiska afdelning f.
professorn vid Uppsala universitet Hjalmar
Sjögren. S. år född 1856 och kallades 1881 till
docent i mineralogi vid Uppsala
universitet. Åren 1889-90 var S. anställd i Baku
som geolog hos bröderna Nobel. Han
företog under denna tid flere vetenskapliga
resor i Orienten. 1891-95 beklädde S.
professuren i geologi ocn mineralogi vid Uppsala
universitet. Efter 1890 har den framstående
mineralogen och petrografen varit bosatt å
sin egendom Nynäs å Södertörn. Han har
bildat Stockholm--Nynäs järnvägsaktiebolag, 
som snart börjar sin verksamhet, och
aktiebolaget Nynäs villastad.

FÖDELSEDAGAR. 


JOHANNES QVIST.

50 år fyllde den 7 dennes f. ordf. i Svenska
lokomotivförare- och eldareföreningen lokomotivföraren
Johannes Qvist vid Landskrona--Helsingborgs
järnvägar. Lyckönskningar i mängd
inkommo på födelsedagen från vänner och
kamrater.


W. B. BESKOW.

60 år fyllde den 13 november en i
hufvudstaden högt skattad person, kanslirådet
W. B. Beskow, hvilken på födelsedagen fick
mottaga gratulationer från vida kretsar.



PER AUGUST HEDIN.

Den 18 november fyllde handlanden Per
August Hedin i Örebro 50 år, och kunde
han samtidigt fira sitt 25-årsjubileum som
köpman därstädes. Hr H., som innehar
många förtroendeuppdrag, hyllades bl. a.
dagen till ära af vänner inom
köpmanskåren, som till honom öfverlämnade 
en hedersgåfva.


DÖDSFALL.


A. F. MÖLLERBERG.  d.

Den 2 november 1901
afled i Motala postmästaren i Mjölby
August Ferdinand Möllerberg. Född i Malmö
1838, ingick han 1852 i postverkets tjänst
och erhöll 1883 den plats han vid sin död
innehade. Han var en nitisk och
samvetsgrann ämbetsman samt en sympatisk
person.


A. H. KNIBERG.  d.

I Ljungby afled nyligen f. kaptenen vid 
Kronobergs regemente R. S. O. Axel Henrik
Kniberg 75 och ett halft år gammal. Den 
bortgångne aflade officersexamen 1846, blef 
kapten 1868 samt tog tio år senare afsked. Han
bodde sedan flere år i Ugglansryd i Ryssby
socken samt efterlämnar minnet af en flärdfri, 
god och anspråkslös man.


HELMER HELMERTZ.  d.

Den 23 september afled å Röda Korsets sjukhem
häradshöfdingen Helmer Helmertz. H. var en
skicklig jurist med en sällsynt snabb uppfattning
och var för öfrigt för sin hjälpsamhet och 
godhet mycket afhållen.


O. PH. ROTHSTEIN.  d.

Den 3 november afled i Hemse på Gottland
stationsinspektoren därstädes Otto Wilhelm 
Philip Rothstein f. 1862. Den aflidne, 
som var en redbar och plikttrogen man, hade 
sedan 1893 innehaft sin nuvarande post.


C. J. WENSTER.  d.

Den 7 november afled i Uppsala bokbindaremästaren
Carl Johan Wenster i en ålder af 82 år.
Han var född i Göteborg, där fadern var handlande. 
W. vann borgarrätt i Uppsala 1844 och lär ha 
varit den ende kvarlefvande bokbinderimästaren från 
skråtiden. I besittning af mekaniska anlag
uppfann han flere maskiner. Han var en
hjälpsam, välvillig man, som sörjes af många.


AUGUST ZETHRÆUS.  d.

Den 7 november afled i Stockholm f.
lektorn vid Södra latinläroveket, fil. d:r 
August Zethræus 73 år gammal. Z.
har utgifvit flere goda läroböcker i franska och 
engelska och var en på sitt område särdeles
kunnig man.


HUGO TÅHLIN.  d.

Fotografen Hugo Tåhlin afled nyligen i
Stockholm, blott 37 år gammal, sörjd af
maka, barn, moder och många vänner. T.
kom från Linköping till hufvudstaden och
var en särdeles musikalisk person, som
bl. a. komponerat åtskillig dansmusik.


N. A. WINBERG.  d.

Den 5 november afled i Stockholm f.
grosshandlaren Nils August Winberg, i en
ålder af 56 år. W. bedref på sin tid stora
affärer för utländska firmor och var en
mycket sympatisk person.


F. L. HOLM.  d.

I Halmstad afled i förra veckan
rådmannen därstädes F. L. Holm f. 1831. Efter
aflagda examina blef han 1863 v.
häradshöfding samt 1873 tredje rådman i
Halmstad hvilken plats han innehade till
sin död. Den aflidne hedersmannen, som
innehade en mängd förtroendeuppdrag sörjes i vida kretsar.


CARL JANSSON.  d.

I en ålder af 64 år afled den 8 november
godsägaren Carl Jansson å Mårsäter. J.,
som var en framstående jordbrukare, var
jämväl af sina underhafvande högt
värderad för sitt älskvärda och vänliga väsen.


C. V. FALKENSKJÖLD.  d.

Under synnerligen uppskakande
omständigheter omkom den 9 november arrendatorn
af Spannarps säteri C. V. Falkenskjöld,
hvilken då öfverkördes och ögonblickligen
dödades af det uppgående snälltåget strax
söder om Engelholm. Patron F., som var i
hög grad lomhörd, uppfattade nämligen ej
varningssignalerna, utan upphanns af tåget
med ofvannämnda hemska påföljd. Han
var en synnerligen skicklig jordbrukare, och
den egendom han innehade befinner sig i
yppersta skick. Han sörjes närmast af
åldrig fader, syskon och trolovad, med
hvilken han snart skulle hållit bröllop.


PETTER JONSSON.  d.

Egendomskommissionären Petter
Jonsson afled den 10 november 1901. P. som
var född 1823, var i yngre år en driftig
jordbrukare och under de senaste åren
egendomsagent i Karlstad, där han bedref
affärer i stor omfattning. Maka, barn och en
stor vänkrets stå sörjande vid griften.


S. G. WESSBERG.  d. 

Med notarius publicus v. häradshöfding
Sven Gerhard Wessberg f. 1833 bortgick en
af hufvudstadens mest bekanta
samhällsmedlemmar. Genom sin verksamhet som
privatjurist och not. publ. kom han i
beröring med ett stort antal människor samt
värderades allmänt för sin redbarhet och
för sitt glada och vänsälla väsen, som
emellanåt kundf döljas under en barsk och
burdus yta. För fattiga och nödställda hade
han ett ömmande hjärta och en öppen hand.


D. W. WALLERIUS  d.

I Göteborg afled den 14 november förste
bokhållaren hos A. B. D. Carnegie & Comp. 
David Wilhelm Wallerius 69 och ett halft år
gammal. Han hade i snart femtio år varit
anställd hos den stora firman, och under
denna tid gjort sig känd för stor
plikttrohet och arbetssamhet. Maka, barn och en
stor vänkrets stå sörjande vid båren.
3:dje årg.       Den 1 December 1901         N:r 9

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:

Frans Albert Anderson (med 1 porträtt).
Rita. Original för HVAR 8 DAG af D. N.
Den nye spanske ministern i Stockholm (med 1 porträtt)
Konungens norske hofstallmästare (med 1 porträtt).
Från Yaleuniversitetets 200-års jubileum (med 1 illustration).
»Kindergarten» (med 6 illustrationer).
Två gamla taflor (med 2 illustrationer).
Nobelprisen (med 2 porträtt).
»Dynastien Poulsen» (med 2 porträtt).
Ett 200 års jubileum (med 1 porträtt).
»Draken i vetenskapens tjänst» (med 1 illustration)
Den stora eldsvådan i Stockholm den 22 nov. (med 1 illustration)
Ogärningarne i Helsingland (med 2 porträtt).
En resa utför Niagarafallen (med 2 illustrationer).
Den aflidne turkiske storviziren (med 1 porträtt).
Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.




Foto. Berzelius, Sthm.

Generaldirektören FRANS ALBERT ANDERSON


FRANS ALBERT ANDERSON.

Sjuttio år fyllde lördagen den 16 november
generaldirektören och chefen för Statskontoret
Albert Anderson.  Han fick under hela dagens
lopp mottaga bevis på aktning och tillgifvenhet,
och säkert är, att dessa hyllningar ledde sitt 
upphof från idel uppriktiga känslor.  Redan kl. ½ 10
f. m. kommo ledamöter af Patriotiska sällskapets
styrelse till hr Andersons hem och gratulerade sin
värderade ordförande.  På sitt ämbetsrum i 
statskontoret uppvaktades generaldirektören af kontorets
ämbets- och tjänstemän.  Längre fram på dagen
kommo hyllningar från riksgäldsfullmäktige och
riksgäldskontorets tjänstemän, o. s. v.

    Man brukar tala om »den svenska byråkratien»
och inlägga en viss ofördelaktig mening i uttrycket.
Ja, nog finnes det mycken s. k. byråkrati -- 
mycken högdragenhet, lust att fördjupa sig i
petitesser och hårklyfverier -- inom den svenska
ämbetsmannavärlden, om också byråkratien exempelvis 
är betydligt svårare i t. ex. frihetens land par
préférence, Frankrike.  Många äldre svenske ämbetsmän 
äro nog ofta öfverdrifvet nogräknade.  Men å andra 
sidan finnas inom ämbetsmannavärlden personer, som 
äro idel välvilja och tillmötesgående, rättskänsla och 
anspråkslöshet -- och bland dem märkes Albert Anderson 
i första rummet!

    Han är född i Askeryds socken, Norra Vedbo
härad i Jönköpings län.  Föräldrarne voro 
organisten Per Daniel Anderson och Mariana Åkerström.  
Student i Upsala 1851, aflade A. kameralexamen
1855, blef 1867 kamrerare i kammarkollegium och
1873 kammarråd.  År 1885 utnämndes han till
generaldirektör och chef för statskontoret.

    A. afgaf 1874 i anslutning till förlaget om
ny arméorganisation på uppdrag af k. m:t ett 
betydelsefullt betänkande om rustnings- och 
roteringsbesvärens samt grundskatternas tillkomst, och var
det härpå landtmannapartiet sedermera i väsentlig
grad stödde sina anspråk på grundskatternas 
afskrifning.  För A. själf hade detta arbete till följd,
att han af det landtmannapartistiska landstinget i
Jönköpings län invaldes i Första kammaren 1877.  
Här rönte han förtroendet att inväljas i 1879 års
bevillningsutskott samt 1878 och 1883 års särskilda
utskott för behandling af försvars- och skattefrågorna.

    A. är emellertid frihandlare, och på grund
häraf föll han 1886 igenom i sin gamla valkorporation, 
men invaldes i stället i riksdagen som
representant för Vesternorrlands län, som 1895 
förnyade mandatet.  Vid urtima riksdagen 1892 hade
han plats i det särskilda försvarsutskottet, och
han har vid flera tillfällen uppträdt som förespråkare
för ett på grundvalen af allmän värnplikt byggdt
härordningssystem.  A. tillhör för öfrigt kammarens
mera moderata grupp.  Hans utmärkta förmåga
har äfven tagits i anspråk för arbete i åtskilliga
komitéer, såsom den förberedande skattejämkningskomitén 
1875--76 skatteregleringskomitén 1879--82
och pensionskomitén 1899.

    Det kan måhända i detta sammanhang intressera 
våra läsare att få en i några ord gjord redogörelse, 
för hvad som åligger statskontoret.  Då
man ju ock häraf kan få en föreställning om
hvilken ansvarsfull och mödosam post generaldirektör 
A. bekläder.

    Statskontoret har till åliggande att, då ej annat
är förordnadt, emottaga och redovisa statsverkets
inkomster, bestrida statsutgifterna och i kronans
kassor äfven låta mottaga andra verks och myndigheters 
särskildt ingående uppbörd för att tillhandahållas 
vederbörande; att handlägga ärenden angående 
stämpelpappersväsendet och kortstämplingen samt 
rörande den bevillning af gåfva, testamente, 
fideikommiss och arf, som i Stockholm skall erläggas; 
att förvalta och verkställa erforderlig bokföring 
öfver de under kontorets vård stående särskilda 
fonder och kassor; att för öfrigt tillse, att kronans 
rätt och bästa samt allmänna författningar i berörda 
afseenden iakttagas; att upprätta rikshufvudbok; att 
i en statsliggare med åriga supplement införa
specialanslag och förändringar, som i den fastställda
riksstaten upptagas, äfvensom årligen upprätta
stater för länen; att utöfva kontroll å kronouppbörden 
-- att -- att -- att -- men våra läsare ha
hört tillräckligt! Man kan redan af ofvanstående
förstå, att det i statskontoret gäller arméer af
siffror, och att det därstädes fordras ett skarpt
hufvud, stor administrativ förmåga för att hålla ihop
det hela. Och beträffande detta är det blott en 
mening om det viktiga ämbetsverkets nuvarande chef!



RITA.

EN HISTORIA FRÅN DEN SOLIGA SÖDERN.

Original för HVAR 8 DAG af D. N.

Ville B. var en hygglig gammal pojke, ungkarl
och duktig målare för resten, och hans »kula»
uppe i Södra bergen, var ett omtyckt tillhåll för
kamrater och vänner. En eftermiddagsutto vi 
däruppe, Ville och jag, och småspråkade. Ville höll
på att »städa», d. v. s. han röjde ur ett stort 
hörnskåp, som dolde allehanda utensilier, grejor, skizzer
och utkast om hvartannat. Så fick han äfven fatt
på en studie, ett vackert flickansikte med sydländska 
drag, hvilket han skyndsamt ville lägga å sido,
då jag tog honom i armen och bad:

»Låt mig se!»

»Ä, skräp, det är ingenting», sade han.

Då Ville eljest alls icke plägade undanhålla
mig sina alster väckte denna hans ovillighet att
visa mig studien mina misstankar att någon speciell 
historia måste vara förbunden med densamma.

»Hör du, det är något särskildt med den här»,
sade jag och betraktade intresserad det friska,
vackra flickansiktet på duken. »Kläm nu fram med
historien, gamle gosse! Du vet ju, att jag ej är
den, som pladdrar om något ...»

Ville prutade först emot. Så stod han där
och surrade tyst en stund på studien, tydligen 
försjunken i sina minnen. Därpå satte han sig och
började berätta af sig själf:

»Jo, ser du, det var lilla Rita, Rita med ögonen, 
ja, du skulle sett den flickan, det var verkligen 
charmanta ögon på den tösen ... Jaja, jag
var ung artist på den tiden förstår du, och låg i
Rom och njöt af lifvet. Om förmiddagarne gick
man och tittade efter modeller på spanska trappan,
och arbetade, då lusten föll på en, och om kvällarne 
samlades man i någon Osteria utanför Via
Travestina, och drack romerskt landtvin och såg på
folklifvet och hämtade typer. Där voro en hel del
glada gossar på den tiden. Jungmarker och Torsson, 
»Kludden» och några andra skandinaver, och

- 130
vi voro ofta tillsammans, förstås, och hade trefligt.
Men emellertid en afton, när jag gick hem utefter 
Via Santa Ursula, hörde jag ett skri från en
af de trånga gränderna åt Forum till, och strax
därpå kommer en halfvuxen flicka störtande rätt i
famnen på mig. Nå hvad skulle jag göra? Tösungen 
föreföll halft vettskrämd och ropade endast
snyftande:

»Hjälp, signore, förbarmande!»

»Jag hittade på alla de smeknamn jag kunde
för att lugna henne. »Så, cara mia, var inte rädd
längre -- poverina -- jag skall nog beskydda
dig.»

Men hon hakade sig blott än ängsligare fast
vid mig och bad: »Ack signore, för helgonens
skull tag mig bort härifrån! Far eller Pietro kan
komma hvilket ögonblick som hälst, och då döda
de mig! Tag mig med!»

Hon var insvept i en lång, mörk schal från
hufvud till fot, men nu slog hon denna åt sidan för
ett ögonblick, och under den visade sig en 
cirkusflickas lysande dräkt.

»Jag är från Circus Grande», sade hon därpå
förklarande, »och jag hatar lifvet där. Ack signore,
äger ni en droppe kristet blod i edra ådror, så
rädda mig för Guds heliga moders skull», tillade
hon passioneradt.

Utan ett ord till svar, drog jag henne hastigt
med mig, och vi hunno lyckligt bort till min atelier,
medan jag själf gick in till min värdinna, en 
välvillig gammal padrona, som genast lofvade att ta'
hand om flickan, lämnade jag henne att göra sig
hemmastadd efter att ha satt fram det lilla i 
matvaruväg, som fanns i huset. När jag om en stund
kom tillbaka, satt hon uppkrupen på ena bordsändan 
i all sin cirkusstass, med en vattenmelon i ena
och en brödbulle i andra handen. Som en äkta
sydländska hade hon för länge se'n glömt sin sorg
och skrattade nu, så att de hvita tänderna lyste i
det bruna ansiktet.

»Åh, jag riktigt önskar jag kunde se Pietro,
signore! Pietro, det är pajazzon. De tro, att 
pajazzon och jag äro amanti, men nu få de se, om
det är sant! Åh, signore, hvem kan vilja ha
Pietro med sin hvita mask, med de röda strecken,
som alltid skrattar ... Jag var inne och red på
Corante, min vackra hvita häst, och just som 
pajazzon kom in, miste jag balansen och ramlade af.
Åh, signore, det är rysligt att misslyckas, min far
är en hård man, jag visste, att han skulle slå mig,
och så rymde jag, då alla voro inne på arenan, och
nu är jag hos er, signore, och ni skickar ju inte
bort mig -- eller hur?»

Hon lade sitt lockiga hufvud på sned och tittade 
inställsamt och bedjande på mig genom de
långa ögonfransarne.

»Monsignore är artist», tillade hon, »det såg
jag tvärt, och kunde jag inte stå modell, eller
kanske jag är för ful?»

Hun gaf mig ännu en skälmaktig blick, omedvetet 
kokett, ur de mörka ögonen och fortsatte
därpå med sitt mumsande. Jag kan ännu se henne
framför mig, som hon satt där, dinglande med de
virade benen.

Hon var den täckaste modell jag någonsin haft.
Sådana färger och sådana former! Hennes hår var
ej tungt och blåsvart som de flesta andra 
romarinnors, utan varmt och mörkbrunt, samt hade i
solen understundom en rödaktig guldglans. Munnen 
var en sådan där liten en, röd, uppåtböjd och
skälmaktig, hyn varmt ljusbrun, händer och fötter
små och välformade, figuren präktig, och så ögonen, 
ser du, ögonen! Ibland klart guldfärgade som
franskt vin -- när hon var vid drömmande, stilla
lynne -- ibland gröngnistrande, när något häftigt
retade henne -- och ibland voro de som en sjudande 
lava, passionerade, vilda, svarta, men vanligtvis 
voro de, som nu, skälmaktiga och smekande
liksom en kattunges, och då kunde ingen motstå
henne, och uppriktigt sagdt försökte jag häller 
aldrig ...

Som du väl kan fatta, blefvo vi genast de allra
bästa vänner. Min värdinna blef intagen i 
flickungen med detsamma och var aldrig mera belåten,
än när Rita höll henne sällskap eller hjälpte henne
med de husliga göromålen. De granna tylltrasorna
och paljettståten inlades i padronans skåp och för
Ritas räkning framtogs ur samma skåp några ömt
bevarade klädningar och dito, som legat där 
alltsedan padronans dotter, Emilia, vid 17 års ålder
dukade under för tyfus. Den välvilliga gummans
ansikte formligen sken af til fredsställelse, då Rita
i hvitt förkläde och med ett hvitt kläde kastadt
öfver håret beställsamt knådade degen med sina
små bruna tassar, eller jagade katten rundt 
rummet, uppgifvande de små gälla rop, hvarmed hon
å cirkus sökt egga Corante till ökade 
ansträngningar. Men så snart jag visade mig i dörren,
kom hon sättandes som en pil, och medan hon
kvittrade fram alla sina senaste påhitt eller 
missöden, genomletade hennes fingrar beskäftigt mina
fickor för att se, hvad min omtanke lyckats 
åstadkomma i nöt- eller sötsaksväg. Sedan var det
omöjligt att få henne in i köket igen, hon skulle
absolut in på atelieren och vända upp och ned på
alla mina grejor, kludda på en liten duk, som var
uppsatt för hennes räkning i ett hörn eller sitta
modell en stund.

Detta senare roade henne obeskrifligt i början,
men efter en tid blef det henne mycket svårt att
hålla sitt lilla grimaslystna ansikte stilla, och 
hennes armar och ben skiftade ställning hvar minut.
Innan jag träffade Rita, var jag sysselsatt med en
stor tafla i de gamla mästarnes stil. Men nu hade
jag ej längre en tanke på att fortsätta med den
efter min lilla skyddslings ankomst.

Att tänka sig Rita som madonna gick knappast 
för sig, men som Mignon var hon en idealtyp,
om man blott kunde få henne att antaga den rätta
minen. För att ingifva henne den fjärrskådande
blick, som erfordrades, brukade jag sjunga for henne
någon af våra gamla folkvisor eller förtälja henne
om det fjärran landet i norden, där vintern var så
lång och mörk, och sommaren så klar och härlig.

För mina artistvänner hade jag aldrig berättat
mitt äfventyr och aktade mig väl för att visa dem
mitt senaste arbete, ty för flickans skull var jag rädd
för deras glada skämt och tänkte nog också, att
deras beundran och intresse kanske skulle kollra
bort Rita för mig. Så sutto vi där en dag inne
på atelieren, Rita iförd den sedvanliga 
Mignonsdräkten, och jag beväpnad till tänderna med allt
hvad till en välbeställd målare hörer. Jag hade
just med otroligt besvär fått den sista skymten af
odygd och skälmaktighet undan från dess högsäte
i Ritas mungipor, och framför mig på den mjuka
fallen satt Mignon lifslefvande nedhukad och med
armarne knäppta bakom nacken och blicken halft
strålande, halft beslöjad af en dunkel längtan. 
Berusad af målare sällhet, grep jag mig verket an med
en ovanlig ifver, ty det var i dag som ansiktet skulle
löpa af stapeln, och jag visste alltför väl, huru vi 
stackars artister måtte gripa det bevingade ögonblicket
i dess undanglidande häl.          (Forts, å sid. 142)

DEN NYE SPANSKE MINISTERN I STOCKHOLM.


Foto. V. Amato, Caracas.

DON MANUEL PASTOR Y BEDOYA.

Markis Pedro de Prat de Nantouillet -- hvilkens bild
HVAR 8 DAG på sin tid återgaf -- har till efterträdare
erhållit Don Manuel Pastor y Bedoya, hvilkens karaktärsfulla
drag här återfinnas. Det är att hoppas, att han skall trifvas
i Sverige lika väl som företrädaren, hvilken ju t. o. m.
förklarade, att hans barn voro svenskar!

*

KONUNGENS NORSKE HOFSTALLMÄSTARE.


Foto. Karl Anderson, Kristiania.

G. F. W. SVERDRUP.

I dessa dagar har hofstallmästaren Sverdrup fyllt 60 år, och
då han dels genom giftermål och dels genom många
vänskapsband är fästad vid Sverige, ha vi velat återgifva en
bild af den sympatiske och framstående hofmannen-militären.

*

FRÅN YALE-UNIVERSITETETS 200-ÅRS JUBILEUM.


President Roosvelt.

Det bekanta Yale-universitetet i Nordamerika har i dagarne firat sitt 200-års jubileum med stora festligheter, och återgifva vi
här en bild från festprocessionen, i hvilken väl antagligen ock våra landsmän biskop v. Schéele och lektor Waldenström befinna sig.
»KINDERGARTEN».

HUR VÅRA SMÅTTINGAR SYSSELSÄTTAS PÅ ETT RATIONELLT SÄTT.

Efter fotografier för HVAR 8 DAG af Olga Rinnman, Göteborg.


BILDER FRÅN EN »KINDERGARTEN». Barnen undervisas i handarbeten af allehanda slag.

Det är nu omkring 60 år, sedan den store
barnauppfostraren Friedrich Fröbel skänkte
namnet »Kindergarten» åt den uppfostringsanstalt för
småbarn, som han år 1837 grundat i Blankenburg,
i Thüringen. Detta namn är nu kändt ej blott i
hans eget hemland, utan långt utom dess
landamären. I de flesta af Europas länder finnas
anstalter, som så kallas; ja, äfven till främmande

BILDER FRÅN EN »KINDERGARTEN». Man dansar, sjunger och leker -- allt på ett förståndigt sätt.

»KINDERGARTEN»: Här kokas, bakas i en riktig spis --
fröjden är naturligtvis stor.


»KlNDERGARTEN»: Slöjden har just slutat -- det lilla
hjärtat skall bara formas ordentligt.

världsdelar ha Fröbels idéer spridt sig, och namnet
»Kindergarten» står numera att läsa öfver skolor
såväl i Newyork som i Berlin.

Hvar och en, som något sysslat med
barnuppfostran, måste ha erfarit, huru tidigt
verksambetsbegäret är utveckladt hos det lilla barnet, både i
kroppsligt och andligt afseende. Hand och fot
måste sysselsättas, eller ock måste fantasien ut på
ströftåg: »Mamma, hvad skall jag göra? Snälla
mamma, berätta något!» Så ljuda små bedjande
stämmor från hvarje barnkammare.

Får barnet ej dessa kraf på rätt sätt
tillfredsställda, så kan hela dess utveckling bli snedvriden.
Härom var Fröbel på det lifligaste öfvertygad.

»Det barn, hvars krafter stäckas och utveckling
hämmas, blir aldrig en hel människa», sade han,
och så begynte han studera barnnaturen för att
finna medel att på bästa möjliga sätt tillfredsställa
barnets kraf på utveckling. Den ledning de små
redan vid en mycket tidig ålder härvidlag behöfva,
bör hemmet i många fall kunna gifva, men
hemmet behöfver hjälp. Så kom den första
»Kindergarten» till stånd.

Om ändamålet med denna institution säger
Fröbel själf: »Likasom i en trädgård under Guds
beskydd och under erfarna och insiktsfulla
trädgårdsmästare i samklang med naturen växter
vårdar, så skola i Kindergarten de ädlaste växterna,
människobarnen, uppdragas i öfverenstämmelse med
sig själfva, Gud och naturen». Hans valspråk var:
»Kom, låt oss lefva för våra barn!» Men för att
förstå detta viktiga kall måste man tränga in i
barnalifvets innersta vrår; lefva ej blott för barnen,
utan med barnen.

De medel Fröbel ansåg tjänliga för en allsidig
utveckling af barnets anlag voro följande:
pappersvikning och flätning, trädning med pärlor, 
kontursöm på papper, målning, ritning, modellering,
berättande af sagor och berättelser, sång,
trädgårdsskötsel, åskådning af naturen, bollkastning,
byggande med klotsar, läggning med trästickor samt
allehanda lekar. Särdeles stor vikt fäste Fröbel
vid åskådandet af naturen. Barnen skulle vandra
ut i skog och mark, bli förtrogna med gräs och
blommor, buskar och träd, skulle iakttaga
djurens lif och vanor, korteligen, med vaket öga skåda
omkring sig. Så, menade han, blir det teoretiska
studiet i den högre skolan ej blott ett tomt
inlärande af namn och attribut utan ett naturligt
sammanknytande af vetenskaps- och
erfarenhetskunskap. Efter en sådan förberedelse kommer
barnet till lässkolan med bästa förutsättningar att kunna
danas till en harmoniskt utvecklad och verksam
människa.

De Fröbelska idéerna ha' som nämnts spridt
sig så godt som öfver hela den bildade världen,
men i praktiken hade naturligtvis måst modifieras
allt efter de olika ländernas förhållanden. Det är
ej många år, sedan den första »Kindergarten»
inrättades i Sverige. Det var fröken Anna Eklund,
som efter trägna studier i Tyskland grundade en
»Kindergarten» i Stockholm. Sedermera ha dylika
kommit till stånd i flera landsortsstäder. Det torde
ju vara af intresse att höra litet om, hur
undervisningen tillgår i en dylik anstalt, och inbjuda vi
våra läsare att följa oss på ett besök i den
»Kindergarten», som sedan något mer än ett år tillbaka
af fröken Hanny Hjertberg finnes upprättad i
Göteborg.

Vi mötas redan i tamburen af glada barnröster.
Klockan är nära 10, och de flesta småttingarne äro komna. De
äro nu sysselsatta med att vattna sina växter. Hvarje barn
har nämligen sin egen lilla krukväxt, som det skall vattna och
vårda. När klockan slagit 10, slår ordningsmannen för dagen,
en liten 5-åring, tre slag på gong-gongen, och de små ställa
sig i halfcirkel omkring pianot och sjunga med späda röster
en morgonpsalm. Det skall bli målning första lektionen i dag.
Med förtjusning slå barnen sig ned vid de två långa borden,
och framtaga ur sina lådor »målböckerna», som skola
färgläggas mtd kulörta kritor.

Efter en stund skall det bli sång af. En af lärarinnorna
sätter sig vid pianot, och så börjar musiken. Allra roligast
är det att sjunga om kissekatten, som sprang, så att svansen
»slang» och »Bä, bä, hvita lamm». Klockan är nu 11,
frukosttimmen, matväskorna öppnas, mjölkglas framsättas, och de
små mumsa med förnöjsamma miner på sina smörgåsar.
Konversationen är lika frisk som aptiten, och många viktiga saker
ha småttingarna att förtälja hvarandra. Åter ljuder
gong-gongen, och barnen ordna sig till gymnastik. Hur mjukt
och vackert böja sig icke de späda kropparna! En och annan
liten knubbig parfvel har svårt att följa med, men det stör ej
det hela. Så fattar ordningsmannen flaggan, och marschen
börjar, hvarunder skaran uppstämmer: »Vi äro kungens
vaktparad etc.» Nu kommer det »sagor». De små sätta sig i en
cirkel, och lärarinnor och barn berätta växelvis alla dessa
underbara sagor, som komma barnaögon att glänsa af hänförelse
och intresse och små gropiga kinder att färgas. Så kommer
»trädning» med pärlor. Allahanda fina saker bildas af de
glänsande pärlorna. Men de få ej trädas samman huru som helst; i en
bestämd ordning skola de olika färgerna komma, och så
smugglar sig räknekonsten helt oförmärkt in i arbetet. Men nu är
kl. 1, och dagsarbetet i »Kindergarten» är slut. Sista värfvet
för dagen är att göra i ordning i lådorna, ty allting skall
vara på sin plats, när de små bege sig hem. Till sist samlas
alla kring pianot, de små händerna knäppas till bön och
späda barnaröster uppstämma: Gud som hafver barnen kär ...

Många andra sysselsättningar stå äfven på
schemat till andra dagar -- däribland äfven
kokning, och stor är småttingarnas förtjusning då de
små mer eller mindre väl skapade kakorna plockas fram
ur ugnen, kakor, som de själfva knådat och format.

På senaste tiden har skolan äfven tillökats med
en liten läsklass, där äfven bokliga studier på ett
rationellt sätt bedrifvas.


KINDERGARTEN: Barnen få lära sig älska och vårda blommor och växter.

«Kindergarten-systemet» är ju föröfrigt endast
ett utslag af hela den reformerande rörelse, som i
vår tid genomgår hela undervisnings- och
uppfostringsväsendet, och som redan från den tidigaste
början vill göra barnets utbildning till människa
så naturenlig och mångsidig som möjligt samt så
småningom vill vänja det till arbete och
pliktuppfyllelse och lära det taga detta, ej som något
tungt eller tryckande, utan gladt och frimodigt:
detta bör ju ock vara all uppfostrans mål.   Iwa.


KINDERGARTEN: De äldsta barnen ha en liten läsklass för sig, där »studierna» bedrifvas med mycket allvar och nit.
TVÅ GAMLA TAFLOR.

Sveriges konstsamlingar gjorde 1891 en oersättlig förlust, då
grefve B. för 18,000 kr. till mr C. från London sålde sin
charmanta tafla »Skålande lustspelare» af den store
holländske mästaren Frans Hals d. ä. (15#4--1666), hvilken målning
mr C. i sin ordning afyttrade till m. P. i Paris för -- 190,000
francs. Den hade varit något till förvärf för Nationalmuseum,
denna med öfverlägsen bredd och friskhet målade tafla en af
den berömde konstnärens i Harlem oförlikneliga, geniala
improvisationer! Men konstverket gick ur landet, och sedan
dess finnas här blott 3 arbeten ar Frans Hals: 2 konungen
tillhöriga porträtt och »Fiolspelaren», som i dessa dagar för
33,500 kr. förvärfvats för Nationalmuseum från hr G., hvars
familj målningen i några decennier tillhört. Den förträffliga
taflan har icke den "Skålande lustspelarens" glänsande
måleriska egenskaper, den är så att säga mer tamt utförd och
tillhör en tidig period af mästarens konst, men staten är icke
desto mindre att lyckönska till förvärvet. Taflan, hvars
förste kände ägare var vinhandlaren Schlegel, exponerades 1884
å den af mig anordnade utställningen af äldre mästares
arbeten och infördes af mig 1885 i den internationella
konstlitteraturen.

Samtidigt har Göteborgs museum, hvars moderna,
svenska afdelning står öfver allt beröm, men hvars samling af
gamla målningar lämnar mycket öfrigt att önska, som gåfva
af konstvänner på platsen erhållit en för 2,500 kr. inköpt,
anspråkslösre, men för sin tid karaktäristisk målning, »Neptuns
och Amfitrites bröllopståg» af den flamske (belgiske) målaren
Frans Francken d. y (1581--1642). Den utmärker sig, i
motsats till Frans Hals' bredt målade porträtt (hvilket, i parentes
sagdt, enligt en gammal anteckning å en af mig 1885 i
Rotterdams museum påträffad, efter taflan 16#5 utförd teckning,
framställer en viss Mijuseer Daniel van Aken) genom sitt
miniatyrartadt omsorgsfulla utförande. Liknande, men något
varierande exemplar af målningarna finnas i museerna i
Braunschweig, Gotha och Herrmanstadt samt hos konsul Weber i
Hamburg. Men ex. i Göteborgs museum har en intressant
historia: enligt hvad jag uppdagat, men af utrymmesskäl här
icke utförligare kan relatera, var den troligen omkr 163#
målade taflan ursprungligen en gåfva från ståthållaren i spanska
Nederländerna, ärkehertig Leopold Wilhelm till hans bror
käjsar Ferdinand III. Tagen af svenskarna vid plundringen af
den käjserliga konstkammaren i Prag, ägdes den sedan af
drottning Kristina. I långt senare tid har den tillhört en
grefve Posse och inköptes af mig förra året -- n. b. innan
jag utrönt dess härkomst af en hr B., som, lika litet som jag,
hade en aning om dess stolta anor. Olof Granberg.



FRANS HALS' D. Ä:s TAFLA »FIOLSPELAREN»
som af Nationalmuseum förvärfvats för 33,500 Kr.


»NEPTUNS OCH AMFITRITES BRÖLLOPSTÅG» AF FRANS FRANCKEN D. Y., 
hvilken Göteborgs museum i dagarne erhållit som gåfva. 
Den har betingat ett pris af 2,500 Kr. 
NOBELPRISEN.


Efter fotografi.

HENRY DUNANT.



Foto. Daireaux, Paris.

SULLY PRUDHOMME.


Genom sitt testamente af den 27 november 1895
förordnade Alfred Nobel, att hans
förmögenhet, som vid hans död befanns uppgå till 31,587,202
kr. -- med undantag af en del, omkring 2 millioner
utgörande dispositioner -- skulle bilda en fond,
hvars ränta skulle utdelas till dem, som under det
förflutna året gjort mänskligheten största nyttan.
Räntan delas i fem delar, som tillfalla: en del den,
som inom fysikens område gjort den viktigaste
upptäckt eller uppfinning, en del den, som gjort
den viktigaste kemiska upptäckt eller förbättring,
en del den, som gjort den viktigaste upptäckt inom
fysiologiens eller medicinens domän, en del den,
som inom litteraturen producerat det utmärktaste
i idealisk riktning och en del den, som verkat mest
eller bäst för folkens förbrödrande, afskaffande eller
minskning af stående arméer samt åstadkommande
af kongresser i fredens tjänst. Prisen för fysik
och kemi utdelas af svenska Vetenskapsakademien,
för fysiologiska eller medicinska arbeten af
Karolinska institutet, för litteraturen af »Akademien i
Stockholm», hvilket tolkats som Svenska akademien,
samt för fredsförfäktare af ett utskott af 5
personer, som väljas af norska stortinget. Dessa
bestämmelser har man dock i praktiken i åtskilligt måst
omändra. Det är i dessa dagar första gången, som
Nobelprisen utdelas, och visa vi här bilderna af
de båda män, hvilka med tämlig säkerhet anses
skola erhålla prisen för fredssträfvanden och
litteratur respektive: Henry Dunant och Sully
Prudhomme.

*

I Rornach nere i Schweiz lefver en 73-årig, stilla
man, hvilkens namn icke stått med spärrade
typer i ländernas krönikor, men hvilkens hela lif
varit en seg och oafbruten kamp i mänsklighetens
tjänst. Det är läkaren Henry Dunant, den store,
barmhärtige samariten. Det förefaller nu så
naturligt, att sjuka och sårade soldater vårdas af
en stab sjuksköterskor, att den hvita flaggan med
det röda korset respekteras på valplatsen och att
läkarne ej göra åtskillnad på de sårades
nationalitet. Och dock är det ej mera än ett halft
århundrade tillbaka i tiden, sedan den gamla krigsrätten
med sina grymheter ännu ingick i medvetandet
som något helt naturligt. I midten af 19:de
århundradet ansågs det ännu icke blott för klokt, utan
äfven för rätt att göra fienden så mycken skada
som möjligt -- hänsynslöst och utan respekt för
den enskildes lidanden. Äfven privatmän voro
nästan helt och hållet rättslösa, så snart krigslågan
tändts, och först i slutet af århundradet har
medvetandet om det moraliska ansvar, som en
krigförande makt har gentemot den sårade soldaten,
slagit rot och fått folkrättslig giltighet. Detta skedde
genom Genèvekonventionen 1864.

Dunant är född den 8 maj 1828 i Geneve samt
företog som ung läkare vidsträckta resor. 1858
utgaf han en en mycket uppseendeväckande bok
om slafveriet i Förenta staterna och i småskrifter
upptog han redan nu frågan om sårades
behandling i krig. Så lärde han som 31-årig läkare under
italienska kriget af egen erfarenhet känna alla
slagfältets fasor, och hans fasta beslut blef nu att icke
unna sig rast eller ro, förrän makterna hade 
genomfört allmängiltiga regler för behandlingen af sjuka
och sårade soldater.

Sina intryck från kriget samlade han i en bok,
kallad »Eine Erinnerung an Solferino», hvilken
utgör uppslaget till Genèvekonventionen och med
hänsynslös realism skildrar gräsligheterna på slagfältet
och i hospitalen samt i slutet kommer fram med
hans stora tanke: den internationella ambulansen.

Dunant satte genast in hela sin energi på
realiserandet af sina idéer, han reste kring och
agiterade, och trots ringaktning, militära fördomar
och afundsjuka gick han stadigt fram på sin en
gång inslagna väg.

»Genfer gemeinnützige Gesellschaft», en
vetenskaplig filantropisk förening i Dunants födelsestad,
Genève, antog sig hans sak, och så kom ändtligen
den internationella konferensen i Genève tillstånd.
Den 6 okt. 1863 öppnades förhandlingarne, hvilka
öfvervoros af 40 olika makters representanter.

Efter ett förberedande arbete i de af denna
konferens tillsatta sektionerna sammanträdde så
d. 6 juni 1864 i Genève den stora kongressen af
staternas delegerade och utarbetade den berömda
Genèvekonventionen, som fick folkrättslig
auktorisering och nu erkännes af de flesta 
civiliserade nationer i och utanför Europa: 
barmhärtighetens fana, det hvita baneret med 
det röda korset, vajar nu på hvarje valplats.

Och dock existerar det många, som ej känna
namnet Henry Dunant och hans arbete i
humanitetens tjänst, och äfven i dessa dagar, då hans
namn nämnes i förbindelse med det Nobelska
fredspriset, finnes det nog de, som fråga: »Hvem är
egentligen denne Dunant?» Hur förvånad blir då
icke den frågande, då han får veta att
Genèvekonventionens primus motor och »Röda korsets»
stiftare -- det är just Henry Dunant.

Ett rykte vet äfven att förtälja, att Svenska
Akademien skulle ha bestämt det litterära Nobelpriset
åt den franske skalden Sully Prudhomme.

René Francois Armand Sully Prudhomme
föddes i Paris den 16 mars 1839, var en tid
anställd vid Creusotverkstäderna, studerade därefter
juridik samt tjänstgjorde hos en advokat. Efter
1865, då han gjorde stor lycka med sina »Stances
et poèmes», har han offentliggjort flere
diktsamlingar. 1889 utkom en del af hans dikter på
svenska af dr Göran Björkman. Sully Prudhomme är
en tankedjup, filosofiskt anlagd natur med i hög
grad ideell anläggning. Hans vers äro konstfullt
ciselerade, kanske något spröda, men synnerligen
harmoniska. Sedan 1881 är Sully Prudhomme
medlem af Franska akademien.

-

»DYNASTIEN POULSEN.»


JOHANNES POULSEN.



ADAM POULSEN.

Foto. Laurberg, Köpenhamn.

Frågar man, hvilka Danmarks främsta, nu lefvande skådespelare äro, får man säkerligen i de allra flesta fall svaret: bröderna
Poulsen: den skarpe och geniale karaktärsskådespelaren Emil Poulsen och den äkta danskt-gemytlige humoristen Olaf Poulsen. Och snart sagdt otaliga äro de roller, som de utmärkta artisterna kreerat allt sedan båda 1857 debuterade å »Det Kongelige». Stor var också saknaden, då Emil Poulsen för några år sedan af hälsoskäl måste lämna den scen, hvars prydnad han så
länge varit. Han utnämndes då till professor, och erhöll verkligt storartade bevis på sympatier och aktning från alla håll.
Naturligtvis var det också ett enastående evenement i Köpenhamns teateranaler, då Emil Poulsens bägge söner Adam och Johannes, för första gången visade sig å scenen. Denna deras debut, som i dagarne ägt rum å »Dagmarteatret» i Drachmanns
»Renässance» blef också, som bekant, en kolossal succès, och kritiken har enstämmig framhållit de båda unga konstnärerna
som begåfvade med sällsynta sceniska förutsättningar. I Adam Poulsen har man nu ändtligen, heter det, fått den unge lyriske
älskare, som man länge saknat, en sådan som genom sitt blotta yttre synes född till stora segrar, och som tillika äger en
själfbehärskning och intelligens, som utesluter all teaterplatthet. Johannes Poulsen synes äga ett glädtigare och lättare
temperament än brodern, hans drag äro skarpare skurna, hans mimik liffullare, men som helhet verkade han ej fullt så harmonisk som
denne. Men i alla händelser äro de båda unga männen friska, spelande talanger, och man har väl därför alla skäl att antaga
att »dynastien Poulsen» skall komma att lefva minst en generation till! 
ETT 200-ÅRS JUBILEUM.

Uppfinnaren af den efter honom benämda termometern,
astronomnen Anders Celsius, föddes den 27 november 1701,
hvadan 200-årsdagen af den store vetenskapsmannens födelse
inträffade för kort tid sedan. Minnet häraf har äfven
högtidlighållits i Uppsala och detta med allt skäl, ty det var C., som
påyrkade uppförandet af ett observatorium vid Uppsala
universitet och lyckades vinna kanslären Carl Gyllenborg för
saken, hvarpå observatoriet blef färdigt 1742.

Anders Celsius var son till matematikern Nils Celsius.
Redan i barndomen visade han sig vara ett matematiskt snille,
och vid 12 ars ålder hade han hunnit ganska långt i
matematiken. Hans anhöriga ville emellertid, att han skulle bli
jurist, för att härigenom få en säkrare utkomst, och C. började
äfven sina juridiska studier. Men han öfvergaf efter en tid
det för honom motbjudande studiet och återgick till 
matmatiken, blef 1728 fil. magister och följande år docent i
matematik samt vid 30 års ålder astronomie professor.

Celsii forskningar ha, som bekant, ledt till epokgörande
resultat. Bland föremålen för hans studier märkas bland
annat: ett närmare bestämmande af orternas geografiska läge,
utredandet af tyngdkraftens progressiva tillväxt från ekvatorn
till polerna, äfvensom jordens form, för hvilkens utredande
han kallades att medfölja den af honom själf förordade resan
till Lappland, som 1736 företogs af några franska
vetenskapsmän på franska regeringens bekostnad. C. sysselsatte sig
också mycket med magnetens olika missvisningar och var
bland de förste, som fäste uppmärksamheten på, att
vattenhöjden i somliga af Sveriges omgifvande haf tycktes sänka
sig eller landet höja sig.

C. afled redan den 25 oktober 1744 af lungsot, som han
ådragit sig genom strapatser under sina undersökningar och
forskningar.

En helgjuten karaktär och en helgjuten vetenskapsman,
så måste eftervärldens dom lyda öfver denne en af våra
vetenskapliga häfders främste.


ANDERS  CELSIUS.

-


"DRAKEN I VETENSKAPENS TJÄNST."
Foto. Lindahls fot.-aff., Sthlm.

Bilden är tagen från de försök med draken i vetenskapens tjänst, som nyligen anställdes å Ladugårdsgärdet vid Stockholm. Draken skickades med en vidfästad fin stållina upp till 4000 meters höjd, försedd msd diverse instrument, och gjorde man på detta sätt en hel del värdefulla observationer.
DEN STORA ELDSVÅDAN I STOCKHOLM DEN 22 NOV.


Foto. Lindahl, Stockholm.

TILL HÖGER Å BILDEN SYNES DEN AFBRÄNDA DELEN AF SEPARATORS VERKSTÄDER
Förlusten genom denna eldsvåda uppskattas till omkring en million kronor.

*

OGÄRNINGARNE I HELSINGLAND.

Tvänne bilder af den på starka misstankar häktade Nils Fredrik Åkerberg.


De upprörande förbrytelserna i Helsingland äro ju f. n. samtalsämnet landet rundt, och ha dessa odåd varit af så egendomlig och
ovanlig beskaffenhet, att vi, mot vår princip, velat visa våra läsare ofvanstående två porträtt af den, då detta skrifves, på mycket starka misstankar
häktade Åkerberg, kring hvilken indicierna allt mera hopa sig. Den ytterrock Åkerberg är iklädd å kortet har tillhört den mördade Lars
Persson och innehades vid häktandet af Å. Det andra kortet visar Å., förklädd till fruntimmer, så som han uppträdt. Båda porträtten äro
tagna vid polisförhören i Ljusdal den 21 november.
EN RESA UTFÖR NIAGARAFALLEN.

Efter fotografier från HVAR 8 DAGS Londonkorrespondent.

Genom hela dagsprässen gick för någon tid sedan ett
meddelande, om hurusom en amerikanska, fru Taylor, gjort
färden nedför Niagarafallen i en madrasserad tunna, och ha vi
genom våra engelska förbindelser förskaffat oss
reproduktionsrätten till vidstående bilder, som
åskådliggöra den äfventyrliga färden.

Den 24 oktober startade fru Taylor i sin tunna utför
»Häst-skofallet», som är 158 eng. fot högt. Det är djupt vatten
under detta fall, tunnan flöt midt i strömfåran, undgick så att
krossas mot klipporna samt uppfiskades välbehållen af en i
beredskap varande ångare ungefär 600 yards från fallen. Fru
Tailor hade fått en del kontusioner i ansiktet, men kunde dock
med ringa hjälp gå till en vagn.

Efter ett par dagar var hon fullständigt återställd.

Om det ögonblick, då hon störtade ned i fallet, berättar fru
Taylor.

»Jag kände, hur jag hängde på branten af afgrunden, och
jag slöt ögonen, innan jag störtade ned i djupet. Jag visste
mycket väl, hvar jag befann mig. Jag visste, att jag var på
branten af afgrunden, och jag klängde mig fast vid stöten och
tror, att jag förlorade medvetandet för omkring 3 sekunder
Jag svimmade icke, men mitt minne var försvunnet. Jag
glömde allting. Då jag nästa gång blef medveten, om hvar
jag befann mig, var jag i katarakten nedanför. Det måtte ha
varit fallets hastighet, som betog mig medvetandet.


FRU TAYLOR I TUNNAN
Af bilden ofvan framgå anordningarne. Fru
T. var fastbunden vid golfvet, för att icke
hufvudet skulle slås mot locket; de vid
bottnen fastade tyngderna höllo tunnan upprätt.


NIAGARAFALLEN UTFÖR HVILKET FRU TAYLOR GJORDE SlN RESA I EN TUNNA.

Hon roddes i en båt till det ställe, där starten skedde och gick där ned i tunnan,
hvilken med sin last följde den å bilden utvisade vägen. Ungefär midt för, där den
lilla ångbåten synes, stannade tunnan, ur hvilken fru Taylor lefvande -- ehuru
förklarligt nog mycket uppskakad -- uttogs.
RITA.

EN HISTORIA FRÅN DEN SOLIGA SÖDERN.

Original för HVAR 8 DAG af D. N.

(Forts. fr. sid. 131.)

Men knappast hade jag börjat, förrän ett
knarrande hördes i den rankiga trappan, i nästa
ögonblick öppnades dörren utan vidare ceremonier,
och Torsson steg in med den själfsäkra minen hos
en kär och väntad gäst.

Det blef stor uppståndelse å Ritas sida, som
helt förskräckt rusade upp och ville springa sin väg.
Men då Torsson efter ett förvånadt: »Nå, for
tusan! Jaså, detta är den sista madonnan i gammal
stil», tycktes ta för gifvet, att hon var en vanlig
modell, bevarade jag min hemlighet och låtsade ej
vidare om hennes tillvaro.

Ryktet om min nya modells sällsynta skönhet
spred sig emellertid, tack vare Torsson, inom
kamratkretsen och efter upprepade besök på ateliern
och förfrågningar om min täcka modell ej kunde
räcka till för mer än en tafla, blef jag slutligen
tvungen att bekänna hela historien. Det blef ett
jubel och spektakel utan all måtta, och mycket fick
jag lida för mitt »skenheliga» uppträdande inför
världens ögon.

Det gynnsamma intrycket var ömsesidigt, ty
Rita blef så intagen af kamraternas blonda hår och
muntra miner, att intet kunde förmå henne att
vistas i paddronans kök, då pojkarne höllo till i
ateliern. Hon blef också för oss alla ett kärt
sällskap och tröttnade aLlrig att med sina näpna
påhitt göra sig behaglig och underhållande. Än flög hon
upp på bordet och sjöng någon neapolitansk
fiskarvisa, ackompagneraude sig själf med tamburinen
så obeskrifligt graciöst, som endast en italienska
kan det, eller också utvalde hon sig ett offer bland
någon af de yngsta och vackraste artisterna, som
sedan, bäst han kunde, fick skutta igenom en
saltarella eller tarantella, hvilken dans tyvärr icke
alltid lämpar sig för oss tafatta nordbor.

Många voro äfven de hyllningsgärder, som
nedlades inför vår lilla drottning. Stora kvastar af
blommor, hvita granna sidenskärp och
korallhalsband, nötter och konfekt. Hon tyckte om nejlikor
och gyllenlack, men mest älskade hon
granatäpplets blomma. De andra fäste hon skrattande vid sin
enkla klädning eller prydde sitt rum därmed, men
den bjärta, röda granatblomman stack hon i sitt
mjuka hår, där den lyste som eld i de mörka
lockarne.

Flickungen gick bland kamraterna under
namnet Villes Rita, eller »Rita la Viletta», och många
voro de skälmaktiga lyckönskningar för framtiden
och halfhögt hviskande; uttalande om lyckan att så
tidigt kunna taga någons -- hm! hm! --
uppfostran i egna händer, som jag denna tid fick höra.

Ack, hvem kunde väl då ana, hur framtiden
skulle gestalta sig!

Ville afbröt sin berättelse, och det kom en
hastig glimt af smärta och saknad i de mörka
ögonen.

Därpå fortsatte han skrattande och liksom
ursäktande: »Ja, sim du ser, är jag alltjämt en
gammal ungkarl, ensam och själfvisk som alla
sådana, men uppriktigt sagdt var jag den gången
så nära att blifva kär på allvar, att jag riktigt
hissnar, när jag tänker på, hvad följderna kunde
blifvit».

Jag hörde på Villes ton, att han försökte låtsas
vara skämtsam och oberörd, men hur det var, ville
det ej riktigt lyckas. Efter en kort stund fortsatte
han igen.

»Ja, allting ska' ju ha ett slut, och det var ej
häller länge, som Rita och jag fingo fortsätta vårt
glada kamratskap; du vet, en blomma, omplanterad
i en ny jordmån, vissnar snart. I trots af all
padronans omvårdnad och min ömhet, började lilla
Rita alltmer tyna af. På hennes egen bön dolde
jag henne sorgfälligt för alla obehöriga blickar, och
inga andra än mina skandinaviska vänner visste,
hvilken pärla jag så ängsligt dolde.

I fönstret åt gatan fick hon endast sitta i
skymningen och på kvällen; Åt den so belysta gården
däremot, voro fönster och dörrar öppna, och där
fick hon osedd och ostörd leka med katten å den
solstekta stenläggningen eller binda sig kransar af
slingerväxterna, som yppigt sprungo fram ur den
grå murens remnor. Men oaktadt allt detta, var
dock detta stilla, overksamma lif i längden
outhärdligt för den lilla konstberiderskans sprittande
lifslust. Gång efter annan, då hon trodde sig
obemärkt, såg jag de klara ögonen skymmas af tårar,
och den lilla läppen darra af undertryckta
snyftningar, men då jag varligt drog henne ned på mitt
knä och frågade, om hon saknade något, eller hvad
som gjort henne ledsen, svarade hon blott
undvikande:

»Ingenting signore, rakt ingenting! Det kom
sig bara af, att jag satt och undrade, om de ge
Corante nog med mat, nu när jag är borta.»

Eller också kunde hon utbrista med plötslig
munterhet vid tonerna af ett positiv från gatan:

»Åh, monsignore, det var detta de spelade, då
jag gjorde mitt finaste nummer. Tänk, om jag
aldrig kommer att rida mer! Tänk, om jag
glömmer bort, hur man hoppar upp på hästen! Hvad
skal väl Pietro säga då!»

Jag började märka, att denne Pietro alltmera
upptog hennes tankar, och så hände det sig en
dag, då jag kom hem från osterian, att Rita
förlägen gömde sig i rummets mörkaste hörn, och då
jag halft skämtande drog henne fram i ljuset, såg
jag, att det veka ansiktet var uppsvälldt af gråt.
Allvarligt bekymrad, bad jag, alt hon skulle säga
mig orsaken, och på sitt barnsliga, smeksamma sätt
svarade hon:

»Signore får ej blifva ledsen på Rita; signore
är så god, så god, och jag är så belåten med
allting;, om det bara inte var för dem där hemma på
Circus Grande. Signora Giulia och Corante och
-- och Pietro... Och papp?? -- han tycker nog
om mig mycket med, men han är så häftig, ser
signore, och då slår han oss alla och till och med
mig.

Men nu i kväll satt jag i fønstret åt gatan, och
i detsamma kom någon förbi med en lykta. Och
det var Pietro, signore -- Pietro; Men han hade
blifvit så mager och såg så bedröfvad ut och var
så vacker utan sin hvita mask. -- Stackars Pietro;
han tycker visst, att det var mycket illa gjort af
mig att lämna dem alla».

Efter den kvällen väntade jag aldrig att länge
få behålla min Rita, och hvarje dag trädde jag
öfver tröskeln i ängslan, att hon redan skulle vara
borta. Men ännu en tre veckor kom min lilla
skyddsling emot mig i sin busliga dräkt, och med
det ostyriga håret efter padronans metod slätadt
och hopbundet. En dag, då jag kom hem litet
tidigare än vanligt, öfverraskade jag henne dock
med håret utslaget och uppburradt, och iklädd det
korta sametslifvet och de paljetterade tyllkjolarna,
som varit gömda i padronans skåp.

Dagen därpå greps jag på min väg hemåt af
en oförklarlig ängslan, och med snabba steg
uppnådde jag mitt undangömda lilla hus. Redan
utanför hörde jag ljudet af en främmande röst. Vid
mitt inträde i det stora köket såg jag en syn, som
jag aldrig glömmer: Midt på golfvet stod Rita,
och vid hennes fötter låg en ung man, som med
till hälften af rörelse kväfd stämma ifrigt bönföil
om något. Padronan var synbarligen utgången,
och då de tvenne ej lagt märke till mig, blef jag
tyst stående i dörren som en passiv åskådare.

»Ah, principezza! Carina! Hvad har lifvet
varit, sedan du flydde! Alla, alla ha vi sörjt för
din skull, som om solen fallit ned från himlen.
Till och med Corante är sig ej längre lik, han
längtar efter sockerbitarne från din hand, Rita mia!
Och du skulle se din far! Han tänker ej längre på
pangar och bravurnummer, han förbannar sin egen
häftighet och svär, att du aldrig behöfde visa dig
mer, om du blott komme tillbaka. O, om du blott
ville komma! Och signora Giulia gläder sig ej
mer åt sina blommor och appiådcr, sedan du for...
Och jag -- tänkte du aldrig på mig, Carina! För
mig har dagen varit natt, natt utan stjärnor.
Carina! Har du glömt allt, allt, Carina?

Då lutade sig Rita ned emot honom, och en
blick på hennes ansikte sade mig, att här var jag
öfverflödig. Jag kan ej förneka, att det gick ett
stygn igenom hjärtat på mig vid tanken på, hvad
som kunde varit, men jag gick modigt tillbaka
samma väg, som jag kommit, och stannade borta
till sent på kvällen.

Då jag kom hem, var hon borta.

Den granna cirkusdräkten hade hon tagit med
sig och i dess ställe låg Emilias bruna klädning
i lådan med det hvita förklädet och hättan. Den
kvällen grät padronan bitterligen.»

»Och du?» frågade jag halft medlidsamt, halft
skämtsamt.

»Jag? en gammal stofil som jag! Skäms pojke!
Min Mignon rönte stort erkännande och blef
genast såld, det var ju hufvudsaken. Jag gick ett
par kvällar senare med en väldig bukett
granatblommor till »Circus Grande» och såg min lilla
Rita komma in på Corante och väcka stormar af
bifall. Corantes hofvar trafvade öfver blommor,
men hon tycktes ej märka dem. Då den röda
buketten föll ned rätt framför henne, såg Rita upp
mot raderna, och utstötte ett lätt rop, då hon
varseblef mig. Sedan lyfte hon ej en enda gång
ögonen mot åskådarne, men vid föreställningens slut
kom en betjänt och bad mig följa till signora
Rita.

Då jag kom, hade hon stuckit en klunga af
mina blommor i håret, och i de mest rörande
ordalag bad hon mig förlåta, att hon så otacksamt
lämnat mig. Hon visste nog, att hade hon blott
sett mig, hade hon ej haft hjärta att bedja att få
gå hem till sin far -- och tili Pietro. I detsamma
kom denne individ in, befriad från sin vanställande
mask, men ännu i sina vida, hvita Pierrotkläder,
och jag måste erkänna, att han såg ut att vara en
hurtig och präktig pojke. --

Några dagar därefter lämnade jag Rita och
har aldrig återsett »Rita la Villetta», mitt första
och sista kärleksvärmeri», slutade Ville med ett
försök att vara munter.

»Ja, här har du historien, och den ta' vi oss
ett glas på,» fortsatte han, drog fram en vinbutelj
ur skåpet och slog i.

Vi skåla de, drucko, och strax därpå sade jag
farväl -- jag kunde märka på Ville, att han hälst
önskade vara ensam...

*

DEN AFLIDNE TURKISKE STORVIZIREN.

Halil Rifat Pascha, som afled den 9 nov., blef öfver 70
år gammal, och är det jämt sex är, sen sultanen åt
honom anförtrodde det högsta världsliga ämbetet i sitt land.
Men denna rang stod ingalunda i förhållande till hans
inflytande på statsaffärerna, och på senaste tiden hade
pal?tska-maridan till den grad tagit öfverhand, att storvizirens namn
helt och hållet trädde i skuggan.

Hali Rifaat Pascha började sin karriär som sekreterare hos
storvizirenna Mahmud och Midhat Pascha, beklädde en mängd
förvaltningsposter i olika provinser samt var under
rysk-turkiska kriget generalgufvenör i Albanien. Endast genom
hänsynslös energi kunde han då hålla denna provins' oroliga
befolkning i styr.

Efter Kriget blef han vali i Saloniki och 1889 medlem af
komitén för de offentliga arbetena. Då röfvareoväsendet i
Macedonien 1886 tog öfverhand, påminde sig sultanen Rifaats
järnhand; han sändes dit och lyckades verkligen åstadkomma
åtminstone jämförelsevis säkra förhållanden. År 1891
utnämndes han till inrikesminister och kallades i november 1895 till
Kiamil Paschas efterträdare som storvizir. Kort förut hade
man under de armeniska oroligheterna föröfvat ett misslyckadt
attentat mot honom.

Efter öfvertagandet af det högsta ämbetet trädde dock,
som sagdt, hans person alltmera i bakgrunden; de oansvariga
rådgifvarne i Yildizkiosk?n visste att tillskansa sig all politisk
makt. Under denna tillbakadragenhet drabbades han förra
året af ett hårdt slag, i det hans son mördades under
omständigheter, som aldrig blifvit fullt klargjorda.

Redan för några veckor sedan meddelades, att Rifaat
Pascha var illa sjuk, och han har sålunda alls ej kunnat
ingripa i de senaste politiska förvecklingarne.

Till hans efterträdare har nu utnämnts den bekante
politikern Said Pascha.

Efter fotografi.

HALIL RIFAT PASCHA.
VECKANS PORTRÄTTGALLERI.

DIAMANTBRÖLLOP firades den 30
oktober af f. kamreraren P. E. Ågren och
hans maka Ulrika Lovisa Myhrberg i
Uppsala. De åldriga makarne som befinna sig
vid god hälsa, voro på denna sin
högtidsdag föremål för mycken och hjärtlig
hyllning från när och fjärran.


P. E. ÅGREN.


FRU U. L. ÅRREN.

UTNÄMNINGAR. Till distriktschef i
västra väg och vattenbyggnadsdistriktet och
major i väg- och vattenbyggnadskåren har
utnämnts byrådirektören i väg- och
vattenbyggnadsstyrelsen, kaptenen i kåren
Theodor Helleberg, en utnämning som säkert
öfverallt mottagits med gillande.


TH. HELLEBERG.

Den viktiga platsen som Järnkontorets
sekreterare och kamrerare har besatts till
en början under 6 månader från och med
19o2 års ingång, mrd sekreteraren i
Stockholms stads drätselnämnd, vice
häradshöfdingen Emil Killander. Hr K har såsom
stadens tjänsteman gjort sig känd för
omfattande kunskaper och stor arbetsförmåga.
Drätselnämnden gör med hans afgång en stor
förlust, men Järnkontorets hela landet
omfattande intressen böra dock rätteligea gå
i främsta rummet.


EMIL KINANDER.

FÖDELSEDAGAR. 65 år fyllde den
10 november förståndaren för Jönköpings
gasverk, ingeniören R. W. O. Carl Nordström,
som i närmare 40 år innehaft sin plats som
chef för gas- och vattenverken i nämnda
stad. Hr N. hyllades i anledning af dagens
betydelse på flerfaldiga sätt.


CARL NORDSTRÖM.

Till icke mindre än 42 tidningar går den
bekante redaktören Thure Sällbergs (Thure
S.) omtyckta bygdekrönika. Hr S. ingick
den 14 dennes i sitt 47 år och var då i
Vernamo, där han residerar och har många
kommunala förtroenden, föremål för
hjärtlig hyllning.


THURE SÄLLBERG.

75 år fyllde den 15 november
tjänstemannen vid skånska Sockerfabriks A.-B
Ludvig Ahlqvist i Landskrona. Den gamle
hedersmannen har nu i öfver ett halft
sekel varit i bolagets tjänst samt har för
länge sedan dekorerats med såväl Pro
Patrias som Patriotiska sällskapets stora
guldmedalj för långvarig och trogen tjänst.


LUDVIG AHLQVIST.

60 år fyllde den 19 november
läroverksadjunkten Fr. R Aulin, ovanligt rask och
kry för sina år. Den omtyckre skolmannen
hyllades på födelsedagen på många sätt.


FR. R. AULIN.

Kry, hurtig och frisk, firade f.
kronolänsmannen inom N. Kinds distrikt Otto Anian
Gedda den 19 november sin åttionde
födelsedag. Hr G., som räknar sina 38
ordinarie tjänsteår, är sedan länge bosatt i Alingsås
och var på högtidsdagen föremål för
mycken uppmärksamhet.


OTTO A. GEDDA


DÖDSFALL. Den 10 november afled
å Munksund inspektoren därstädes Thure
Gustaf Clason f. 1826. Efter att i öfver 40
år ha varit i Gellivareverkens tjänst kom
han vid dessas upplösning 1891 som
förvaltare och inspektor lill Munksund.
Omtyckt och värderad af alla, med hvilka han
kommit i beröring, sörjes han i vida kretsar.


TH. G. CLASON. d.

I Öregrund afled den 8 november f.
sjökaptenen Eric Österman i den höga åldern
af 84 år. Han var i sin krafts dagar en
duktig sjöman, som senast förde en af
Ljusnebolagets ångare.


ERIC ÖSTERMAN. d.

Den 10 november afled i Stockholm f.
besiktningsrustmästaren August Fredrik 
Hagström, öfver 84 år gammal. H. var i sin
krafts dagar en verksam och duglig man,
hvilken sörjes af många.


A. F. HAGSTRÖM. d.

En uppskakande olyckshändelse, som
framkallat sorg och bestörtning i vida
kretsar ägde rum den 13 november, då den unga
23-åriga professorskan Ingeborg Björling
gift med juris prof. C. G. Björlig i Lund,
under badning omkom af koloxidförgiftning. 
Den aflidna älskliga unga kvinnan
hade före sitt giftermål varit förestånderska 
för kvinnoafdelningen å Lunds asyl.


INGEBORG BJÖRLING. d.

Med sjökaptenen Frans Oscar Ewerlöf,
som den 15 dennes plötsligen afled af
hjärtförlamning under det han trots storm och
oväder förde sin ångare "Thule" å dess trade
Göteborg--London, bortgick en af den
svenska handelsflottans mest dugande och
populäre befälhafvare. Sjöman till lif och
själ, hade han sedan år 1871 fört befäl å
flere af Wilsonliniens stora ångare
nemligen "Carl XV". "Prins Oscar", "Albert
Edward" och "Bele" samt sedan 1882 å
Thulebolagets ofvannämnda ångare. Afhållen af
alla de talrika männikor, med hvilka han
under sin mångåriga och ansvarsfulla
verksamhet kommit i beröring, sörjes han djupt
i vida kretsar.


F. O. EWERLÖF. d.

I Vestervik afled den 18 nov. kamreraren
och ombudsmannen vid Vasterviks
sparkassa och Norra Kalmar läns
brandstodsbolag, innehafvaren af Patriotiska
Sällskapets g. m. Sven Gustaf Regnell f. 1848. R.,
som var en synnerligen arbetsam och
duglig man. var bl. a. i sin hemstad medlem
af stadsfullmäktige. I hans närmastes sorg
deltager en stor krets af vänner och
släktingar.


S. G. REGNELL. d.

Den 16 nov. afled i Hofors
stationsinspektoren, innehafvaren af Pro Patrias g. m.
Carl Robert Lagerström, f. 1832. H. hade
alltsedan 1860 innehaft sin befattning som
stationsinspektor, hvilken han skött med
nit och plikttrohet. Han innehade äfven
många förtroendeuppdrag och sörjes i vida
kretsar.


C. R. LAGERSTRÖM. d.

Kommendörkaptenen, R. S. O., R. W. O., 
Fritz Thorsell afled den 15 november i
Karlskrona. T. som var född 1825, blef 1844
sekundlöjtnant vid flottan, nådde sin senaste
grad 1875 samt tog afsketd 1881. Han
innehade jämväl flere kommunala
förtroendeuppdrag, framstående sjöofficer, duktig
sjöman och god kamrat, var han under sin
tjänstgöringstid vid flottan både aktad och
afhållen.


FRITZ THORSELL. d.

Grosshandlanden C August Holmberg
afled nyligen i hufvudstaden. 57 år gammal.
H:s arbetskraft togs starkt i anspråk för en
mängd förtroendeuppdrag. Så var han bl. a.
medlem af borgerskapets femtio äldste,
ledamot af fattigvårdsstyrelsen och
taxeringsnämnden samt direktör för
viktualiehandlarnes pensionsinrättning. Den
anspråkslöse och redbare mannen sörjes närmast af
maka, barn, barnbarn och syskon.


C. A HOLMBERG. d.
3:dje årg.

Den 8 December 1901

N:r 10

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Otto Christian Lovén (med 1 porträtt).
Hans Gustaf Pantzerhielm d. (med 1 porträtt).
Vår nyaste landshöfding (med 1 porträtt).
Den nye norske riksadvokaten (med 1 porträtt).
Helgo Zetterwall (med 1 porträtt).
"Skytteriksdagen" (med 1 illustration).
Från invigningen af den nya tennispaviljongen i Göteborg (med 1 illustration).
Från den stora bazaren i Malmö (med 3 illustrationer).
Axel Elmlund d. (med 2 porträtt).
Puccini och "Bohême" (med 3 illustrationer).
Georg Brandes (med 1 illustration).
Ett framstående "medium" (med 1 porträtt).
Teater- och musikklubben i Stockholm (med 1 illustration).
Krusifixet i Öja kyrka (med 2 illustrationer).
Rysslands yngste populäre diktare (med 1 porträtt).
En förlofning. Af Knut Eilert.
Heinemonumentet i Paris (med 1 illustration).
Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.


Foto. Roesler, Stockholm.

Professor CHRISTIAN LOVÉN.
OTTO CHRISTIAN LOVÉN.

Den bekante anatomen och fysiologen, f. professorn vid Karolinska institutet
Otto Christian Lovén kommer att med nästa januari månads utgång lämna
sin befattning som sekreterare i Landtruksakademien, hvilken han beklädt sedan 1884,
och i hvilken egenskap han redigerat akademiens »Handlingar och tidskrift».
Närmaste anledningen till detta afskedstagande, hvarigenom Landtbruksakademien
förlorar en synnerligen värdefull kraft, torde vara professor Lovéns hälsotillstånd.

Christian Lovén tillhör de äldre svenska vetenskapsmän, hvilka, samtidigt som de
utvecklat en i hög grad framstående rent vetenskaplig verksamhet, tagit liflig del
i det allmänna och därstädes varit icke mindre nyttiga.

Född i Stockholm den 12 mars 1835, blef L.
student i Uppsala 1852, undergick kirurgie
magisterexamen i Stockholm 1861 och blef 1863 med.
d:r i Lund. L. var i ett par år t. f. adjunkt i
anatomi och fysiologi vid Karolinska institutet, företog
1857--58 en längre utländsk studieresa och medföljde 1860--61
som uppbördsläkare korvetten Najadens expedition till Sydamerika och Västindien.
1863 blef han adjunkt i anatomi och fysiologi och
1874 förste innehafvare af den nya professuren i
fysiologi vid Karolinska institutet, där L. året förut
inrättat ett fysiologiskt observatorium. Från
professuren tog L. afsked 1886 och har sedermera
ägnat sig åt sekretariatet i Landtbruksakademien,
hvaraf han redan 1882 blef ledamot.

L. har upprepade gånger för fysiologiska
studier vistats utrikes. Hans vetenskapliga arbeten
af såväl anatomiskt som fysiologiskt innehåll äro
synnerligen värdefulla.

Men L. har, som sagdt, icke nöjt sig med att
försjunka i vetenskapens värld och att framlägga
sina rön för sina lärda kolleger. Han har äfven
utgifvit populära skrifter -- t. ex. om blodet och
om människokroppens byggnad och förrättningar -- och
därigenom varit en af banbrytarne för spridandet af
naturvetenskapliga kunskaper bland allmänheten -- en rörelse,
hvilken nu som bäst pågår, och detta helt säkert till fromma
för hela vårt land. Ty kunskap är ljus, och i ljuset trifvas inga
osunda miasmor.

Professor L. har äfven under ett par valperioder
varit en af Stockholms stads representanter i Andra
kammaren. Som politiker har han anslutit sig till
de liberala idéerna, ehuru han ansett, att »strecket»
endast så småningom borde sänkas. Han har varit
varm vän af nykterhetssträfvandena och religionsfrihet samt har bekämpat lifsmedelstullarne.

L. har vidare varit verksam som ledamot af
arbetareskyddskommittén 1891--92 och af nya arbetareförsäkringskommittén
1891--93. 1887 valdes han till ledamot af Vetenskapsakademien.
F. n. är den verksamme mannen äfven ledamot af statistiska tabellkommissionen
och direktionen öfver Allmänna barnhusinrättningen i Stockholm.

I sanning en ovanligt rik och gagnande verksamhet att blicka tillbaka på!
Många äro väl också de, som instämma i vår önskan, att hans lefnads afton
nu må bli så solljus och vacker, som hans lifsgärning förtjänar det.

*

HANS GUSTAF PANTZERHIELM. D.

Med öfverste Pantzerhielm, som afled den 28
nov., har svenska officerskåren mistat en
högt värderad kamrat, svenska armén förlorat en
af sina mest dugande män. Förlusten är så mycket kännbarare,
som den inträffat vid en tidpunkt,
då armén är i stort behof af alla sina förmågor
för att genomföra det nu påbörjade nydaningsverket,
den är så mycket påtagligare, som öfverste
Pantzerhielm på grund af sin ställning som krigsskolans
chef var i stånd att göra sina framstående
egenskaper kända, uppskattade och fruktbringande
inom hela armén.

Född 1855, officer 1874, befordrades den aflidne ganska hastigt.
Öfverstelöjtnant och chef för krigsskolan vid årsskiftet 1897--98,
hade han helt nyligen nått öfverstegraden, då döden oförmodadt afbröt
hans framgångsrika lefnadsbana.

Sin militära bana började Pantzerhielm vid Kronobergs regemente,
hvarifrån han dock snart öfverflyttades till generalstaben.
Här kom han hufvudsakligen att tagas i anspråk dels för de topografiska arbetena,
dels som lärare i topografi och militärgeografi vid krigsskolan och krigshögskolan.
För dem, som någorlunda följt med vårt kartväsendes utveckling under senare år,
äro öfverste Pantzerhielms förtjänster på det topografiska området välbekanta.
Hans bortgång måste betraktas som en oersättlig förlust för vårt kartverk,
ehuruväl han under de senaste åren ägnade sina rika krafter åt ledningen af vår krigsskola. De fyra årsklasser officerare, som under öfverste Pantzerhielms
ledning fostrats till sitt ansvarsfulla värf,
veta, att den aflidne fyllt äfven detta kall som den
rätte mannen på den rätta platsen.
VÅR NYASTE LANDSHÖFDING.

Till landshöfding i Västernorrlands län har efter
framlidne landshöfding Ryding utnämts
häradshöfdingen i Fryksdals domsaga af Värmlands
län Gustaf Magnus Valdemar Rudebeck, född
1842. Dugande oeh skicklig jurist, har han sedan
1881 innehaft den befattning han nu lämnar och
år jämväl sedan flera år ledamot af Första
kammaren, där han bl. a. varit medlem af
konstitutionsutskottet. Hans utnämning sättes ju i
sammanhang med den Dyrssenska utnämningen och kom
nog för många som en öfverraskning. Med
kännedom om landsh. R:s energi och duglighet, tör man
säkert kunna antaga, att den för hans län blir en
angenäm sådan.


G. M. V. RUDEBECK.

*

DEN NYE NORSKE RIKSADVOKATEN.

Till riksadvokat i Norge har efter Bernhard Getz
utnämts amtmannen K. St. O. O., R. R. S. O.
O. 2 kl. Johan Blackstad f. 1832. Det vill ju
mycket till att ersätta en sådan man som Getz, men
det enstämmiga bifall, som helsat den nye
riksadvokatens utnämning låter förmoda, att man från
alla håll af honom väntar det bästa!


JOHAN BLACKSTAD.

*

HELGO ZETTERWALL

Den 21 nov. fyllde f. öfverintendenten Helgo
Zetterwall i Stockholm. Z., som är en
synnerligen ungdomlig åldring, uppvaktades på
födelsedagen af öfverintendentsämbetets tjänstemän
och många andra personer samt erhöll
lyckönskningar i mängd.

Z. är, som bekant, en af våra mest kända
äldre arkitekter. Det är han, som restaurerat Lunds
domkyrka, Linköpings domkyrka, Uppsala
domkyrka och Skara domkyrka. Antalet nya kyrkor,
som han utfört, är förvånande stort, och bland
dem märkas de präktiga templen: Allhelgonakyrkan
i Lund och Oscar Fredriks kyrka i Göteborg. Att
för öfrigt uppräkna alla byggnader, för hvilka Z.
varit mästare, vore att fylla minst en spalt. Se
här emellertid några: kirurgiska lasarettet i Lund,
Maltesholm, Bolinderska huset i Stockholm, Norra
latinläroverket i därsammastädes, universitetshuset
i Lund o. s. v.

Z. blef 1866 e. o. konstruktör vid
öfverintendentsämbetet och s. å. professor Brunius'
efterträdare som arkitekt vid Lunds domkyrka. 1871 blef
han ledamot af konstakademien, utnämndes 1881
till professor i byggnadskonst därstädes samt
efterträdde s. å. Scholander -- hvilkens elev han
varit -- som intendent vid öfverintendentsämbetet
och blef efter v. Dardel 1882 öfverintendent och
chef för ämbetsverket. Han tog 1897 afsked från
denna post.



»SKYTTERIKSDAGEN.»

1. Björlin. 2. Tingsten. 3. Weidenhielm (Nässjö). 4. Trotz. 5. Forsell (Venersborg).    6.  Nordin (Gäfle). 7. Rudbeck.
8. M. Anderson (Göteborg). 9. Sjögren (Blekinge). 10. Söderholm (Sala). 11. Cratz (Gäfle). 12. Grandin (Gammelstilla). 13. Ö. Månson (Skåne).

Af det representantmöte för skytteföreningarne, som under förliden vecka var samladt i Stockholm, meddela vi här en afbildning, speciellt "tagen för HVAR 8 DAGS räkning
genom välvilligt tillmötesgående af »skytteriksdagsmännen», äfvensom porträtt af sekreteraren i centralstyrelsen för Sveriges friv. skytteföreningar apotekare Vilh. Wahlqvist och mötets ordförande, generalen frih. Z. Rudbeck.

-

FRÅN INVIGNINGEN AF DEN NYA TENNISPAVILJONGEN I GÖTEBORG.
Foto. Jonason, Göteborg.

Lördagen den 30 november invigdes i Göteborg den nya, ståtliga tennispaviljongen med en glänsande fest, från hvilken vi här meddela en lyckad grupp.
FRÅN DEN STORA BAZAREN I MALMÖ.

Foto. Kolkjer, Malmö.

»BUKETT-TABLÅ»:  En särdeles originell och smakfull grupp.

Den stora bazaren i Malmö förliden vecka till
förmån för ett blifvande kustsanatorium för
skrofulösa barn, hvilken stod under kronprinsessans
höga beskydd, blef en i allo glänsande och lyckad
tillställning. Frikostiga gåfvor i mängd, däribland
främst från samtliga det kungliga husets damer,
hade influtit, och anordningarne voro på alla 
områden de bästa och mest smakfulla.

TVÅ CHARMANTA TABLÅER FRÅN MALMÖBAZAREN:

»DROTTNING BLANCA»:                           »KÖNIGIN LOUISE»:
Doktorinnan Petrén.              Grefvinnan Wachtmeister till Kulla-Gunnarstorp.
AXEL ELMLUND. d.

Lördagen den 25 november afled i hufvudstaden
f. skådespelaren vid de k. teatrarne Axel
Vilhelm Julius Elmlund i en ålder af 63 1/2 år.



Elmlund var, som bekant, i sin krafts dagar en utmärkt
framställare af stora hjälteroller. Uppfostrad vid 
baletten, uppträdde han 1862 för första gången som 
skådespelare, i Thumelicus roll i »Fäktaren från
Ravenna» och slog strax igenom. Bland de roller, som 
han sedan utförde, må nämnas: Coriolanus i skådespelet 
med samma namn, Horatio i »Hamlet», Bothwell i »Maria 
Stuart i Skottland», Bengt Lagman i »Bröllopet på
Ulfåsa», Sigismund i »Lifvet en dröm», Dagvård Frej, 
Gustaf Vasa i »Fången på Kallö», Gustaf Adolf i 
»Vasaarfvet», Harald Hårdråde i »Väringarne», 
Alcibiades i »Timon af Atén», Richmond i »Richard
III», Florizel i »En vintersaga», Othello, Antonius 
i  »Antonius och Cleopatra», Kjartan i »Kjartan och 
Gudrun», Sigurd Viking i »Härmännen på Helgeland»,
Halvard Gàla i »Mellan drabbningarna», Karl XII
i »Lejonet vaknar», Doktor Rank i »Ett dockhem», 
Fjeldbo i »De Ungas förbund» Axel i »De nygifta», 
Humbert i »Det besegrade lejonet», Pastor Manders i
»Gengångare» och Kleon i »Antigone».

Elise Hwasser yttrade en gång på gamla
dagar om Elmlund, att han var »grann» i unga
hjälteroller -- skrifver Georg Nordensvan i det
förträffliga arbetet »I rampljus». Grann är
just rätta ordet, och i unga hjältars gestalt var
Elmlund på sin rätta plats. Ståtlig och vacker,
högväxt, smidig och kraftfull, riddare och
ung heros, käck, stormande, men, där så kräfdes,
lugn, med värdiga låter. Alltid behärskad och
måttfull, aldrig några genialitetens nycker, kanske
icke alltid den intensitet i känslan, som kunde 
önskas, den skarpa individualisering, rollerna
kunnat gifva anledning till. --
Men dock tör det utan öfverdrift kunna sägas, att 
Elmlund gifvit imponerande uttryck åt ungdomlig 
kraft, åt flammande lefnadslust och åt trots, som 
ej vet af några betänkligheter. Vekhet, melankoli 
och svärmeri voro mindre hans sak än viljestyrka, 
energi, raskhet.

Så försvann det stora dramat från scenen -- och 
Elmlund blef öfverflödig. Man fick dock på 
1880-talet se honom utföra flere roller i de nordiska
realistiska skådespelen, som ju synes af ofvanstående 
rollförteckning. Men så gick han sin väg i all tysthet 
och blef privatman. Elmlund var också i den lyckliga
ställning, att han icke berodde af sin lön som
skådespelare.

En man sådan som Elmlund tillhörde naturligtvis 
hufvudstadens mest bekanta personligheter, och man
kunde under de senare åren nästan hvarje dag
se den ståtlige mannen med den vackra hållningen 
promenera en stund å Sturegatan, där han hade sin 
bostad. För öfrigt lefde han tyst och stilla, 
läste sina böcker, umgicks med sina släktingar och 
vänner, men syntes nästan aldrig å teatern .....

I vår dramatiska konsts häfder skall hans
namn alltid nämnas med heder och aktning.


Foto. Augusta Zetterlund, Sthlm.
ELMLUND SOM SIGURD i »Härmännen på Helgeland».
PUCCINI OCH »BOHÊME».


GIACOMO PUCCINI.

Det var med största intresse man afvaktade
uppförandet af Giacomo Puccinis opera
»Bohême», som i dagarne gått öfver K. operans
scen, och som där efter allt att döma gjort succès,
äfven om kritiken här som annorstädes utfallit
ganska olika. Puccini är född i Lucca 1858, 
studerade musik hos Bazzini och Ponchielli samt
har, utom en mässa samt åtskillig kammarmusik,
komponerat operorna »Le Villi» (1884). »Edgar»
(1889), »Manon Lescaut» (1893), »Bohême» (1897)
samt »Tosca» (1900). De tre sistnämnda operorna
ha uppförts å en mängd europeiska teatrar, 
särskildt har »Bohême» gifvits på öfver 100 olika
scener.

Puccini tillhör den »ungitalienska» skolan, de
s. k. italienska veristerna, hvilka med tillämpande
af de Wagnerska idéerna sökt reformera den gamla
italienska operan i den nya stilriktning, som 
inledes med Boito, och hvilken såsom ytterligare
representanter kan räkna bl. a. Mascagni, 
Leoncavallo -- som ju ock komponerat en »Bohême» --
samt i viss mån också den unge andlige kompositören 
abbate Perosi.

Att den äldre italienska operastilen, sådan den
ter sig exempelvis i Verdis äldre operor, hade
öfverlefvat sig själf och behöfde reformeras, tör
väl ej förnekas af någon, och bästa beviset härför
är väl gamle Verdis egen resoluta brytning på
gamla dagar med de traditioner, han hittills hyllat.
Och den kolossala, nästan i musikens häfder 
enastående succès, som kommit t. ex. Mascagnis 
»Cavalleria» och Leoncavallos »Pagliacci» till del,
visar, att det dock var just detta, som deras 
samtid ville ha, längtade efter och behöfde.

Emellertid ser det ju onekligen ut, som om
dessa »verister» med den stora, första framgången
också nått slutmålet för sin utveckling samt fyllt
sitt ändamål -- åtminstone har intet af de verk,
som de senare presterat, vare sig gifvit något nytt
uppslag eller ens slagit igenom. Äfven hos Perosi
synes på sistone en viss afmattning ha ägt rum.

Den ende af de unga italienarne, som i sina
senare verk åtminstone följts af en yttre succés
är Puccini, äfven om som ofvan antydts kritiken
ingalunda städse varit honom bevågen.

Så ligger framför mig en ingående och absolut 
nedsablande recension af »Bohême» och hela den 
stilriktning, hvarur den framgått, af den 
framstående wienerkritikern Hanslick, som bl. a. 
säger:

»Musiken spelar i denna opera egentligen en
sekundär roll, hur anspråksfullt och larmande den
än tränger sig fram på enstaka ställen. Läser man
före uppförandet de fyra à fem första sidorna i
den tättryckta textboken, så undrar man, om detta
verkligen är en operalibretto och icke en komedi.

Denna odrägligt svassiga dialog, som tråkig
och långtrådig rör sig kring de alldagligaste saker
-- den skulle framlocka musik, skulle entusiasmera
en tondiktare. Omöjligt kan musiken här verka
som likaberättigad, själfständigt formande konst;
blott som undermålning, grundering, alldaglig 
konversation. Alltså näst sista steget af den på 
nedstigande stadda musiken; det nästa och sista 
steget är den ohöljda melodramen.»

Detta ensidiga omdöme torde dock knappast
kunna anses korrekt. För det första tör väl med
skäl kunna betviflas, att Puccini någonsin afsett,
att »Bohême» skall vara någon opera i detta ords
egentliga mening, den är snarare en opera comique,
i hvilken den talade dialagen på Wagnervis behandlas 
recitativiskt -- naturligtvis ett mycket djärft 
tilltag, då ett modernt ämne med alldagliga
händelser och situationer behandlas, men den 
storartade framgång operan rönt öfverallt -- äfven i
Wien trots Hanslick -- visar bäst, att experimentet
härutinnan lyckats ganska väl.

Tar man »Bohême» som ofvan antydts, hvilket
väl tör vara det riktigaste och rättvisaste, blir ju
måttstocken en helt annan, och man får då äfven
medgifva, att musiken här intager en med texten
minst sagdt jämlik ställning. Att den, där så skall
vara, fint och elegant smyger sig efter handlingen
kan väl ej betecknas som något fel.

Innehållet i den af Illica och Giacosa efter 
Murgers bekanta roman sammanställda libretton är i
korthet följande:

Första akten försiggår i det vindsrum, som målaren 
Marcel delar med poeten Rodolphe. Det är vinter, och 
de båda stallbröderna frysa. Då kommer den tredje i 
laget, musikern Schaunard och visar sig vara i 
besittning af penningar, med hvilka de nu vilja göra 
sig en glad dag å Café Momus. Dessförinnan infinner 
sig husvärden och fordrar den resterande hyran. Men 
de tre vännerna, med hvilka nu äfven den fjärde,
filosofen Colline, förenat sig, lyckas genom allehanda 
snack draga värden vid näsan och köra slutligen ut 
honom. Tre af vännerna begifva sig nu till kaféet, 
medan Rodolphe stannar för att afsluta en 
tidningsartikel. Det klappar på dörren, och den 
vackra grannen, brodösen Mimi inträder för att få
sitt ljus tändt, hvilken enkla åstundan slutar med en 
kärleksscen, hvarunder Mimi lofvar att medfölja till 
kaféet.

Här träffas i andra akten alla vännerna jämte en hel 
del annat folk. Styckets andra hjältinna, f. d. 
chanteusen Musette, uppträder tillsammans med en rik 
narr. Men denne förstår hon snart aflägsna för att 
åter anknyta förbindelsen med sin förre tillbedjare, 
Marcel. Ridån faller under tonerna från en 
förbipasserande musikkår.

Tredje akten försiggår framför en tarflig tavern i 
utkanten af Paris. Mimi kommer frusen och eländig och 
varder vittne till, huru hennes älskare Rodolphe till 
Marcel uttalar sin afsikt att lösa förhållandet till 
Mimi, emedan hon har lungsot och är nära döden. 
Badande i tårar tager hon afsked af Rodolphe, medan 
samtidigt en häftig dispyt levereras mellan Musette 
och Marcel.

I fjärde akten är man åter i vindsrummet från första 
akten. Marcel och Rodolphe försöka arbeta, men deras 
tankar hvirfla kring Mimi och Musette, hvilka skaffat 
sig rikare 
beundrare. De båda andra vännerna komma med ingredienserna
till en enkel supé, som afätes i fröjd och gamman. Då
 störtar Musette in med det budskapet, att Mimi dödssjuk 
störtat omkull på gatan. Hon bäres in, och hon dör i 
vännernas närvaro och under Rodolphes utbrott af förtviflan.

Den musik Puccini skrifvit till denna text är
först och främst äkta italiensk, melodiös, klangfull 
och klar. Den erinrar här och hvar både om
Mascagni och Leoncavallo, är kanske ej alltid så
ursprunglig som dessa, men till gengäld betydligt
finare och elegantare utarbetad samt instrumenterad 
med utomordentligt raffinement och finess. Hvad som 
måhända fattas, är den öfverskådande, sammanhållande 
kraften, intrycket blir väl mosaikartadt, man får, 
så att säga, det hela serveradt i småportioner. Till 
detta intryck bidrager ock den oupphörliga takt 
växlingen och den oförmedlade moduleringen eller 
snarare inhoppandet i de från hvarandra mest aflägsna 
tonarter. Äfvenså kan med fog anmärkas mot det hvarken 
af text eller handling motiverade användandet af upp- 
och nedstigande parallella kvintgångar, hvilka beledsaga
såväl konversationen i ateliern som folkscenen
framför kaféet och äro af alldeles öfverväldigande
»veristisk» verkan.

Som helhet betraktadt, är dock Puccinis »Bohême» trots 
sina fel ett både fint och genialt verk, som väl är 
värdt den succès, som kommit det till del.

T. v. T.

Foto. Lindahls fot.-aff., Sthlm.
Frkn FERNQUIST och hr LEJDSTRÖM som Musette och Marcel

Foto. Olausson. Sthlm.

SCEN UR »BOHÉME»: Fjärde aktens slutscen. Mimi dör hos Rodolphe.

Hr Ödman,  Hr Mandahl,  Frkn Fernquist,  Hr Lejdström,  Hr Sellergren

poeten Rodolphe. musikern Schaunard.  Musette.  målaren Marcel. filosofen Collina

Fru Hellström,
Mimi.

Hr Sellergren,
filosofen Golline.

D:R GEORG BRANDES I SITT ARBETSRUM.



Foto Fred. Riise, Köpenhamn.
Speciellt för HVAR 8 DAG taget porträtt i anledning af den åt den banbrytande lärde föreslagna nationalbelöningen.
GEORG BRANDES.
Dagsprässen har nyligen meddelat det ganska
märkliga, från Köpenhamns universitet utgångna
förslaget, att den danska riksdagen måtte
bevilja d:r Georg Brandes ett årligt hedersanslag
af 6,000 kr. motsvarande den högsta professorslönen
vid nämnda universitet, utan att någon af de med
en professur följande förpliktelserna ålägges honom.
Det är väl att förmoda, det riksdagen
genom att bifalla detta förslag ändtligen, fastän
sent, ger ett uttryck åt landets förpliktelser mot
den fräjdade litteraturhistorikern och kritikern,
som under en mansålder envist utestängts från den
akademiska lärostol, hvartill han varit själfskrifven,
om ej hans politiska, sociala och religiösa radikalism
gjort honom illa sedd af de »samhällsbevarande».

Det är i dagarne jämt 30 år, sedan Georg
Brandes, hemkommen från en längre utländsk resa,
i Köpenhamn började sina namnkunniga föreläsningar
öfver »Hovedstrømninger i det 19:de Aarhundredes
Literatur» och därmed öppnade sitt stora
banbrytarefälttåg för införandet af en modärn
lifsuppfattning i den af reaktionens ande behärskade
nordiska litteraturen.

De två första föreläsningsserierna: »Emigrantlitteraturen»
och »Den romantiska skolan i Tyskland» voro utpräglat
agitatoriskt-polemiska. Brandes angrep, som han själf 
förvarat, de döda tyske romantikerna för att bakom dem 
träffa de lefvande danska romantikerna. Han ville visa, 
hur man ute i Europa redan för länge sedan öfvervunnit 
reaktionen och återupptagit utvecklingen af 18:de 
århundradets frihets- och humanitetsideal. Det var
sålunda mycket tendensiösa synpunkter, som till
en början ledde honom vid hans behandling af
litterära företeelser och europeiskt andslif.
Reaktionen skildrades blott för att bekämpas och 
hvarje sats var beräknad på Danmark och danska 
förhållanden. Hufvuduppgiften var, yttrade Brandes, 
att genom en mångfald af kanaler leda de nya strömningar,
som ha sitt ursprung i revolutionen och framstegsidéerna,
in i landet och häjda reaktionen på de punkter, där 
dess uppgift historiskt var afslutad.

Genom dessa sina revolutionär-reformatoriska
föreläsningar, som så våldsamt, ja ofta ungdomligt
öfvermodigt drogo i härnad mot den litteratur och
den kultur, hvarpå man då för tiden lefde i Danmark,
väckte Brandes både jubel och stor förbittring.
Han blef, hvad han åsyttade, en väckare och
strömbrytare, det unga Danmarks banérförare,
»genombrottets» man. Men å andra sidan skadade
hans polemiska öfverdrifter och hans hänsynslösa
agitatoriska hållning mot den diktning, till hvilken
de äldre sågo upp, hans utsikter som universitetslärare
och hindrade länge hans stora förtjänster såsom 
originell psykologisk-ästetisk kritiker att helt
göra sig gällande och att vinna rättvist uppskattande.
Man förbisåg länge det centrala hos denna
stora begåfning, hans snillrika psykologiska skarpblick
och utomordentliga förmåga af inträngande ästetisk 
sympati vid förklarandet af kostföreteelser
och deras frambringare -- för det till en början
mer i ögonen fallande periferiska, som väl ock för
honom själf på hans första stadium tedde sig som
det väsentliga, nämligen hans agitatoriska sociala
reformationsbegär, hans radikala kraf på »människoandens 
revoltering».

Den oförvägne kämpen ville ha storm, och han
fick den. Från alla håll haglade angrepp öfver
honom, han utpekades som fäderneslandsfiende, 
samhällsupplösare och en ungdomens förförare, och
till de konservativa klagomålen sällade sig skarpa
uttalanden från litteraturhistorikerna ex professo,
beskyllande honom för bristande vetenskaplighet.
Men ungdomens beundrande tillslutning, den anklang,
hans förlösande ord väckte hos de vid stagnationen 
trötte, de efter modärn lifsluft längtande andarne,
höll honom skadeslös och styrkte honom i hans tro 
på hans nationellt uppfostrande mission.

Slag i slag höllos och utgåfvos af trycket de
följande föreläsningarne »Romantiken i Tyskland»,
»Reaktionen i Frankrike» och »Naturalismen i England».
Redan i det sistnämnda arbetet, som är en hänförd 
lofsång till friheten, framträda i behandlingen
af Byron de ofvan antydda centrala egenskaper hos Brandes,
som denne sedan, när han kommit till full klarhet öfver
sig själf, allt mer utvecklar och låter blifva bestämmande
för sin litteraturhistoriska framställning. Den rent
psykologtsk-ästetiske kritikern tränger den
social-politiske agitatorn åt sidan.

Sedermera (1887) har Brandes ock från denna
förändrade synpunkt i grund omarbetat de båda
första banden, så att dessa från att ursprungligen
ha varit agitatoriska blifvit rent vetenskapliga, 
från nationellt danska blifvit universella.

Själf yttrar Brandes med anledning af denna
omarbetning om sin förändrade litteraturhistoriska
metod bl. a.:

»Då jag 1871 började utarbeta »Hovedstrømningerne»,
var jag ännu till hela min tankeriktning
metafysiskt sinnad. Jag såg bort från personligheterna;
de voro för mig blott idéernas organer.
Såsom af verkets titel framgick, intresserade jag
mig blott för hufvudströmningarna i idéernas värld
Individualiteterna buros af strömningarna, rycktes
med af dem. Deras personligheter tycktes författaren
ointressanta. Därför fanns i den äldsta upplagan ej
en enda i lefnadsbeskrifning, ej ett enda
porträtt. Först långt senare upptäckte jag, att jag
just på detta område hade en styrka. Och då jag
icke längre hyste det Hegelianska föraktet för det
individuella, icke längre trodde, att den abstarkta
världsanden frambragte värken, började jag fördjupa
mig i de historiska personligheterna och visar,
hur deras produktion framgår af deras lif».

Till denna nya ståndpunkt utvecklades Brandes först
småningom under påverkan dels af sitt
eget studium af framstående personligheter som
t. ex. Lassalle, dels af modärna europeiska strömningar,
såsom de af Renan och Nitzsche representerade.

Denna period, som tager sin egentliga början,
när Brandes 1877 begaf sig till Berlin för att komma
ut ur sin i längden rätt besvärliga och förryckande
polemiska ställning, betecknas af hans förkärlek för
monografiska framställningar och porträtt, arbeten
sådana som »Søren Kirkegaard», »Danske Digtere»,
»Esaias Tegnér», »B. Disraeli», »Lassalle».
Äfven 5:te bandet af »Hovedströmninger» utgör
egentligen endast en rad af monografier.

1883 återvände Brandes till Köpenhamn, sedan
ett på enskild väg sammanbragt årligt underhåll
garanterats honom. Här utvecklade han dels som
föreläsare, dels som författare en rik värksamhet
Bland hans arbeten från denna tid märkas
»Mennesker og Værker», boken om Holberg samt 
slutligen den stora Shakspere-monografien, hvari
Brandes sökt rekonstruera skaldens lif ur hans värk.
Det är Brandes' sällsynta fina sinne för det
individuella i konstvärket och hos konstnären,
hans förmåga att visa, hur den konstnärliga
individualiteten gifvit sig uttryck i värkets
individualitet, som gör hans många monografier
så fängslande och lärorika och som förlänar hans
»Hovedströmninger» (isynnerhet de två sista och de båda
omarbetade banden) deras beståndande värde.

Brandes' blick för det individuella har ock i
hög grad gjort honom till upptäckare och väckare,
äggare och främjare af unga, spirande begåfningar,
som ännu icke blifvit klara äfver sig själfve. I
detta afseende är Brandes' insats i sitt lands nyare
litteratur helt visst af stor betydelse.

Genom att öppna dörren för modärna europeiska
idéströmningar och särskildt genom sitt kraftiga
häfdande af realismens litterära princip --
krafvet på naturiakttagelse och värklighetsstudium
samt det fulla insättandet af den konstnärliga
individualiteten i värket -- har Brandes öfver hufvud
spelat en ledande roll i hela Nordens nyare litteratur.
Som kritiker har han världsrykte.

Det är ett betydande lifsvärk den nära 60-årige
mannen kan blicka tillbaka på; universitetets
förslag åsyftar ju ock att bereda honom såsom
»bene meritus», om ock ej ännu »emeritus», ett
visst »otium cum dignitate». Hans evigt unga eldsjäl,
som i hans efternamn liksom fått ett symboliskt uttryck,
skall dock, må man hoppas, ännu i många år verka i ljusets tjänst.

J. A.

*



ETT FRAMSTÅENDE »MEDIUM»


Foto. Julius Grape,  Foto-affär & atelier, Sthlm.

Mr PETERS

Vi meddela här en bild af det bekanta engelska
mediet mr Peters, hvilken då detta skrifves,
är prinsessan Karadjas gäst i Stockholm och lär
ha uträttat högst märkliga ting i spiritistväg. Mr
P. reser från hufvudstaden till Kristiania.

*

TEATER- OCH MUSIKKLUBBEN I STOCKHOLM.


Foto. Lindahls fot.-aff., Sthlm.

TEATER- OCH MUSIKKLUBBEN SPELANDE »TILLFÄLLET GÖR TJUFVEN» på Olympiateatern i Stockholm.

Till förmån för Skansens tivolifond ha de senaste dagarne förliden vecka ett par soiréer ägt rum å Olympiateatern.
För HVAR 8 DAGS räkning togs vid generalrepetionen en scen ur det gamla Hallman-Armfeltska sångspelet »Tillfället gör
tjufven», som utgjorde soiréens förnämsta nummer.
KRUSIFIXET I ÖJA KYRKA.

ETT ENASTÅENDE MEDELTIDSMINNE.

Flere af Gottlands märkligaste helgedomar hafva under sista
decenniet undergått mer eller mindre genomgripande restauration,
hvarvid en mängd bibliska målningar af konstvärde, hvilka varit
öfverdragna med kalklösning, framkallats och restaurerats.

Bland de tempel som sistlidne sommar restaurerats är Öja
kyrka. Själfva kyrkan har egentligen lämnats oberörd, enär den redan
för några få år sedan undergick en grundlig reparation, men kyrkan
gömmer en skatt, hvars motstycke ej finnes i Skandinavien, nämligen
ett konstnärligt krusifix, som återställts i sitt forna skick, och
af hvilket vi här visa en afbildning. Öja kyrka, som är uppförd af
huggen och tuktad kalksten, förskrifver sig
enligt en medeltida uppgift från år 1232
Kyrkan har den för de gottländska kyrkorna säregna formen med
spetsigt smäckert torn, hvilkets portal
ytterst å hvarje sida har en
fyrkantig pilaster. Å hvardera
pilasterns yttre sida ses två
baldakiner, i hvilka stå bibliska figurer.

Uti ett ansenligt röste, hvilket
höjer sig öfver pilastrarna, står
Kristus med korsgloria i naturlig
storlek, hållande en bok i den
vänstra handen och upplyfter den högra
till välsignelse På altarbordet har
en tämligen stor tafla af sandsten
år 1641 blifvit uppsatt.

Om krusifixet, som antagligen är ett Lybeckst
arbete från 1400-talet, finnes bevarad en legend,
hvilken lyder:

För mycket länge sedan seglade ett skepp från
Tyskland norrut. I närheten af Gottland
uppstack en fruktansvärd storm, som hotade fartyg
och man med undergång. Kaptenen gjorde då Gud
det löftet, att om skepp och besättning helbregda
inkommo i en vänlig hamn, så ville han till närmaste
kyrka skänka det ombord varande krusifixet, afsedt för en kyrka i Moskwa.

Skepp och besättning fördes oskadda in i
Burgsviks hamn, och kaptenen infriade sitt löfte.
Så -- förmäler legenden -- fick Öja kyrka det
härligaste bland krusifix i norden.

Restaureringsarbetet här såväl som i de
öfriga gottländska kyrkorna är på ett
pietetsfullt sätt utfördt af dekorationsmålaren C. V.
Pettersson, Stockholm, bördig från Gottland.

S. W.

ÖJA KYRKA PÅ GOTTLAND.
RYSSLANDS YNGSTE POPULÄRE DIKTARE.

Den ryska litteraturen har sedan mer än två
decennier uppburits af tvenne namn: den
numera senile kyskhetspredikanten Tolstoy och den
skarpe, skoningslöse satirikern Anton Tschekoff.
Ingen af dessa var det lifsens salt, på hvilket det
intelligenta, unga Ryssland väntade, och man såg
sig förgäfves om efter den man, som skulle visa
väg i väglösheten, en, som inför sitt misstrogna
och misströstande folk kunde tala med den store,
borne skaldens och siarens väldiga röst, som kunde
säga det nya ordet, detta som alltid ligger så nära
till hands, men dock så fjärran -- det nya ordet
om mod, lifsmod och offermod.... Och detta har
Maxim Gorjkij gjort.

Den under pseudonymen Maxim Gorjkij
skrifvande ryske unge författaren Alexej Maximovitsch
Peschkoff, hvilkens karaktäristiska drag vi här
återgifva, är född den 14 mars 1869 i
Nischnij-Novgorod, där hans far, som tidigt dog, var
tapetserargesäll. Äfven modern, som gift om sig, dog
efter några år, och vid nio års ålder anställdes
Maxim som springpojke hos en skomakare. Efter
att sedan ha varit i lära hos en ritare, som
behandlade honom illa, rymde han hemifrån och kom
som kockspojke ombord på en Volgabåt. Kocken
var en afskedad gardesunderofficer, rå, men mycket
beläst för sina förhållanden, och det var han, som
egentligen »väckte» Gorjkij och gjorde honom till
bokvurm: han började nu läsa allt, hvad han kom
öfver.

Vid femton års ålder greps han af en »vild lust»
att studera och begaf sig till Kasan i hopp att där
kunna få gratisundervisning -- men måste istället
ta anställning i ett kringelbageri, och därmed
begynte den tyngsta arbetsperioden af hans lif, en
period, som dock i mångt och mycket var en
såningstid. Han kom härunder i intim beröring med
en mängd mer och mindre urspårade individer af
olika slag, hvilka han porträtterat med
mästarehand i sina stora berättelser »Konovaloff» 
och »För detta människor». Båda dessa berättelser 
afspegla fullt troget G:s lif under denna tid och 
ha därför som många andra af hans verk äfven ett 
stort biografiskt värde.

De själskval, hvaraf Gorjkij under denna tid
led, drefvo honom 1888 till ett själfmordsförsök,
som dock dess bättre icke lyckades.

»Efter att ha sjuknat till husbehof», berättar
Gorjkij, »kryade jag till mig igen för att etablera
mig som äppelmånglare». Därefter var han en tid
stationskarl, hvarefter han återvände till
Nischnij-Novgorod för att fullgöra sin värnplikt. Han blef
emellertid kasserad, startade en handel med »bajersk
kvass», hvarpå han lyckades få anställning som
sekreterare hos den allmänt aktade advokaten A.
I. Lanin, hvilken enligt hans egen utsago på hans
bildning utöfvade »ett omätligt inflytande».

Här fick han ock både andligen och lekamligen
tillfälle att hvila ut, men det fågelfria
vagabondlifvet lockade honom ånyo, och redan 1890 
gaf han sig åter i väg, genomvandrade hela de »Donska
kossackernas land», Ukrajn, Bessarabien, långs
sydkusten af Krim till Kubanområdet och Kaukasien.
År 1892 kom han till Tiflis, där han arbetade på
en järnvägsverkstad, och där han samma år i
tidningen »Kavkas» publicerade sin första berättelse,
»Makar Tschudra», en färgsprakande ziguenar-skildring. 
Efter någon tid återvände han till sin hemtrakt vid 
Volga, kom här 1893 tillsammans med den bekante 
författaren Vladimir Karaljenko, hvilken han främst 
har att tacka för att han ryckte in i den »stora 
litteraturen». Från året 1895 skrifver han 
hufvudsakligen i de stora tidskrifterna »Russkoje 
Bagastvo», »Ruskaja Myslj» m. fl. Samtidigt
arbetar han i provinspressen, där hans berättelser
»Skuggbilder» se dagen. Sedan hösten 1898 ha
Gorjkijs litterära alster uteslutande publicerats i
den frisinnade månadsskriften »Schisnj» (Lifvet),
som indrogs i juni detta år, då G. jämte hans


Efter fotografi.

ALEXEJ MAXIMOVITSCH PESCHKOFF.
(Maxim Gorjkij.)

tvänne vänner och medarbetare A. P. Tschechoff
och J. N. Tschirikoff ställdes under polisuppsikt.
I den nämnda tidskriften har G. förra året utgifvit
sin novell »Foma Gardjajeff» och början till den
stora romanen »Bönder».

Den ofvan omtalade sekvestreringen och därmed 
följande polisuppsikten har gjort, att den sedan
någon tid svårt bröstsjuke diktaren hindrats från
att följa läkarnes ordination och uppsöka ett
mildare luftstreck. Först i dagarne har det lyckats
hans vänner utverka, att han under polisbevakning
får begifva sig till Krim, där hans ofvannämnde
vän Anton Tschechoff förut befinner sig -- under
polisbevakning!...

Ett närmare ingående på Gorjkijs författarskap
tillåter ju ej utrymmet -- vi hänvisa intresserade
läsare till hans båda berättelser »Urspårade» (F. d.
människor) och »Max Orloff och hans hustru», som
i dagarne utkommit i svensk öfversättning.

Som slutord och som en kort karaktäristik
anföra vi den bekante ryske kritikern Protopotoffs
ord om Gorjkij:

»Han har lefvat litet», säger han, »men
genomlefvat mycket. Hans iakttagelser äro inga vanliga
iakttagelser, utan någonting förmer, någonting
högre utarbetadt icke blott i hans talangs
smältugn, utan äfven i hans själs lönkamrar».

Och de lönkamrarne gömma stora och rika
skatter...
EN FÖRLOFNING.

Af KNUT EILERT.

Så, nu äro de osams igen», mumlade den gamla
damen, då hon från sidorummet hörde ett
par högljudda, disputerande röster. »Så snart Kurt
visar sig, har man inga händer med flickan. Först
reta de hvarandra, och efter mindre än en kvart
äro de färdiga att slåss. Ja, dem lär det väl aldrig
bli ett par af, fast det varit min älsklingsplan --
de äro ju som hund och katt...»

Här afbröts den gamla damen hastigt i sina
reflektioner, så hastigt att hon förfärad tappade en
maska i stickstrumpan. Dörren rycktes upp, och
in stormade en ung flicka på aderton år.

Det vackra ansiktet glödde af ifver, och hon
såg mycket förargad ut. »Men lika!» sade den
gamla förebrående. »Hvad är det nu igen? Det
är ju ett oväsen, som om ett halft dussin pojkar
hölle på att slåss, och alls icke som om en ung dam
från det nittonde århundradet förde en bildad
konversation!»

»Hvad det är -- ja, det må du fråga, tant
lilla! Det är naturligtvis den utmärkte herr
jägmästaren, som skall kritisera mig. Icke ens denna
hvita klädning, som jag tycker så mycket om» --
hon vände och vred härvid på sig framför spegeln
för att beundra, hur fördelaktigt det mjuka tyget
framhöll hennes smärta figur -- »icke ens den går
i honom. Nej, grönt skall det vara. Naturligtvis
just för att jag önskat mig en blå till min födelsedag».

»Men man kan ju icke förtänka en jägare, att
han älskar den gröna färgen, och du kunde väl
för en gångs skull glädja honom med att klä dig
i grönt. Tänk så tacksam han skulle bli för denna
lilla uppmärksamhet!»

»Han tacksam! Han, som bara gör allt för att
reta mig. Ber jag honom blåsa »Säg, hvi står du
här så ensam» på sitt horn, så drar han till med
sina otäcka signaler, så det slår lock för öronen
på mig -- och det bara för att retas...»

»Ja, men då förstår jag verkligen icke,
hvarför han kommer hit hvarenda söndag. Om jag
vore som han, skulle jag verkligen hålla mig
borta --».

»Precis min mening, kära tant, och det kan
du gärna säga åt honom, ty här kommer han».

Dörren öppnades och en ung, ståtlig man, klädd
i skogsstatens släpuniform, inträdde.

»Goddag, kära lilla faster!» sade han och kysste
artigt den gamla på handen. »Hoppas du varit
rask och kry under hela veckan?»

Den gamla mönstrade med belåten min sin
brorson.

»Du ser så varm ut, Kurt. Ilka skall gå efter
något läskande åt dig».

»Ja, det är rätt -- efter sin bestämmelse bör
kvinnan lära att tjäna. Du känner väl till dessa
vackra ord, min ännu vackrare kusin. Upp och
öfva dig!» sade han skrattande till den unga damen.

»Jag bryr mig icke om att gå för Kurts skull»,
ljöd det stridslystet från dennas röda läppar, »vill
han ha något, kan han gå själf eller ropa på pigan».

»Barn, barn», förmanade den gamla, »vill ni
nu vara hyggliga. Hvar för sig äro ni de bästa
människor i världen, men tillsammans äro ni rakt
odrägliga. Hvad skall det bli af detta? Inte vet jag!»

»Men jag vet», kom det från Kurt.

Nästa söndag var Ilka verkligen klädd i blått,
som Kurt icke kunde tåla. Och för öfrigt gjorde
de till tantens förtviflan nu som alltid ingenting
annat än grälade. Och det hjälpte icke, att han
på tantens inrådan höll sig borta i fjorton dagar
-- så fort han kom, brast det lös igen.

En dag kom han som vanligt på besök, och
som alltid gällde hans första fråga Ilka.

»Hon skall just ut och cykla».

»Då följer jag med. Får jag lof?» frågade
han den i detsamma inträdande kusinen.

»Det kan jag icke hindra dig från», kom det
kyligt. »Hur mycket jag för öfrigt sätter värde på
ditt sällskap, vet du nog själf».

»Om jag än icke bedrar mig, hvilket högst
sällan är fallet, så sätter du precis lika mycket
värde på mitt sällskap, som jag på ditt», sade han
ironiskt och med en humoristisk blinkning i de
vackra ögonen.

De åkte i väg, sida vid sida. Men hur
mycket han än ansträngde sig för att kunna få ett
fredligt samtal i gång, fick han blott korta
affärdande svar. Och likväl -- hade lika sett de
längtansfulla blickar, som han emellanåt kastade
på henne, hade hon måhända varit vänligare. Och
hade han sett, hur hon ibland vände sig om med
en bedjande min, så hade han nog förstått, hur
mycket af hennes tvärhet som var allvarligt menadt.

»Får du aldrig transport?» frågade hon
plötsligen efter en längre paus.

»Det beror på dig. Om du vill, skall jag söka
transport till -- Japan», svarade han bittert.

»Ja, gör mig den tjänsten, så slippa vi
åtminstone gräla».

»Jag skall söka transport i morgon dag. Men
som det kommer att dröja något, skall jag redan
från i dag förskona dig från min närvaro. Har
den äran att rekommendera mig!»

»Som du behagar!»

Han vände hastigt och styrde hemåt -- dock
icke hastigare än att han fick tid att se en tår i
hennes trotsiga öga och en förstulen, ångerfull
blick. Småningom hade hon nått fram till en stor
skog ett par mil från staden, hvilken hon satt som
mål för sin utflykt. Hon satt i sina tankar, åkte
långsamt framåt och styrde helt mekaniskt, då hon
plötsligen spratt till:

»Vänta litet, vackra unge -- en kyss först!»

Hon blef alldeles förlamad af förskräckelse och
såg upp. Framför henne stod en grof, trasig
landstrykare med en duktig påk i handen. I samma
ögonblick grep han tag i styret samt ämnade fatta
henne om lifvet.

Halft vanmäktig af förskräckelse kunde hon
endast ropa:

»Hjälp, Kurt, hjälp mig!»

Och som ett under visade sig Kurt vid
utkanten af skogen, närmande sig med blixtens fart.

Då landstrykaren fick se honom, släppte han
sitt offer, satte öfver diket och försvann hastigt i
skogen.

Men Kurt lyfte upp den bleka unga flickan
och strök henne ängsligt och kärleksfullt öfver det
lockiga håret.

»Hur är det, min älskling, han har väl ej gjort
dig illa? Skall jag fortfarande gå min väg och
söka transport», tillade han med en smula af den
gamla retsamheten, då hon alltjämt låg stilla i
hans armar utan att se upp.

Han lyfte upp hennes hufvnd, och han måtte
ha läst svaret i de tårfyllda ögonen, ty han tryckte
henne ömt intill sig och kysste hennes bleka läppar.

*

Ett par timmar senare kom han infarande till
tanten.

»Kan du tänka dig, faster lilla» -- började han
utan att hälsa -- »hon har förlofvat sig...»
»Hvilken 'hon'?»

»Ilka förstås!»

»Ilka! Utan att säga ett ord till mig! Mot
min vilja. Det skall hon sannerligen få veta af --
jag skall --»

Den gamla damen kom inte längre, så
altererad blef hon. Först sedan hon en stund hämtat
andan, kunde hon fortsätta:

»Med en vildt främmande karl? Jag samtycker
aldrig därtill. Kanske hon haft någon kurtis bakom
min rygg -- tror du det, Kurt?»

»Nej, det tror jag icke, faster lilla, saken är af
nyaste datum».

»Det är detsamma för mig! Inför mina ögon
kommer hon aldrig mera -- jag vill icke se henne».

»Men kära faster --».

»Försvarar du henne också? Du borde skämmas»!

»Men så låt mig då berätta det hela».

»Jag vill icke höra något om eländet. Eller
känner du kanske den gunstig herrn?»

Kurt nickade leende.

»Något», sade han.

»Och det säger du först nu», sade hon
förargad. »Det hade jag sannerligen icke väntat af
dig. Kvickt fram nu med sanningen: med hvem
har det rysliga barnet förlofvat sig?»

»Med -- mig, faster lilla!»

»O -- o -- täcka pojke --»

-

HEINEMONUMENTET I PARIS.

Foto. taget för HVAR 8 DAG.

MAX NORDAU (DEN HVITSKÄGGIGE MANNEN Å BILDEN) HÅLLER TAL VID HEINEMONUMENTETS AFTÄCKANDE.

På Heinrich Heines graf å Montmartres
kyrkogård i Paris restes söndagen den 24 november
ett vackert minnesmärke öfver denne Tysklands
störste lyriker. Som bekant tillbrakte Heine
senare delen af sitt lif i Paris, där han afled 1869.
Han hade gått i frivillig landsflykt, då han funnit
de dåvarande förhållandena i Tyskland alltför
trånga för sin diktarande.

Heines graf, som utgjort en vallfartsort för
alla tyskar, hvilka besökt Seinestaden, hade hittills
ingenting, som särskildt utmärkte den. En enkel
grafkulle, planterad med ljung, diktarens
favoritblommor, det var allt. Den minnesvård, som nu
rests, har bekostats af en österrikisk komité, i
spetsen för hvilken stod deputeraden Konstantin Noske,
och den har utförts af den i Wien bosatte danske
bildhuggaren Hasselriis.

På sockeln synes en lyra och en krans af rosor
och däröfver en byst af diktaren. Det är ett
sannskyldigt martyrhufvud. Heines sista lefnadsår, då
han var paralyserad vid sjukbädden, voro också
en enda lång dödskamp. I lifstiden uttalade
Heine i ett bref till Teophile Gautier sin önskan
att icke bli afbildad tärd och med hängande
hufvud som en af Moralés Kristustyper.

»Liksom kvinnorna tycker jag om, att man gör
mig vacker». Denna önskan har bildhuggaren
likväl icke tillmötesgått, och bilden af Heine visar
ett tärdt Kristushufvud med slutna ögon och en
mun, där lidandet kommit det glada, ironiska löjet
att stelna till ett bittert och smärtfullt drag.

Vid monumentets aftäckning höllos flera tal
bl. a. af Gaston Deschamps å Frankrikes och Max
Nordau å Tysklands vägnar. Den senare talade
om Heine som skaparen af den tyska lyriken och
denna lyriks budbärare ute i världen. Heine vore
en världsdiktare, hans originella tankestarka poesi
behöfde hvarken rytmens eller rimmets
regementsmusik för att göra sig gällande. Hos honom
förenades den mest drömmande och öfversvinneliga
idealism med den mest groteska och nyktra
realism. Han var en Don Quixote och en Sancho
Panza förenade i en person. Talet hälsades med
stort bifall.

På grafstenen läsas Heines verser:

Wo wird einst des Wandermüden
Letzte Ruhestætte sein?
Unter Palmen in dem Süden?
Unter Linden an dem Rhein?

Immerhin! Mich wird umgeben
Gotteshimmel, dort wie hier,
Und als Todtenlampen schweben
Nachts die Sterne über mir.

Ralph.
VECKANS PORTRÄTTGALLERI.

C. L. HALLDÉN.
JUBILEUM. 50-årsjubileum som
underofficer tirade den 25 november
fanjunkaren vid Svea lifgarde C L. Halldén som
trots sina 76 år, fortfarande rask och kry,
tjänstgör, och som i anledning af dagens
betydelse var föremål för mycken hyllning och
uppmärksamhet. Så fick han af officerarna
mottaga ett vackert skrifställ af silfver, af
underofficerssällskapet dettas hederstecken
samt af kamraterna vid regementet en
präktig hederssabel.


OSCAR ÅGREN.
HYLLNING. Sitt 25-årsiubileum kunde
stationsinspektoren vid Sundbybergs station,
Oscar Ågren, fira den 26 november. Ett
större antal af köpingens invånare hade med
anledning häraf inbjudit hr Å till en fäst,
hvarvid han hyllades på det lifligaste.


VICTOR LARSSON.
RIKSDAGSMANNAVAL. Det med stort 
intresse emotsedda riksdagsmannavalet i 
Halmstad utföll så att liberalernas
kandidat, redaktören Victor Larsson, afgick med
segern. Den nyvalde riksdagsmannen är
född i Veinge i Halland den 5 maj 1863.
Efter studier i Uppsala 1881 85 öfvergick han
till tidningsmannaverksamheten, blef fast
medarbetare i "Hallandsposten" 1889 samt
dess redaktör 1897.

KNUT TERSMEDEN.
Ett säreget jubileum kunde den bekante
Stockholmsjournalisten Knut Tersmeden fira
den 1 decmber, i det att han då ingick i 40:e
året af sin verksamhet inom pressen. Alla
hans vänner, hvilka förvisso äro legio, önska
den ständigt lika rörlige och pigge
åldringen ännu fyrtio år af obruten arbetskraft!


RICHARD LINDGREN
EN FRAMSTÅENDE BANKMAN.
Kristianstadsbanken har ju i dessa dagar
låtit mycket tala om sig, och meddela vi
här dragen af den nye chefen för det
reorganiserade bankinstitutet R. W. O.
direktör Richard Lindgren, hvilkens val hälsats
med allmän tillfredsställelse.



FÖDELSEDAGAR.  

O KYLBERG.
60 år fyllde den 16 november 
föreståndaren för Manilla döfstumskola, rektorn 
vid döfstömlärare-seminariet R. N. O., R. S:t. O. O. nl. 
dr O. Kylberg, som då hjärtligt hyllades af skolans
lärjungar äfvensom af många kolleger, både
från vårt eget och de andra skandinaviska
länderna.

C. A. UDDGREN.
75 år fyllde den 20 november kyrkoherden i 
Qville Carl August Uddgren, och var
den vördade gamle prästmannen i anledning 
af dagens betydelse föremål för mycken 
hyllning.

J. A. BRUNSKOG
60 år fyllde den 29 november kaptenen
vid väg- och vattenbyggnadskåren J. A
Brunskog, som då erhöll många gratulationer från
talrika vänner

W. F. THORBURN.
81 år fyllde den 27 november brittiske v.
konsuln i Uddevalla William Franklin
Thorburn, hvilken under en lång följd af år var
vice ordförande i Göteborgs och Bohusläns
hushållningssällskap, och ännu med lifligt
intresse såsom numera vice ordförande i
Uddevalla stadsfullmäktige deltager i
dagshändelserna. Förutom sin stora
kommersiella och kommunala verksamhet har konsul
T. egnat ett mycket framgångsrikt arbete åt
skogsodlingen i sin hembygd.


DÖDSFALL. 

A. R. HULTING. d.
Den 17 november afled f. kaptenen vid 
Skaraborgs regemente R. S. O.
Axel Reinhold Hulting, f. 1825. H., som var
en duglig och omtyckt officer, nådde sin
senaste befordran 18t>2 samt tog afsked 1868.

J. A. ÖSTERMAN. d.
Natten till den 18 november under den
svåra snöstormen råkade kapten J. A.
Österman å ångaren Vaxholm i falla i vattnet
och drunkna. Den så sorgligt omkomne var
en några och fyrtio års man, hvilken
närmast sörjes af hustru och barn. Han hade
under en följd af år varit anställd i
Vaxholmsbolagets tjänst och var en duktig
ångbåtsbefälhafvare, omtyckt både af
underlydande och trafikanter.

GÖSTA CARLSON, d.
Den 19 november afled i hufvudstaden
tandläkaren Gösta Carlson, 32 år gammal.
Bördig från Arboga, blef G. 1890 student och
studerade sedan medicin i Uppsala.
Sjukdom kom dock i vägen, och nan började
läsa på tandläkareexamen, som han aflade
1895. Han sörjes närmast af maka och
syskon.

M. E. LINDBERG  d.
Den 24 november afled i Uppsala
innehafvaren af allmänna tidningskontoret
därstädts, Magnus Esbjörn Lindberg. 32 år
gammal. L. var en mycket duktig karl, hvilken
1875 öfvertog den affär han vid sin död
innehade.

E. A. ALMSTEDT. d.
Den 25 november afled kyrkoherden i
Stigtomta och Nykyrka i Södermanland Erik
Alfred Almstedt, f. 1828. Den aflidne var en
bildad och fin man samt varm vän till alla
humanitära sträfvanden. Så var han bl. a.
stiftare af Södermanlands läns skyddsförening 
för frigifna fångar. Han sörjes närmast af maka, 
barn och barnbarn.


E. A. OLLMAN. d.
Den 27 november afled i hufvudstaden
civilingeniören Edvard Albrecht Ollman, 88
år gammal. Ollman var, som bekant, under
en lång följd af år, nämligen 1855--74,
öfveringeniör och föreståndare för Bergsunds
mekaniska värkstäder och var, efter det han
frånträdt denna befattning, ledamot af
bolagets styrelse Han sörjes närmast af barn.

AMY NORBERG, d.
Föreståndarinnan, för abnormskolan
"Caroline von Vegesacks minne" å villan
Carlsvik vid Södertelje, fröken Amy Noberg har
i dagarne aflidit. Alltsedan 1886 hade hon
beklädt sin ansträngande plats att sköta så
väl den husliga ekonomien som att uppfostra de 
stackars barn, åt hvilka hon ägnat sin 
uppoffrande vård. Fröken N:s minne
skall i tacksam hågkomst bevaras af många.


A. L. MATSSON, d.
Den 24 november afled i hufvudstaden efter
en längre tids sjukdom en vida kring känd
person, konsthandlaren Alfred Leonard
Matsson, 54 år gammal. M. innehade den
bekanta stora antikvitets- och konsthandeln
vid Beridarebansgatan samt äfven en
snickeriverkstad, där konstmöbler förfärdigades.
Han sörjes af maka, barn och många vänner.

C. C. NILSSON, d.
Göteborg afled plötsligen fredagen den
22 dennes f. godsägaren Carl Conrad Nilsson.
Den aflidne hedersmannen, som för cirka
femton år sedan vid hustruns då timade död
flyttade till Amerika och sedan dess vistats
därstädes hos en broder, hade under hemresan 
insjuknat i lungsäcksinflammation, som 
öfvergått till varbildning, samt afled i
samma ögonblick han satte foten å fädernejorden. 
Han fick dock hvila i sitt hemlands jord och 
begrafdes den 26 dennes å Sanna kyrkogård, 
buren till grafven af sina djupt sörjande söner.

3:dje årg.

Den 15 December 1901

N:r 11

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Gottfried Beijer d. (med 1 porträtt).
Det nya kustartilleriets chef (med 1 porträtt).
De nyvalda i svenska akademien (med 3 porträtt).
Stockholms arbetsstugors höstmarknad (med 3 illustrationer). Stenbocksstatyns af täckning i Helsingborg (med 5 illustrationer).
Ett 150-årsminne (med 1 porträtt).
Hugfästandet af ett af våra största historiska minnen (med 1 illustration).
August Strindbergs »Engelbrekt» å Svenska teatern (med 5 illustrationer).
Några porträtt för dagen (med 5 porträtt).
Nobelprisen (med 3 porträtt).
Malajens hämnd. En historia från Java af Otto Borgström.
Ogärningarne i Helsingland (med 1 illustration).
Eremitlif (med 1 illustration).
Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.

*

GOTTFRIED BEIJER. d.
GOTTFRIED BEIJER, d.

Ett dödsfall, som i vida kretsar af vårt land
skall mottagas med sorg, timade den 6 dec.,
och bitter kännes saknaden öfver förlusten af en
man, hvilken såväl genom sin begåfning som genom
sina personliga egenskaper höjde sig öfver flertalet
af sin samtid. Hans namn var Gottfried Beijer.

Gottfried Beijer var född i Malmö den 26
augusti 1838 och son till kronouppbördskamreraren
därstädes G. Beijer och dennes maka i första 
giftet Chatarina Margaretha Kockum. Han härstammade 
alltså från tvänne borgarsläkter, hvilkas namn
under flera generationer haft god klang i Malmö.
Efter slutade skolstudier ägnade han sig en kort
tid åt sjömansyrket, hvilket han dock snart öfvergaf 
för att ägna sig åt affärsverksamhet. Han
reste till Hamburg och därifrån till London för
att utbilda sig till köpman, och den bekantskap
han härunder gjorde med affärslifvet i stort blef
också grundläggande för hela hans kommersiella
verksamhet. Han blef en köpman med vidsträckta
vyer, grundliga insikter i allt, som rörde hans yrke,
och en rastlös, okuflig energi. I London öppnade
han egen affär, hufvudsakligen i spannmål, men
öfverflyttade densamma efter en del år till Malmö,
där han tillsammans med sin broder under firma
G. & L. Beijer bedrifvit en omfattande grosshandel, 
som än i dag äger bestånd och inom affärsvärlden 
åtnjuter det största förtroende.

En man med Beijers stora verksamhetsbegär och 
ovanliga förmåga af initiativ måste helt naturligt 
komma att tagas i anspråk för många af de
industriella och allmänna företag, som de senaste
årtiondenas materiella blomstring bragt till stånd.
Lifligt intresserad af alla kommunikationsfrågor,
var Beijer ännu vid sin död verkställande direktör
i flera af de enskilda järnvägarna inom provinsen,
v. ordförande i Kockums järnverksaktiebolag och
bergsverksaktiebolaget Freja, ledamot i styrelsen
för Kockums mekaniska verkstad m. m.

I sin födelsestads tjänst har Gottfried Beijer
varit en drifvande och äggande kraft. Mångårig
medlem af stadens fullmäktige, valdes han 1892 till
dessas v. ordförande. Inom hamndirektionen, 
handels- och sjöfartsföreningen, köpmanna- och affärs
föreningarna har han som styrelseledamot och vice
ordförande under en följd af år utöfvat en gagnande 
verksamhet.

Bland de förtroendeuppdrag, som kommo honom till 
del, var äfven riksdagsmannavärfvet. Under 
perioden 1881--1883 var han af Malmö stad
insatt i Andra kammaren, hvarvid han framför allt
ägnade sin uppmärksamhet åt finansiella och 
trafikfrågor. Såsom väl förtrogen med 
kommunikationsförhållandena utsågs han äfven till 
ledamot af den k. kommittén för upprättandet af 
en ångfärjeförbindelse Malmö--Köpenhamn, hvarjämte han
också tillhörde den första frilagerkommittén. Efter
sitt riksdagsmandats utgång undanbad han sig återval
och ägnade sig därefter företrädesvis åt sina
egna och sin stads angelägenheter.

Inom detta mera vidsträckta område har han
gifvit kraftiga impulser, väckt fruktbringande idéer
till lif och själf med orygglig ihärdighet kämpat
för genomförandet af planer, som hans omgifning
ej sällan ansett öfverspända och för vidtgående
men hvilkas tids- och ändamålsenlighet han sedermera 
fått tillfälle visa.

Personligen var han en kärnsund, hjärtegod och 
välvillig man. Icke minst hans talrika underlydande 
och arbetare prisa den omtanke om deras
bästa han alltid lade i dagen och hans stora 
tillmötesgående mot deras önskningar, då dessa 
grundade sig på rättvisa och billighet. Det ovanliga
har ock inträfat, att han äfven från rent socialisthåll 
fått det erkännandet, att han var en god och
rättrådig arbetsgifvare.

Det tomrum, Gottfried Beijer lämnat efter sig,
blir ej lätt att fylla, och den tacksamhetsskuld,
hvari såväl det samhälle, han tillhörde, som många
enskilde stå till den aflidne, skall för långa tider
rädda hans minne från glömska. Döden kom hastigt 
och oväntadt. En häftig förkylning, som
öfvergick till lunginflammation, gjorde på ett par
dagar slut på ett lif, ägnadt åt gagnerikt arbete
och ledt af en varm önskan att underlätta tillvarons 
hårda villkor för så många som möjligt bland
hans medmänniskor.

Han efterlämnar maka, född Kjellman, samt
fyra döttrar.

Af yttre utmärkelser innehade han riddartecknet 
af Nordstjärneorden samt Vasaordens kommendörskors, 
hvilket tilldelades honom dagen före
hans död.



DET NYA KUSTARTILLERIETS CHEF.

Foto. Dahllöf. Stockholm.

ANDERS FREDRIK CENTERVALL.

Till generalmajor och chef för det enligt den
nya härordningsplanen upprättade kustartilleriet 
har den 23 nov. utnämnts öfversten och chefen 
för Karlskrona artillerikår Anders Fredrik 
Centervall. Den nye generalen är född 1845 i Malmö,
där fadern var rådman. Under sin tjänstetid som
officer vid Göta artilleriregemente var han dels
repetitör vid krigshögskolan, dels artilleristabsofficer, 
tills han 1889 utnämndes till major vid Vaxholms 
artillerikår.

Efter härordningen af 1892 blef han den förste
chefen för Karlskrona artillerikår. Inom detta
samhälle har han förvärfvat sig stort förtroende,
bl. a. har han varit stadsfullmäktiges ordförande
och uppnådde vid senaste riksdagsmannavalet som
kandidat mot n. v. statsministern ett stort antal röster.


DE NYVALDA I SVENSKA AKADEMIEN.

Fotografier af Dahlgren, Uppsala, de Karwo, Rom, och Dahllöf, Stockholm.

CLAËS ANNERSTEDT.

CARL NILS DANIEL BILDT.

MAGNUS GUSTAF RETZIUS.

I ledigheten efter presidenten Hans Forssell har valts 
envoyén m. m. frih. Carl Nils Daniel Bildt, f. 1850. Han 
aflade 1870 juris kand.-examen, beträdde den diplomatiska
banan, blef 1889 envoyé i Rom, representerade Sverige-Norge
på Haagkonferensen samt har författat flere förträffliga
historiska och kulturhistoriska verk, speciellt om drottning
Kristina. -- A. E. Nordenskiölds plats bland de 18 har 
intagits af prof. Magnus Gustaf Retzius. Han är född 1842,
blef 1871 med. d:r och docent i anatomi vid Karol. inst.,
e. o. prof. 1877 och 1889 prof. i anatomi, från hvilken 
befattning han året därpå tog afsked. Som vetenskaplig
författare har R. europeiskt rykte. -- Slutligen har tiil
Gunnar Wennerbergs efterträdare utsetts universitetsbibliotekarien 
i Uppsala Claës Annerstedt. Född i Uppsala 1839
blef han 1809 docent i historia, i hvilket ämne han ock 
förestått professur. 1882 blef han vice- och året därpå 
bibliotekarie vid universitetet. Han har utgifvit värdefulla 
historiska arbeten, bl. a. »Uppsala universitetshistoria» 
samt är vältalare.


STOCKHOLMS ARBETSSTUGORS HÖSTMARKNAD.

Fotografier speciellt för HVAR 8 DAG af A. Lindahls fotografiaffär, Stockholm.

Stockholms arbetsstugor hade torsdagen
den 5 december sin stora höstmarknad
i »Nationals» festsal vid Regeringsgatan,
och har HVAR 8 DAG naturligtvis passat på
att taga ett par fotografier därifrån. I 
hufvudstaden finnas nu 12 arbetsstugor, som
sysselsätta omkring 1600 barn. Verksamheten 
har fortgått i redan 15 år, understödd
af myndigheterna och allmänheten, som visat 
sig uppskatta nyttan af, att barnen i tid
uppfostras till att kunna försörja sig själfva
genom sina händers arbete. Alla de å 
höstmarknaden utställda sakerna, hvilka rönte
stor åtgång, voro förfärdigade af barn 
mellan 7 och 12 år, och det var förvånande att
se, huru väl de flesta föremålen utförts.
Mångfalden var också stor. Där funnos
stolar, bord, bokhyllor och andra träarbeten,
korgmakeriarbeten af olika slag, 
borstbinderiarartiklar, mattor, säckar, metallarbeten,
syarbeten, väfslöjd o. s. v. Äfven märktes
leksaker, skrifbordsprydnader och mycket
mera. Anordningarne vid höstmarknaden
voro både vackert och praktiskt vidtagna,
och det hela gjorde som sagdt, det allra
fördelaktigaste intryck.

Öfverst: MARIA FÖRSAMLINGS ARBETSSTUGA.
Mellerst: ADOLF FREDRIKS ARBETSSTUGA.
Nederst: KUNGSHOLMS ARBETSSTUGA.

STENBOCKSSTATYNS AFTÄCKNING I HELSINGBORG.

Nära 200 år efter det minnesrika slaget vid
Helsingborg, aftäcktes den 3 dec. på
stadens Stortorg en minnesstod öfver segraren i denna
strid, Magnus Stenbock, -- en historisk fest, hvars
betydelse för hela vårt land knappast behöfver
påvisas.

Dagen ingick i Helsingborg med gråa skyar
och regntung luft, som dock fram på dagen gåfvo
vika för en något mera gladlynt himmel. Redan
tidigt på morgonen voro stora skaror i rörelse på
gator och torg. Staden hade ifört sig en rik
flaggskrud. Kl. 8 på morgonen utfördes musik från
rådhustrappan af husarregementets musikkår, kl.
11 hölls predikan i stadens båda kyrkor och kl. 1/2 1
började aftäckningshögtidligheterna. Torget och
alla öppna platser i närheten af statyn voro vid
denna tid fyllda af människor. En truppafdelning
gjorde paradtjänst, under det ett detachement
artilleri placerats på höjden vid Kärnan.
Helsingborg--Landskrona nation af Lunds studentkår hade
infunnit sig med sin fana samt universitetets standar.
Bland de närvarande märktes Stenbocks ättlingar,
grefvarne Otto och Magnus Stenbock, länets
höfding Dickson, Lunds universitets rektor prof. Blix,
Helsingborgs stads mera framstående män samt ett
stort antal af provinsens honoratiores.

Sedan en större manskör, ackompagnerad af
regementsmusiken, sjungit Aug. Körlings för
aftäckningen komponerade kantat med ord af Daniel
Fallström, framträdde Stenbockskommitténs
ordförande ryttmästare Wennerberg och anhöll att
landshöfdingen ville bjuda täckelset falla.
Omedelbart därpå hördes kanonernas dån från Kärnans
höjdplatå, fanfarer smattrade, stadens kyrkklockor
började sjunga sin högtidliga sång, trupperna skyldrade
gevär och Magnus Stenbocks ståtliga ryttarstod i
mattskimrande brons stod där stolt och ståtlig.
Landshöfdingen utbragte ett lefve för
fältmarskalkens minne, och folkmassan svarade med rungande
hurrarop. Därpå höll professor M. Weibull från
Lund ett till form och innehåll fullödigt minnestal
öfver Magnus Stenbock såsom krigare, ämbetsman
och människa. Efter aftäckningen var stor middag
anordnad, hvarvid telegrafiska hälsningar afsändes
till konungen och kronprinsen, från hvilka ingingo
svarstelegram. På kvällen var staden praktfullt
illuminerad, hvarjämte ett större fackeltåg var
anordnadt till den store fältmarskalkens ära.

*

Den första tanken på en staty öfver Magnus
Stenbock uttalades af konung Gustaf IV Adolf, då
adeln, med anledning af den 1807 genomförda
jordindelningen på landet, uppvaktade konungen
och bad att få resa hans staty. Härpå svarade
konungen, att åt honom finge de ej resa någon
staty, men ville de resa någon minnesstod, så
borde det ske åt Magnus Stenbock, och att den
i så fall skulle ha sin plats där, hvarest han genom
sitt hjältedåd räddade Skåne åt Sverige.
Afsevärda summor tecknades också för detta ändamål,
men omsider förföll idén, och pengarne användes
på annat håll.

Minnet af det för Sveriges historia så
betydelsefulla slaget fortlefde dock, särskildt i Helsingborg,
och blef där år 1860 hugfäst genom resandet af
en enkel sten på den forna valplatsen vid
Ringstorp. Denna sten, som ännu står kvar, och till
hvilken sedan under en följd af år helsingborgarne
med sin skarpskyttekår i spetsen på »Stenbocksdagen», 
den 28 februari, företogo ett hyllningståg;,
bär endast inskriften M. S. 1710 samt i mindre
stil årtalet 1860.

Foto. Rangnitt, Helsingborg.
DEN NYA MAGNUS STENBOCKSSTATYN I HELSINGBORG.

På 1840-talet satte sig några för fosterlandets
stora minnen nitälskande män i spetsen för en
insamling i syfte att upprätta ett värdigare
monument öfver Stenbocks och hans» getapågars»
hjältebedrift. Listor utsändes öfver allt Sveriges land,
och år 1886 hade man på detta sätt insamlat
omkring 9,000 kr. Den önskan, som nu från flera
håll uttalades, nämligen att resa en staty öfver
fältmarskalken, kunde emellertid ej med dessa
medel förverkligas. Man beslöt därför att göra
ytterligare ansträngningar för att hopbringa
det erforderliga beloppet, och i spetsen för
denna sträfvan ställde sig ryttmästaren S. A.
Wennerberg, hvilken sedan med aldrig
slappnande energi arbetat för detta mål. Han
lyckades ock vinna så mångas intresse och 

RYTTMÄSTARE S. A. WENNERBERG,
hvilkens kraft och energi
åstadkommit insamling af medel till
statyns resande.
understöd för den fosterländska tanken, att
kommitterade i slutet af 1890-talet kunde 
utlysa en pristäflan om en ryttarstaty
öfver Magnus Stenbock. Af de förslag, som
därpå inkommo tillerkände de sakkunnige enhälligt
första priset åt professor John Börjesons
Se häfte 41, I årg. Prof.
Börjeson erhöll därpå uppdraget att utföra det
blifvande monumentet, hvilket sedan göts i brons hos
konstgjutaren Otto Meyer i Stockholm. Den 5 okt.
detta år anlände det i väldiga dimensioner
framställda konstverket till Helsingborg, hvarest man
sedan varit sysselsatt med dess uppsättning, tills det
nu högtidligen aftäcktes.

*

HJÄLMSHULT:
Magnus Stenbocks högkvarter
under kriget med Danmark.


HJÄLMSHULT: Interiör af
högkvarteret; det inre rummet
var Magnus Stenbocks
sängkammare.


Stenbocks historia och slaget vid 
Helsingborg äro till sina enskildheter 
allt för bekanta för att här
behöfva skildras. Det torde vara 
tillfyllest att i detta sammanhang endast
påpeka några fakta, hvilka kunna i någon 
mån beriktiga den allmänna föreställningen, 
om att Magnus Stenbock skulle ha vunnit 
sin seger med endast oöfvade bonddrängar
i skinnpälsar och träskor. Helt visst 
voro många af dem, som deltogo i detta
slag, nyinskrifna rekryter, men lika visst 
är, att i hären funnos både sachsiska 
soldater, hvilka som krigsfångar tagit 
svensk sold, och ett ännu större
antal af Karl XI:s gamla krigare, hvilka vid
underrättelse om att Stenbock skulle föra 
befälet, ånyo trädt under fanorna. Ej
heller saknades skickligt högre befäl att 
leda de 

Foto. Dahlquist, Helsingborg.
BROHUSET: Magnus Stenbocks bostad (längst till vänster) under slaget vid Helsingborg.
omkring 14,000 man, Stenbock förfogade öfver.
Härom vittna namnen på så dugliga officerare som
Bennet, Dücker, Ascheberg, Burenschiöld, 
Gyllenstierna, Cronstedt m. fl. Det ofta missbrukade
uttrycket, att det för lycklig strid vore nog att ha
en tapper skara i skinnpälsar och träskor, har 
följaktligen intet stöd i händelserna vid Helsingborg 1710.

Af minnen, som ännu finnas i behåll från denna
tid, må särskildt nämnas tvenne i Helsingborgs
närhet befintliga hus, nämligen en stuga å 
kungsgården Hjälmshult i Allerums socken, hvarest
Stenbock hade sitt högkvarter under belägringen
af Helsingborg, samt en annan stuga i Helsingborgs 
omedelbara närhet, Brohuset kallad, hvarest
han hade sitt kvarter under själfva slaget. Såsom
af vidstående bilder synes, äro båda oansenliga
små trähus. Hjälmshultstugan, hvilken numera
underhålles på statens bekostnad, har till det yttre
undergått smärre reparationer för att ej förfalla.
De båda rum, som användes af Stenbock, äro
däremot bibehållna i sitt gamla skick. Det inre
rummet tjänade fältmarskalken till sofkammare,
under det att det yttre var mottagningsrum. Huset
har fordom tillhört en medlem af Rudebeckska
släkten, hvars i järn gjutna vapen äfven synes på
kaminen längst till höger i förrummet.

I Brohuset bebodde Stenbock endast ett rum,
hvars fönster synes längst till vänster på bilden.
Huset har sedermera blifvit delvis tillbyggt.

I likhet med mången storman såväl i krigets
som fredens värf fick Stenbock ej själf njuta 
frukten af sin seger. Sina sista år tillbragte han 
i hård fångenskap och hans vistelse där förbittrades 
ytterligare af familjesorger och de sig öfver 
fosterlandet hopande olyckorna. Afundsmän sökte dessutom
nedsätta honom hos konungen, hvilkens gunstling
han en gång varit, och vi känna ej heller något
om att Karl XII på ett kraftigare sätt ådagalade
sitt deltagande för den olycklige, hvilken i utkasten
till sitt testamente under djup misstämning yttrar
om sig, att han tjänat sin konung trognare än sin
Gud.

*

Så har då ändtligen ett af våra ädlaste och
största historiska minnen blifvit hugfästadt på ett
värdigt sätt

Statyn är, som nämnts, en kraftigt hållen ryttarstod, 
föreställande Stenbock i det ögonblick han
sticker svärdet i skidan efter det vunna slaget --
en synnerligen lycklig symbolik, som vill visa, att
fäjden mellan de båda grannrikena vid Sundet nu
för alltid är lyktad ...

Granitsockeln bär följande inskrifter:
på ena sidan

Fosterlandet
åt
MAGNUS STENBOCK.
Snillrik Fältherre.  Tapper Krigare.
Ädel människa.
Stor i Segern.  Större i Olyckan,

och på den andra:

Narva 1700.
Generalguvernör i Skåne
1705--1711.
Helsingborg 1710.  Gadebusch 1712.



ETT 150-ÅRSMINNE.

Halfannat sekel har i dagarne förflutit, sedan en af den
svenska vitterhetens störste såg dagens ljus: Den i
dec. 1751 föddes nämligen Johan Henrik Kellgren, kanske
den främste satiriker bland Sveriges skalder, hvilken på sin
tid med stort mod och genialitet bekämpade allt slags 
vidskepelse och inskränkthet, och
hvilkens fina, nobla diktkonst
i öfrigt städse skall stå på främsta
bladen i svenska diktkonstens
häfder

Kellgrens lif förflöt för öfrigt 
stilla, under träget arbete.
1772 fil. magister vid Åbo universitet, 
kallades han 1774 till
docent i vitterhet därstädes.
1777 flyttade han till Stockholm
och blef informator i ett förnämt 
hus. Följande år grundade han jämte 
sin vän K. P. Lenngren tidningen 
»Stockholmsposten», en på sin tid 
utmärkt avisa, som vann stort 
inflytande. Fastän Gustaf III icke
gillade Kellgren och hans tidnings 
frisinnade åsikter, utnämdes dock 
K. 1780 till konungens
bibliotekarie och blef 1785 hans
handsekreterare, hvarigenom
han erhöll goda inkomster utan
motsvarande arbete. 1786 blef
K. en af Svenska akademiens
13 ledamöter och genom lottning 
dess förste direktör. Han
afled redan den 20 april 1795.

JOHAN HENRIK KELLGREN
Efter litografi.

Bland Kellgrens satiriska
dikter -- »Behagens skald», såsom 
han kallats, har, som bekant, 
äfven skrifvit helt andra,  
svärmiska saker -- nämna vi
några af de mest bekanta: »Man är ej snille för det man är
galen», »Ljusets fiender» och »Dumboms lefverne». K. 
samarbetade äfven med konungen på det dramatiska området,
i det att han förvandlade dennes på prosa utförda plananläggningar 
till lyriska dramer. Främst häribland står operan »Gustaf Vasa».

*

Kellgrens mål var att skapa en 
svensk vitterhet, som kunde ställas i jämbredd med
de mera framskridna kulturfolkens. Hans egna verk visa 
mycket af svenskt gry i de ärfda, förfranskade formerna, 
och hans tankar rörde sig med lidelsefullt deltagande 
kring allt, som kunde tjäna till den inhemska
vitterhetens förkofran.

Mycket bekant är hans fäjd
med Thorild. Att dessa båda
skulle drabba samman, var snart 
sagdt oundvikligt, då deras 
öfverlägsna förmåga anvisade 
dem höfdingeskapet för
hvar sin kämpande riktning i
tidsbildningen: Kellgren förde
den Voltaireska »förståndsupplysningen», 
Thorild den Rousseauska »känsloupplysningens»
talan. Tvisten gällde närmast
förhållandet mellan innehåll och
form i konsten, och å båda sidor 
gjorde man sig naturligtvis
skyldig till öfverdrifter. Mot
Thorilds brutala förlöpningar
satte Kellgren en finkänslig
naturs tystnad, som han ej bröt,
förrän Thorild ånyo angrep honom 1791. 
Kellgren var då redan bruten till 
hälsan, och han såg med glädje att Leopold
öfvertog hans vapen ...

För sina samtida landsmän
blef Kellgren den mest uppburne tolken af tidens syften och
stämningar; vid värmen och idealiteten af hans senare diktning 
fostrades i unga år de män, som några årtionden senare 
skulle leda den svenska vitterheten in på nya banor.



HUGFÄSTANDET AF ETT AF VÅRA STÖRSTA HISTORISKA MINNEN.

foto. Rangnitt, Helsingborg

MAGNUS STENBOCKSSTATYN I HELSINGBORG: AFTÄCKNINGSHÖGTIDLiGHETEN DEN 3 DECEMBER.


AUGUST STRINDBERGS »ENGELBREKT» Å SVENSKA TEATERN.

Fotografier för HVAR 8 DAG af Carl A. Olausson, Stockholm.

»Engelbrekt», August Strindbergs nya skådespel,
gick tisdagen den 3 dec. öfver Svenska teaterns 
i Stockholm scen.

Man kan numera nästan på förhand säga, huru
hufvudpersonen i ett af Strindberg författadt drama
skall vara beskaffad: en person, som nästan mot
sin vilja drifves fram till de afgörande handlingarne,
en person, som slites hit och dit och själf icke
tyckes veta, hvad han vill, en person, som till tre
fjärdedelar är en lekboll för ett obegripligt öde.

Strindbergs Kung Erik, hans Folkunga-»hjälte»
och hans Engelbrekt äro alla stöpta i denna form,
som egentligen icke är någon form alls. »Engelbrekt» 
har för öfrigt några tablåer af god verkan,
men stycket är alltför osammanhängande. Och huru
skulle Strindberg ha tid att utarbeta sina stycken?
Han gör ju nästan en pjes i veckan.

Bland de uppträdande framstod hr Eliason som
Engelbrekt. Den präktige komikern är nog i grund
och botten karaktärsskådespelare, och han får här
visa sig som tragiker samt visar delvis ett 
karaktäristiskt spel. Uppsättningen är i det stora 
hela ståtlig.                               O. R.

ENGELBREKT: herr Eliason.

KARL, ENGELBREKTS SON: herr Fröberg.
HARALD: herr Klintberg.  INGEBORG: fröken Gottschalk.

ÄRKEBISKOPEN: herr Riego.
FOGDEN: herr Sternvall.

ENGELBREKT DÖR: Varg, herr C. Ranft.


NÅGRA PORTRÄTT FÖR DAGEN.

CHR. HAUGE,
utnämnd till legationssekreterare vid beskickningen i Washington.

H. G. WESTRING,
utnämnd till konsultativt statsråd.

FREDRIK RAPPE,
lämnar som legationsråd den diplomatiska banan.

Till konsultativt statsråd efter K. H. L. Hammarskiöld -- se
HVAR 8 DAG N:o 1, III -- hvilken öfvertagit chefskapet
för justitiedepartementet, har utnämnts justitierådet H. G.
Westring. Statsrådet är född 1857, aflade 1881 jur. kand. 
examen, blef 1891 assessor i Göta hofrätt, 1895 expeditionschef i
civildepartementet, hvilken maktpåliggande befattning han
innehade till år 1897, då han kallades till ledamot af lagbyrån.
Året därpå blef han justitieråd.

*

Till legationssekreterare vid beskickningen i Washington
har utnämnts t. f. förste sekreteraren i utrikesdepartementet
C. H. Hauge. Hr Hauge, hvilken som bekant är norrman, har
under 9 års tid vistats i Stockholm och härunder förvärfvat sig
många vänner, liksom han på de olika poster, han innehaft,
visat sig vara en dugande och intresserad diplomat.

*

Förste sekreteraren i utrikesdepartementet Fredrik Rappe
har utnämnts till legationsråd i disponibilitet samt på ansökan
entledigats från innehafvande befattning å stat i 
utrikesdepartementet. Född år 1864, är R. juris kand. samt i 
besittning af ett särdeles skarpt förstånd och stor arbetsförmåga. 
Att han lämnat befattningen på stat, lär bero på, att
han ej önskar förflyttas till Amerika, hvilket skall
ha varit meningen. Det är att hoppas, att hr R. snart skall bli i
tillfälle att återinträda i aktiv tjänstgöring.

*

Till chef för krigshögskolan har utnämnts majoren i armén,
kaptenen vid fortifikationen friherre Adolf Fredrik
Konstantin Fock.

Frih. Fock, som nu efter öfverste Pantzerhielm beklädts
med det ansvarsfulla uppdraget att leda våra blifvande 
officerares utbildning, är född den 8 september 1851. Han blef
kadett vid Karlberg 1869, underlöjtnant vid fortifikationen
1872 och major i armén 1900. Under åren 1884--1890 tjänstgjorde 
han som andre lärare i befästningskonst och 1890--1893 som 
förste lärare i krigsbyggnadskonst vid krigsskolan.

*

Sedan Musikaliska akademiens hittillsvarande mångårige
sekreterare d:r Wilh. Svedbom lämnat denna post för att 
öfvertaga direktörskapet vid akademiens läroverk, har akademien
till hans efterträdare valt sin ledamot d:r Karl Valentin.

V. är född i Göteborg 1853, blef student i Upsala 1873
och tänkte först ägna sig åt juridiska studier. Men hans
musikaliska anlag togo ut sin rätt: juridiken slungades och
efter att några år ha haft anställning hos Julius Bagge i
Stockholm blef han 1879 elev vid musikkonservatoriet i 
Leipzig, där han 1884 blef doktor efter utgifvandet af en 
afhandling: »Studien über die schwedischen Volksmelodien». 
Sedermera grundade han i Göteborg Harmoniska sällskapet,
hvars dirigent och ledande kraft han var till år 1897,
hvarjämte han var musikanmälare i G. H. T. Sedan
har han varit musikanmälare i Sv. Dagbl. samt redaktör 
för »Svensk Sång» och utöfvat ett flitigt musikhistoriskt 
skriftställare- och kompositörskap. Allt tyder sålunda på,
att den intelligente och energiske musikern nu
kommit på sin rätta plats.


KARL VALENTIN,
vald till sekreterare vid Musik. Akademien.

A. F. K. FOCK,
nyutnämnd chef för krigshögskolan.

NOBELPRISEN.

Vi meddelade i denna årg. n:o 9 porträtt
och biografier af tvenne män, som af 
ryktet utpekats såsom blifvande
innehafvare af nobelprisen för fredssträfvanden
och litteratur respektive, nämligen Henry Dunant 
och Sully Prudhomme. Då detta skrifves ha till 
Stockholm anländt trenne fräjdade vetenskapsmän,
hvilkas namn äfven nämnts i samband med
Nobelprisen, och hvilka därför med största 
säkerhet kunna antagas bli pristagare, nämligen 
Röntgen, Behring och van't Hoff.

*

Wilhelm Konrad Röntgen är född i Lennep 
i Rhenprovinsen d. 27 mars 1845, promoverades 
till doktor i Zürich 1869, blef assistent hos
den berömde fysikern Kundt, docent i Strassrburg 
1874 samt har därefter varit professor vid
flera tyska mindre universitet, såsom i Giessen
och Würzburg. Han har utfört en mängd viktiga
och noggranna fysikaliska undersökningar,
bland hvilka de mest bekanta före 1895 voro
hans försök angående lösningars förhållande
under starkt tryck. Emellertid var R. skäligen 
obekant, till dess han i slutet af nämda
år gjorde den oerhördt uppseendeväckande
upptäckten af de efter honom upp kallade 
Röntgenstrålarne, som med ens förskaffade honom
de främsta hedersplatser inom den lärda världen
och en mängd pris och belöningar.

Sedan 1899 är han medlem af Svenska Vetenskapsakademien.

Efter foto.
WILHELM KONRAD RÖNTGEN.

*

Jacob Hendrik van't Hoff är född i Rotterdam 
1852. Han studerade dels vid holländska universitet, 
dels i Bonn och Paris hos Berthelot samt blef 1878
professor i kemi vid Amsterdams och 1895 vid Berlins 
universitet. Redan 1875 ådrog han sig uppmärksamhet 
genom sin berömda »Chimie dans l'espace», hvarefter 
han författat ett antal arbeten, som i högst väsentlig 
grad bidragit till den storartade utvecklingen af den
fysiska kemien, inom hvilken nu hans namn måhända är 
det allra främsta.

Han är sedan 1892 ledamot af Svenska Vetenskapsakademien.

Efter foto.
JACOB HENDRIK VAN'T HOFF.

*

Emil Behring är namnet på den man,
hvilken man främst tilllägger äran af att ha
funnit anti-difteriserum. Han föddes år 1854 i
Hausdorf nära Deutsch-Eylau. Sina medicinska
studier gjorde han vid 
militärläkareundervisningsanstalten vid 
universitetet i Berlin och promoverades år 1878
till doktor. Såsom militärläkare fortsatte han
sina vetenskapliga forskningar under ganska 
besvärliga förhållanden, hvarutinnan
dock en vändning inträdde, när han år 1889
blef Kochs assistent vid hygieniska institutet i
Berlin. Han gjorde sig härstädes snart bemärkt
och erhöll år 1893 professors namn samt kallades 
följande år till professor vid universitetet i Halle.

Efter foto.
EMIL BEHRING.



MALAJENS  HÄMND.

En historia från Java af OTTO BORGSTRÖM.

»Ja, nu är man hemma igen i sitt vinteride», 
sade den gamle kaptenen och tryckte
med härdad tumme elden fastare ned i den svarta
kritpipan, på samma gång han tog sig en djup
klunk ur den varma toddyn, hvars båda 
hufvudingredienser, socker och arrak, på honett och 
hederligt skepparevis af gubben »direkt importerats
och insmugglats» från Batavia.

»Ja», fortsatte han, »då jag sitter så här i lugn
och ro, måste jag tänka på min gamle Mårten,
som råkade så illa ut...»

»Ja», sade hans hustru, »men du har aldrig
berättat mig, hur det gick till riktigt --»

»Nej, jag har tyckt, att det varit dystert att
tala om det», sade kaptenen, »men om du nu vill,
kan du få historien...»

Och han berättade:

»Då jag sist skref till dig, mor, lågo vi i 
Zurubaya på Java och lastade ris och indigo för 
Rotterdam. Det var i augusti månad, men ändock så varmt,
att becket kokade i fogningarna mellan däcks 
plankorna, och följaktligen absolut omöjligt för 
manskapet att biträda med inlastningen. Endast 
Mårten, barsk och plikttrogen som alltid, stod på sin
sedvanliga förmanspost vid lastluckan och skötte
kommenderingen öfver de legda, lata malajkulis.
Svetten dröp af den duktige pojken, solstrålarne
flådde skinnet af ansikte och händer, men icke
desto mindre höll han troget vakt. Tampen hade
han i hand, och, när hvarken gester eller hans
knappa ordförråd kunde göra honom begriplig,
fick mäster Erik tala, och den talade också med
både öfvertygelse och kläm. De svarta slynglarna
fingo därför en så hälsosam respekt för Mårten
och hans starka arm, att arbetet gick ovanligt raskt.
Så länge detta stod på, brukade den trogne 
båtsmannen aldrig taga landlof, men då sista lastbalen
stufvats ombord och pressenningen lagts öfver
luckan, var det lika säkert som amen i kyrkan, att
Mårten skulle hafva sig en fäst- och glädjedag.

Efter att hafva erhållit den sedvanliga 
pänningeransonen, ett halft pund, -- hans enda begrepp
om utländskt mynt -- gick han nytvättad och 
skinande från bord för att efter ett par timmar 
återkomma, beklagligen betydligt »på kulan». Han var
då retlig till lynnet och benägen för slagsmål, och
ofta hafva jag och styrman måst träda emellan för
att hindra honom från att både få och gifva stryk.

Jag vet icke, hur det kom sig, men för »festdagen» 
i Zurubaya var jag mer än vanligt orolig. Jag
liksom anade en olycka och bad honom förgäfves
att stanna ombord, frestande honom med löften om
extra förplägning af både vått och torrt, men 
afspisades med den evinnerliga ramsan:

»Snälle lelle kaftin, vell han så ge mig ett
halft pund; och så skulle jag be' om att få gå i
land.»

»Gå då, din tjurskalle», utbrast jag förtretad,
»och skyll dig själf för följderna. Kom dock ihåg,
att folket här icke är att leka med. Låt det 
fördömda pepparbrännvinet, som jag tycker skulle
bränna din strupe fördärfvad, vara i fred, så länge
du är i land åtminstone. Ombord må du gärna
läska dig, så mycket dig lyster. Vi skola nog
hålla dig i styr. Här har du pängarna, och -- ännu
en gång -- akta dig!»

»Rätt så, kaftin, rätt så!» svarade Mårten och
lomade åstad.

Det var en härlig afton. På samma gång
solskifvan försvann i glödande purpurmoln, började
monsunen att blåsa från hafvet och dess friska
fläktar förjagade i ett nu den kväfvande hettan.
Ljusen från staden glimmade, och ett doft, dämpadt
buller därifrån, ackompagneradt af vågornas svall
mot strandens klippor, trängde fram till mig, där
jag låg halfsofvande på däck i min hängmatta och
njöt i fulla drag af den svala natten.

Plötsligt spratt jag till, slog eld på en tändsticka 
och fann af uret, att min stackars vän
varit borta i öfver fyra timmar. Klockan var nämligen 
öfver elfva, och vid denna tid visste jag, att
portarne till hamnområdet stängdes och att sjöbussen 
med vikingalynnet efter denna tid var i
större fara än förut. Jag förmådde icke öfvervinna
min oro, utan steg upp, stoppade min revolver i
fickan, varskodde vakten och gick iland.

Handel och samfärdsel hade för det mesta afstannat, 
krogar och butiker höllo på att stängas
och endast här och hvar på gatorna syntes spridda
europeiska fotgängare samt några infödingar, hvilka
under höga skrik utbjödo frukter och isvatten. Ett
lustigt lag af sjömän drog mig larmande förbi,
men fåfängt spanade jag efter min man. Min
nervositet ökades ännu mera, då jag af en patrullerande 
poliskonstapel fick veta, att en blond, medelålders 
sjöman, ganska betydligt berusad, till konstapelns 
och mångas förvåning blifvit sedd med
en ruskig malaj under armen begifva sig in i de
inföddas kvarter.

»Jag anropade honom», sade konstapeln, »och
bad honom taga sig i akt, men antingen ville eller
kunde han icke förstå mig, utan raglade vidare
med sitt svarta sällskap».

»Då är fara å färde!» utropade jag. »Matrosen 
har ett elakt ölsinne, vill gärna slåss och...»

»Ni behöfver ej säga mera», afbröt mig konstapeln, 
hvisslade i sin pipa och några ögonblick
därefter kom en annan konstapel springande
till oss. De båda polismännen samtalade en stund
ifrigt och hviskande, framtogo sina revolvrar och
eftersågo noga, om de voro laddade. Därefter
vände sig den ene till mig:

»Det är ogärna vi nattetid företaga en tur dit
vi nu begifva oss, men det är nödvändigt, så vida
ni vill träffa eder vän vid lif. Kom med, sir!
Har ni någon revolver?»

Jag framtog mitt vapen och vi begåfvo oss
åstad i rask fart.

På den breda, af stampad kalkjord bestående
gatan i malajkvarteret kastade månen sitt skarpa,
blekblå sken. Slagskuggorna stodo mörka och
dystra med skarpa kanter. Kring platanernas och
tamarindernas blad fladdrade myriader eldflugor
och inne i de små bambuhyddorna med tak af
palmblad var det tyst och stilla. Hundrackorna
skällde ursinnigt och förföljde oss med sitt ilskna
gläfs. Efter en kvarts timmas vandring veko vi af
åt en sidogata och på en gång fingo vi höra en
vild, barbarisk musik af flöjter och tamtams. Från
ett hus, något större än de andra och inbäddadt i
en tropisk trädgårds yppiga prakt, syntes det 
färgade ljuset från ett dussin papperslyktor, som stredo
med månen om herraväldet, och från denna enkla
»vauxhall» kommo äfven de primitiva musikaliska
prestationerna. Vi närmade oss sakta och stannade
i skuggan af en väldig platan.

Aldrig glömmer jag den tragikomiska scen,
som vi nu fingo skåda. Hade ej situationen varit
så allvarlig hade jag icke kunnat hålla mig från
att utbrista i ett hjärtligt skratt. På en öppen
veranda, hvars pelare voro rikt öfverklädda med
slingerväxter, satt den olycksalige Mårten, full som
en kaja och ilsken som ett bi, drickande och 
svärjande samt omgifven af en kohort af färgade 
skönheter, mycket lätt klädda; ja, så lätt, att jag kom
att tänka på den världsbekanta kupletten:

»Och hon var klädd i en brosch och en ring,
Tvänne armband, liten gördel och för resten -- ingenting.»
Det var dessa mörka houris, som med hårresande 
ihärdighet skötte orkestern. Midt emot
honom satt en gammal, vederstygglig malaj med
blott ett öga och ansiktet ohyggligt vanställdt af
koppor. Då och då räckte sjömannen sin dryckeskamrat 
ett litet silfvermynt, som denne belåtet
emottog, under det att han grinande visade tänder
och ögat skelade förfärligt.

Alldeles okunnig om det damoklessvärd, som
i form af Mårtens näfve sväfvade öfver hans hufvud,
tömde malajen sitt glas, nickade med hufvudet och
smackade med läpparne åt sin »wohlthäter», hvars
tankar blott och bart voro riktade på att finna en
aldrig så liten anledning att »mocka gräl».

»Det smakade dig, din svarta hönstjuf», sade
Mårten efter slutad libation och såg bistert under
lugg på kamraten.

»Yes, yes», grymtade denne.

Ett glädjeskimmer upplyste Mårtens röda ansikte, 
och jag, som kände honom så väl, såg genast, 
att nu var ändamålet vunnet, och att intet,
om icke vår mellankomst, kunde förhindra kalabaliken.

»Jessa mig hit och jessa mig dit», sade han,
»du måste vara dum som en nors för att icke svara
mig med något annat än yes! Du vill skoja med
mig, din lömske hund. Men nu vill jag visa dig,
att äfven jag kan »spika änglisch» och framställa
några frågor på detta språk. Svarar du »yes» på
dem med, så får du smaka på den »svenska lösen»,
d. v. s. stryk. Kom så icke efteråt och säg, att
jag icke varnat dig. Här har du en slant igen
och fyll på glasen! Din skål, min skål och alla
svarta flickors skål. Tag dig en slurk och styrk
dig till examen!»

»Yes, yes», grinade malajen.

»Du vill ha prygel, märker jag! Nå, nå! Godt,
kom an! Svara nu rätt på min fråga, ty annars
smäller det.

Mårten harskade sig och frågade så sakta och
inkvisitoriskt: »How do you do?»

»Yes, yes», svarade lärjungen ögonblickligt
och utan att blinka.

Inkvisitorn glodde som en tjur på sin inbillade
vedersakare och sade slutligen.

»Skall du säga yes till det med? Nåja, kanske 
det skall svaias så på den frågan, ty fan och
icke jag förstår edert sluddermål! Därföre -- rätt
så, rätt så! Vi låta denna gång nåd gå för rätt
och betrakta ditt jessande som den s. k. första
appellen. Skål igen!» -- »Yes, yes!»

»Tyst!» skrek sjöbassen och slog i bordet:
»Nu kommer andra hufvudstycket och hvarken
appell eller pardon gifves mera. -- »What is the
matter?» Tänk först och tala sedan, annars...» --

»Yes, yes!» inföll den svarte -- och i detsamma 
föll Mårtens knytnäfve med full kraft på
hans ulliga hjässa, så att både stol, bord, glas och
malaj störtade till marken.

Ett skri af förfäran hördes från de förskrämda
kvinnorna, som hastigt sprungo åt sidan och 
lämnade verandan fri för den kamp, som de nu visste
vara oundviklig.

Rak som ett ljus, med de blonda lockarna 
svajande kring det upphettade ansiktet, stod Mårten
beredd till strid, under det att malajen reste sig
upp, hväsande af vrede som en orm -- med ögonen 
gnistrande af raseri drog han sin långa knif
och närmade sig smygande sin fiende.

Nu var tiden för oss att handla. Båda konstaplarna 
kastade sig öfver den svarte, ryckte knifven ur 
hans hand och höllo honom fast, hvaremot
jag rusade på Mårten, tog honom under armen
och förde honom ut på gatan.

»Vänta herre, om lifvet är er kärt!» skrek den
ene polismannen, i det han kom springande med
spänd revolver och ställde sig framför oss. »Behåll
knifven, sir, och gå baklänges efter oss. Jag går
förut.»

Och så vandrade vi vår sorglustiga stråt. En
mängd ursinniga infödingar af båda könen, som
tycktes hafva vuxit upp ur mörkret och natten,
så hemska voro de, ledsagade oss under skrik och
skrän. Allt som vi skredo fram, ökades hopens
antal, men ingen vågade anfalla oss. Slutligen
hade vi uppnått europeiska kvarteret och hamnen
och voro i säkerhet.

Våra räddare följde oss ombord, der den ene
stannade vid landgången; den andre följde jämte
mig den förödmjukade vikingen till skansen, där
min stackars Mårten vräkte sig i hängmattan och
somnade bums.

»Hör, kapten», sade konstapeln till mig, då vi
tillsamman tömde en välbehöflig grogg, »huru länge
ämnar ni kvarligga här?»

»Vi äro alldeles segelklara», svarade jag, »och
vänta endast på våra papper från konsuln.»

»Kunna ej dessa papper anskaffas nu och ni
redan i natt afsegla?»

»Hvarföre då?»

»Jo, kapten, malajerna äro ett märkvärdigt folk
och deras hämndgirighet är för väl känd, att jag
behöfver orda vidare om den saken. Kort och
godt! Matrosen har dödligt förolämpat sin svarte
supbroder -- och, tro mig, stannar han här en dag
till, vill jag ej gifva ett öre för hans lif. -- Hvad
var det? afbröt han plötsligt sig själf. Såg du den
mörka skuggan af en människa därborta i fören
till lovart, Jim?»

»Nej!» svarade Jim; vi genomsökte emellertid
fartyget så godt sig göra lät, men utan resultat.

»Jag tycker ej om detta här», sade konstapeln.
»Lyd mitt råd kapten, och afsegla, annars går det
galet.»

Jag såg af uttrycket i mannens ögon, att
han talade allvar och begaf mig i hans sällskap
till så väl konsul som redare. En timma därefter
hade vi lots ombord och stodo för fulla segel ut
ur hamnen.

»Nu kan du prisa dig lycklig, Mårten», sade
jag, då lotsen lemnat oss och den stackars 
matrosen, yrvaken och ångerfull, kommit ut på däck.

»Åh skräp, inte är jag rädd för en dylik svartnos», 
svarade han, i det han fattade rorkulten och
styrde ut till hafs, under det jag med nattkikaren
för ögonen under några ögonblick vände honom
ryggen; de eländiga satarne äro, min själ, ej så
modiga, som de väsnas till. De vågade ju icke
ens anfalla oss --.»

»Jesus Kristus!» ropade han i detsamma. Jag
vände mig om förskräckt och såg en mörk skepnad 
med ett djefvulskt uttryck i det förvridna
ansiktet och svingande en blodig knif öfver sitt
hufvud, springa upp på relingen. Kvarhållande
sig i bardunen stod han ett par sekunder stilla,
uppgaf så ett hemskt, jublande tjut och hoppade
i hafvet, hvars böljor slöto sig samman öfver honom.

Jag såg på Mårten han hade segnat ned på
däck. Ögonen stodo vidöppna och glasartade i
sina hålor och talade om den yttersta förvåning
och smärta för att i nästa sekund stelna i döden.

»Där är han», skrek styrmannen pekande på
kölvattnets silfverfåror, »skjut, kapten, skjut!»

Min revolver knallade. Simmaren vände sig
om och höjde hotande begge armarna emot mig.
Ännu ett skott och han försvann i Oceanens
vågor!» -- -- --

»Där har du historien mor», sade den gamle
kaptenen och tömde sitt glas, »Gud vare den 
stackars Mårtens själ nådig ...»


OGÄRNINGARNE I HELSINGLAND

PLATSEN FÖR ARBRÅMORDET

Fotografi af John Wigsten, Bollnäs, taget samma dag, den 16 oktober, mordet skedde.


LÄNSMANSBOSTÄLLET KURLAND.

1. Målaren Jonas Lif, som först upptäckte illgärningen. 2. Den vägg, vid hvilken Lars Person hade sin sängplats. 3. Platsen
för kassaskåpet. 4. hustru Persons sängplats. 5. Det fönster, genom hvilket mördarne antagas ha inträngt.


*


EREMITLIF.

Under den stilla sommaraftonen, då hvitgrå
dimmor stiga upp ur Mullsjöns lugna yta och
insvepa strandens furor och björkar i ett mystiskt
dunkel, händer det stundom, att den djupa
tystnaden plötsligt brytes af klara flöjttoner, af en svag
kvällsvind förda ut öfver vattnet och upprepa de
af ett mångdubbelt eko, bortdö de slutligen
melodiskt vibrerande i det aflägsna fjärran: det är
»enslingen i jordkulan», som spelar...

Han är en sällsam personlighet, denne
ensling och den, som en gång gjort hans bekantskap,
glömmer honom ej lätt. Mannens namn är Magnus
Qvist, och han har nu bott i sin »kula» i snart 18 år.
Han har förr i tiden varit sidenväfvare och såsom
sådan arbetat både i Sverige och på kontinenten. Hans
yrke består nu i tillverkning af trätofflor samt
råttfällor o. d., hvilket inbringar honom en ringa
förtjänst, på hvilken han med tillhjälp af de gåfvor som
skänkas honom af barmhärtiga människor, drager
sig fram. De motiv, som kunna ha förmått honom
att välja detta eremitlif äro höljda i dunkel; själf
meddelar han aldrig något därom. Men då man ser
in i hans milda sorgsna ögon, då man hör honom
uttrycka sina åsikter, som röja en viss bildning och
då man till sist hör de sorgsna, vemodiga toner
han aflockar sitt instrument, frestas man nästan
till att framkasta den i dylika fall vanliga frågan:
"Ou est la femme..."


ENSLINGEN I JORDKULAN I GYLJERSMON, VID MULLSJÖ.


VECKANS PORTRÄTTGALLERI.

JUBILEUM. Bokhandlaren I. M. Göthe
i Stockholm, som bekant innehafvare af en
stor och mycket ansedd firma, hvilken hr
G. själf arbetat upp till en betydande höjd.
fyllde den 2 dennes 50 år och kunde samtidigt 
fira sitt 25-årsjubileum som bokhandlare i 
hufvudstaden. Hr G. hyllades på många sätt, 
och lyckönskningar ingingo från när och fjärran.
I. M. GÖTHE.


HYLLNING. Den 30 november fyllde
kontorschefen hos den stora firman Joh.
Lundström & C:o i Stockholm, hr Axel Öhrvall,
50 år och hyllades då bl. a. med en
fest i Hotel du Nord, hvarvid flere dyrbara
minnesgåfvor öfverlämnades till hr Ö.
A. ÖHRVALL.

Den 26 november uppvaktade Svea 
Ingeniörbataljons musikkår sin afgående 
anförare, läraren vid Musikaliska akademiens
konservatorium, musikdirektören J. A.
Johnsson, och öfverlämnade då åt den 
aktade och omtyckte chefen en minnesgåfva.
J. har i 18 år varit bataljonens musikanförare 
och gifvit sina elever en förträfflig utbildning.
J. A. JOHNSSON.

UTNÄMNING. Till byrådirektör och
föreståndare för järnvägsstyrelsens 
kontrollkontor har utnämnts förste kontrollören 
M. M. Berglund en duglig och omtyckt 
ämbetsman. 
M. M BERGLUND.

Till fältöfverintendent vid intendentkåren
har utnämnts fältintendenten af första 
graden P. A. Holmqvist, en i sitt fack 
synnerligen framstående och dugande man.
P. A. HOLMQVIST.

AFSKED tog nyligen från den skola,
som han i öfver 51 och ett halft år med 
aldrig svikande intresse, förestått klockaren
och organisten i Boo folkskolläraren P. G.
A. Dahlgren, f. 1823. Han har innehaft en
mängd förtroendeuppdrag, och som bevis
på den aktning och tillgifvenhet, hvarmed
han omfattas, kan anföras, att församlingen
så ordnat, att han får bli kvar å sitt gamla
boställe.
P. G. A. DAHLGREN.

FÖDELSEDAGAR. 60 år fyllde den
3 december en aktad medlem af Stockholms
magistrat, rådmannen A. P. L. Mothander,
hvilken på födelsedagen mottog många 
lyckönskningar från vänner och bekanta.
A. F. L. MOTHANDER.

60 år fyllde den 29 november kyrkoherden 
i Loos församling af Uppsala stift Olof
Nordlander, och var den omtyckte och 
nitiske församlingsherden därvid föremål för
mycken hyllning.
OLOF NORDLANDER.

82 år fyllde den 29 november domhafvanden 
i Finsponga läns härad, häradshöfdingen 
R. N. O. Axel Reutercrona, och 
förvaltar den krye åldringen allt fortfarande,
omtyckt och värderad af alla, sitt domarämbete.
AXEL REUTERCRONA.

80 år fyllde den 3 december kyrkoherden i 
Enånger, Njutånger och Nianfors församlingar 
Anders Adolf Tunelli, och var
den vördade, åldrige prästmannen då föremål 
för mycken hyllning.

DÖDSFALL. Den 14 november afled i 
Stockholm lagermästaren hos vinhandelsfirman 
Ahlborn & C:o. Andreas Pettersson,
61 år gammal. P. var i 35 år anställd hos
nämnda firma och en särdeles omtyckt och
duglig man.
A PETTERSSON. d.

Den 30 november afled i Stockholm läraren vid 
Grevesmühlska skolan, Clas Johan Brovall, 
52 år gammal. B. blef redan vid 20 år lärare 
vid nämnda skola och var äfven afdelningsföreståndare 
vid Stockholms borgarskola och sånglärare vid 
Jakobs och Johannes församlings folkskola. Den 
skicklige mannen sörjes af många.
C. J. BROVALL. d.

I Hedemora afled den 3 december borgmästaren 
därstädes R. W. O. Jacob Erik Winqvist, 
f. 1831. W., som varit borgmästare
sedan 1859, var allmänt omtyckt och värderad 
för sitt redbara och vänsälla väsen.
J. E. WINQVIST. d.

I en ålder af blott 29 år afled nyligen i
Malmö kontoristen Sofus Malmqvist, allmänt
omtyckt och värderad för det vackra arbete han 
trots sin ungdom medhunnit ägna åt de allmänna 
intressena inom den kår han tillhörde. Han var 
medlem af styrelserna i flere af Malmös 
merkantilföreningar, hvarjämte han mycket verkat 
för stenografiens spridande i vårt land.
SOFUS MALMQVIST, d.

Å sin villa Saaris vid Helsingborg afled
nyligen f. kaptenen vid Norra skånska 
infanteriregementet, R. S. O., frih. Bror Emil
Ehrenswärd, f. 1832. Frih. E., som blef 
officer 1851, nådde 1870 sin senaste grad samt
tog afsked 1882. Han bodde under många
år på Remmarlöf i Malmöhus län, hvilket
gods han då ägde och var i öfrigt en nobel
och omtyckt person.
B. E. EHRENSWÄRD. d.

I Göteborg afled nyligen löjtnanten och
gymnastikdirektören Carl August Lundgren
f. 1834. L., hvilken började sin bana som
underofficer, blef 1872 underlöjtnant i Göta
artilleriregementes reserv och löjtnant 94.
Han var gymnastiklärare vid flere af stadens
läroverk och allmänt omtyckt för sitt 
hjärtliga och redbara väsen.
C. A. LUNDGREN, d.

Ett dödsfall, som säkert skall väcka sorg
i vida kretsar, timade den 7 december, då
fru Göthilda Fürstenberg, gift med den 
bekante konstmecenaten dr Pontus Fürstenberg 
i Göteborg efter ett långvarigt lidande
skilldes hädan. Fru F. var född den 1 november 
1837 och dotter till den äfvenledes
som frikostig mecenat och donator bekante
grosshandlaren Edvard Magnus.
G. FÜRSTENBERG. d.

I Göteborg afled den 5 december 
danslärarinnan fru Wilhelmina Egelin, född
Winther. Hon var en af Göteborgs mest
kända personligheter, och de många, som
af henne lärt sig Terpsichores ej alltid lätta
konst, torde med saknad minnas den gamla,
älskvärda danslärarinnan.
W. EGELIN. d.

3:dje årg.       Den 22 December 1901         N:o 12

Återgifvande af text eller illustrationer ur HVAR 8 DAG utan särskild öfverenskommelse förbjudes.


INNEHÅLL:

August Bondeson (med 1 porträtt).
En ännu icke utgifven kärleksvisa ur August Bondesons visbok.
"Ett köpmanshus i skärgården" af Frans Hedberg (med 2 illustrationer).
Några norska bilder för dagen (med 6 illustrationer).
Öfverlämnandet af Nobelprisen (med 1 illustration).
"Jul", efter en orginallavering för HVAR 8 DAG of Lennart Nyblom.
Två nationsfäster i Uppsala (med 5 illustrationer).
Nobelprisen (med 1 porträtt).
Vetenskapsakademien (med 1 porträtt).
Också ett "stationssamhälle" (med 1 illustration).
En kärnkarl (med 1 illustration).
Julklockorna, originalberättelse för HVAR 8 DAG af Saxo.
Tre porträtt för dagen.
Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.                                                      





Foto. Steen-Möller, Göteborg.

AUGUST BONDESON
SKILDRAREN AF SVENSKT FOLKLIF.
AUGUST BONDESON.

Intresset för allt, som rör vårt folklif, dess diktning,
musik och lore i allmänhet, har ju på senaste
åren genom många samverkande krafter vunnit en
glädjande utbredning inom vårt land. En bland
dem, som i synnerligen eminent grad bidragit till
detta resultat, är d:r August Bondeson, hvilken
nyligen börjat utgifvandet af små samlade visor,
frukten af ett helt lifs med sällsynt entusiasm och
energi bedrifna forskningar. Det verk han nu
utgifver, kan också med allt fog göra anspråk på att
kallas ett verkligt nationalverk, och säkert glädja
vi månget hem, då vi nu vid juletid visa hans
intelligenta, jovialiska drag och till dessa kunna foga
en af honom själf författad, högst karaktäristisk
biografi jämte en af hans allra som vackraste
kärleksvisor, upptecknad i hans hembygds
»Mesopotamien», som han kallar sitt kära Halland,
»kungariket med de många floderna».

Och härmed lämna vi ordet åt August Bondeson själf.

*

På begäran af redaktionen för HVAR 8 DAG
får jag härmed lämna några biografiska uppgifter.

Jag är ej, som ofta uppgifvits, direkt utgången
ur den landtbrukande allmogeklassen. Min farfar,
Bonde Ottosson, innehade visserligen ett
kronohemman, Gislestad i Ljungby församling i Halland,
men idkade såsom sin viktigaste näring byteshandel
på Göteborg.

Min far, Carl Bondeson, född 1812, var
handtverkare, skomakare och sadelmakare i Vessige.

Min morfar, skomakaren och klockaren i Sandvik
i Småland Johannes Arvidsson Nygren, härstammade
från en gammal, småländsk soldatsläkt. Han hade en
för sina förhållanden rätt stor beläsenhet och en
vacker boksamling, af hvars böcker jag från
gossåren lifligt erinrar mig Jakob Freeses »Andelige
och verldslige dikter», äfvensom Dödsdansen under
titel »Det mänskliga lifvets obeständighet, eller
samtal imellan döden och människor i allehanda stånd».
Min morfar uppträdde till och med såsom
tillfällighetspoet inom familjekretsen.

Lägger jag härtill, att af mina fyra morbröder
två varit klockare och två gästgifvare, den ene på
den i Halland så ryktbara Sjönevads
gästgifvaregård, min ungdoms paradis, så har jag härmed
redogjort för den närmaste släkten. Af
Sjönevadsmorbrodern har jag lärt mig att spela fiol.

Den, som väckte mitt sinne för folkdiktningen,
var min far. Ifrån min tidiga barndom underhöll
han mig med sagor och berättelser. Hans minne
var oerhördt. Allt, hvad han sett, hört och läst,
stod präntadt i minnet. I hela omnäjden var han
också känd och högt värderad för sin
berättarkonst.

I sin krafts dagar hade han sitt arbete på icke
mindre än aderton prästgårdar, där han alltid hade
äran att med pastor loci få resonnera vid
aftontoddin.

Omkring halfva antalet »Halländska sagor» har
jag hört af honom. Några af dessa upptecknade
jag redan så tidigt som 1871.

Ett planmässigt studium af allmogelifvet
började jag 1876 med vandringar i skilda landskap
för insamling af folkdiktning och etnografiska
föremål. Och först, då jag kom ut i andra bygder,
fann jag, huru rik på originalitet min egen
hembygd var.

Som skolyngling i Göteborg lät jag trycka min
första bok och lämnade i denna stad bidrag till
tidningar.

Min princip vid folklifsskildringen har alltid
varit den att med gamle Herodot låta detta vara
detta. Jag har sökt att låta folket teckna sig själft
genom att strängt iakttaga dess eget
åskådnings- och uttryckssätt.

Med glädje har jag veckotals kamperat äfven
i den fattigaste backstuga och med mitt värdfolk
delat kost och förströelser, men äfven dess
umbäranden och bekymmer.

Aldrig glömmer jag den nattstund, då jag på
Dal, i backstugan hos Jakob Glader, krupit upp
på träbänken, som pöste af en med torra
ormbunkar fylld säck.

»Här ligger man ju så godt som en kung»,
sa' jag.

»Ja, han sa' så, lumpsamlaren med, som låg
här i förrgår», svarade gubben Glader.

Göteborg d. 16 dec. 1901.

August Bondeson.

*

EN ÄNNU ICKE UTGIFVEN KÄRLEKSVISA UR AUGUST BONDESONS VISBOK.

Visan upptecknad i Vessige, Halland, 1884.



Ack, jag som många andra på hafvet vandra må,
Så långt ifrån min hemort på oceanen blå,
Bland främmande nationer jag söka skall mitt bröd,
Förutan några vänner, som trösta i min nöd,
I min nöd.

I sällskap har jag varit med engelsmänner här
Och afrikanska negrar, som jämt mitt sällskap är,
Därtill med spanioner, portgisare också,
Ja, alla slags nationer under himmelen den blå,
Ja, den blå.
När jag från hemmet reste, en vän jag hade kär
Och hänne i mitt hjärta i för hvarje dag jag bär.
När stormarna de tjuta och sjön mot skeppet slår,
Min tanke då till vännen i lilla hyddan går,
Ja, han går.

På resa till Ostindien från Engeland vi gick,
Då bref ifrån min broder på samma dag jag fick.
Han sade: »Gode broder, jag dig berätta kan,
Att flickan din har tagit en annan fästeman,
Fästeman.»

Jag kan ej rätt uttala, hur ledsen jag då blef.
Jag tänkte på de orden som bror min till mig skref,
Jag läste alla brefven, som jag från hänne fått.
Där tydligt stodo orden: »Du har mitt hjärta fått,
Hjärta fått.»

Hur skall jag nu mig trösta? Det vet allena gud!
När jorden börjar grönska, då vill jag sen gå ut
På oceanen blå, på naturens stolta fält!
Min lott är så utfallen, min gud har så beställt,
Så beställt.

Nu har jag så beslutit i denna vinters tid,
Att aldrig skall en flicka nu mera narra mig.
Ty flickors kärlek varar, ja, blott en månads tid,
Och är man längre borta, så ha de ändrat sig,
Ändrat sig.

Nu har jag så beslutit i dessa vinters dar
Och därför tar jag hyra, till Göteborg jag far;
Ty jag vill en gång skåda och se min gamla mor
Och så min kära fader, min syster och min bror
Och min bror.



<chapter name="ETT KÖPMANSHUS I SKÄRGÅRDEN», AF FRANS HEDBERG,
PÅ SÖDRA TEATERN I STOCKHOLM.">

ETT KÖPMANSHUS I SKÄRGÅRDEN», AF FRANS HEDBERG,

PÅ SÖDRA TEATERN I STOCKHOLM.

                                               
Foto. A. Olausson, Stockholm.

KAPELLPREDIKANTEN GULDBRANDSON: hr Bæckström.
MOSS: hr Victor Lundberg.



EMILIA: Fru Fahlman.

Södra teatern i Stockholm har upptagit Frans 
Hedbergs dramatisering af Emilie Flygare-Carléns 
roman »Ett köpmanshus i skärgården», och 
har stycket, hvilket är gjordt med stor skicklighet 
på grundvalen af den gamla, städse spännande 
historien om brott och vedergällning, slagit mycket an.

Hr Bæckström, Fru Fahlman och hr Victor 
Lundberg fira nya triumfer.


NÅGRA NORSKA BILDER FÖR DAGEN.

Efter fotografier tagna speciellt för HVAR 8 DAG af N. Skarpmoen, Kristiania.


KONUNG OSCAR, PRINS CARL OCH PRINSESSAN INGEBORG SAMT AMIRAL BÖRRESEN stiga ombord å en barkass 
för att aflägga besök å tyska eskadern.

Vårt konungahus ämnar som bekant, med
undantag af Kronprinsessan och Prins Vilhelm,
tillbringa julen i den norska hufvudstaden.
Konungaparet och Prinsparet Carl befinna sig
därsammastädes sedan någon tid tillbaka. Under de
kungligas vistelse i Kristiania har detta gästats af en
tysk eskader, hvars chef var ingen mindre än tyske
käjsarens broder prins Heinrich.

Tisdagen den 10 dennes aflade konungen samt
prins Carl och prinsessan Ingeborg besök å prins
Heinrichs amiralskepp, den väldiga pansarkryssaren
»Kaiser Friedrich III», som af h. m. med största
intresse besågs från ofvan till nedan. I en tysk
ångslup for konungen därpå öfver till »Victoria
Louise» samt besåg äfvenledes detta fartyg mycket
noga. Därpå for man tillbaka till »Kaiser Friedrich
III», där frukost intogs. Då de kungliga sedermera 
lämnade eskadern gafs stor salut, och de
hälsades vid landstigningen och under färden till
slottet med lifliga ovationer af stora folkmassor.


TYSKA AMIRALSKEPPET, PANSARFARTYGET KAISER FRIEDRICH III,
ombord å hvilket Prins Heinrich befinner sig, 
iklädt flaggskrud vid konung Oscars besök.


Foto. Skarpmoen, Kristiania.

KONUNG OSCAR AFLÄGGER BESÖK Å TYSKA AMIRALSKEPPET.


TYSKA ESKADERN Å KRISTIANIAFJORDEN.

NORSKA STORTINGETS SESSION VID BESLUTET OM UTDELANDE AF NOBELS FREDSPRIS.  
Ytterst till venster å första stolraden framför
talmansbordet synes Björnstierne Björnson.

Den session i norska stortinget, då det Nobelska fredspriset utdelades, hade naturligtvis en särskildt högtidlig prägel.
Bland de närvarande märktes prinsparet Carl, regeringen in corpore m. fl. Efter några inledande ord af stortingspresidenten
Berner tog Nobelkomiténs ordförande statsrådet Lövland till orda och tillkännagaf, att komitén tilldelat Nobelska fredspriset
för 1901 åt hrr Henri Dunant och Frédéric Passy med hälften åt hvardera. Härpå framförde presidenten stortingets tack till
Nobelkomitén, och stortinget och regeringen anslöt sig till detta tack genom att resa sig från sina platser.

*

Med kommenderande amiralen George Fredrik von Krogh, hvilken tisdagen den 10 dennes afled i en ålder af 58½ år,
har norska flottan gjort en förlust, som ej torde bli lätt att fylla. Man kan med fog säga, att han varit hufvudkraften
vid skapandet af den modärna norska marinen, i all synnerhet sedan han år 1896 blef dess kommenderande amiral och chef.
Den framstående militären var äfven en ovanligt nobel personlighet, en varmhjärtad natur, en älskvärd, präktig kamrat.

Därför sörjes han ock i vida kretsar öfver hela sitt land, och länge skall hans minne lefva aktadt och äradt.

AMIRAL G. F. von KROGH.  

ÖFVERLÄMNANDET AF NOBELPRISEN

I MUSIKALISKA AKADEMIENS STORA SAL, DEN 10 DECEMBER 1901.

Teckning för HVAR 8 DAG af C. A. Olausson, Stockholm.

Teckningen visar det ögonblick då kronprinsen öfverlämnar diplom till professor van't Hoff. -- Bakom denne synes
professorerna Behring och Röntgen. -- Bakom f. d. statsminister Boström står d:r C. D.  af Wirsén, Svenska Akademiens
sekreterare. -- Vid talarstolen f. d. riksarkivarien Odhner.

JUL

EFTER EN ORIGINALLAVERING FÖR HVAR 8 DAG AF LENNART NYBLOM.

TVÅ NATIONSFÄSTER I UPPSALA.

Fotografier af A. Dahlgren, Uppsala.


ÖSTGÖTA NATIONS NYA LOKAL: Verandan.

Östgöta nation hade i förra
veckan i sin präktiga
nationslokal ordinarie »landskap»,
hvilket hade en fästligare prägel
är vanligt. Ett porträtt af
nationens förre inspektor, nuvarande
professorn vid Karolinska institutet
C. J. G. Sundberg, utfördt af prof.
Axel Jungstedt aftäcktes härvid,
och hölls högtidstalet för prof. S.,
som var närvarande, af inspektor
prof. Danielson. Tal. vände sig
till prof. S. och uttalade till
honom nationens djupt kända
tacksamhet, för hvad han varit och
verkat för Östgöta nation,
särskildt vid den under hans
inspektorat inträffade ekonomiska
krisen.

Hvad som särskildt gjorde
detta »landskap» till en glädjefäst,
var, att nationen vid detta
tillfälle fick taga sitt nya hem i
besittning. Den stora lokalen 1 tr.
upp är nämligen uthyrd till
studentkåren, och Östgöta nation har
på nedra botten inredt fem rum till
nationslokal. Hvad som mäst gör
intryck på den besökande, är den
prägel af hem, som gör den nya
lokalen så inbjudande. I sitt
närvarande skick är den en af Uppsalas
allra trefligaste nationslokaler.
Läsrummet, sessions- och klubbrummen
utmärkas af en synnerligen gedigen 
utstyrsel. Förmaket är också
smakfullt inredt.


ÖSTGÖTA NATIONS NYA LOKAL: Klubbrummet.


ÖSTGÖTA NATIONS NYA LOKAL: Förmaket.

Invigningen af Upplands nations
nyrestaurerade byggnad har
likaledes i förra veckan ägt rum. Till
nationens hedersledamöter hade
inbjudning utfärdats att närvara vid
högtidligheten, och det var en
lysande samling, som rörde sig i den
vackra högtidssalen, märkesmän för
vår tids odling på olika områden.
Här såg man ärkebiskop Ekman,
f. d. statsministern E. G. Boström,
riksmarskalken frih. von Essen,
universitetskansleren Gilljam,
öfverståthållaren frih. Gust. Tamm,
landshöfding Bråkenhielm, godsegaren
Hugo Tham, justitierådet Afzelius
m. fl.

Sedan gästerna tagit plats,
intågade nationen, företrädd af fana
och sångkör. Härpå ljödo tonerna
af Upplands nations marsch och så
en för tillfället författad

invigningssång med text af prof. Tycho
Tullberg och musik af Ruben
Liljefors. Därefter bestegs den
af en rik växtdekoration
omgifna talarestolen af nationens
inspektor prof. T. Tullberg, som
höll högtidstalet, i hvilket han
lämnade en intressant skildring
af Upplands nations historia.

Nationslokalen ter sig efter
restaureringen synnerligen
prydligt med sin ljusa färgton.
Ofvanför hufvudingången vid S:t
Larsgatan prydes fasaden af
nationsvapnet, modelleradt på
själfva väggen efter ritning af
arkitekten Stenberg. Vi stiga
upp för trappan, som är hållen
grönt. Dörren till vänster är
öppen, och vi stiga in i stora salen. 

UPPLANDS NYRESTAURERADE NATIONSLOKAL: Stora salen.

Detta är ett ljust praktfullt 
rum, som gör ett mycket
godt intryck med sina diskreta
väl valda tapeter i grönt och
sitt tak i hvitt och guld.
Väggarna prydas af porträtt. Till
vänster om stora salen ligger
förmaket, som innehåller en del
vackra konstsaker. Lokalen
innehåller vidare tidningsrum i
rödt med vacker möbel, spelrum
och biblioteksrum. Allt är
praktiskt, smakfullt och på
samma gång elegant och enkelt.

UPPLANDS NYRESTAURERADE NATIONSLOKAL: Tidningsrummet.

*

NOBELPRISEN.


FRÉDÉRIC PASSY.
Delade fredspriset med Henry Dunant.

Frédéric Passy, som jämte Henry Dunant fått
dela det Nobelska fredspriset, är född 1822,
studerade jura samt blef 1846 »auditör» vid
Conseil d'ètat. Han ägnade sig hufvudsakligen åt
politisk ekonomi och utnämndes 1877 till
medlem af »Académie des sciences morales».

Sin mesta verksamhet har han dock, som
sagdt, utöfvat som sekreterare hos fredsligan
»Ligue internationale de la Paix», bland hvars
stiftare han också själf var en, jämte Arlés
Dufour, Michael Chevalier, Jean Dolfus och
Martin Paschoud.

*

VETENSKAPSAKADEMIEN.

Till sekreterare i Vetenskapsakademien utsågs
den 11 d:s intendenten vid riksmuseet prof.
Per Olof Christoffer Aurivillius, född 1853.
Prof. A., som kan blicka tillbaka på en
synnerligen vacker vetenskaplig forskningsbana
inom zoologiens område -- han är som bekant
specialist på fjärilarnes ordning -- är föröfrigt
en lika blygsam som kunnig man, hvilkens val
till den kräfvande post han nu erhållit helsats
med allmän tillfredställelse.


PROF. CHR. AURIVILLIUS.
Vetenskapsakademiens nye sekreterare.

OCKSÅ ETT »STATIONSSAMHÄLLE»

ETT MINIATYRBANTÅG i full gång, förevisadt på en välgörenhetsbazar i Strengnäs.

En intressant förevisning har man nyligen haft tillfälle se å
en välgörenhetsbazar i Goodtemplarhuset i Strengnäs, då
en af logens medlemmar, snickaremästare Pettersson förevisade
af honom förfärdigade små maskiner, som äro något i sitt slag
synnerligen vackert. Först märktes ett bantåg bestående af
lokomotiv med vagnar, löpande fram å för ändamålet
tillverkade skenor, lagda på en förträffligt gjord järnvägsbank.

Lokomotivet, som är synnerligen välgjordt, ilar helt
behändigt fram, drifvet af en i detsamma befintlig miniatyrmotor,
uppeldad med sprit, medförande en vagn, under det några
vagnar stå vid den ena af de två stationerna. Genom en särskildt
anordning sättes ock en vid »banan» på en höjd belägen
väderkvarn i gång. Omkring miniatyrbanan hafva en del lyckade
anordningar vidtagits för åstadkommande af en tilltalande
landskapsvy. Hvad hr P. har med sina vackra små maskiner
åstadkommit, är så mycket mera erkännansvärdt och hedrande,
som han icke erhållit någon undervisning i mekanik eller
maskinlära, utan helt och hållet på egen hand studerat sig till
nödiga kunskaper för att kunna åstadkomma, hvad han nu
sett sig i stånd att visa allmänheten.

*

EN KÄRNKARL.

Foto. Wigstén, Bollnäs

SVERIGES TROLIGEN ÄLDSTE POSTILJON, DEN SNART 90-ÅRIGE HANS JÖNSSON,

hvilken ännu vid full vigör och beväpnad med sabel och revolver två gånger i veckan
kör sin post å den 4½ mil långa linien WexboRegnsjöBollnäs.

JULKLOCKORNA.

Originalberättelse för HVAR 8 DAG af Saxo.

   

»Är detta ert sista ord, fröken Elsa?»

»Fråga inte mer, Axel, jag ber er!»

Den unge skepparen kramade rorkulten med
sin kraftiga, bruna näfve. Han hade aldrig väntat
sig något annat svar. Hans kärlek syntes honom
själf så orimlig -- och likväl träffade honom hvarje
ord hon gaf till svar som en pisksnärt.

»Ni får förlåta mig, men jag trodde verkligen,
att vi båda för länge sedan hunnit glömma den
tiden», hade hon sagt när han påminde henne om
deras barnaår, hur de vuxit upp tillsammans och
lekt med hvarandra, han, den fattige fiskarsonen,
och hon, den rike köpmannens dotter, utan att
begreppen stånd och börd då störde deras glädje.

Han påminde henne om de solljusa sommardagar, 
då de sprungo omkring på klipporna och
plockade strandknoppar åt hvarandra. Det var
han, som först lärde henne sköta en åra, när de
rodde ut i hans fars gamla, koltjärade julle, han
som lärde henne namnen på alla skär och grund,
och han försummade ej häller att påminna henne
om alla de gånger hon plumsat i sjön, då det blef
hans lott att draga henne upp igen.

Han mindes så väl en vinter, när den första
snön fallit och lilla Elsa, strålande glad, kom emot
honom med en splitter ny kälke med järnmedar
och granna ornament på, hur hon spände
tömmarna med bjällrorna kring hans armar och
skrattade af hjärtans lust, när hennes duktige häst
skenade i väg med henne öfver snön. Det var
han, som lärde henne gå på skridskor -- först på
den stora dammen ofvanför staden, sedan gjorde
de längre åkturer på sjön när hamnen tillfrusit.
Och när hon ute på isen frös om sina små knubbiga 
händer och började gråta, nog var det Axel,
som både fick gnugga henne varm och trösta henne.

En jul hade Axel täljt ihop en båt åt Elsa och
riggat den och klädt den i grannaste flaggskrud.
Han hade aldrig sett henne så glad, som när hon
fick den julklappen. På julaftonen kom Elsa till
den lilla fiskarstugan och frågade, om inte Axel
finge följa med henne hem och tillbringa julaftonen
där. Det fick han förstås, och under det klockorna
i kyrkan ringde till aftonbön i den stilla julkvällen,
vandrade de båda småttingarna hand i hand till
det rikt upplysta Barkska huset vid hamnen. Den
julaftonen var ett af Axel ljusaste minnen.

Men allt det där hade hon glömt -- för längesedan. 
Och det var ju ej att undra på. Deras
vägar hade med åren alltmera skiljts från
hvarandra. Hon sändes efter slutad konfirmation till
utlandet, fick sin uppfostran i en världsbekant
pension och kom tillbaka som en ung, elegant dam,
vacker, beundrad och afundad. Han fick sin
utbildning i lifvets hårda skola. Innan Axel fyllt
femton år dog hans fader, och ynglingen måste
ut att trotsa storm och sjö för att kunna försörja
sin gamla mor.

Men han hade ej kunnat glömma. Därute på
hafvet i mörka höstnätter, när han på däcket höll
vakt öfver sillgarnen, och vågorna brusade rundt
omkring honom, trängde sig minnena fram.

Det var sällan han nu fick tala med sin forna
lekkamrat. Men han gladde sig som ett barn, när
hon leende med en vänlig nick besvarade hans
vördnadsfulla hälsning, då han mötte henne på
gatan. Och när hon under sommaren ibland tog
sig en segeltur med hans båt, stod han i
styrluckan stolt som en vikingahöfding, som för hem
sin röfvade brud. Det hade aldrig fallit honom in,
att han skulle få tillfälle att förklara sin kärlek för
henne. Och nu hade det dock skett.

Hon hade seglat ut i hans båt. Vinden blåste
frisk, solen sken och hafvet lyste i hvitt och blått.
Lustigt dansade den smäckra jakten fram öfver
vågorna, förbi alla dessa klippor och skär, som de
båda så väl kände till.

Elsa var vid strålande lynne och underhöll en
liflig konversation med sin skeppare. Det
intresserade henne att höra honom berätta om deras
friska lif på sjön. Under samtalet hägrade minnena
för honom från flydda dagar, han trodde, att också
hon älskade dessa minnen -- och innan han riktigt
visste, hur det gått till, hade han biktat för henne
sin stora, unga kärlek.

Hvad som rörde sig inom henne -- hvem vet
det? Men han såg hur rosorna bleknade på
hennes kinder, strax innan hon vände bort ansiktet
och gaf honom sitt hårda, kalla svar: »Jag trodde
vi båda för längesedan hunnit glömma den tiden.»

Han blef ej ond på henne. Med ett resigneradt, 
bittert uttryck betraktade han den vackra
flickan, som satt med ryggen vänd emot honom
och blicken riktad förut.

»Det är väl bäst att vi segla hem nu», sade
hon med en befallande skärpa i rösten och svepte
filten närmare om sig.

Axel lade upp rodret, halade skoten och styrde
med säker hand jakten in mot hamnen. Vågorna
bröto sig mot bogen och ett fint glittrande
vattenstänk dansade öfver däcket. Nu ville han segla,
undan skulle det gå, det var i alla fall sista gången
han fick segla med henne, den vackra Elsa Bark.

Med hvinande fart flög jakten in i hamnen.
Skummet brusade framför bogarna, det hvirflade
och blänkte i kölvattnet. Så gjorde jakten en
elegant sväng, seglen fladdrade och lekte, och
säfligt gled båten in till stranden.

»Hvad är jag skyldig?» frågade Elsa, sedan
hon kommit upp på kajen.

Axel rynkade ögonbrynen.

»Ingenting», svarade han kort.

»Vi ha ju seglat två timmar -- var så god --
här är två kronor.»

Utan att se på honom tryckte hon pängarna
i hans hand och gick uppåt staden. Där stod
Axel ensam med sina två kronor. De brände som
eld i hans hand. Han kände god lust att kasta
pängarna i sjön, men därhemma satt hans gamla
mor, hon behöfde dem. Långsamt stoppade han
pängarna i fickan, mumlande:

»Ne'ne', hon är rik och förnäm, hon, jag en
fattig stackare, som seglar för en krona i timmen.
Men den här seglatsen blef nog mäst dyr för mej.»

Samma afton var Elsa Bark på soirén i
societetssalongen. En hel skara kavaljerer svärmade
omkring henne, giftaslystna ungherrar, som rest
till den fashionabla badorten ej minst med biafsikten 
att söka draga högsta vinsten på äktenskapets
lotteri. Och Elsa Bark var ett lika godt parti som
någon af damerna bland badgästerna.

Men den vackra Elsa var alls inte nådig i
kväll. Hon var vid miserabelt lynne, den
ödesdigra seglatsen på middagen spökade alltjämt i
hennes hjärna.

Det förargade henne, att en båtskeppare, en
fiskare, hvilkens stora, bruna händer luktade tjära
långa vägar, kunde vara så hänsynslös att fria till
henne -- hon som hade en vapensköld för hvarje
finger i perspektiv. Och likväl hyste hon en viss
beundran för hans djärfhet. Hans kärleksförklaring

var åtminstone mera originell än de flesta hon fått
höra, och de barndomsminnen hon kallt förnekat,
döko fram, det ena efter det andra.

Elsa lämnade tidigt soirén och promenerade
ensam utmed stranden i den vackra, ljusa
sommarkvällen. Och hur hon gick, kom hon om och om
igän till den plats, där den unge fiskarens båt låg
förtöjd.

»Nej, det är för löjligt», tänkte hon skrattande,
då hon väl för femte gången stannade därnere vid
den lilla finputsade jakten, som låg med seglen
beslagna, sakta gungande för de lätta dyningarna.
»Inte är det lönt att tänka på alla dumheter man
som barn varit ute på. Gud, hvad skulle löjtnant
Silfverkrook tänka, om han anade, att min hjärna
blifvit alldeles upptagen af en fiskares
kärleksförklaring.»

Om några dagar hade Elsa också nästan glömt
hela historien. Eftersommarens fästligheter gåfvo
henne nästan aldrig tid att tänka på annat än
nöjena för dagen.

Men så kom hösten med sina långa mörka
kvällar. Det lilla samhället förvandlades som genom
ett trollslag. Gatorna blefvo tomma, ödsliga,
parkerna sköflade, restauranter och salonger stängda
med stora, grå lämmar för fönsterna. Då smögo
de fram, alla sommarens minnen. Och hur det
var -- alltid stod den där segelturen främst bland
dem -- kanske därför att den berörde henne
pinsammare än de andra.

En dag mötte hon Axels mor på gatan --
den unge fiskaren hade hon ej sett mera under
sommaren. En oemotståndlig makt dref henne
fram till den gamla, och af denna fick hon veta,
att Axel gått till sjös.

»Han var så besynnerlig en lång tid», sade
gumman, »han ville nödvändigt bort. Och så for
han för några dar se'n, när badgästerna rest och
han inte hade nå'n förtjänst på seglingen längre.»

Hvarför han rest, det visste inte den gamla.
Men Elsa visste det, hon.

»Han höll af mig så mycket ändå», sade hon för
sig själf. Det var ej utan att hon kände sig smickrad 
däröfver, ehuru han endast var en fattig fiskare.

-- -- -- 

Åren gingo. Det lilla samhället därute i
hafsbandet växlade karaktär efter årstiderna. Än lyste
leende sommarsol öfver det brokiga badlifvet,
badgästbåtarne kryssade i fjordarna med sina snöhvita
segel och stilla kvällar ljödo musikens toner öfver
sjön i skenet af praktfulla, färgrika lyktor och
bengaliska eldar. Än rasade stormarna kring klipporna,
skotten knallade bland äjderflockarna mellan skären
och ute på det upprörda hafvet kämpade fiskarena
för sitt dagliga bröd.

Elsa Bark hade blifvit vackrare för hvarje år
och beundrarnes skara växte med hvarje badsäsong.
Men ingen tycktes ha funnit nåd inför henne, om
icke möjligen löjtnant Silfverkrook, som nästan
afgudade henne.

En dag några veckor före jul satt Elsa vid
fönstret i sitt rum med förgråtna ögon och ett
öppet bref i handen. Midt emot henne satt modern
och betraktade tankfull snöflingorna, som lustigt
dansade och yrde därute för den friska nordoststormen.

Löjtnant Silfverkrook hade anhållit om hennes
hand. Och modern försökte förgäfves förmå henne
att mottaga anbudet.

Samtalet afbröts emellertid af konsul Bark, som
brådskande steg in i rummet.

»Vi få främmande till middagen i dag. En 
amerikansk bark kom in i morse och jag kan 
inte gärna undgå att bjuda kaptenen hit.»

»Nå, det skall bli trefligt att få sig en extra
lektion i engelska», menade Elsa och skyndade sig
att gömma brefvet.

»Det blir nog inte mycket bevändt med den»,
sade konsuln kort. »Kaptenen är svensk, härifrån
sta'n för rästen».

»Så ...»

»Det är Fiskar-Olles Axel, som nu går och
trampar eget däck. Jäklar i den pojken, han har
tagit sig fram som en hel karl! Stilig skuta för
rästen. Ja, ni behöfver inte göra någon extra
toalett för det, inte».

Den gamle köpmannen märkte inte, hur den
ena blodvågen efter den andra böljade öfver Elsas
kinder. Och knappast hade föräldrarna lämnat
rummet, förrän hon kastade på sig hatt och kappa
och sprang ut i snöyran.

Verkligen, därute i hamnen låg barken för sina
ankare, smäcker och ståtlig med sin höga rigg och
stjärnbaneret svajande under gaffeln. Liksom hon
förr en gång fann sig stående framför den lilla
jakten, stod hon nu och betraktade det vackra
skeppet. Men denna gång fann hon situationen
mindre löjlig. Hennes blickar gledo öfver hela
fartyget, de hängde sig fast vid hvarje tåg, hvarje
block och stannade slutligen vid namnbrädet. Det
klack till i henne: »Elsa» stod där med stora
förgyllda bokstäfver.

Det var med klappande hjärta hon på middagen 
inväntade den unge kaptenens ankomst. I sin
fantasi utmålade hon sammanträffandet mellan dem
på de mest olika sätt. Men hon kände sig ej litet
besviken, då han lät konsuln föreställa sig för henne,
utan att med en min förråda att han ens sett henne
förut.

»Jag tror visst att vi känna hvarandra förut»,
framkastade hon med en osäker darrning på rösten,
som svalde de flesta orden.

Axel gjorde en artig bugning.

»Jag ber om ursäkt» sade han, »man glömmer
så lätt, när man är på sjön».

Konversationen under middagen var skäligen
matt. Konsuln och kaptenen underhöllo sig mest
med hvarandra, Elsa satt tyst som muren och
konsulinnan framkastade endast emellanåt en fråga
om ett och annat, på hvilken hon alltid erhöll ett
kort, koncist svar. Efter middagen drogo sig
herrarne tillbaka till konsulns arbetsrum.

På julaftonen var Axel åter inviterad till konsul
Barks hem. Den rättframme köpmannen hade fattat 
sympati för den unge intelligente sjömannen
och pratade gärna bort en stund med honom vid
aftontoddyn. Elsa satt midt emot dem vid fönstret
sysselsatt med handarbete.

Som de sutto där samspråkande blef konsuln
utkallad i affärsgöromål. Han ursäktade sig och
uppdrog åt sin dotter att underhålla deras gäst,
något som hon i detta fallet hade rätt svårt att
klara sig med. Men Axel räddade situationen med
att berätta spridda drag ur sina äfventyr på sjön
och snart var samtalet i full gång.

Det började småningom skymma. Snöfallet
var öfver och de lätta skyarna drogo bort i
fjärran. Som ett stort glödande eldklot gick månen
upp öfver de snötäckta bärgen, den ena stjärnan
efter den andra började tindra på den mörka
vinterhimlen.

»Får jag inte lof att tända ljus?» frågade Elsa
efter en stund och reste sig för att fullfölja sin
afsikt.

»Tack, men jag skall snart gå, så inte för min
skull...»

»Tänker ni gå? Och jag som hoppades, att
kapten ville stanna hos oss i kväll.»

»Tack, fröken, men julafton vill man gärna vara 
under eget tak. Ni vill väl inte, att jag skulle
lämna min mor ensam nu, när jag inte varit hemma
på så många år.»

»Förlåt mig, det tänkte jag inte på. Jag trodde
annars ni vore hågad att upplifva gamla minnen.
Det blefve ju inte första julaftonen ni är vår gäst.»

Rösten lät något osäker, och Elsa vände bort
ansiktet, som om fruktade hon, att den unge
kaptenen genom mörkret skulle se rodnaden på hennes
kinder.

»Såå, minns ni det?» frågade Axel leende.

»Kanske...»

»Jag trodde ni hade hunnit glömma »den tiden»
för längesedan!»

Elsa svarade icke. Axel reste sig upp och
gick ett slag fram öfver golfvet, betraktande den
smärta, smidiga gestalten, som stod framför
fönstret, omgjuten af månskenet. Han såg något
glänsa i hennes stora, vackra ögon.

»Har jag sårat er, fröken?» frågade han
bestört.

»Nej, nej, jag har häller inte glömt det
uttrycket... Och jag har också fått ångra det.»

Den sista meningen kom som en knappast
hörbar hviskning, men Axel uppfattade den. Han
tyckte sig nog märka, att han ej längre var
alldeles likgiltig för henne. Men en viss osäkerhet,
tanken på att han i alla fall var den fattige 
fiskarens son, som hon en gång stött ifrån sig, höll
honom tillbaka. Det kunde bli ett nytt nederlag
för honom, och det finge ej ske. Han gick fram till
Elsa och fattade hennes lilla hand i sin stora,
kraftiga näfve.

»Fröken Elsa, förlåt mig, om jag är bitter.
Men jag lofvar, att jag skall glömma ...»

»Skulle ni glömma nu, när jag lärt mig minnas 
och lärt mig älska minnena, så som ni själf
gjorde en gång.»

Hon visste ej själf, hur hon fick fram dessa
ord, men hon kändt, att här gällde det hela hennes
lycka.

Han hade sakta lagt sin arm om hennes midja
och dragit henne till sig.

»Och ni minnes också den där julaftonen, då
vi hand i hand gingo ur den lilla fiskarstugan,
under det julklockorna ringde till aftonbön i kyrkan.»

Hon log emot honom genom tårarna.

»Axel, jag minns allt, allt -- och i kväll är
det min tur att följa dig. Vi ska fira julafton i
ditt hem, Axel, ska vi inte?»

-- -- --

Stjärnorna gnistra på den mörka vinterhimlen,
månsilfverglitter dansar öfver snön, julgransljusen
tindra i människotjäll med samma klara glans som
i barndomens sorgfria dagar. Långt nere vid
stranden i en torftig fiskarstuga gråter en gammal
mor glädjetårar öfver två unga människors lycka.

-- -- --

En dallrande klang tonar genom rymden.
Julklockorna ringa till aftonbön.

*

TRE PORTRÄTT FÖR DAGEN.

Tagna speciellt för HVAR 8 DAG af A. Lindahls fotogr.-affär, Stockholm.

JACOB HENDRIK VAN'T HOFF
(Professor)
eröfrade Nobelpriset i Kemi.

EMIL BEHRING
(Professor)
Nobelpristagare i Medicin.

PAUL COULET
(Fransk advokat)
särskildt inbjuden till Nobelhögtidligheterna i Stockholm.

VECKANS PORTRÄTTGALLERI.

HYLLNING.
Stockholms målaremästareförening firade den 10 december
20-årsdagen af sin tillvaro, hvarvid särskildt
dess stiftare och förste hedersltdamut S. V.
Rubenson hyllades. Hr R., en broder till
Handelstidningens numera aflidne "flygande" --
är, som bekant, en af Stockholms mest
ansedde handtverksmän och förtjänar också
att vara det. Han är ock af alla, som med
honom kommit i beröring, omtyckt och
värderad för sitt vänsälla och välvilliga
väsen och uppträdande.

S. V. RUBENSON

UTNÄMNINGAR.
Till förste sekreterare i utrikesdepartementet
har utnämnts andre sekreteraren därstädes
kammarherren Per Gustaf Cosswa Anckarsvärd,
född år 1865.

P. ANCKARSVÄRD.

Till medicinalråd har utnämnts förste
provinsialläkaren i Kronobergs län Herman
Esaias Peterson f. 1866. Den skicklige
läkaren, som innehaft sin senaste post sedan
1899 och varit bosatt i Växiö, följes därifrån
af tacksamhet och välönskningar.

H. E. PETERSON.

FÖDELSEDAGAR.
50 år fyllde den 6 december k. kammarmusikus
C. G. Nordström, bekant och omtyckt man i vida
kretsar i Stockholm. N. fick af kamrater i
hofkapellet motta en dyrbar minnesgåfva och
gaf själf på kvällen en större supé.

C. G. NORDSTRÖM.

En varmt intresserad jaktvän,
handlanden A. Kirsten å Idaborg vid Malmö, fyllde
den 1 december 50 år. Född i Sachsen och
svensk undersåte sedan 1873 har hr K.
äfven gjort sig förtjänt om hundafveln och
hade en tid en välrenommerad
hundgård vid Göteborg. F. n. är hr K.
företrädesvis verksam som importör i större
skala af lefvande vildt för utplantering till
jaktens fromma. Den gemytlige och
ungdomlige jubilaren hyllades på sin
bemärkelsedag af vänner från när och fjärran.

A. KIRSTEN.

60 år fyllde den 6 december lektorn vid
Stockholms realläroverk d:r V. Sturzen-Becker,
och fick den skicklige skolmannen på
födelsedagen mottaga många
lyckönskningar från vänner, kamrater och lärjungar.

V. STURZEN-BECKER.

70 år fyllde den 11 december
stationsinspektoren A. Rydholm i Karpalund,
hvilken då samtidigt kunde fira sitt 38 åriga
tjänstejubileum vid
Kristianstad-Hessleholms järnvägar. Vid jubileumsfästen,
öfverlämnades till hr R. från vänner,
kamrater och trafikanter en vacker minnesgåfva.

A. RYDHOLM.

60 år fyllde den 12 december
tobakshandlanden Axel Tingberg. Hr. T., som är
stockholmare till födseln etablerade sig 1870 i
Göteborg, där han genom omtänksamhet
och duglighet upparbetat sin firma till en
af de främsta i branschen.

AXEL TINGBERG.

Skeppsredaren, f. d. sjökaptenen H. M. Grén
i Fiskebäckskil fyllde för några dagar
sedan 6O år. Dagen till ära ingingo
lyckönskningar från när och fjärran. Glad och
vänsäll mot alla, tillönskas han en
fridfull lefnadsaflon.

H. M. GRÉN.

DÖDSFALL.
I Ystad afled den 27 november advokaten
Bengt Anderberg, f. 1838. Den aflidne,
som dref en betydande advokatverksamhet,
hade genom sitt vänsälla och tillmötesgående
sätt förskaffat sig många vänner, hvilka med
uppriktigt deltagande skola mottaga underrättelsen
om hans bortgång.

BENGT ANDERBERG, d.

Den 29 november afled i hufvudstaden
ingeniören Herman Klint, 61 år gammal.
Etter i Uppsala tagen kameralexamen
genomgick han Falu bergskola. 1888 flyttade
Klint till Stockholm, när han i början
dref åtskillig fabriksverksamhet. Anställd
som kontorschef vid glödlampfabriken Svea,
drabbades han för snart tre år sedan af ett
slaganfall, som bröt hans krafter och
försatte den arbetsamme mannen i
overksamhet. Klint var en god, fridsam och älskvärd
personlighet, som djupt sörjes af många.

HERMAN KLINT, d.

Den 29 november afled i Båstad
tullinspektören August Carl Cedergren, f. 1813. Den
aflidne hedersmannen kom år 1845 till
Båstad som tulltjänsteman och tog afsked
med pension 1873.

CARL CEDERGREN. d.

Den 30 november afled i Häggenås prestgård
komministern i Borgvattnet Anders Holmer,
f. 1858. H., som var lödd i Dalarne blef 1882
studerande i Uppsala, aflade sedermera prestexamen
vid Augustana College, inträdde som prest i
svenska kyrkan 1891 samt erhöll 1892 sin senaste
befattning. Den nitiske omtyckte prestmannen sörjes
närmast af maka och fem barn.

ANDERS HOLMER. d.

Den 3 december afled i Uppsala f. häradshöfdingen
i Uppsala läns mellersta domsaga
Bengt Ludvig Nathanael Arwidson,
född 1829. Han blef 1859 vice häradshöfding och 1871
häradshöfding å nyss nämnda post.
A. var en synnerligen framstående
domare. Vid sitt 25 årsjubileum som
häradshöfding vid vintertinget 1896 fick han också
mottaga ovanliga bevis på aktning och
tillgifvenhet. Bl. a. uppsattes då hans porträtt,
som häradsborna låtit måla, i tingssalen.

B. L. N. ARWIDSON. d.

Den 5 december afled i hufvudstaden
translatorn Hans Siewers, 49 år gammal. S. var född
i Kristiania och hade stora kunskaper i
lefvande språk. S. lär för öfrigt härstamma
i rakt nedstigande led från tyska käjsarhuset.
En syster till honom är gift med
den kände vetenskapsmannen professor
Brögger. Han sörjes närmast af fader,
syskon, maka och son.

HANS SIEWERS. d.

Den 6 december afled i hufvudstaden i
en ålder af 79 år musikdirektören W. Söhrling.
S. var länge musiklärare vid Visby
allm. läroverk ocn hade stort intresse för
sitt kall. Han var äfven kompositör samt
ledamot af Musikakademien, vid hvilken han
under ett år verkat som vik. sekreterare. S.
sörjes närmast af tre döttrar, hvaraf en är
fru Wilh. Strandberg vid operan i Stockholm.

W. SÖHRLING. d.

Den 10 december afled i Stockholm
verkställande direktören i lifförsäkringsföreningen
"Balder", kaptenen grefve Carl Helmer Mörner,
65 år gammal. M. tog 1863 afsked
från armén och var sedan 1890 verkst.
direktör i "Balder". Han sörjes närmast af
änka, f. grefvinna Wachtmeister, söner och
döttrar samt sonhustru.

C. H. MÖRNER. d.

Nyligen afled i Stockholm kanslisten i
fattigvårdsnämnden K. Grönlund, 45 år
gammal. G. visade en ovanligt nit i så väl den
offentliga som enskilda fattigvården, och
många äro säkerligen de, som sörja den
välvillige och gode mannen.

K. GRÖNLUND. d.
3:dje årg.
Den 29 December 1901
N:o 13

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Claes Gustaf Adolf Tamm (med 1 porträtt).
Lekkamraterna, originalskiss för HVAR 8 DAG af F. S.
Lysekils nya kyrka (med 1 illustration).
Från den stora orkanen i Cimbrishamn (med 2 illustrationer).
Slottsskogsparken i Göteborg och dess skapare (med 7 illustrationer).
L. Mechelin (med 1 porträtt).
Bankraset vid Partilled (med 2 illustrationer).
Från scenen (med 4 illustrationer).
Svensk konstslöjd (med 2 illustrationer).
Gatubilder från Venedig (med 2 illustrationer).
Veckans porträttgalleri (med 18 porträtt).

BONNIERS TRYCKERI AKTIEBOLAG. GÖTEBORG. 1901.



Foto. Hertzberg, Stockholm.

Överståthållaren friherre C. G. A. TAMM.
CLAËS GUSTAF ADOLF TAMM.

Nästa juni månad blir det tolf år, sedan friherre
Tamm tillträdde posten som Stockholms
öfverståthållare. Huruvida han då fortfarande
residerar i polishuset vid Myntgatan och i det
enastående vackra öfverståthållarepalatset vid
Slottsbacken -- hvilket Nikodemus Tessin, Sveriges
»habilaste» arkitekt, uppförde åt sig -- är osäkert,
ja otroligt. Redan länge har det beskäftiga ryktet
vetat att förtälja, att friherre Tamm hade för afsikt
att lämna befattningen som hufvudstadens
styresman. Och detta rykte har ju fått en bekräftelse
därigenom, att, då Stockholms stadsfullmäktige
nyligen hade att utse ny representant till riksdagens
Första kammare efter generalmajor Björnstjerna,
hvilken afsagt sig på grund af sin höga ålder, och
man var betänkt på att välja friherre Tamm, det
under den förberedande öfverläggningen framkom
från auktoriseradt håll, att öfverståthållaren icke
länge skulle fortfara i sitt ämbete -- hvarför han
ju sålunda kunde anses ha tid till
riksdagsmannauppdraget, hvilket äfven tillföll honom.

Det är alltså att antaga, att friherre Tamm
inom mycket kort tid, före riksdagens
sammanträde i januari, kommer att lämna
öfverståthållareposten. Och när han gör detta, skola säkert de
allra flesta, ja alla, erkänna, att Stockholm gjort
en stor förlust, som det blir mycket svårt att
ersätta.

Om någon, har friherre Tamm från första
stunden tagit sitt kall på allvar. Han har
sannerligen icke nöjt sig med att endast representera --
och göra representationsplikterna mera betungande
än nödvändigt! Han har på sitt ämbetsrum, där
han dagligen varit att träffa i minst tre timmars
tid, och där han äfven personligen mottagit snart
sagdt hvem som helst, som ansett sig ha något
att dryfta med öfverståthållaren, och icke minst
utanför detsamma -- icke blott vid
stadsfullmäktiges sammanträden, som deras ordförande, cch
desslikes som ordförande vid beredningsutskottets
mödosamma arbeten, utan vid många, många andra
sammanträden och möten och i tusen olika
åligganden, hvilka tillkomma främste styresmannen för
en betydande och lifligt blomstrande hufvudstad,
utvecklat ett ständigt intresseradt, ständigt af de
bästa afsikter besjäladt, men förvisso icke alltid
tacksamt och belönadt arbete. Friherre Tamm har
sommar som vinter sträfvat lika oegennyttigt. Han
har bemödat sig om att sätta sig in i detaljerna
lika väl som i hufvudsaken. Ett lysande exempel
härpå lämnade han vid industri- och
konstutställningen i Stockholm 1897, då han var utställningens
generalkommissarie, och denna gång, då
öfverståthållaren, till följd af sakens natur, måste träda
mera fram än vanligt, var det äfven för de
skumögde lätt att se, att friherre Tamm både var en
initiativernas, den kloka organisationens och det
rastlösa arbetets man. Hans namn är för alltid
förenadt med denna så utomordentligt lyckade
utställning, som i mångt och mycket gjorde Sverige
medvetet om sin egen förmåga och skänkte det
glans utåt.

När friherre Tamm inom kort intager sin plats
i Första kammaren, har han många
riksdagsminnen att erinra sig. Vid den sista ståndsriksdagen
intog han plats å riddarhuset. Han var sedermera
en af Upsala läns representanter i Andra
kammaren 1870--72 och 1876 samt hade 1870--71 plats
som suppleant i konstitutionsutskottet. Hösten
1882--hösten 1889 hade han, vald af Gäfleborgs
läns landsting, plats i Första kammaren, hlef 1883
suppleant i statsutskottet samt 1884 och 1889
ledamot häraf. I maj 1884 utnämndes friherre Tamm
emellertid till konsultativt statsråd för att två år
senare öfvertaga finansdepartementet, hvilkets chef
han var till den 6 februari 1888. Det var under
denna tid han vid statsminister Themptanders sida
uppträdde som kämpe mot frihandelns allt talrikare
angripare. Friherre Tamm visade sig som talare
vara i besittning af ett ovanligt klart
framställningssätt, och äfven på motståndarnes sida kunde
man icke undgå att uppskatta honom såsom en
krigare, hvilkens vapen alltid voro skinande blanka.

Den yttre gången af friherre Tamms lefnad är
för öfrigt följande. Han föddes den 10 augusti
1838 på Lydinge i Uppland. Fadern var den
skicklige bergs- och bruksmannen Adolf Gustaf Tamm
och modern friherrinnan Augusta Maria Sofia
Rålamb. Friherre vid farfaderns död 1856, blef Tamm
underlöjtnant vid Lifregementets dragonkår 1858,
idkade bergsstudier i Falun 1859--60 och öfvertog
1864 skötseln af Österby och Strömbacka
bruksegendomar. Han befordrades 1863 till löjtnant och
tog 1865 afsked ur krigstjänsten. Vid sitt
utnämnande till konsultativt statsråd lämnade han
disponentskapet för Österby, och i juni 1888 utnämndes
förutvarande finansministern friherre Tamm till
öfverståthållare i Stockholm. Han var 1871--86
e. o. fullmäktig i järnkontoret, där han 1889 blef
ordförande, äfven detta en synnerligen viktig post.
Friherre Tamm har för öfrigt varit ordförande i
konsortiet för den nya operabyggnaden i
Stockholm, har inkallats i Landtbruksakademien, o. s. v.
Han är sedan 1865 gift med Ehba Carolina
Tersmeden och har fem barn, hvaraf sonen Wilhelm
Adolf är t. f. andre polisintendent i Stockholm.

Under friherre Tamms öfverståthållareskap har,
som bekant, Stockholm gått ofantligt mycket
framåt, och vi ha här ofvan framhållit, hvilket rastlöst
arbete öfverståthållaren utvecklat, ett arbete, som
ju i främsta rummet kommit Stockholm till godo,
men därigenom medelbart äfven hela landet. Det
är ju tydligt, att en öfverståthållares tjänst i
mycket är af synnerligen grannlaga natur --
öfverståttållaren är ju bl. a. hufvudstadens högste polischef
-- och ofta fordrar en alldeles särskild takt. Friherre 
Tamm har i detta, liksom i så många andra
afseenden, varit mera än otadlig: han har varit ett
mönster -- för öfverståthållare i allmänhet och för
Stockholms stad i synnerhet.

Han har, utan öfverdrift sagdt, gjort sig
omtyckt af hög och låg. Vid flera tillfällen, när tvister
uppstått mellan arbetsgifvare och arbetstagare i
Stockholm, ha deputationer från såväl de ena som
de andra uppvaktat öfverståthållaren, hvilken, om
möjligt, sökt mäkla fred. Att han vid dessa
tillfällen mottagit arbetarne på ett lika vänligt och
värdigt sätt som principalerna kan ju påpekas, men
behöfver icke göras åtminstone för den, som någon
gång kommit i beröring med friherre Tamm. Man
ser och förstår genast, att hans sätt måste vara
detsamma mot hvarje hederlig människa, med
hvilken han talar.

Att en person i en sådan ställning som
Stockholms stads öfverståthållare intager, skall vara
utsatt för en del hugg, är själfklart. Men aldrig har
den ärliga viljan, har välmeningen i friherre Tamms
görande och låtande kunnat bestrides, och aldrig
har man hos honom kunnat se ett drag, som icke
varit nobelt i tanke och handling.

Stockholm har under friherre Tamms
öfverståthållareskap varit verkligt fäst vid sin styresman
-- liksom öfverståthållaren varit det vid
hufvudstaden. Eljest arbetar man icke på ett sådant sätt
som friherre Tamm gjort.

                                             O. R.

LEKKAMRATERNA.

Originalskiss för HVAR 8 DAG af F. S.

Bjällrorna klinga melodiskt genom det brusande
sorlet och spårvagnsklockornas gälla ringningar. 
Eleganta slädekipager dansa graciöst fram öfver
snön bland pustande droskhästar och myllrande
folkskaror.

Dragen af, ett par brunglänsande, frustande
springare, svänger en svartlackerad släde med adligt
vapen på sidorna in på en af hufvudgatorna.
Kusken bär brunt livré, och i släden sitter en ung dam,
väl ombonad af pälsverk. Några herrar, som möta
ekipaget, hälsa vördnadsfullt och vända sig om efter
den bortilande släden. Sedan rycka de på axlarne
och småle.

»Hvem var det?» frågar en herre i sällskapet.

»Öfverstinnan Björnram -- gifte sig till en
titel och öfver en million och fick död på gubben
inom ett par år.»

De samtalande herrarne fortsatte sin väg nedåt
gatan, under det ekipaget stannade utanför ett
monumentalt storstadspalats, från hvars fönster
bländande ljusfloder strömma ut öfver de breda
sandstenstrottoarerna.

En stund senare stod den unga öfverstinnan
framför en trymå i sin luxuöst inredda våning och
ordnade det blonda, burriga håret, å hvilket
vattenpärlorna efter rimfrosten glittrade i skenet från
ljuskronorna. Hon smålog åt sig själf, då hon såg
sin bild i spegeln, de friska, röda kinderna,
blomstrande af hälsa och fägring, de vackra ögonen,
lysande af ungdom och lifslust. Men leendet gled
öfver från stolthet till bitterhet. Hon tänkte på
de många afundsamma, nästan hatfulla blickar, som
slungats emot henne därnere på gatan. Ännu mera
pinade henne åsynen af en gammal trasklädd gumma
som pekande visat en liten huttrande parvel det
granna ekipaget.

Hon kunde icke förstå, hvarför just hon skulle
betraktas som afvundsvärd. Hon kände sig så 
fattig i all sin rikedom. Tjänarne gingo omkring 
henne tysta som spöken. Och sonen, den lille 
skälmaktige Sven, trifdes ej riktigt väl
hemma, där hans bångstyriga pojklynne lätt
råkade i kollision med den unga moderns
närver och guvernantens knotiga fingrar. Hon hade
aldrig känt sig riktigt lycklig, den vackra Asta
Björnram. Framtiden låg nog så ljus för henne,
när hon efterkom föräldrarnes önskan och gifte sig
med den ståtlige, knappt femtioårige öfversten.
Men i detsamma hon räddade de sina från ekonomisk 
ruin och kastade sig in i den lyx och de nöjen,
som bjödos henne i det nya hemmet, upprefs ett
sår i hennes hjärta, som ännu efter flera år ej
hunnit läkas.

Efter endast ett par års äktenskap fick hon
följa sin make till grafven. Nu hade hon endast
sonen -- och hvem vet -- om några år skulle
kanske han också lämna henne för att gå ut i
världsvimlet. -- -- --

Hon rycktes ur sina tankar af ett stojande
larm från tamburen och hörde sin herr son skrika
med full hals:

»Nej, farbror får inte gå ... farbror skall följa
med in till mamma!... Om farbror går, så följer
jag med!...»

Öfverstinnan närmade sig dörren, då denna
med en duns flög upp. Och in störtade Sven,
rödkindad och andfådd.

»Mamma», ropade den lille bytingen och ryckte
henne i kjolen, »får inte fabror komma in? Säg
mamma!»

»Hvilken fabror menar du?» frågade hon,
under det pojken drog henne med sig ut i tamburen.

Så sprang han bums på en mustaschprydd herre
som stod därute omgifven af några tjänare, hvilka
tillskyndat vid bullret, fattade med sina knubbiga
händer om ett par af hans fingrar och sökte med
all makt få honom in.

Asta ryckte till, när hon såg den främmande,
och skiftade färg. Den mustaschprydde herrn
lyfte artigt på hatten.

»Jag ber om ursäkt, fru öfverstinna», sade han
ogeneradt, »men jag måste ovillkorligen följa min
lille lekkamrat hitupp, annars hade han aldrig
kommit hem.»

»Om inte fabror kommer in, vill jag följa med
farbror hem!» envisades gossen energiskt.

»Se så, min gosse lille, stanna du hemma, det
är för kallt för dig att följa med mig hem»,
invände den främmande och beredde sig att gå.
Men lille Sven släppte inte taget så lätt.

»Neej, farbror får inte vara ensam på
nyårsafton! Farbror har inte någon liten gosse att leka
med därhemma ... Mamma, bed farbror stanna, så
kan han leka med mig -- det gör aldrig mamma!»

Asta såg på den ståtlige mannen, som
skrattande sökte hålla den lille pratmakaren i styr.
Hon kunde ej få fram ett ord, men i hennes
hufvud vimlade tankarne om hvarandra. Han var ju
ensam, lika ensam som hon kände sig. Om hon
bara hade haft mod att bedja honom stanna...
Men nej -- han sade några artigheter och drog sig
tillbaka.

Då började Sven skrika, gallskrika, så som
endast ett par friska femåriga lungor kunna det. Här
gafs ingen pardon. Den unga frun räckte med
uppbjudande af hela sin själf behärskning sin sons
store lekkamrat handen.

»Herr Borg, gör oss det nöjet att stanna hos
oss i kväll...jag ser, att Sven och ni äro så goda
vänner, att...»

Han gaf ett afböjande svar, under det han
knappast vidrörde den framräckta handen. Men
då tog hon på sig hela sitt mod -- han fick inte
gå nu ...

»Gustaf», bad hon bevekande, »för lille Svens
skull!»

Han tryckte hårdt hennes hand. Kort därpå
satt han inne i salongen med sin lille lekkamrat i
knät, en gunghäst vid sidan och ett helt regemente
tennsoldater på bordet. Och midt emot honom
satt Asta och deltog i leken.

»Farbror ska lära mamma att leka», ropade
lille Sven gång på gång, »annars får farbror komma
hit hvar dag!»

Det blef den gladaste nyårsafton Asta
upplefvat sedan hon lämnade föräldrahemmet. Svens
friska skratt genljöd i hela våningen, och man hade
all möda att vid supén hålla honom i styr.

Asta var förstås nyfiken att få veta, hur de
båda lekkamraterna stiftat bekantskap med
hvarandra. Det hade gått mycket enkelt. Lille Sven
sprang dagligen omkring och lekte jämte några
andra bytingar utanför Borgs kontor. Folk, som
ofta se hvarandra, bli ju vanligtvis förr eller senare
bekanta. På sista tiden hade de blifvit så goda
vänner, att Sven till och med gjorde påhälsningar
på kontoret, och i kväll ville pojken alls inte gå,
förrän han fick »farbror med hem till mamma»...

Ooh nu hade lille Sven haft det riktigt roligt
hemma.

Men tiden gick fort -- alltför fort, tyckte lille
Sven. Han afgaf en hel rad protester, innan han
kom i säng, och farbror Gustaf måste sitta vid
den lilla bädden, tills den lille sommt, sedan han
väl tjugo gånger mist lofva att hälsa på följande
dag -- -- --

»Jag hoppas, att du kommer till oss på
middag i morgon, annars får Sven säkert ingen ro»,
sade Asta, sedan de blifvit ensamma och sutto
samspråkande vid kaffet.

»Jag får tacka för vänligheten», svarade
Gustaf, »men jag vågar inte lofva det säkert. Det
var ju endast en tillfällighet, som gjorde, att jag
kom hit i kväll.»

»Du ångrar det väl inte, Gustaf?»

Hon såg på honom med sina stora, vackra
ögon. De hade ej på hela kvällen talat om det
förflutna. Den lilie pojkbytingen hade med sitt
joller formligen hypnotiserat dem båda.

Ett obevekligt öde hade skiljt deras vägar.
Han hade gifvit henne fritt att välja och reste
bort. Han var fattig då och kunde ej bjuda henne
ett hem -- bättre då att lida och glömma. Det
var länge sedan dess. Öfver dessa minnen hade
redan länge vuxit mossa -- hvad tjänade det till att
gräfva upp dem igen!

»Jag har ingenting att ångra», svarade han
kort på hennes fråga. »Och inte du häller,
hoppas jag», tillade han halfhögt.

Hon böjde ned hufvudet och lekte nervöst
med silkestofsarna på stolen. Gustaf betraktade
henne under tystnad. Hvad hon ändock var
vacker med sina friska röda kinder och glänsande blå
ögon. Når han sist såg henne, var hon ännu
nästan barn. Nu hade hon blifvit kvinna, yppig i
sin fagraste blomstring -- -- --

Det hade blifvit sent. Gustaf fann det vara tid
att bryta upp. Men innan han gick frågade hon
honom ännu en gång:

»Du kommer väl till oss i morgon, Gustaf?>

Han tryckte hennes hand. I de tindrande
ögonen, som han blickat in i så mångra gånger,
tyckte han sig läsa  en innerlig längtan, att han
skulle komma ...

»Vill du det då gärna?» frågade han leende.
Han såg, hur det ryckte kring hennes läppar.
Sakta drog han henne till sig och fattade med
båda händerna kring hennes hufvud, så, som han
plägade; göra förr under de lyckliga
ungdomsdagarna.

»Asta», sade han vekt, »om vi skulle börja
lefva igen, du och jag...»

»Och lille Sven!» ropade hon jublande och
slog sina armar kring hans hals.

Länge stod öfverstinnan Björnram vid sitt fönster 
och såg ut öfver den månbelysta gatan. Hon hade 
släckt ljusen rundt omkring sig, endast himmelens 
gnistrande stjärnor fingo lysa öfver hennes återfunna 
lycka. Hon hade stått i fönstret och vinkat, när 
släden farit bort med honom, men ännu stod 
hon kvar där, i den vackra vinternatten -- -- --

Då tonade genom rymden tolfslaget från
kyrkans torn. Hon gick bort från fönstret. Tyst
smög hon sig in i barnkammaren, där hennes son
slumrade, belyst af månskenet, som strömmade in,
genom fönstret. Och under det klockans sista
toner dallrande dogo bort, kysste hon honom på
pannan, hviskande:

»Godt nytt år, mitt kära, älskade lilla barn!»

-

LYSEKILS NYA KYRKA.

Foto. M. Jacobson, Lysekil.

Lysekils nya kyrka, som i dagarne nått sin yttre fulländning och blifvit högtidligt invigd, är säkerligen en af Sveriges ståtligaste och vackraste kyrkor, belägen på en   dominerande höjd i den unga stadens midt
FRÅN DEN STORA ORKANEN I CIMBRISHAMN.

Foto. K. Ohlsson, Cimbrishamn.

Länge skall man i Cimbrishamn minnas den
ödesdigra stormnatten af lördagen den 14 och
söndagen den 15 december, då inne i »den skyddande
hamnen» 5 fartyg, skonerten »Rosalie», Skillinge,
skonerten »Ida», Hellevig, galeasen »Albano»,
Matvik, skonerten »Neptunus», Karlshamn, och 
galeasen »Christina», Brantevik, blefvo fullständigt vrak
-- man hoppas möjligen att kunna berga de två
sistnämda -- hvarjämte två skonerter, två galeaser
och två jakter blefvo mer eller mindre skadade och
skamfilade. Som väl var, spilldes dock intet
människolif.
SLOTTSSKOGSPARKEN I GÖTEBORG OCH DESS SKAPARE.

MED ANLEDNING AF GROSSHANDL. AUG. KOBBS I DAGARNE TIMADE FRÅNFÄLLE.

Foto. Jonason, Göteborg

STORA OCH SMÅ FINNA HÄR SVALKA OCH HVILA.

En af de mest framstående männen i rikets
andra stad har med August Kobb åter gått ur
tiden, och förgäfves har HVAR 8 DAG sökt skaffa
ett porträtt af den bortgångne om sin stad så högt
förtjänte mannen, något sådant lär tyvärr ej existera.

August Kobb hade dock genom sin lifsgärning
rest sig ett minnesmärke, som länge i kär hågkomst
skall bevara hans minne, och främst har han gjort
detta genom det arbete han nedlagt på skapandet
af den storartade anläggning, som väl tör kunna

Foto. Hasselblad, Göteborg.

ETT VACKERT HÖRN AF DEN STORA OCH OMVÄXLANDE PARKANLÄGGNINGEN.
Foto. Jonason, Göteborg.

SLOTTSSKOGEN: Här, vid en af de stora dammarne, brukar ungdomen hålla till, matande svanorna och beundrande den höga vattenpelaren, som sprider frisk svalka under varma sommardagar.

räknas bland de vackraste i sitt slag i vårt land:
Slottsskogsparken i Göteborg.

Slottsskogen är visserligen icke endast Kobbs
gärning. Grefve Albert Ehrensvärd, den för ej så
länge sedan hänsofne förre höfdingen öfver
Göteborgs och Bohuslän, hade i tillkomsten af
densamma sin ansenliga andel; det var nämligen han,
som väckte idén, och med sitt inflytande hägnade
parken i ungdomsåren.

Eljes var det icke från början någon
fullständigt ny plantering, som här anlades. Där
funnos sekelgamla ekar på det oordnade
området, hvilka endast väntade på sin
»organisator» för att så småningom under
kärleksfull vård växa ut till en af de vackraste
parker i världen.

Det är Kobbs stolta lifsverk att från
början ha insett, hvilket material till en
storartad folkpark här fanns och att med en
energi, som väl må kallas lika storartad, ha
satt sig före uppgiften, att tillvarataga alla
de naturliga möjligheterna å detta
parkområde.

Hur han lyckats häri, hur han ur den
forna obetydliga dungen framtrollat en
promenadplats af den stoltaste fägring, det vet
inte blott göteborgaren. Ty bland det första
främlingen gör, då han kommer till
Göteborg, är att företaga en tur i Slottsskogen,
en bland Göteborgs mest karaktäristiska
sevärdheter.

Knappast finnes väl någon park, som
inom ett område som Slottsskogens erbjuder
mer omväxlande scenerier. Där klänger
barrskogen mörk och allvarlig uppför
bergshöjderna, där står eken knotig och kraftig, där
frodas allehanda löfträd i dalgångarne eller
framvisa sin af västanvinden formade silhuett på de förut
kala berg, som nu prydas af en yppig vegetation.
Boken ger här och där åt landskapet en mer
sydländsk fysionomi, och täflar härvidlag med de
utländska trädslag, som växa å skyddade ställen.
Vida gräsmattor breda ut sin rikedom i
sommartid för storstadens arbetarefamiljer, dammar 
bjuda på springbrunnar och svanor om sommaren, präktiga

Foto, Jonason, Göteborg.
SLOTTSSKOGEN:   I hjorthagen. De vackra djuren äro alltid
föremål för mycken uppmärksamhet från djurvännerna.

skridskobanor om vintern. Blomsterplanteringarne 
äro skötta på ett mönstergillt sätt.

Det är som sagdt Kobbs verk, att denna
härliga rekreationsplats så utvecklats. Också
har i allmänna medvetandet hans namn städse
varit förknippadt med densamma. Den har
så att säga varit en domän, hvars
behärskande ingen djärfdes bestrida anläggaren.
Och så länge han lefde, hade han liksom
genom en tyst öfverenskommelse
bestämmanderätten öfver parken. Konservativ och
orubbligt fasthållande vid hvad han ansåg
riktigast, motsatte han sig ihärdigt alla
försök, som under årens lopp gjordes att
reformera restaurationsförhållandena i parken.
Nu torde väl snart en välbehöflig ändring i
detta stycke komma till stånd.

Men det var icke blott Slottsskogen, åt
hvilken Kobb ägnade sina omsorger. Äfven
för alla öfriga Göteborgs parker och alléer
hyste han ett lika varmt intresse. Han hade
stor del i Kungsparkens ordnande samt i 
anläggringen af den vackra Vasagatan och af
Göteborgs präktigaste gatuparti, den
trädkantade, med stadens vackraste hus bebyggda
»Avenyen». Öfver allt, där det gällde
stadens förskönande, har man i mer än en
mansålder dragit nytta af Kobbs energi, fina
och af resor i utlandet bildade smak. Som
mångårig medlem af gatu- och vägförvaltningen 
han stort inflytande på stadens reglering.

Med Kobb har således gått ur tiden en
man, som djupt ingripit i Göteborgs yttre
utvecklingshistoria under de sista fem
decennierna. Aktadt och äradt skall ock
förvisso den oegennyttige och personligen så
anspråkslöse mannens minne lefva i rikets
andra stad.

SLOTTSSKOGEN: Vintertid bjudes allmänheten en
lång, härlig kälkbacke, en sannskyldig fröjd både
för åkande och åskådare.

Kobb var född den 5 augusti 1819 och
således vid sin död 82 år. Tillika med sin
broder inträdde han 1843 i den af fadren
grundade té- och porslinsaffären, som dessa
båda sedan gjorde bekant öfver hela landet.
Han gjorde sig tidigt känd som intresserad
kommunalman och hade flera offentliga
uppdrag, var bland annat under lång tid
stadsfullmäktig. Af yttre utmärkelser hugnades
den förtjänte mannen med Nordstjärneorden
och blef sedan efter 80-årsdagen, i hvars
firande i Slottsskogen »hela Göteborg»
deltog, kommendör af Vasaordens andra klass.

Han sörjes af efterlefvande maka, född
Lagerhielm, och sonen Gustaf, docent vid
Stockholms högskola.

SLOTTSSKOGEN: Plats för barnens vintersport
finnes äfven.



Foto, Jonason, Göteborg.

SLOTTSSKOGEN: Tillfrusen, är den största dammen en ypperlig
skridskobana, ständigt fylld af en sportande allmänhet.
L. MECHELIN.

Fotografi speciellt tagen för HVAR 8 DAG.

Den våldsamma kris Finland sedan hardt när
tre år genomgår, har naturligen, såsom alltid i
kräfvande ögonblick i ett folks historia, ställt fram
en del personligheter i skarpare relief än andra.
Särskildt är detta händelsen med dem som intagit
framskjutna ställningar i det politiska lifvet, eller
i sina personer afspeglat folkets ideela syften.

Leopold Henrik Stanislaus Mechelin förtjänar
ur båda dessa synpunkter att nämnas såsom en
af det politiskt och kulturmedvetet tänkande
Finlands främsta söner. Då den finländska patrioten
för någon tid slagit ner sina bopålar i Stockholm
har redaktionen för »HVAR 8 DAG» velat bereda
sina läsare nöjet att göra dem förtrogna
med de karaktärsfulla dragen hos denne märklige
man, hvars ärofulla lifsgärning jag fått det lika
smickrande som delikata uppdraget att i korthet
teckna.

Huru inrymma på några smala spalter en öfversikt 
af den sextioårige, ännu ungdomligt spänstige
mannens oafbrutna, energiska verksamhet! Huru
finna de lämpliga orden och riktiga synpunkterna
för att ingifva svenska läsare ett passande begrepp
om L. Mechelins betydelse för Finlands statliga lif!
Huru gifva en idé om hans mångsidiga begåfning
och harmoniskt rika utveckling, utan att följa den
röda tråden genom hela denna som mönster gällande
lefnad!

Dock, här är icke platsen att skildra den unge
studentens snabba studier och friska utvecklingslif,
här är ej heller platsen för biografiska erinringar
från hans tidigt vunna ställning inom det
praktiska lifvets område. Jag antecknar blott att
Mechelins förberedelser både hemma och i utlandet, där
han knöt betydande förbindelser för lifvet, tenderade
allt mera åt juristens, nationalekonomens och
politikerns maktpåliggande kall, hvartill han dessutom
gjorde sig en bundsförvandt genom grundliga
språkstudier.

Den finska landtdagsinstitutionen återupplifvades
1863. Då Mechelin år 1872 invaldes i borgarståndet, 
anslöt han sig till det af »Helsingfors Dagblad» 
representerade partiet, som främst skrifvit på
sin fana konstitutionens betryggande och liberala
samhällsreformer.

Och för dem arbetade han allt sedan med stigande 
framgång. Då kommunalförvaltning för Finlands 
städer infördes medels samstämmande beslut af 
regent och ständer, blef Mechelin Helsingfors' 
stadsfullmäktiges förste ordförande, och
upphöjdes i adligt stånd vid Alexander II:s besök å
Industriutställningen i Helsingfors 1876. Mechelin
hade emellertid öfvergifvit den praktiska bana, han
som chef för Finlands första privatbank,
Föreningsbanken, beträdt. Blifven juris doktor hade han sökt
och erhållit professuren i finans- och statsrätt
Såsom universitetsprofessor kunde han endast inväljas
i prästeståndet, men hade som icke-fennoman föga
utsikter. Hans nyvunna adelskap kom honom
därför väl till pass och vid 1877 års landtdag se vi
honom som representant för sin ätt i ridderskapet
och adeln. Därunder var han en af de ifrigaste
och framgångsrikaste förfäktarne af en värnepliktig
finsk armés uppställande, samma militär som nu
efter 24 års oförvitlig tjänst blifvit upplöst på
föranstaltande af våra bittra antagonister. Äfven vid
följande landtdagar fortfor Mechelin, hvars röst gjorde
sig allt mera gällande, att gå i spetsen för
utvecklingsarbetet inom folkrepresentationen. Stor
förtjänst har han särskildt inlagt beträffande
Ständernas rätt att granska statsbudgeten.

Mechelin var aldrig en utpräglad partiman; i
hans optimistiskt anlagda lynne kan förhoppningen
om försonlighet och jämkning till båda parternas
belåtenhet aldrig riktigt utrotas. Sålunda kom det
sig att han blef upphofsman till det »liberala
programmet» af 1880, hvilket under sin fana sökte
samla de moderata från båda språkpartien, det
svenska och det finska. Det var i själfva verket på
neutral, rättslig grund, han ville samla dem, och
det heter bland annat i det af honom författade
programmet:

»Vår politik är framför allt den jämna, på
historisk grund fortgående rättsutvecklingens politik».
-- -- »Vi vilja ha det konstitutionella systemet
säkrare och fullständigare genomfördt i vårt land» samt
»ett klarare fastställande af Finlands nationella
ställning till kejsardömet.» I stället att försona
partierna gjorde programmet klyftan större än förut, i
synnerhet sedan J. V. Snellman förklarat, att de
politiska garantierna vore sköra, men att ingen
mänsklig makt förmår upplösa ett enigt, enhetligt folk.

Emellertid inkallades de liberala och fennomanska 
språkpartiernas koryféer, Mechelin och Yrjö-Koskinen 
som medlemmar i senaten. Den förres verksamhet i 
rådskammaren, först 6 år såsom biträdande senator i 
finansexpeditionen, sedan såsom chef för den 
nyinrättade handels- och industriexrpeditionen, har 
kännetecknats af många framsynta förslag och för 
landets utveckling fruktbringande resultat.

Äfven sedan han blifvit medlem af senaten
fullföljde Mechelin målet att allt mera betrygga och
till sina drag fastställa formerna för det finska
statslifvet. I sådant afseende utvecklade han en
omfattande och flitig författarverksamhet. Hans
logiska och bindande bevis för tillvaron af en verklig
finsk stat spredo kännedom i Europa om Finlands
betryggade särställning inom den ryska
rikskroppen, men började samtidigt väcka den björn som
sof.

När, trots alla försäkringar, det finska
postverket genom en administrativ förordning förvandlades
till en under ryska postministern sorterande
inrättning, kunde Mechelin, han som mer än andra
dragit ut konsekvenserna af den rättsordning som
blifvit det finska folket för evärldeliga tider 
besvuren, icke, genom att kvarstå, liksom gifva 
sin sanktion åt detta orättmätiga ingrepp i 
Finlands automoni. Han afgick från sin plats vid 
rådsbordet och har under de tio år som sedan dess 
förflutit icke haft anställning i finsk statstjänst. 
Däremot har han verkat befordrande och lifvande 
på samhällsutvecklingen i olika riktningar, äfven 
inom konst och litteratur. Mechelin har i många 
år varit ordförande i Finska konstföreningens 
direktion samt var den som tog initiativet till 
och redigerade det framstående arbetet »Finland 
i 19:de seklet». Efter sin afgång från 
senatorstaburetten, kallades M. ånyo till ordförande 
för hufvudstadens fullmäktige, på hvilken plats 
han kvarstod ännu för ett par år tillbaka.

Sedan 1890 har Mechelin stått i spetsen för 
oppositionen för så vidt man uti vanlig politisk
betydelse alls kunnat tala om en sådan i Finland. 
Att L. Mechelin är den för finsk opposition 
representativa personligheten, visar bäst huru denna
opposition intet har gemensamt med böjelse för hemliga,
samhällsfientliga ränker, för uppväckande af oro och
splittring inom nationen. Hela hans lif och
verksamhet peka visserligen åt raskt framåtskridande,
men aldrig på bekostnad af de stora samhälls- och
rättsvårdande principerna, hvilkas fana han svurit.
Trogen den konstitutionellt monarkiska styrelseformen, 
som blifvit Finland edligen tillförsäkrad, och
känsligt loyal för härskarens alla lagliga prerogativ,
har Mechelin icke kommit att tillhöra oppositionen
på grund af några ändrade signaler från hans sida.
Men inför så fientliga vindar som sedan ett decenium
med växande styrka ansatt det finska statsskeppet,
står ingen sjöman med armarna i kors, allra minst
de som hafva en befälhafvares egenskaper. Hvad som
i Finland fått namn af opposition, af separatism, är
i själfva verket ett räddningsarbete, en själfhjälp
i farans stund, en kamp för lifvet i
själfbevarelseinstinktens och äganderättens namn. Den 
egentliga oppositionen kommer i själfva verket uppifrån
de högsta tinnarna, där dåliga rådgifvare förvanska
sanningen, och från statslifvets regulator, styrelsen, som
trotsande folkets otvetydiga vilja, slagit in på en
kurs som hvarken är lagens eller samvetets.

Att under sådana förhållanden tillhöra hvad man
behagar kalla opposition är en plikt och en heder
för hvarje finsk man. L. Mechelin har härutinnan 
fyllt ett mycket stort mått. Obrottsligt trogen
de statsrättsliga principer, om hvilka han som
professor tolkade för den studerande ungdomen, hvilka
han i sina talrika skrifter skildrat, enkannerligen
med tillämpning på det finska statsskicket, och dem
han såsom medlem af regeringen sökt praktiskt
förverkliga, har den finska senatorn det oförlåtliga 
felet i våra vedersakares ögon att känna, vårda, älska
och uttala hvad som är hans och vår oförytterliga
rätt.

Född i ett större och friare land än Finland,
skulle en man med Mechelins stora begåfning som
politiker och talare kallats att länka riktningen af
en framsynt regeringspolitik och kanske kommit att
spela en roll i spelet om spiror och kronor. Ödet
har ej så fogat. Han fick ej ens intaga den ledande
statsmannens plats i sitt fädernesland. Men han har
gjort hvad bättre är, kraftigt bidragit till det
finska folkets uppfostran till politisk mogenhet och
sjelfkänsla. Detta samma folk har också vid flere
tillfällen visat honom sin tacksamhet därför, främst
genom de talrika sympatibevis han rönte vid sin
afgång ur styrelsen, och då han fyllde 60 år. Vid
sist nämna tillfälle öfverlämnades åt honom en
minnesmedalj i guld såsom ett vårdtecken af hans
oupplösliga samband med Finlands statliga och 
kulturella daning.

»Pro lege» är devisen i hans adliga vapen och
för lagen är allt hans sträfvande. Ännu är L.
Mechelin, ehuru utan ämbete, en kraft i finskt
samfundslif, med hvilken de maktägande måste räkna.
Han befinner sig ännu i sin fulla mannakraft.
Må det vara L. Mechelin förunnadt att, omhuldad 
af en ädel maka och dotter samt följd af sitt
folks aktning och tacksamhet, ännu länge verka för
det land, hvars rätt han gjort till sin lifsuppgift
att skydda och utveckla,

                                A . Berndtson. 
BANKRASET VID PARTILLED.

Amatörfoto.

Från det stora bankraset, som i förra veckan
ägde rum vid den nyligen utvidgade Partilled
station å statsbanan, visa vi här ett par bilder.
Den öfre visar till höger den rasade banvallen och
dess stödjemur samt till venster den delvis sänkta
landsvägen samt de lutande träden, hvilka också
uppryckts af den framglidande jordmassan.

Den undre bilden är tagen från motsatt håll
samt visar till venster den sänkta stödjemuren, den
snedvridna landsvägen samt de genom skredet
uppkomna stora groparne och remnorna.

Amatörfoto.
FRÅN SCENEN.

Foto. Jonason, Göteborg.

ROSA GRÜNBERG.

Foto. Flodin, Stockholm.

CARL CARLANDER.

MANDA BJÖRLING som Roxane.

Från många uppträdanden öfver hela vårt land äro de båda
första unga artister kända, hvilka HVAR 8 DAG nu
presenterar för sina läsare. Frkn Rosa Grünberg gjorde genast vid sin
debut som »Geishan» stor furore och har sedan varit fäst vid
Ranfts operett samt är publikens synnerliga gunstling,
intagande, graciös och begåfvad med god sångröst, som hon är.

*

Hr Carl Carlanders präktiga baryton torde ock vara bekant
för de flesta, dels från hans engagement vid Lindens opera
och dels från Ranftska operetten, vid hvilken han nu senast
med framgång gjort Montlandry i »Lille hertigen», och
framställer ofvanstående bild honom i denna roll.

*

En stjärna på den dramatiska konstens himmel lofvar
skådespelaren Knut Lindroths unga syster fru Manda Björling 
att bli. Åtminstone gjorde hon grand succés som Roxane i
»Cyrano de Bergerac» vid Selanderska sällskapets uppförande af
det storslagna dramat i Malmö, där hon prisades högeligen
af både publik och kritik.

*

Dir. v. d. Osten och fru Seelig-Lundberg ha gjort furore
med Hauptmanns geniala, men hemska drama »Åkare Henschel»
både i Köpenhamn och i Stockholm, och berömmas de båda på det
lifligaste, han för sin trovärdiga framställning: af den
beskedlige, godtrogae mannen, hon för det intensiva uttryck, som
förlänades åt den bestialiska kvinnans nedriga ondska.
Åkaren Henschel  Hanffe, dräng hos Henschel.  Siebenhaar.  Hanna, piga hos H.
Hr Emil v. der Osten.     Hr Bergman.        Hr Fors und.  Fru Lotten Seelig Lundberg.

SCEN UR 1:sta AKTEN.

-


SVENSK KONSTSLÖJD.


SKÅP, komponeradt och utfördt af hr Sidney Gibson.


Foto. Jonason, Göteborg.

STOL & BORD, KONSTMÖBLER I EK.

Foto. Jonason, Göteborg.

En del praktmöbler och väfnader, till hvilka hr Sidney
Gibson från Göteborg uppgjort teckningarna, har varit
utställd å Konstföreningen därsammastädes samt tillvunnit
sig välförtjänt uppmärksamhet från publik och kritik.
Särskildt var detta fallet med det praktfulla, helförgyllda
vinskåpet, utfördt af utställaren i s. k. italienskt gesso-arbete.
På dörrarna äro i genombruten och utskuren relief snidade
drufklasar och vinranksblad i naturliga färger, här och hvar
omvirade med bandförsiringar i högrödt, allt af ypperlig effekt.
Äfven märkas fyra präktiga, originella ekstolar, klädda en med
konstväfnad, en med silkesbroderi på kläde och en med
skinndynor samt trenne likaledes både vackra och originella
portièrer i olika mönster.
GATUBILDER FRÅN VENEDIG.

SKILDRADE AF EN SVENSK MÅLARE.

En af våra yngre
målare, Erik Norselius,
har nyligen anländt till
Paris efter att under de
sista åren ha uppehållit
sig i Venedig. Från
lagunernas stad har han
medfört ett stort antal
dukar, som utgöra en i
ordets egentliga
bemärkelse »målande» skildring
af naturen och lifvet,
synnerligast gatulifvet i
Italien. Och det är en enkel,
nästan trohjärtad
skildring, som just därför
verkar äkta och sann.
Norselius har sett dem på
nära håll och lefvat bland
dem, dessa venetianska
fiskare, månglerskor och
torghandlare, som han
framställer så lefvande på
sina taflor. 

Efter foto. ERIK NORSELIUS.

De kände honom så väl, att de 
kallade honom, nordbon, för
»il nostro pittore», eller, som det heter på den
venetianska dialekten, »el nostro pitor». Och när
han slog upp sitt staffli
på torget eller i ett
gathörn, så väckte det ingen
uppståndelse eller
närgången nyfikenhet. Det var
ju bara »vår målare», och
folket fortsatte med sina
sysslor utan att låta störa
sig. Därför fick han så
ypperliga modeller.

En fotografi kan ju
icke korrekt återge en
tafla, då färgerna saknas
och ljusstyrkorna,
valörerna, icke komma till sin
fulla rätt. Men som
gatulifsbilder ha de likafullt sitt
intresse, de tvenne bilder
vi här reproducera.

Den  ena taflan visar
en grupp kvinnor, som
efter dagens arbete
samlats utanför en stuga för
att få sitt parti tombola,
ett lottospel, för hvilket
särskildt kvinnorna i
Venedig lära vara ofantligt passionerade. Den andra är en
tafla ur hvardagslifvet på Venedigs gator. Där som

VENETIANSKA KVINNOR SPELANDE TOMBOLA: Tafla af Erik Norselius.
annorstädes i södern är gatan för
den fattigare befolkningen både
matsal, salong och hvardagsrum.
Den tid, man icke sofver,
tillbringas på gatan. I hörnet sitter
månglerskan, omgifven af sina korgar,
bredvid ha några pojkar
obekymradt slagit sig ned på
stenläggningen och äro lifligt inbegripna i
ett eller annat spel och längre bort,
utanför dörrarne, som leda in till
det gamla hvita stenhuset med sina
små underliga, högt sittande fönster,
synas innevånarne, framför allt de
kvinliga, sysselsatta att diskutera
dagens händelser. Man må tro,
att tungorna löpa.

Dessa taflor jämte ett
trettiotal andra, nästan alla med motiv
från lagunerna, kanalerna och
öarna i la bella Venezia, ämnar
Norselius i vår utställa, dels här i
Paris, dels i Stockholm. Det är
alltsammans nytt för publiken, ty
alltsedan konstnären 1896 lämnade
Sverige, har han ingen gång velat
exponera sina arbeten. Intimt
uppfattade, känsligt och varmt
målade, men utan spår af det eljest
i fråga om venetianska taflor rätt
vanliga effektsökeriet, bära de
tilllika vittne om att konstnären gått
sin egen väg i konsten. Och att
finna sin egen väg och sedan gå
den, det är ju, när allt kommer
omkring, hufvudsaken i konsten
som i lifvet. Om sedan vägen bär
ut i världen eller om den håller
sig på kända tomter eller om den
rent af bara löper stugan rundt,
hvad gör väl det?          Ralph.

GATUBILD FRÅN VENEDIG: Efter en tafla af Erik Norselius.

-

ETT GODT NYTT ÅR!

TILLÖNSKAS

HVAR 8 DAGS ALLA VÄNNER OCH GYNNARE

-
VECKANS PORTRÄTTGALLERI.


N. M. STENHOLM.

JUBILEUM. 60-års jubileum firade den
22 december prosten och ordensledamoten
kyrkoherden i Floby Nils Magnus Stenholm.
Den 83 årige prosten som prästvigdes 1841
har sedan dess oafbrutet tjänstgjort i samma
församling samt predikar och sköter sin
expedition utan biträde. Han innehar
jämväl många förtroendeuppdrag och hyllades
på sin hedersdag på det hjärtligaste.


IVAR VALENTIN.

HYLLNING. Till fanjunkaren Ivar
Valentin -- hvilken, i parentes sagdt, varit med
i krig i utländsk tjänst -- öfverlämnades,
då han nyligen fyllde 50 år, af
öfverstelöjtnant Melander en hederssabel, som ett
erkännande från K. F. U. M. af hans
verksamhet som gymnastiklärare.


VILHELM LUNDSTRÖM.

UTNÄMNINGAR. Till redaktör af
"Göteborgs Aftonblad" har antagits docenten i
latinska språket vid Uppsala universitetet
d:r Vilhelm Lundström f. 1869. Hr L., som
mycket deltagit i det publicistiska lifvet --
han var bl. a. hufvudredaktör för tidningen
"Fyris" 1893--97 -- har ock utgifvit flere
filologiska ocnh skönlitterära arbeten.


K. V. PALMER.

Till lektor i elektrokemi vid Tekniska
högskolan har utnämnts extra läraren
därstädes, docenten vid Uppsala universitet
K. V. Palmær, en yngre särdeles begåfvad
och skicklig vetenskapsman.


A. J. RYDSTRÖM.

EN FRAMSTÅENDE HORTIKULTOR. En af den svenska
trädgårdsodlingens mest framstående män är
otvifvelaktigt direktör A. J. Rydström å Bokedalen,
Jonsered, hvilkens bild vi här återgifva.
Många äro de elever, som utgått ur hans
förträffliga skola, och i den ansedda
föreningen "Hortikulturens vänner", i Göteborg
har han varit ordförande sedan 1890, en
befattning, som han nu emellertid frånträdt.


OSKAR LAGERBLAD.

FÖDELSEDAGAR. 50 år fyllde den
9 december redaktoren af tidningen
"Karlshamn" boktryckaren Oskar Lagerblad i
Karlshamn. I anledning af dagens
betydelse gaf hr L. en större supé. Hr L. är för
öfrigt en lifligt intresserad kommunalman,
mångårig ledamot af stadsfullmäktige,
ordförande i hamnstyrelsen, direktör i
hypoteksföreningen m. m.


OLOF SETRÉUS.

80 år fyllde den 15 december prosten
Olof Setréus i Sorunda, hvilken härvid fick
mottaga många lyckönskningar af
församlingsbor och andra.


OLOF LARSSON.

75 å fyllde den 18 december
kyrkoherden i Leksberg L. W. O. Olof Larsson. Den
gamle vördade församlingsherden, som på
sin födelsedag år 1899 kunde fira sitt
50-årsjubileum som prest, var då liksom nu
föremål för mycken och hjärtlig hyllning.


THURE MEMSEN. d.

DÖDSFALL</b< Den 16 oktober afled i
Varberg handlanden därstädes Thure
Memsen f. 1838. Han var en hjärtegod, vänsäll
person, känd och aktad af alla, både små
och stora i samhället, hvilket han äfven
tjänat i många år, redbart och oegennyttigt
på sin ansvarsfulla post såsom
drätselkammarens kassör.


F. M. LILLIEHÖÖK.

Den 30 november afled å Lindhult f.
stationsinspektoren Fredrik Malcholm
Lilliehöök. L. studerade i sin ungdom jordbruk
i Tvskland, skötte fädernegården Lindhult
i Halland, köpte sedan egendomen Sjöholm
och blef 1876 stationsinspektor i Halmstad.
Han var en synnerligen godmodig och
vänsäll personlighet, som utom de närmaste
sörjes af en talrik vänkrets.


A. L. HELLEBERG.

Den 4 december afled i Stockholm
vinhandlaren Axel Leonard Helleberg 53 år
gammal. H. grundrade 1845 sin vinhandel
på Söder, hvilken han 1879 som en synneligen 
blomstrande affär kunde öfvelämna åt
sin son. Vid den driftige och redbare
affärsmannens bår stå, utom de närmaste, många
sörjande vänner.


O. A. KISTNER. d.

Den 15 december afled i Stockholm f.
kaptenen vid Dalaregementet Otto Alfred
Kistner, 55 år gammal. R. sörjes, utom af
maka, af många vänner och bekanta.


O. C. Zamore. d.

Den 15 december afled i Stockholm
körsnären O. C. Zamore, 65 år gammal, Z. var
innehafvare af en af hufvudstadens mest
kända pelsvaruaffärer och en mycket
aktningsvärd person. Han sörjes närmast af
maka och son.


GUSTAF NORBERG, d.

Den 16 december afled i Stockholm
järnkramhandlaren Gustaf Norberg, nära 50 år
gammal. N. var i 25 år biträde hos J.
Bergman & komp. vid Vesterlånggatan, tills han
for sex år sedan öfvertog en af Stockholms
äldsta järnvaruaffärer, H. V. Olsson &
komp. vid Skeppsbron. I hans makas sorg
förena sig många vänner och bekanta.


C. C. FALLENIUS. d.

Den 20 december afled i Stockholm med.
d:r C. Constantin Fallenius 78 år gammal.
Den aflidne, som i sin krafts dagar var en
dugande ooh intresserad läkare, hade under
många år praktiserat i Örebro.

ZACH SIPOLA. d.

I Salmis afled i förra veckan
ångbåtskommissionären Zach Sipola, något öfver
54 år gammal Den aflidne, som var en i
hela Tornedalen känd person, var en
human, lugn och tillmötesgående man, vid
hvilken enhvar, som med honom kom i
beröring, fäste sig. Han sörjes närmast af
maka, söner, mor och syskon.

T. A. H. von HALL. d.

Tandläkaren Tom Albert Herman von
Hall afled nyligen i hufvudstaden. Han var
född 1869, aflade 1895 tandläkareexamen,
hvarefter han varit praktiserande läkare i
Stockholm. H. sörjes närmast af moder
och syskon samt dessutom af många vänner.


A. B. NYBERG, d.

Å Jönköpings lazarett afled i förra
veckan komministern i Velinge Adolf Barthold                                          1
Nyberg. Den aflidne, som var född 1854, var 
en nitisk och värderad prästman.
3:dje årg. Den 5 Januari 1902 N:o 14

Återgifvande af text eller illustrationer ur HVAR 8 DAG utan särskild öfverenskommelse förbjudes.

*

INNEHÅLL:
Axel Key d. (med 1 porträtt).
Lord Rosebery håller sitt stora tal (med 1 illustration).
Göteborgs museum -- Göteborgs folkbibliotek (med 2 illustrationer).
Jean Raboul och hans historia. Originalberättelse för HVAR 8 DAG af Erland Bratt.
Två stjärnor vid Berlineroperan (med 2 porträtt).
Invigningen af Folkets hus i Stockholm (med 1 illustration).
Siegesallé i Berlin (med 3 illustrationer).
Ett tjugofem-års-jubileum (Stockholms spårvägar).
Norsk träskulptur (med 8 illustrationer).
Veckans porträttgalleri (med 18 porträtt).
Julafton i en svensk kasern (med 2 illustrationer).

BONNIERS TRYCKERI AKTIEBOLAG. GÖTEBORG. 1902.


Foto. Wolfenstein, Stockholm.

AXEL KEY d.
AXEL KEY. +

Detta år har varit ett sorgens år så tillvida, att
vi under detsamma ha fått jorda många,
alltför många kunna vi tycka, af våra ädlaste och
bästa män. Och nu i årets elfte timma fogar den
obeveklige mannen Död till den föregående långa
och lysande raden af hädangångne ytterligare ett
af vår vetenskaps främsta namn: Axel Key.

De yttre konturerna af hans lif äro snart
nämnda:

Ernst Axel Henrik Key tillhörde Edshultsgrenen
af den urgamla skotska höglandsklanen MacKey, hvaraf
en ättling under trettioåriga kriget
inflyttade till Sverige. Han var född på Johannisberg i
Flisby i Småland den 25 okt. 1832. Sin undervisning
erhöll han i hemmet, tills han 1848 blef student i
Lund. Här ägnade han sig åt läkarevetenskapliga
studier, aflade 1855 medicine kandidatexamen, blef
1857 medicine licentiat och två år senare kirurgie
magister.

Sin första medicinska praxis utöfvade Key i
Göteborg som koleraläkare under 1853 års farsot.
1855 var han t. f. bataljonsläkare vid Kronprinsens
husarer och innehade sedermera åtskilliga
lasarettsförordnanden, till dess han 1862 utnämdes
till professor i patologisk anatomi vid Karolinska
institutet, hvilken befattning han redan förut någon
tid uppehållit. 1886 valdes han till institutets
rektor och kvarstod som sådan till år 1897, då han
vid uppnådd pensionsålder erhöll afsked från sitt
professorsämbete.

Under denna långa tid af 35 år var han obestridt
sin vetenskaps främste målsman i Skandinavien,
och en dryg del af hans rika och skiftande
lifsgärning har kommit denna lärarebefattning till
godo.

Keys inträde som målsman för den patologiska
anatomien inträffade under en särdeles lycklig
tidpunkt. Den patologiskt-anatomiska skolan
i Paris hade i början af århundradet för alla tider
lagt den patologiska anatomien som säker grundval
för den medicinska forskningen, och det
patologiskt-anatomiska studiet hade småningom i alla
andra kulturländer eröfrat samma dominerande
ställning. Genom Virchow hade på 1850-talet detta
studium ledts in på nya, fruktbringande banor, och
ingenstädes kunde man tillsluta ögonen för att
medicinen härigenom gick en ny æra till mötes.

Efter att ha aflagt läkareexamen styrde Key
också kosan utåt samt studerade först någon tid
för den framstående anatomen Max Schultze i Rom.
Lockad af ryktet om Virchows föreläsningar, drog
lian därefter till Berlin för att hos denne fräjdade
vetenskapsman vidare utbilda sig till patolog.
Återkommen till Stockholm utnämndes han 1862
till ordinarie professor och blef nu vårt lands förste
målsman för patologien såsom själfständigt läroämne 
samt skaffade den en egen institution. Efter
många svårigheter och med anlitande af hela sitt
personliga inflytande lyckades han genom anslag
dels från riksdagen, dels från Stockholms
kommunalstyrelse åvägabringa de nödiga medlen och
åstadkomma en efter förhållandena präktig institution,
den första patologiska i Sverige, hvilken invigdes
1867

Det är hans grandliga förarbeten, som möjliggjorde,
att regeringen så tidigt föreslog och riksdagen
antog den patologiska institutionens fullständigande
med en fullgod bakteriologisk institution. Och detta
kraftiga initiativ har kommit de öfriga medicinska
fakulteterna till godo i deras bemödanden att nå
samma förmåner. Under tiden hade han bedrifvit en
omfattande vetenskaplig verksamhet, hvars resultat
han nedlagt i ett stort antal arbeten, bland hvilka
särskildt må nämnas hans i förening med prof.
Retzius utförda, ännu ej fullbordade, storartade
arbete öfver nervsystemets och bindväfvens anatomi,
för hvilket arbete författarne bl. a. erhöllo det
Monthyonska priset af Franska vetenskapsakademien.
Vidare bearbetade han viktiga frågor inom
svulstläran, särskildt att nämna hans undersökningar om
njurinflammationerna.

Axel Key var från sin tidigaste ungdom och
framgent under hela sin lefnad en varm vän af de
reformatoriska och frisinnade idéströmningar, som
gjorde sig gällande i hans samtid. Han var en
varm vän af den praktiska skandinavismen
och väsentligt häraf påverkades hans beslut att
sätta sig i spetsen för ett företag, som ända sedan
1869 och till kort före hans död mödosamt upptog
en ej ringa del af hans tid. Detta stora företag
var »Nordiskt Medicinskt Arkiv», som i en enda
publikation enat en stor del af det bästa, som de
fyra skandinaviska länderna under denna långa tid
inom medicinen alstrat. Samma kärlek till de
gemensamma skandinaviska intressena alstrade hans
lifliga deltagande i de skandinaviska
naturforskaremötena.

Detta frisinne fick också uttryck i hans
politiska åskådningar och ledde till, att han år 1880
valdes att i Andra kammaren representera Stockholms
stad. I riksdagen deltog han lifligt och
framgångsrikt, i behandlingen af sociala och
humanitära spörsmål, men den största betydelsen för hans
arbete fick det politiska uppdraget väl därigenom,
att detsamma designerade honom att deltaga i den
år 1882 tillsatta störa skolkommitténs arbeten.

Det behöfver knappt sägas, att Axel Key var
ledamot af en mängd lärda sällskap, så t. ex.
Vetenskapsakademien sedan 1871. Vetenskaps- och
Vitterhetssamhället i Göteborg invalde honom 1878.
Han blef fil. hedersdoktor vid Köpenhamns
universitets jubileum 1879 och var föremål för många
andra utmärkelser af vetenskaplig betydelse.
Däremot bar Axel Key inga ordnar. Han var en af
dem, hvilkas frisinne förbjöd mottagandet af dylika.

Såsom ett uttryck för Axel Keys uppfattning
af sin tid och dess kulturella sträfvanden och som
en karaktäristik af hans eget arbete i vetenskapens
och undervisningens tjänst, må till slut anföras
följande ord ur hans inledning till beskrifningen af
den patologiska institution han skapat:

»Vår tid skall icke lämna efter sig så många
stolta slott och storartade tämpel som de, hvilka
från förflutna tider till oss bära vittne om den
enskildes och om kyrkans praktlystnad, makt och
rikedom. Men ett bättre och mera fruktbringande arf
skall den lämna åt kommande generationer i de
mångfaldiga byggnader, hvilka den rest i
människokärlekens, i industriens och i vetenskapens namn,
till vårt släktes andliga och materiella lyftning och
förkofran. Dessa byggnader skola vittna om vår
tids djupt kända behof af ökadt vetande och om
dess sträfvan att sprida ut forskningens frukter, ej
till några få utkorade, utan till massorna, på det
de må genomtränga dem och verka lifgifvande i
alla riktningar af mänsklig verksamhet.»
LORD ROSEBERY HÅLLER SITT STORA TAL

Specialfotografi för HVAR 8 DAG efter originalteckning af S. Begg.

Lörd Rosebery höll den 16
december i Chesterfield sitt
stora och med lifligaste
spänning emotsedda programtal hvari
han på det skarpaste angrep
regeringen och talade för en
union mellan liberalernas
imperialistiska fraktion samt den
liberala högern till ett stort,
imperialistiskt centrumsparti, hvilkets
ledande män då skulle bli
Rosebery själf som premiärminister
och den trots allt oundviklige
Chamberlain som utrikesminister.
De öfriga portföljerna skulle
utdelas till den nuvarande yngre
konservativa staben, speciellt
Brodrick och Wyndham,
äfvensom till ledarne af den
imperialistiska oppositionsflygeln, Grey,
Haldane och Asquith.

Att ett på detta sätt
sammansatt ministerium skulle
kunna påräkna majoritet i
underhuset, är tämligen säkert.

Problematisk är och förblir
emellertid härvidlag dock
hufvudpersonen, Rosebery själf, och
det är alldeles obegripligt, att
han nu skulle vara en mera
acceptabel ledare för liberalerna
än 1894 då han så krampaktigt
höll fast vid
premiärministerplatsen, men slutligen måste
försvinna från skådeplatsen,
emedan hans majoritet i underhuset
gjorde detsamma.

*

GÖTEBORGS MUSEUM -- GÖTEBORGS FOLKBIBLIOTEK.

TVENNE 40-ÅRSJUBILEER.

Göteborgs museum är den mest populära
anstalten i Sveriges andra stad. Det årliga
antalet besökande uppgår till öfver 100,000
personer eller en tredjedel af stadens hela folkmängd.
Alla klasser och alla åldrar omfatta museet med
intresse och välvilja -- staden lämnar årligen stora
anslag, och den enskilda frikostigheten mot detta
samhällets skötebarn söker sin like. Från och med
nästa år blir museet fritt öppet under de flesta
dagar i veckan och sommartiden äfven, vissa aftnar
i veckan.

Göteborgs museum stiftades den 20 december
1861 genom sammanslagning af Kongl.
Vetenskaps- och Vitterhetssamhällets lilla naturhistoriska
museum och Konstföreningens tafvelsamling, på
initiativ af främst landshöfdingen O. J. Fåhræus och
redaktören S. A. Hedlund. Från denna ringa
början är museet numera ett af de främsta i
Skandinavien, omfattande: zoologisk afdelning med rika
samlingar från alla grupper af djurriket,
mineralogiska och botaniska afdelningar, historisk
afdelning med arkeologiska samlingar, medeltids- och
kyrkoföremål, vapensamling och göteborgsminnen,
ett värdefullt myntkabinett, konstindustriella- och
etnografiska afdelningar med kulturhistoriska
interiörer, allmoge föremål, en sällsynt
musikinstrumentsamling, samt konstafdelning, som ensamt den
utgör en af de yppersta samlingar af modern konst
i norden. Museet äeer äfven ett dyrbart bibliotek,
som numera införlifvats med Göteborgs
stadsbibliotek. Museets byggnad är Ostindiska kompaniets
gamla, på 1750-talet uppförda magasinshus, som i
början af 1860-talet upplåts för dess samlingar och
delvis omändrades. Denna byggnad, som då
tillhörde Göteborgs stad och krokan gemensamt,
lämnades 1891 med full dispositionsrätt åt museet
och ombyggdes 1895 helt och hållet för medel ur
Renströmska utdelningsfonden. Redan 1889
uppfördes för af herr J. W. Wilson donerade 100,000
kr. en flygel för konstsamlingarna.

Detta är i korthet museets historia -- en tafla,
hvars ram bildas af storslaget understöd från
medborgare och myndigheter, förträfflig ledning af en
lifligt intresserad styrelse och omsorgsfullt arbete
af nitiske och skicklige tjänstemän.

Porträtt af musei ombudsman, kammarherre
Lagerberg, återfinnes å Veckans porträttgalleri.
Foto, Jonason, Göteborg.

GÖTEBORGS MUSEUM: den nybyggda afdelningen för konstsamlingarne.

En annan Göteborgsinstitution, som äfven i
dagarne kan fira sitt 4O-årsjubileum, är Göteborgs
folkbibliotek, kanske det vackraste och bästa
utslaget af »Robert Dicksons stiftelse». Grundlagdt
af James Robertson Dickson, invigdes det nämligen
den 30 december 1861 af Per Wieselgren och har
sedan dess alltjämt gått framåt, ej minst under
ledningen af dess nuvarande mångårige nitiske
bibliotekarie hr Walfrid Hjertberg, hvilkens drag
återfinnas å porträttgalleriet.

Man blir sannerligen varm om
hjärtat vid en titt in i
bibliotekets tidnings- och läsrum,
som bokstafligen äro fullsatta af ett
antal äldre och yngre män,
företrädesvis ur arbetsklassen,
i bokläsningsrummet mest ynglingar
och gossar. Tysta och allvarliga sitta
de fördjupade i hvar sin bok, taga icke
notis om hvarandra och se knappt upp
vid den besökandes inträde. Här ha
sålunda hvarje afton samtidigt minst 60
à 70 yngre människor nyttig
förströelse, underhållande eller bildande
läsning. De sitta här i timtal,
skonade från gatans, kanske krogarnas
inflytelser. Detta är en
folkbildningsanstalt som visar sig fylla
ett behof!"


FOLKBIBLIOTEKET I GÖTEBORG.
JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

Vi begynna med detta första nummer på
det nya året en längre, högst intrtssant och
spännande följetongsberättelse af Erland Bratt:
»Jean Raboul och hans historia", hvilken 
säkerligen af våra läsare kommer att följas med
lifligaste spänning.

»Högst märkvärdigt, doktor! Ni påstår således,
att under den långa tid, som han varit under er vård,
ännu ingen lyckats förstå honom, och ni har aldrig
iakttagit den minsta skymt af förståelse i hans drag,
då han lyssnat till något af de många språk, som
ni försökt?»

Jag riktade dessa ord till öfverläkaren vid
dårhuset i Charenton, en kväll, då vi af ren
tillfällighet kommit att mötas å det lifliga Café de la
Paix. Jag kände doktor Heurteau sedan gammalt,
och det är få personer, i hvilkas sällskap jag fann
ett så odeladt nöje, som det, hvilket han beredde
mig genom sina underliga historier och sin
utomordentliga framställningskonst. Gärna vill jag medge,
att jag städse fängslats af den mysticism, som har
sitt tillhåll inom månget dårhus' väggar, men mitt
intresse för doktor Heurteau härledde sig ej
uteslutande från hans rika erfarenhet på detta område,
utan äfven, och kanske än mera, från min
kännedom om det sätt, hvarpå han behandlade de
olyckliga, som tillbragte sina dystra dagar å hans
anstalt.

Men hvarför kalla dem olyckliga utan undantag?

Somliga voro det visserligen. Djupt, gränslöst
olyckliga varelser, hvilkas omtöcknade hjärnor blott
dolde idéer, som drefvo sina offer till förtviflan, idéer,
som gnagde sig fast vid deras hjärterötter och dag
från dag, likt vampyrer sögo blodet ur deras ådror,
tills ändtligen döden kom som befriare.

Ja sådana funnos ju där; men han hade ock att
framvisa patienter, beklagansvärda från vår synpunkt
måhända, men enligt deras egen utsago, lyckligare
än andra dödliga, i det att de i sitt vansinne
utrustade sig med egenskaper, som fyllde deras väsen
med både förtjusning och stolthet.

Jag mins en gång, hurusom doktor Heurteau bad
mig åtfölja sig till en underlig kurre, som han hade
under behandling. Doktorn förde mig in i ett ljust
och trefligt rum, och jag stod ansikte mot ansikte
med en helt ung man. Kanske låg det ett
främmande, besynnerligt uttryck i hans ögon, men
frånsedt detta kunde jag ej spåra något ovanligt, vare
sig i hans tal eller uppträdande. Och dock led han
af obotligt vansinne, och jag skulle snart få klart
för mig, hvaruti detta bestod.

Doktorn gick nämligen fram, räckte honom
vänligt handen och sade leende:

»Nå, Alphonse, hvad nytt från i går?»

Han såg likgiltigt på Heurteau, nästan
föraktligt på mig och svarade sedan nonchalant:

»Det samma som vanligt. Min visdom har blifvit 
större, min dumhet mindre, och jag har utarbetat 
en ny modell till ett väsen, bättre, klokare,
mera fullkomligt än de nuvarande ömkliga
människorna.»

Doktorn åhörde honom uppmärksamt och inföll
allvarligt:

»Rätt så, Alphonse. Var bara ihärdig, så skall
du lyckas».

Vi lämnade rummet, och jag fick en beskrifning
öfver det slags vansinne, hvaraf han led. Jag
undrar dock, om ej den människan var lyckligare än
mången af oss andra? Jag skulle kunna omtala
flera dylika fall, och med doktor Heurteaus hjälp
skulle jag kunna bevisa, att om äfven hans asyl
i Charenton gömde sorgliga historier, så hade den
ock inom sina murar lefvande bevis för den satsen,
att lyckan och vansinnet ej äro så främmande för
hvarandra, som man är benägen tro.

Genom tilldragelser, som ligga utom ramen för
denna berättelse, hade jag kommit att lämna
Frankrike, och då jag denna kväll återsåg min gamle
vän, hade åtminstone en tidrymd af närmare fem
år förflutit, sedan jag förra gången skakade hand
med honom. Jag hade visserligen uppehållit mig i
Paris bortemot ett halft år sedan min återkomst,
men, fastän jag vid flera tillfällen föresatt mig att
uppsöka honom, hade detta mitt beslut städse gått
om intet.

Det var därför med verklig glädje, som jag nu
återsåg honom, och det behöfdes ej många ord eller
stor öfvertalningsförmåga från hans sida, för att jag
med nöje skulle slå mig ned vid hans bord. Vi
talade om flydda tider, och liksom jag delgaf honom
episoder från dessa mina vandringsår, var han ej
heller njugg på meddelanden från sitt verksamhetsfält.

Det dröjde ej heller länge, innan vi voro inne
på mitt favoritkapitel, och den fråga, som inleder
denna historia, utgjorde mitt svar på de underliga
ord, som nyss utgått från doktorns läppar.

Han lyssnade uppmärksamt till mitt spörsmål,
liksom om han ville medge det berättigade i min
förvåning, drog därefter några djupa, bolmande drag
på sin cigarr och svarade helt kort:

»Aldrig. Och dock», fortsatte han efter en paus,
»vill jag ej påstå, att denne man saknar all
förbindelse med oss andra, men jag är ej i stånd att
afgöra, genom hvilka hemlighetsfulla medel hans
förflutna blifvit utplånadt, eller till följd af hvilken
helt säkert fasansfulla tilldragelse hans nuvarande
lif blifvit oss en gåta.»

»Hvad heter han?» frågade jag.

»Vi ha kallat honom Jean Raboul, emedan detta
namn vid hvarje tillfälle återkommer i hans
föröfrigt obegripliga tal. Ack, ni skulle se honom uttala
detta namn, läsa den namnlösa förtviflan i hans
ögon, höra de underliga ljud, som hans strupe
stammar. Jag har sett mycken sorg och elände i mina
dagar, monsieur Durand, men aldrig, aldrig hör ni,
har jag skådat en hemskare tragedi. Själfva
tanken att stå inför ett väsen, hvars hela yttre ropar
efter förståelse, utan att jag dock är i stånd att
genomtränga hans förbannelse, pinar mig mer än
allt annat, och det är ingen gång, som jag närmar
mig honom, utan att gripas af en beklämning, som
sedan följer mig hela dagen.»

»Ni har rätt», inföll jag, »hans lif måtte vara
ett helvete! Och förrästen, hvad garanterar oss,
att han är vansinnig? Är det ej tänkbart, att detta
språk, som han begagnar, döljer förnuftiga tankar,
och kunna måhända ej hans förtviflan och kval
härröra från den omständigheten, att ingen begriper
honom?»

»Säkert!» afbröt doktorn. »Jag har gjort mig
samma fråga gång på gång. Jag har försökt inbilla
mig vara försatt i en omgifning, där man beröfvat
mig all möjlighet att göra mig förstådd, och jag har
frågat mig, hvilka konsekvenserna skulle blifva. Skulle
jag ej rasa till en början, liksom om jag funnit det
hela ett ovärdigt skämt, men sedan, då hela vidden.
af min olycka blefve klar för mig, då må jag undra
om ej äfven mina ögon skulle återge samma
förtviflan, eller om man ej i dem skulle kunna läsa
den stumma, hopplösa, innerliga bön, som tid efter
annan glimtar till i Jean Rabouls.»

Doktor Heurteau tystnade och lutade sitt
hufvud tankfullt mot handen. Själf var jag heller ej
så disponerad att framställa vidare frågor, utan
försjönk i stilla grubbel öfver de hemska möjligheter,
han frammanat.

»Jag är fullkomligt säker», började han ånyo,
»att en förklaring finns till denna historia, men trots
alla efterforskningar, och det mest noggranna
iakttagande af hans görande och låtande, har jag ej
kommit längre, än att mina tankar förirrat sig in i
ett fullständigt mystär. Ni må ej tro jag saknar
ledtrådar, tvärtom har jag mig ganska mycket
bekant om denne man, men olyckligtvis kan man ej
följa spåren längre än till en viss gräns, och det
är bortom denna, som lösningen ligger. Hur mången
kväll har jag ej i min ensamhet dryftat denna sak,
hur många antaganden har jag ej uppställt och
förkastat! Ack! Ni skall knappt tro mig, men
mången natt, då jag vaknat och hört hans hjärtslitande rop:
»Naija, Jean Raboul! Naija, Jean Raboul!» har jag
varit färdig att rusa in till honom, och jag har ibland
nästan känt lust att döda honom, för att i hans
hjärnas darrande substans söka läsa hans lifs
historia.»

»Troligen misstar jag mig», vidtog jag, när
doktorn efter en längre paus ej syntes hågad att
fortsätta, »men det förefaller mig, som om namnet
Raboul vore mig bekant, som om det vore förknippadt
med en tilldragelse, som på sin tid lät tala om sig
ganska mycket?»

»Jag förstår», svarade han. »Ni åsyftar
doktor Jean Rabouls sällsamma och aldrig förklarade
försvinnande. Säkert ha vi i namnlikheten en
anmärkningsvärd faktor, och ni skall ej för ett
ögonblick tro, att jag förbisett densamma. Men hvilket
ljus sprider den i frågan, när jag nu nämner, att
de mest fullständiga och ovedersägliga bevis
fastslå, att denne man icke är den verklige Jean
Raboul?.. Och dock vill jag våga mitt hufvud på,
mellan dessa båda personer existerar ett samband!
Och jag har föröfrigt en tilldragelse, som talar
därför; men hvaruti detta bestått eller består, därom
kan ej jag och, som det tyckes, ingen annan
dödlig heller, lämna upplysning.»

»Men hvarifrån kom han då? Och de
personer, som lämnat honom i er vård, hade de ej
någon upplysning att lämna?»

»Ingen, som förtydligade saken, men som väl
tvärtom höljde den i ett allt djupare dunkel, i det
de genom sina påståenden gåfvo sådant svängrum
åt gissningar och fantasier, att nästan hvarje
hypotes, som framställdes af mig eller andra, hade
det eller det sannolika för sig. Men i ingen kunde
ens den minsta skymt af visshet fastslås. Hur han
kom till mig? Säkerligen har han sitt namn att
tacka för denna omständighet. Saken förhåller sig
i korthet sålunda: De engelska myndigheterna i den
lilla staden Darbhangah, i norra Indien på gränsen
mot Tibet, funno en vacker dag en man i sanslöst
tillstånd långt borta i några ödsliga ruiner, där
fakirerna samlas tid efter annan. Hurlänge han legat
där, innan han genom en ren tillfällighet
påträffades af en kringströfvande patrull, har ej med
säkerhet kunnat afgöras. Dock måste denna tid ha
varit ganska ansenlig, ty då man undersökte hans
kläder, hittades bland annat en brödbit, som efter
noggrann granskning förklarades minst en vecka
gammal. Hans kläder voro af fullständigt europeiskt
snitt, men hvarken i ena eller andra afseendet nog
typiska, för att deras ursprung skulle kunna
bestämmas. Ej det minsta papper kunde påvisas,
ingen den obetydligaste detalj kunde spåras, som kunde
hjälpa till att vägleda de skarpsinnigaste
funderingar, utan samma gåta, som dagligen trotsar mina
ansträngningar, presenterade sig då för första
gången inför dem, som funno honom. Jag har efter
långa och många ceremonier genom franska
konsulatet i Bombay förskaffat mig de mest utförliga
skildringar öfver det tillstånd och under hvilka
omständigheter han anträffades, men ej ens ett från
månen nedramlande väsen skulle vetat att inhölja sig
i större mysterium, än det, som hvilade och hvilar
öfver den olycklige man, som hösten 1897 fanns i
Darbhangahs ruiner. Man har beskrifvit uttrycket i
hans ansikte vid detta tillfälle, som något det
hemskaste, man skådat. Munnen var förvriden,
pannmusklerna hopdragna och trots de slutna
ögonlocken, var man fullständigt på det klara med den
fasa, som var lägrad därunder. Något spår till
yttre åverkan kunde ej upptäckas, men strax under
venstra tinningen hade blodkärlen brustit och
format sig samman till utseende af en orm, och ännu
den dag, som i dag är, skall vi återfinna samma
märke.

Efter att ha blifvit förd till sjukhuset i
Darbhangah, bibehöll han ännu sin medvetslöshet under
de närmaste tjugofyra timmarne och då läkarne
ändtligen efter denna tid sågo sina ansträngningar
krönas med framgång, hörde de för första gången
ett språk, som ej blott till sina ord var dem
främmande, utan ock genom sin märkliga klang
uppväckte deras lifligaste intresse, samtidigt med att
de ej kunde frigöra sig från en viss beklämning,
den samma föröfrigt, som erfares af en hvar,
hvilken kommer i hans närhet. Han kvarstannade
under deras vård i närmare fjorton dagar, och de
ha beskrifvit, hur underligt hemskt det klingade i
natten, när han ropade sitt hjärtslitande:

»Naija, Jean Raboul!»

Från Darbhangah förflyttades han till Bombay,
och då de engelska myndigheterna, med stöd af
hans namn, fordrade att de franska skulle
omhändertaga honom, fördes han efter vissa transaktioner
till Frankrike och installerades å Charentons asyl.»

»Och sedan dess», frågade jag, »har han vistats
därstädes? Jag tar för gifvet, att ett dylikt fall
måste ha väckt den största uppmärksamhet, och det
förundrar mig därför, att ingen kommit sanningen
på spåren. Är det ett språk, han talar, så måste
man väl i tidernas lopp kunna bestämma dess
karaktär. Jag uttalar endast denna förmodan, ty
eftersom ni ej kommit till något resultat har ni
helt säkert stött på svårigheter, som jag för
närvarande ej kan uppfatta. Det synes mig
emellertid, som om man vore på rätt stråt, därest man
kunde förmå honom till någon sorts skriftlig
utgjutelse. Säkert skulle samma tecken återkomma,
och bestämdt skulle någon förnuftig lag dem
emellan kunna påpekas. Ni småler», fortsatte jag
ifrigt, »men antingen måste karlen vara en
fullständig idiot och har ej då det intresse, ni tillskrifver
honom eller också följer hans tankegång vissa
regler, och dessa måste, enligt mitt förmenande, kunna
fastslås.»

Leendet på doktor Heurtcaus läppar dog bort
vid mina sista ord, och i dess ställe antogo
hans drag ett så allvarligt och nästan strängt uttryck,
att jag tvekade att fortsätta. Han lade sin hand
på min axel, och i det han pekade på en långt
aflägsen tindrande stjärna, sade han:

»Monsieur Durand, ni ser den stjärnan 
därborta. Det är ej första gången den strålar på
fästet. Sedan årtusenden tillbaka har den varit att
se, blinkat på samma sätt och lyst med samma
dunkelröda glans. Hvad vet ni om det språk den
talar? Kan ni utan tvekan frånkänna dess
glittrande signaler all betydelse? Och om ni medger,
att de äro ett för oss ofattbart språk, hvarför tyder
då ingen dessa tecken, som sekel efter sekel i
oförvillad likhet hållits för våra ögon? Ni har då
ej fått klart för er, att denne Jean Raboul är ett
väsen, som visserligen efter hvad jag tror har sin
gemenskap med oss andra människor, men som
under inflytande af outgrundliga makter står lika
sfinxlikt inför vår intelligens, som den stjärnan, vi
betraktat. Finns det väl något medel, som jag
lämnat oförsökt? Har jag sparat någon möda för
att komma sanningen på spåren? Om ni visste,
hvad han pinat och pinar mig, om ni hade en
aning om, hur långt in i själens gömslen hans
problem förirrat sig, ack, då skulle ni ej framkasta
förslag liknande dem, ni gjort. Vid Gud i
himmelen, monsieur Durand», utbrast han med en
häftighet, som kom mig att förskräckas för den djupa
ängslan, hans ansikte återgaf, »vore jag ej
dårhusläkare och dock hade stött på den mannen, hade
jag varit vansinnig för länge sedan. Ni, som
önskar återge verkligheten, men griper till fantasien,
emedan lifvet erbjuder så föga af intresse, kom en
gång och se denna varelse, och ni skall kunna skrifva
en berättelse, mera förfärande och skräckinjagande
än hvad någonsin er fantasi kan ana. Ni har ej
att öfverdrifva, ej att fylla sida på sida med edra
egna reflexioner, utan blott att steg för steg, dag
från dag följa utvecklingen af en den hemskaste
verklighet, människoögat skådat.»

»Är det ert allvar, doktor?»

»Utan tvifvel, och jag skulle kunna utfylla edra
egna iakttagelser med dem, jag själf gjort sedan snart
tre år tillbaka.»

»Jag försäkrar er, doktor», genmälde jag, »att
därest ni godhetsfullt gåfve mig ämne till en dylik
berättelse, skulle jag vara er uppriktigt tacksam.
Jag jäktar alldeles icke efter ämne för någon ny,
sensationell historia, men dels ha edra ord väckt
mitt allra lifligaste intresse, och dels har jag trott
mig förstå, att ni ej själf vore obenägen se denna
sak återgifven på ett sätt som öfverensstämmer med
de verkliga förhållandena. Jag fattar godt den
pinsamma känsla, som tränger sig på er med
anledning af detta fall, och jag vill be er vara
öfvertygad om, att därest jag griper mig an, så sker
detta med ärligaste uppsåt att genom noggranna
iakttagelser så orientera mig i frågan, att vi med
samförstånd allt framgent kunna söka densammas
lösning.»

»Jag tror er, monsieur Durand», svarade
Heurteau hjärtligt och grep min hand. »Ni har äfven
rätt därutinnan, att jag med nöje hälsar en
sympatisk stridskamrat i min kamp mot denna gåta.
Klockan är ju ej så värst mycket», fortsatte han,
»och kanske ni ej har något emot att lyssna till
ännu några ord, innan vi skiljas åt?»

Jag antar, att mitt ansikte uttryckte ett sådant
intresse,  att han  småleende  forsatte:

»Jag har under det vi pratat nämnt, att vissa
tilldragelser inträffat, och att dessa varit af sådan
natur, att de på ett frappant sätt låtit mig ana
det hemlighetsfulla sambandet mellan Jean Raboul
och den verklige doktor Jean Couradee Raboul, som
under åren 1895 och 96 utöfvade en ej oansenlig
praktik har i Paris. För att ni bättre må förstå,
hvad jag sedermera ämnar omtala, "bör jag kanske
göra er något förtrogen med denne mystiske läkare
och hans lif. Jag kände honom personligen, och
äfven om jag villigt erkänner hans stora förmåga
och de förtjänster, han inlagt vid behandlingen af
vissa elakartade sjukdomar, kan jag ej underlåta
att skildra honom som en synnerligen frånstötande
person -- inbunden, oåtkomlig och, som jag tyckte,
oerhördt nervös. Han var ytterst intresserad af
hypnotism och vid ett tillfälle har jag, själf öfvertygat
mig om hans nästan underbara makt härvidlag. Vid
sina seancer begagnade han sig af en märkligt
formad och lika märkligt skiftande kristall, och det
egendomliga härvid var, att trots det
framstående personer bådo honom framlägga denna sten
till granskning, så möttes de härvidlag af ett
envist nekande, ty när seancen väl var slut, stoppade
doktor Raboul, med ett uttryck af skadeglädje, den
skimrande, blodfärgade kristallen i en säker
innerficka, och med ett halft ironiskt, halft ursäktande:
»God afton, mina herrar», lämnade han rummet.
Förutom vid det tillfälle, då jag tillsammans med
andra inbjudna hade nöjet närvara vid hans
hypnotiska experiment, kom jag en annan gång,
genom en ren händelse, i beröring med honom, och
därest ej en egendomlig tilldragelse knutit sig vid
detta sammanträffande, skulle jag förmodligen ej i
samma grad erinra mig de många detaljerna från
denna kväll. Af någon anledning, som alldeles ej
förhöjer intresset af denna historia, hade jag
sålunda tagit båten vid Charenton, och då jag
45-minuter senare gick i land vid Place de la
Concorde, kom jag ihåg, att min middagstimma var
inne. Efter att ha uträttat några smärre
kommissioner, som min hustru anförtrott mig, begaf jag
mig oförtöfvadt till restaurant Ronseray, det ställe
där jag vanligen intar mina mål, då jag tvingas
uppehålla mig i Paris. I allmänhet är jag van, att
där återfinna samma ansikten, och om, som helt
naturligt, nya, okända dyka upp, äro de sällan
ägnade att tilldraga sig uppmärksamhet. Min
förvåning blef desto större, då jag nu helt plötsligt stod
ansikte mot ansikte med doktor Raboul. Min
första impuls var att helt likgiltigt dra mig undan,
och jag förmodar hans afsikt var densamma, men
-- icke desto mindre sutto vi några minuter
senare helt fredligt vid samma bord.

För att ej onödigt behöfva sysselsätta mig med
honom, gaf jag mig sken af att med största intresse
studera min tidning, och då jag då och då lade den
åt sidan för att ägna mig åt min middag, föreföll
jag antagligen vara så helt upptagen af detta, att
doktor Raboul fann det lönlöst söka inlåta sig på
en konversation. Om han nu öfverhufvud taget
önskat detta, hvilket jag har all anledning att
betvifla! Jag betraktade honom ibland, men hur väl
jag än sökte välja dessa tillfällen, möttes jag
ständigt af hans kalla, outgrundliga ögon, och ännu
i dag kan jag fråga mig, därest ej ett knappt
märkbart löje kring hans läppar härrörde sig från min
spelade likgiltighet, som kanske var alltför skarpt
markerad för att vara naturlig.

(Forts.)

-
TVÅ STJÄRNOR VID BERLINEROPERAN

Efter foto.

GERALDINE FARRAR.

Efter foto.

ANTONIETTE DELL'ERA.

Den ena är ny: det är den amerikanska sångerskan
Geraldine Farrar, som i höst engagerats och redan intager en
af de främsta platserna för sin härliga röst och liffulla spel.
Därtill är hon af en ovanlig skönhet.

Den andra tillhör sedan länge operan; Hon förtjusar icke
med sin sång, utan med sin dans. Antoniette dell' Era är
prima ballerina och kanske icke endast Berlins, utan hela
Tysklands främsta balettdansös. Dell'Era är i hög grad publikens
gunstling, och hon är synnerligen värderad vid hofvet. Hon
uppträder också utom Berlin: då hon har ferier gasterar hon
än i Petersburg, än i Paris, än i Neapel -- alltid firande samma
triumfer.

-

INVIGNINGEN AF FOLKETS HUS I STOCKHOLM.

Foto. för HVAR 8 DAG af C. A. Olauson, Stockholm,

AUG. LINDBERG UPPLÄSER PROLOGEN.

Den vid Barnhusgatan uppförda byggnaden »Folkets hus»
invigdes den 22 dec. med en anslående invigningsfäst i
den i byggnaden inredda stora samlingssalen, hvilken i
anledning häraf var rikt dekorerad med flaggor -- de olika
fackföreningarnas fanor -- och grönt. Sedan Aug. Lindberg 
uppläst en stämningsfull prolog, följde orkesternummer och tal
af hrr Tengdahl och Branting. Därpå utfördes ytterligare en
del valda musiknummer, och den vackra invigningsfästen var
ett minne blott. HVAR 8 DAGS påpasslige fotograf knäppte
af den lilla bilden ofvan, trots alla lokala svårigheter.
SIEGESALLÉ I BERLIN.

KÄJSAR WILHELMS NYA, MYCKET OMTALADE GÅFVA TILL SIN RIKSHUFVUDSTAD.
Efter fotografier och bref från HVAR 8 DAGS Berlinkorrespondent.

TOTALVY AF SIEGESALLÉ I BERLIN.

Denna märkliga skapelse, som tillkommit på käjsar
Wilhelras egna initiativ och af honom bekostats, har i dagarne
fullbordats Den sista matmorgruppen aftäcktes högtidligen
onsdagen före jul i närvaro ät käjsaren och käjsarinnan,
ministrar och en mängd inbjudna konstnärer m. fl. Segerallén,
som ursprungligen fått sitt namn från Segerpelaren, hvilken
rests såsom ett triumftecken öfver österrikiska, dansk-tyska
och fransk-tyska krigen, har genom detta käjsar Wilhelms
verk ombildats från en blott träallé till en allé af
marmorstatyer, till en preussisk konungahistoria i marmor. Utmed
alléns båda sidor stå med lika mellanrum och två och två
midt emot hvarandra 32 statyer af preussiska härskare i
noggrann kronologisk ordning, börjande på alléns ena sida öfverst
mot Segerpelaren med markgrefven Albrecht Björnen och
slutande -- midt emot denne -- på alléns andra sida, efter att
hafva genomlupit hela Mark Brandenburgs och Preussens

SIEGESALLÉ I BERLIN: Ludvig I.

SIEGESALLÉ I BERLIN: Wilhelm I.

konungahistoria, med käjsar Wilhelm I. Hvarje konungafigur
bar bredvid sig bröstbilder af två de markantaste personer,
som togo verksam del i det offentliga lifvet under
vederbörande konungs regeringstid. Våra bilder återgifva såväl denna
marmorallé i sin helhet som prof på några af de enskilda
monument, hvilka alla äro utförda efter samma grundform. Den
märkliga allén, som utgör en af Berlins förnämsta sevärdheter, har
af käjsaren öfverlämnats såsom gåfva till staden Berlin. Detta
skedde redan 1895, då arbetet med allén börjades, hvilket
arbete sedermera oafbrutet pågått. Tillsamman med sin
historiograf och bildhuggaren Reinhold Begas, har käjaren
utarbetat planen för anläggningen, hvarefter ett tjugotal
konstnärer utfört arbetet.

-

ETT TJUGOFEM-ÅRS-JUBILEUM.

Porträtt af frih. B. A. Leijonhufvud och E. Fränckel återfinnas å Veckans Porträttgalleri.

Stockholms nya spårvägsaktiebolag firade den
30 dec. sitt 25- årsjubileum. Det var
nämligen då för tjugofem år sedan, bolaget erhöll
k. m:ts stadfästelse på sin ordning.
Spårvagnstrafiken tog sin början den 10 juli 1877 på
sträckorna Slussen--Norrbro--Grefbron och Norrbro--
Roslagstorg hvarpå linien Gustaf Adolfs torg--
Kungsholmstorg öppnades den 25 augusti s. å och
linien Grefbron--Allmänna gränd den 21 oktober.
På dessa linier hade till årets slut befodrats 1,200,000
passagerare, redan det en vacker siffra. Nu
befordras årligen icke mindre än 14,000,000 passagerare
sammanlagdt å bolagets olika linier, hvaraf
Ring-linien knöts i början af 1880-talet.

Af Stockholms nya spårvägsaktiebolags styrelse
ha två personer varit med allt sedan bolagets början.
Dessa personer är styrelsens ordförande, generalen
friherre B. A. Leijonhufvud och generdkonsuln
E. Fränckel, hvilka återfinnas å porträttgalleriet.
Helt säkert ha dessa mycket stor förtjänst om 
bolagets framgång, ty om dess utveckling gått
synnerligen snabbt, har den under alla omständigheter
fordrat ett stort mått af energi och arbete. Hr
Fränckel har äfven sin hedrande andel i bolagets
tillkomst, hvilken var förenad med åtskilliga
svårigheter.

Man trodde nämligen på många håll, att
trafiken aldrig skulle bli lönande, och desslikes var
man af den åsikten, att Stockholms säregna
klimatförhållanden skulle omöjliggöra vintertrafiken under
kanske flera månader. På grund häraf ålades
bolaget först hållandet af -- slädar. Dessa behöfde
emellertid aldrig begagnas, hvarför bolaget slutligen
fick rättighet att afyttra de dyrbara, men
fullkomligt onödiga fordonen. Aktieteckningen till
Stockholms nya spårvägsaktiebolag skedde också endast
med svårighet. Ett par personer tecknade
visserligen 10,000 kr. hvardera- - det var de högsta
beloppen -- men detta gjordes för den goda sakens
skull och icke i förhoppning om årsvinst.

-
NORSK TRÄSKULPTUR.

ETT BESÖK HOS LARS KINSERVIK.
Korrespondens med fotografier för HVAR 8 DAG af Annie Wall.

En varm augustidag kl. 11 f. m. stannade
en »stolkärra», förspänd med en sådan där
pigg liten fjordhäst, hvilken kan springa
som ingen annan, utanför hotellet Ullensvang.

Där hade jag mitt ekipage, som skulle
föra mig till Lars Kinservik, bosatt ungefär
fem fjerdingsväg från Ullersvang. Jag steg
upp i kärran, en liten »skydsgut» grep
tömmarne, och Blacken var icke sen att slå in i
raskt traf.

Solen brände nu ganska försvarligt,
värmen dallrade i luften och på de af mejade
kornfälten lyste kärfvarne som guld och
utsände en mild arom. Med en och annan liten
afvikelse följde vägen den härliga
Hardangerfjorden, hvars blanka yta rubbades af ett par
muntra delfiner, hvilka tumlade sig i yster
lek. På ömse sidor af chaussén växte
fruktträden oftast mycket tätt och för att undvika
grenarna måste man ibland ödmjukt böja sig.
Egendomligt nog är denna väg, kanske en
af de vackraste i Hardanger, föga känd af
turisterna, och jag var nog egoistisk att prisa mig
lycklig öfver att vara ensam om den och slippa
möta denna mängd af kortbyxade »globetrotters»,



VY ÖFVER SÖRFJORDEN OCH FJÄLLEN VID ULLERSVANG
(Hardanger).

som annars svärmar kring öfverallt. Naturen hade
riktigt tagit högtidsdräkten på sig: det låg liksom
sång och klang i luften, och välluktande
dofter uppstego från blomsterna på den upphettade
marken.

Från en bondgård hördes glada stämmor
och fioltoner. Där firades barndop,
berättade skjutspojken, och just då vi närmade
oss, kommo flera kvinnor iförda den
smakfulla och klädsamma hardangerdräkten ut ur
huset.

Vi stannade. Jag var genast framme
med min kamera och bad några af dem
»stå» för mig. Jo, då! Men först måste den
nydöpte hämtas ut, förklarade en gammal
mora; han skulle vara med på porträttet.
Och med kom han, men så inlindad i schalar,
att han såg ut som ett litet bylte ...


DEN NORSKE TRÄSKÄRAREN LARS KINSERVIK MED »HARDANGERFIOLEN».

KinservikTräskäraren har sitt namn efter orten, där han
bor. ligger inklämdt mellan höga
fjäll vid en smal fjord. En mulen dag gör
det säkerligen ett ofantligt dystert intryck,
men nu förgyllde ju solen allting och kom bergen
att té sig mindre mörka och tvära. Den lilla
orten består af några få hus, spridda här och där i
den trånga dalgången, och en åldrig, hvitmenad kyrka.

Vi stannade framför ett tämligen stort,
omåladt trähus och frågade efter Lars
Kinservik. En liten pojke svarade, att han bodde
här och att han skulle säga till honom.
Strax därefter visade sig en riktig kämpagestalt 
i dörren -- det var Lars.                 ^

Jag sade mitt ärende, att jag gärna ville
besöka en af Norges förnämste träskärare,
och han bjöd mig strax hjärtligt välkommen
och förde mig upp i sin verkstad. Lars,
hvilken är en enkel bonde, hade något
afmätt och värdigt i alla sina rörelser samt
ett allvarligt uttryck i ögonen. Med en
betänksam åtbörd strök han ibland sitt långa
skägg, och jag tänkte för mig själf, att det
säkerligen var ganska sällsynt, att ett leende
uppklarnade den mannens ansikte.

Verkstaden låg i öfre våningen och fäste
jag där strax min uppmärksamhet vid ett
präktigt, rikt ornamenteradt skåp, som Lars just
hade under arbete. Kinservik har en mångfald af
originella och vackra motiv i sina alster. Han


DE SEX HARDANGERKVINNORNA, HVILKA »STODO» FÖR VÅR
KORRESPONDENT...

hämtar dem helst ur de gamla
norska hjältesagorna, men äfven
fjällvärldens mystiska bebyggare
-- hexor och tomtenissar --
spela in däri och ofta
kombinerar han båda delarne såsom i
det ofvannämnda skåpet. Därå
förekommer äfven några slingor, 
hvilka vår träskärare
kopieradt från ett åldrigt
slagsvärd, funnet i jorden.
Naturligtvis använder han mest
den romanska stilen, hvilken ju
i Norge är förhärskande inom
träsnideriet, men under årens
lopp ha norska träsnidare i
denna stil inflätat så mycket,
sprunget ur deras egen fantasi
och skaparkynne, att den
blifvit till något helt nationellt,
alldeles typiskt för Norge. Och
de göra sannerligen rätt uti, att
de hålla sig till denna stil och
ej befatta sig med någon annan,
ty den är både vacker och
konstnärlig.

Under senare tiden har
Kinservik vid många tillfällen
färglagt sina arbeten.

Ett par gånger har Lars
erhållit pris i Paris, och en af
honom skuren, i rödt och blått målad stol är
afbildad i förra årets decemberhäfte af den stora
engelska konsttidskriften »The Studio». Ett par
liknande stolar jämte ett skrin stodo just afslutade
i hans verkstad, då jag besökte honom.


GALLERI I EN NORSK HALL A ETT HERRESÄTE UTANFÖR BERGEN.

Som en egendomlighet bör anmärkas, att de
flesta norska träskärarne, liksom Lars, tillhöra själfva
folket. Oftast äro de helt olärda bondgossar, hvilka
icke idkat några som helst studier i yrket, utan
blott af innerlig håg och lust taga i tu därmed.

DÖRR MED TRÄSNIDERI OCH TRAPPUPPGÅNG I DEN NORSKA HALLEN.

NORSK TRÄSKULPTUR

Det förhåller sig med dem som med de gamle
venetianska glasblåsarne: talangen ligger i blodet, och
konsten och hågen ärfves från far till son.

I Bergen finnes -- i förbigående sagdt -- äfven
en mycket skicklig snidare vid namn Wik. Han
har stor verkstad och antager som lärlingar en del
bondgossar, hvilka visa sig ha utpräglade anlag för
träsnideriet. Nyligen har från denna verkstad
utgått en del praktfulla träsniderier, efter teckningar
af arkitekt Kielland, afsedda för en norsk hall, som
en privatman i Bergen åt sig låtit uppföra i ett
herresäte utanför staden. I denna är allt inredt
efter samme arkitekts ritning, äfven den magnifika
hallen, som nu smyckats med ofvannämnda
träutskärningar. Hallen är säkert enastående i sitt slag,
och gör ett verkligt imposant intryck med den rikt
utskurna rundtimmerspanelningen, de likaledes
snidade dörrposterna, trappuppgången, galleriet och
de stilfulla möblerna. Allt träarbete är öfverdraget
med en varm, gulbrun fernissa och hela hallen är
ett eklatant bevis på, hur högt träskärarkonsten
står i Norge. Men därom nog.

Jag återvänder till Lars, hvilken icke endast
är en konstnär i träsnideri, utan äfven mycket
begåfvad inom andra konstområden. Han målar t. ex.
särdeles väl både i olja och med vattenfärg; några
akvarellskisser, hvilka han nyligen tagit uppe på
Hardangervidden, vittnade om ett godt färgsinne
och en kärleksfull blick för naturen. Och så spelar
han fiol. Icke på en vanlig violin, utan på en s. k.
Hardangerfele, hvilken är konstfullt inlagd med
perlemor och utom de fyra vanliga strängarne har ett
underlag af flera fina stålsträngar. Klangen
förstärkes naturligtvis därigenom, och fiolen erhåller
ett ganska egendomligt ljud. 

STOL, SKUREN AF TRÄSNIDAREN WIK.

SKÅP, SNIDADT AF DEN NORSKE TRÄSKÄRAREN
LARS KINSERVIK.

Jag bad Kinservik spela något för mig, och han slog sig genast ned
och föredrog verkligen öfverraskande vackert en
del gamla folkvisor och hardangerlåtar. Af de
senare tyckte jag mig bestämdt ha hört ett par förut.
Jag grubblade och letade i mitt minne, och till sist
fann jag det: i någon af Griegs kompositioner hade
jag förut förnummit dessa ömsom melankoliska,
ömsom uppsluppna och bizzart klingande melodier.
Då jag yttrade detta till Lars, svarade denne lugnt:
»Det är mycket möjligt. Grieg har varit ute hos
mig och upptecknat åtskilligt, som jag spelade för
honom».

Emellertid hade nu mitt besök varat länge nog,
och sedan jag besett den ålderstigna kyrkan -- den
är byggd i slutet af 1100-talet -- hvars gamla
intressanta altarskåp naturligtvis multnade på
kyrkovinden, tog jag ett hjärtligt afsked af Lars och
begaf mig på hemvägen.

Då jag efter en stund, högt uppe i en brant
backe, vände mig om, stod den reslige träskäraren
i dörren och vinkade farväl -- och se, ett vänligt
leende upplyste de bistra dragen....

-
VECKANS: PORTRÄTT: GALLERI

B. A. LEIJONHUFVUD.

Friherre Broder Abraham Leijonhufvud 
är född i Örebro den 31 mars 1823 och 
utnämndes 1842 till underlöjtnant vid 
Ingeniörskåren, hvilken kårs generalmajor och
chef han blef 1868. Som bekant,
hade namnet på kåren året förut
utbytts mot dess gamla namn,
Fortifikationen. Friherre L.
fortfor att utöfva chefskapet
häröfver till 1891, då han afgick. År
1881 utnämdes friherre L. till
generallöjtnant i armén, och han var
från och med sistnämnda år till
1888 äfven inspektör för
militärläroverken.

I fyra års tid innehade den i
hög grad kunskapsrike, särdeles
flitige och tillmötesgående mannen
en plats i statsrådet som chef för
sjöförsvarsdepartementet. Han har
alltid framhållit behofvet af ett
starkare försvar och varit en
afgjord motståndare till försvars- och
skattefrågornas sammankoppling.
Friherre L. har tagit verksam del i
riksdagens förhandlingar, först från
1858 i de sista ståndsriksdagarne,
sedan 1876-84 i Andra kammaren
som en af hufvudstadens
representanter och slutligen i Första
kammaren, 1884-93, invald af
Kopparbergs läns landsting.

Friherre L. har för öfrigt varit
ordförande i direktionen öfver
Gymnastiska centralinstitutet,
militärledamot af högsta domstolen,
medlem af en mängd komitéer, o. s. v.
Många höga utmärkelser ha fallit
på hans lott, och det finnes blott
en mening om, att han varit en
ädel son af sitt land.


E. FRÄNCKEL.

65 år fyllde den 17 december
ledamoten af riksdagens första
kammare, österrikiske-ungerska
generalkonsuln i Stockholm K. W. O.
l kl. m. m. Edvard Fränckel, och
var den framstående och dugande
mannen härvid föremål för
hjärtlig och liflig hyllning från när och
fjärran. Det är också på ett ovanligt
gagnerikt och verksamt lif, egnadt
åt så väl den privata som offentliga
verksamheten, som generalkonsul
Fränckel kan blicka tillbaka. Hr
F. började sin bana i järnvägens
tjänst och var sedan grundläggare
af och under många år chef för
Aktiebolaget Atlas i Stockholm där
han väl kan sägas ha haft en
grundläggande betydelse för det
storartade uppsviing, som detta bolags
verksamhet sedermera tagit. Vid
Pariserutställningen var han
medlem af organisationskomitén och
juryn samt hugnades också med
den för en svensk sällsynta
utmärkelsen: kommendörstecknet af
hederslegionen.

Sedan flere år tillbaka medlem
af Stockholms stadsfullmäktige
tager han verksam och liflig del i
allt som rör det kommunala lifvet
i hufvudstaden. Det betydelsefulla
arbete han som ledamot af
Spårvägsbolagets styrelse från dess
begynnelse inlagt om Stockholms
trafikväsen beröres på annat ställe.
Stockholms läns landsting insatte
1891 hr F. som sin representant i
Första kammaren, där han
likaledes gjort sig bemärkt som en
framstående talare och för det lifliga
intresse, hvarmed han deltager i
förhandlingarna.


C. F. O GEIJER, d.

Ett original af det älskvärda
slaget bortgick den 14 dec., då k.
sekreteraren Carl Fredrik Otto
Geijer afled i Stockholm. G., som var
född 1827, hade aflagt
kameralexamen samt äfven någon tid
tjänstgjort i verken.

Få torde de vara, som något
varit med i stockholmssocieteten,
hvilka icke någon gång stött på
den gamle, hjärtegode och
välvillige "kongl. Otto", som han kallades,
å en eller annan bal eller bazar.
Han var nämligen synnerligen road
af att se ungdom och glädje
omkring sig, och han hade härför
utfunderat en "metod", om man så
må säga, hvilken i sig, förenade
både nytta och nöje. Mycket
musikalisk och i sin ungdom
synnernerligen duktig exekutör af
dansmusik, plägade nämligen den fine
och förmögne k. sekreteraren åtaga
sig musiken vid alla möjliga baler
och tillställningar för ett fixeradt
honorar, som alltid skänktes till
de fattiga. Äfvenså var han högt
betrodd biljettör vid de stora
Stockholmsbazarerna, och på Skansens
vårfäster var han den värdige
postmästaren, iförd en gammal
postmästareuniform. Det var ett
högtidligt ögonblick, när han i en
antik kalesch tog sig en körtur
Skansen rundt vid dess fäster.

G. lär efterlämna en vacker
konstsamling och har
testementerat en hel del medel till
välgörande ändamål.


W. HJETTBERG.

Göteborgs folkbibliotek kan, som
på annat ställe omnämnes, i
dagarne fira sitt 40-års jubileum, och
göra vi säkert många en glädje med
att återgifva de sympatiska dragen
af den gamle hedersman, som nu
i elfva år varit dess chef och
bibliotekarie, hr Walfrid Hjertberg.

Att det arbete hr H. här utfört,
varit af allra största betydelse och
till bästa gagn för institutionen i
fråga, visar bäst den ofantliga
frekvens, som är rådande
därsammastädes. Några siffror rörande
folkbibliotekets verksamhet under år
1900 torde vara ganska öfvertygande.
Samtliga besöken uppgingo till
129,000 (hvilket blir i genomsnitt
350 besökande pr dag), fördelade
med 48,500 på tidningssalen, 40,525
på boklåningssalen, 14,500 på
läsrummet för kvinnor och 609 på
studierummet; slutligen 25,475
boklånesökande. Boksamlingen
ökades under året med 525 band och
utgjorde vid dess slut 8,255. Till
läsning på stället utlämnades 55,634
band, hvilket med tillägg af 25,475
hemlån gör en summa 81,109 eller
i genomsnitt 244 böcker pr dag.
Tidningar och tidskrifter funnos
tillgängliga till ett antal af 90. 
Romanläsningen kunde beräknas till
något öfver 25 proc., hvarvid det är
att märka, att romanlitteraturen
icke ansetts böra upptaga någon
synnerligen stor numerär; det som
mäst läses, är historisk-romantiska
och reseskildringar.

Det är också hr H., som
biblioteket har att tacka för dess
fullständiga omordnande och
katalogisering efter nytt system 1892.


H  ÖHRVALL.

50 år fyllde den 15 december
professorn i fysiologi vid
Uppsalauniversitet Hjalmar Öhrvall. Hr Ö.
har, som bekant, varit en af
stödjepelarne i föreningen Verdandi,
och på 50-årsdagen blef han äfven
föremål för en hjärtlig hyllning
från föreningen, som på aftonen å
Gillet anordnat en fästlig kollation.
En stor mängd telegram från
framstående personer ingick under
dagens lopp till hr Ö., hvilken
fortfarande är lifskraftig som en yngling.


C. R. MARTIN.

Den 16 december utnämndes och
förordnades teol. assistenten vid
Uppsala universitet, teol. och fil.
d:r C. R. Martin till professor i
Pastoralteologi vid universitetet, och
har den mångårige universitetslärarens 
utnämning hälsats med liflig 
tillfredställeIse inom teologiska
kretsar.


R. KJELLÉN.

Till professor i statskunskap och
statistik vid Göteborgs högskola
har utnämnts docenten
därsammastädes d:r Rudolf Kjellén. Prof.
K., som är född 1864, blef 1890
docent i Uppsala och har allt sedan
grundläggningen, hösten 1891,
tillhört Göteborgs högskola. Han är
en man med mångsidiga och
allmänt mänskliga intressen,
deciderad högerman samt för sitt redbara,
hjärtegoda väsen högt värderad så
af vänner och meningsfränder som
af politiska motståndare.


E. BREDBERG.

Till den mycket kräfvande
posten som förste stadsfogde i
Stockholm har öfverståthållarämbelet
utnämnt vice häradshöfding E.
Bredberg, hvilken praktiskt
dugande och ansedde jurist varit
ensam sökande till befattningen i
fråga.
E. FÖRBERG.

50 år fyllde den 1 december
hoftandläkaren Elof Förberg, en af
hufvudstadens mest kände män i
facket.

D:r Förberg har bl. a. varit
ledamot af den på hans egen
hemställan tillsatta komitén för
förberedande af förslag till ordnande
af tandläkareundervisnings- och
examensväsendet inom riket samt
utgifvit ett par skrifter rörande
upprättandet af en offentlig
undervisningsanstalt och poliklinik för
tandsjukdomar.

Resultatet häraf blef
Polikliniken för tandsjukdomar, den första
svenska statsinstitutionen i sitt
slag.

Han är för öfrigt medlem af
många in- och utländska
föreningar, har skrifvit åtskilliga
afhandlingar och har tagit en
synnerligen framstående del i allt, som
rör tandläkarevetenskapen. Han
var år 1900 en af internationella
tandläkarekongressens
hederspresidenter.

På 50-årsdagen blef doktor
Förberg, som personligen är
älskvärdheten och urbaniteten själf,
föremål för mycken hyllning från vida
kretsar.


H. B. W. BRUNIUS.

60 år fyller den 7 januari
ingeniören Hakon Birger Waldemar
Brunius i Göteborg. Han utnämndes
1864 till telegrafingeniör vid
statsbanorna, hvilken befattning han
efter några år lemnade för att egna
sig åt industrien. Efter att under
en följd af år ha varit disponent
vid Tidaforsbolaget, är han sedan
1896 bosatt i Göteborg, där han
innehar ingeniörsbyrå.


F. U. ASPENGRÉN.

85 år fyllde den 21 december
snickaremästaren och
biljardfabrikanten F. U. Aspengren, hvilken
fortfarande är vid utmärkt vigör
och sköter sin verksamhet. A. var
på sin tid officer vid Stockholms
borgerskaps infanteri och har han
någon kunskap om "gamla
Stockholm" -- han är en kärnkarl från
den gamla goda tiden.


F. BARTHELSON.

65 år fyllde den 23 december
kassören i generalpoststyrelsen F.
Barthelson, som äfven gjort sig
känd som skriftställare. Den
dugande och afhållne embetsmannen
var på högtidsdagen föremål för
mycken uppmärksamhet och
hyllning från kamrater och vänner.


H. SUNDIUS.

Till stadsfiskal i Eskilstuna har
förordnats kronolänsmannen, e. o.
hofrättsnotarien H. Sundius i
Ljusdal, där han sedan 1894 varit
ordinarie länsman. Hr S., som är född
1866. innehade jämte landsfiskal
Köhler förordnande att utreda de
öfver hela landet bekanta svåra
förbrytelserna och mordgerningarna
å Helsingland.


S. C. P. LAGERBERG.

Då Göteborgs museum -- se
annat ställe i dagens nummer -- i
dagarne kan fira sitt 40-årsjubileum,
har det synts oss på sin plats att
återgifva dragen af den person, som
under mer än ett decennium som
dess ombudsman med aldrig
svikande intresse och plikttrohet
utfört ett ovanligt framgångsrikt
arbete -- kammarherren m. m. Sven
Carl Pontus Lagerberg.

Hr L., som är född 1859 och son
till konteramiralen Otto Lagerberg,
egnade sig till en början åt
militäryrket, men tog redan under
vistelsen vid krigsskolan å Karlberg
afsked på grund af sjuklighet.
Efter att några år ha tjänstgjort vid
flottans civilstat, hvarunder han
som förvaltare deltog i flere
långväga expeditioner anställdes han
1886 vid Göteborgs museum. Han
är dessutom sekreterare och
styrelseledamot i Göteborgs
konstförening.

Den mångsidigt bildade mannen
intager föröfrigt inom Göteborgs
sällskapslif en framskjuten
ställning, och hans fina smak och
arrangörförmåga anlitas där vid alla
större tillställningar af mer och mindre
officiell natur. Kammarherre L
innehar en mängd ordensutmärkelser, är 
ledamot af flere vetenskapliga föreningar 
och sällskap samt har utgifvit heraldiska,
numismatiska och genealogiska skrifter m. m.


AUG. KOBB  d.

Säkert skall det glädja folk i vida
kretsar att se dragen af den
nyligen bortgångne om sin fädernestad
Göteborg så högt förtjänte
grosshandlaren Aug. Kobb, af hvilken vi
lyckats förskatfa oss ofvanstående
porträtt, Om Aug. Kobbs sällsynt
rika oeh välsignelsebringande
lifsgärning läses utförligt i vårt förra
nummer.


TH. W. SUNDLER. d.

I en ålder af nära 79 år afled
å Espås i Vestergötland söndagen
den 22 december godsägaren Th. W.
Sundler. S. var i sin krafts dagar
en ovanligt verksam och dugande
man, och oaktadt han driftigt som
få skötte sitt stora landtbruk räckte
han äfven till för allmänna
uppdrag af olika slag. Han sörjes
närmast af maka samt döttrar.


C. F. SJÖSTRÖM d.

Fabrikören Carl Fredrik
Sjöström afled nyligen i Norrköping,
79 år gammal. För ett 30-tal år
sedan grundlade han tillsammans
med fabrikör Schullström en
fabrik i Högsjö för tillverkning af
pappersbruksfiltar, hvilken affär
år 1889 ombildades till aktiebolag.
Den hädangångne sörjes af flera
barn samt en stor vänkrets.


PEDER KNUDSEN. d.

Han var född i Danmark 1846,
bosatt under en följd af år i
Göteborg, hvarest han förvärfvade sig
stor vänkrets. I hög grad intresserad
för fotografien drefs han ock till sist
helt in på det fotografiska området
samt blef chef för firman 
F. W.Hasselblad & C:is fotografiska filialaffär
i Köpenhamn. Han förvärfvade sig
rang af ett orakel för såväl
fack-fotografer som amatörkretsar.
JULAFTON I EN SVENSK KASÄRN.

Foto. speciellt för HVAR 8 DAG af C. A. Olauson, Stockholm.

Den tid är ju dessbättre 
för längesen förbi, då soldaterna 
vid våra garnisions- och
enkanneligen gardesregementena till 
större delen bestodo af mer eller
mindre förolyckade subjekt,
som äfven af sina förmän
behandlades därefter. Nu
för tiden är det ej längre
någon »skam» att bli
gardist eller artillerist, och
med de allt större
fordringar, som ställas på
officerens kulturella och
fackmässiga utbildning,
har också följt känslan
af allt större ansvar och
intresse för den trupp,
som står under hans
kommando, och som en gång
med honom i spetsen i
farans stund skall värna
fäderneslandet.

ETT KOMPANI AF SVEA GARDE OMKRING SIN JULGRAN.

Man börjar med ett ord
alltmera göra krigstjänsten
till en skola, en skola, ur
hvilken soldaten efter sin
tjänstetid kan träda ut i
lifvet, på bästa sätt rustad
äfven för den fredliga
iden och verksamheten
inom samhället.

Härmed har också följt
en sträfvan att göra
kasärnlifvet angenämt för
den unge soldaten, så
angenämt som med en god
diciplin kan förenas, och
den glada, friska julglädje,
som talar ur de bilder vi
här visa våra läsare,
vittnar väl tillräckligt om, att
ofvanberörda sträfvanden
ej varit förgäfves.

JULFÄST I KASÄRNEN: en liten svängom improviseras.

3:dje årg.        Den 12 Januari 1902            N:o 15

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: Knut Fredrik Söderwall (med 1 porträtt). En framstående båtkonstruktör (med 4 illustrationer) Gina Oselio-Björnsons tjugufemårsjubileum (med 1 porträtt). Från tennistäflingarne i Göteborg (med 1 illustration). Några bilder för dagen från scenen (med 5 illustrationer). Konungen reser till Voxenkollen (med 2 illustrationer). Från det stora julovädret i Norge (med 1 illustration). Jean Raboul och hans historia. Originalberättelse för HVAR 8 DAG af Erland Bratt. Prins Bernadotte och hans familj (med illustration). Veckans porträttgalleri (med 22 porträtt). Den under juldagarne forolyckade ångaren "Polstjärnan" (med 2 illustrationer). Omsorg om de små (med 1 illustration)

= BONNIERS TRYCKERI AKTIEBOLAG. GÖTEBORG. 1902. =



Foto, Lina Jonn, Lund.


Professor KNUT FREDRIK SÖDERWALL.
KNUT FREDRIK SÖDERWALL.

Nyårsdagen fyllde professor Knut Fredrik 
Söderwall i Lund 60 år. Detta namn torde
vara skäligen obekant för den stora allmänheten,
som väl icke har närmare reda på ljuset, hvilket
stilla men stadigt brinner i arbetsrummet -- för
att uttrycka oss i analogi med hvad en af våra
skalder gjort. Professor Söderwall är likafullt en
af Sveriges mest framstående söner af den nu 
lefvande generationen, en man, hvilkens namn i 
framtiden, då det stora verk, åt hvilket han i främsta
rummet egnar sitt lif, fortskridit längre än nu,
kommer att få en stor glans omkring sig.

Ty Knut Fredrik Söderwall efterträdde år 1892
professor Wisén icke blott såsom professor i 
nordiska språk i Lund, utan äfven såsom ledamot af
Svenska akademien och såsom akademiens högste
ledare af arbetet med ordboken öfver svenska språket. 
Det är allmänt bekant, att professor Söderwall 
invaldes i akademien just därför, att han
skulle bli i tillfälle att utöfva funktionen som chef
beträffande detta arbete -- och om någon kan
visa både »snille och smak» i detta afseende, är
det väl professor Söderwall, hvilkens kompetens
aldrig på något sätt blifvit ifrågasatt.

»Ordbok öfver svenska språket, utgifven af
Svenska akademien», har, som bekant, i lång tid
varit ifrågasatt och vidlyftiga förarbeten härtill ha
också sett dagens ljus, fastän man icke förr än år
1893 framlagt något afgörande resultat. Då utkom
nämligen ordbokens första häfte, som sedermera
fått många efterföljare, tack vare den goda 
organisation, som ordboksarbetet numera har. Första
profarket af ordboken framlades för Svenska akademien 
1892, och var professor Th. Wisén då ordbokens 
redaktör. Professor Söderwall inträdde i
hans ställe den 15 febr. 1893, vid Wiséns död.

Med afseende å ordboken vilja vi här endast
nämna, att arbetet »är afsedt att dels gifva en
trogen bild af det nu lefvande svenska riksspråket,
dels äfven uppvisa, huru vårt språk utvecklats allt
ifrån reformationstiden. Ordbokens uppgift är
alltså att lämna en historisk framställning af det
nysvenska riksspråket i vidsträckt mening, och den
tager sålunda vid, där de utgifna eller under 
utgifning varande ordböckerna öfver vårt medeltidsspråk 
sluta».

*

Knut Fredrik Söderwall är född i Drängsered,
Hallands län. Föräldrarne voro kyrkoherden därstädes 
prosten Per Söderwall och Margareta Iohanna von 
Wachenfeldt Den unge Söderwall, hvilken gick i Lunds 
katedralskola, blef 1858 student vid universitetet i 
den skånska lärdomsstaden. 1863 fil. kandidat och 1865 
fil. d:r. Han kallades samma år till docent i nordiska 
språk samt blef 1872 adjunkt i ämnet. 1875--1862 var S. 
äfven e. o. amanuens vid universitetsbiblioteket.

Utnämningen till e. o. professor i nordiska språk 
ägde rum den 26 november 1886, hvarpå den skicklige 
vetenskapsmannen, efter kallelse af humanistiska 
sektionen, den 12 maj 1892 utnämndes till professor 
i samma ämne. Han hade dessförinnan under flera 
läsår förestått denna professur. Professor Söderwall 
har vidare sedan 1897 varit universitetets prorektor 
samt sedan samma år inspektor för Ystads nation.

Hösten 1884 började Söderwall deltaga i Svenska 
akademiens ordboksarbete, och han är sedan
1882, såsom förut nämnts, ledare af nämnda arbete,
sedan han detta år invalts i Svenska akademien.
År 1868 erhöll han akademiens mindre pris och
1886 det k. priset, hvarjämte han 1888 af 
Vetenskapsakademien belönades med Letterstedtska
priset.

Professor Söderwall företog 1875 såsom innehafvare 
af riksstatens mindre resestipendium en
resa i Danmark och Tyskland. Han blef 1884 ledamot 
af »Det Nord. Oldskriftsselskab», 1894 af
»Danske Videnskabernes Selskab» och 1895 af
»Akademie der Wissenschaften» i München.

Professor Söderwalls tryckta skrifter utgöras
nästan uteslutande af sådana, som röra svenska
språket. Sålunda utkom 1870 »Hufvudepokerna af
svenska språkets utbildning», 1880 »Några svenska
medeltidsord förklarade», 1884--98 den med 
Letterstedtska priset belönade »Ordbok öfver svenska
medeltidsspråket», o. s. v. Professor Söderwalls
inträdesföreläsning, utgifven 1895 gällde »De 
nordiska språkens uttryck för sedliga begrepp».

Det är att hoppas, att den utmärkte vetenskapsmannen, 
som äfven är en särdeles energisk person, skall få 
bringa det viktiga ordboksarbetet till en punkt, då 
det kan fortlöpa på grundval af redan verkställda 
forskningar och slutledningar -- ifall icke detta, 
som man har skäl att förmoda, redan är fallet.

-


EN FRAMSTÅENDE BÅTKONSTRUKTÖR.

INGENIÖR GUNNAR MELLGREN.

Utan öfverdrift torde kunna
sägas, att den svenska seglingsidrotten 
och den därmed nära sammanhängande 
konstruktionsskickligheten stå på höjden 
med hvad samtiden förmår prestera -- ej 
ens de annars på detta område såsom de 
främsta länderna ansedda Amerika och England
undantagna.

Detta senare påstående kan kanske synas 
djärft, men hvad konstruktionerna beträffar 
kan man hänvisa bl. a. till ingeniör Gunnar 
Mellgrens kutter »Revanche», om hvilken i 
det ledande svenska idrottsorganet yttrats, 
att »denna jakt, hvad linierna beträffar, 
var modärnare än de amerikanska 
kappseglingsmaskinerna». Och hvad själfva 
seglingsidrotten vidkommer, torde med fog 
kunna sägas, att våra svenska seglingsamatörer 
mäta sig med hvilket annat lands som hälst -- 
detta ha de många gånger visat.

Det stora uppsving vår seglingsidrott tog från
början eller midten af nittiotalet, uppkallade flera
jaktkonstruktörer och bland dem den man, hvilkens
porträtt, jämte några hans framstående konstruktioner, 
vi här återgifva.

Född 1872, började ingeniör Mellgren, hvilken är 
en synnerligen sympatisk person med anspråkslöst 
uppträdande, och som från barndomen lärt
seglingens konst, år 1895 sin bana som konstruktör
med den lilla stålbåten »Göta», en synnerligen god
början.

Sedan följde en efter annan »Kerstin> (1896Konstruktionsår.),
»Verdandi», »Dora», »Eira» (1897), »Trollsländan»,
»Garm», »Hamingja», »Hebe», »Margareta», »Alexandra», 
»Le petit bleu», »Ella», »Thelma» (1898),
«Revanche» (1899), »Ingalill», »G. K. S. S. 1901», 
»Ingrid», »Ester» (1900) samt fyra jakter till Norge,
af hvilka tre efter samma ritning -- en alldeles 
ypperlig samling, som också gjort glänsande skördar 
af pokaler.

Alldeles enastående är listan öfver vandringspris, 
som eröfrats af ing. Mellgrens konstruktioner
under sistförflutna seglingssäsong. Den lyder:

Röhss'ka pokalen med »Ella».
Tivolipokalen med »Ester».
Norrköpings S. S:s vandringspris med »Garm».
Moltke-Huitfeldts dito med »Margareta».
Vänerspokalen med »Hamingja».
Vetterspokalen med »Ingrid».
1894 års Æolus-pokal med »Margareta».
1897 års d:o d:o, den större, med »Ella».
1897 års d:o d:o, den mindre, med »Margareta».
S. S. Göternas racer-vandringspokal med »Ella».
d:o cruiser-   d:o                  med »Alexandra».

Af dessa jakter ha »Ester», »Ella», »Margareta» 
-- och kanske flera -- nämnda säsong inseglat
första pris, som kunna räknas i dussintal för 
hvardera, och obesegrade gått öfver målet öfver allt,
där de täflat.

Fotografierna visa den märkliga »Revanche»
på dess berömda kappsegling från Sandhamn, då
den seglade på kortaste tid af alla jakterna, t. o. m.
än den många gånger större »Blenda». »Revanche»
är hemmahörande i Göteborg. Vidare »Ester»,
ovanligt lyckad och hittills obesegrad, som äges
af en stockholmare, samt »Ingrid», af cruisertyp,
hvars ägare är bosatt i Jönköping.

Ing. Mellgren har hedrats med det ansvarsfulla 
uppdraget att för ett stockholmskonsortium
konstruera en båt till den af käjsaren af Tyskland


Foto. Holm, Jönköping.

»INGRID.»

Foto. Klemmings Atelier, Sthlm.

»REVANCHE».

stiftade »Sonderklasse» samt har äfven nyligen
fullbordat ritningarne till en större under byggnad
varande kutter för en ifrig segelsportsman i
Göteborg.

Vårt land, med dess i jämförelse med de stora
kulturländerna äfven på idrottens område små
förhållanden kan känna sig stolt öfver sådana söner
som ingeniör Mellgren.

R. L.


Foto. Carl Larssons Atelier, Gefle.

»ESTER».



GINA OSELIO-BJÖRNSONS TJUGUFEMÅRS-JUBILEUM.

Det var den 2 januari 1877, som den 17-åriga Ingeborg Aas
för första gången uppträdde offentligt vid en af den
berömda skådespelerskan fru Reimers arrangerad soiré.

»Det blef», yttrar en norsk tidning om denna hennes debut, 
»en sång, som de närvarande sent glömde. Ett ungdomens 
flödande välljud, en ton, hvars bärkraft fyllde salen och
ett föredrag, fritt från skola och manér, sprunget fram ur en
egendomlig naturell, som var bestämd att gå sina egna vägar
och bryta sin egen bana».

Efter att ha fått en del undervisning hos Arlberg, som
då befann sig i Kristiania, begaf hon sig redan samma år till
Stockholm, där hon studerade för fru Stenhammar, hvilkens
favoritelev hon snart blef. Emellertid var hon på grund af
ekonomiska svårigheter tvungen att afbryta studierna, då det
i Kristiania lyckades henne att få sjunga för konungen, och
denne, som blef alldeles betagen af den vackra rösten och det
friska, personliga och intelligenta i hennes föredrag, gaf henne
ett privatstipendium, som möjliggjorde återupptagandet af
studierna.

Och han hade all heder af sin protegée! Redan 1879 debuterade 
hon i »Leonora» och kort därpå i »Aida» och »Lohengrin», i 
samtliga med stor framgång och erhöll nu fast engagement vid 
operan. Men hennes håg stod utåt: efter att ha bedrifvit 
framgångsrika studier för den bekanta pariserlärarinnan
och sångerskan Marchesi uppträdde hon med stormande succés
under åren 1883, 84 och 85 vid flere af Italiens främsta scener,
härunder läggande grunden till sin europeiska ryktbarhet och
till den framgång, som sedan följt henne öfverallt, där hon
låtit höra sig. Till hennes främsta partier höra utom de 
ofvannämnda de kvinnliga hufvudrollerna i operorna »Tannhäuser»,
»Valkyrian», »Othello», »Carmen», »Mefistofiles», »Hugenotterna» 
och »Faust».

Sedan 1890 är Gina Oselio gift med teaterchefen Björn
Björnson i Kristiania och bosatt därstädes.

*

Vid sitt tjugufemårs-jubileum uppträdde den utmärkta
sångerskan som Margareta i »Faust» och var därvid föremål
för den mast entusiastiska hyllning. Med anledning af 
jubileet tilldelade henne konung Oscar sin belöningsniedaij --
»Litteris» har hon sedan flere år tillbaka.

Foto: Rasmussen, Kristiania.
GINA OSELIO-BJÖRNSON.



FRÅN TENNISTÄFLINGARNE I GÖTEBORG.

Foto. Jonason, Göteborg.

Under några dagar ha Göteborgs nya tennispaviljong pågått särdeles intressanta täflingar, därvid ådagalagts mycken skicklighet och
elegans af såväl manliga som kvinnliga spelare. Vårt utymme medgifver ej en utförlig redogörelse för täflingarna, men vi vilja ej underlåta att
alldeles särskildt komplimentera Herr Settervall, täflingarnas hjälte, för hans lika behagliga och smidiga som beundransvärdt skickliga spel.

Personerna å gruppen äro: 1:a raden från venster: Krafft, Wachtmeister, Pripp, Krafft, Hammarberg, B. Lindström, Leffler, Lindström
Carlander, M.Kjellberg, J. Lignell, Lætner, settervall, Forsell.

2:dra raden från venster:  Boström, Wijk, A. Lindström, Lignell, Hammarberg, Lundström, W. Kjellberg, Weibull, Armstrong, Lillienroth,


NÅGRA BILDER FÖR DAGEN FRÅN SCENEN.

Foto. för HVAR 8 DAG af C. A. Olauson, Stockholm.

ANDERSSON, PETTERSSON OCH LUNDSTRÖM Å SÖDRA TEATERN i STOCKHOLM.




ÖFRE BILDEN: Pettersson (Lundberg), Andersson (Hagman), Lundström (Bäckström).

NEDRE BILDEN: Lundström (Bäckström) pröfvar vinet i Personnes salong.

"Andersson, Pettersson och Lundström", det gamla, kända folkskådespelet, har nu uppförts å Södra teatern i Stockholm med hrr Hagman, Lundberg och Bæckström i resp. hufvudroller. Särskildt hr B. väcker jubel och har som vanligt här presterat något af värde, huru grund rollen än är i och för sig. Bland de uppträdande utmärka sig för öfrigt hr Knut Nyblom som en lustig skolmästare, hr Elis Olsson som bonddräng och fröken H. Ohlsson som piga. Troligen kommer den folkvandring, som nu i flera dagar ägt rum till Södra teatern, att länge fortfara.

O. R.
SCEN UR TSCHAIKOWSKYS OPERA »JOLANTA»
Å KUNGLIGA TEATERN.

I Jen unga operasångerskan, fröken Valborg
Svärdström, som hemkommit från sin studieresa 
till Paris, har i dagarne i Stockholm haft en
ny succés i Tschaikowskis vackra lyriska opera
»Jolanta», i hvilken hon utför titelrollen samt åt
den ljufva, blinda flickan förlänar en den mest intima 
och fina karaktäristik.

*

Å Svenska teatern har dir. Ranft upptagit
Björnsons så starkt omdebatterade drama »Paul
Lange och Tora Parsberg», som i öfversättning
af Karl Hedberg i dagarna drager mycket goda
hus. Man har sökt undvika allt, som i dräkt eller i
maskering skulle tyda på de i stycket förekommande
historiska personerna, hvilket emellertid icke minskat 
styckets intresseväckande beskaffenhet.

Titelrollernas innehafvare, hr de Wahl och
frkn Lundeqvist, ha båda åstadkommit ett synnerligen 
vackert konstnärligt arbete i framställningen
af sina kräfvande partier.


FRÖKEN SVÄRDSTRÖM.  HR BRATBORST.

BJÖRNSONS SKÅDESPEL »PAUL LANGE OCH TORA PARSBERG» Å SVENSKA TEATERN.


PAUL LANGE (Herr de Wahl).


TORA PARSBERG (Fröken Lundeqvist.



KONUNGEN RESER TILL VOXENKOLLEN.

Hofstallmästare Sverdrup          KONUNGEN

KONUNGEN GÅR AF SPÅRVAGNEN VID HOLMENKOLLEN STATION OCH STIGER UPP I EN VAGN FÖR ATT KÖRA VIDARE TILL VOXENKOLLEN.

SPÅRVÄGEN, MED HVILKEN KONUNGEN ANLÄNDER TILL HOLMENKOLLEN.

Konungafamiljen har under julhelgen i Norge fått pröfva på ett äkta nordiskt midvinterväder. Den
snöstorm, som under juldagarne rasade öfver Norge, var nämligen af en ovanlig styrka och intensitet, och
ge våra bilder en god föreställning om de svårigheter, som häraf förorsakades i trafikförhållandena.


chapter name="Från det stora julovädret i Norge">
FRÅN DET STORA JULOVÄDRET I NORGE.


Foto, Skarpmoen, Kristiania.

SNÖPLOGEN MED 10 HÄSTAR HAR KÖRT FAST PÅ EN GATA I KRISTIANIA.


JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

(Forts, från föreg, nummer).

Jag tilltalade honom slutligen, ty jag plågades
af hans envisa tystnad, och kunde ej fördraga den
underlägsna roll, som jag påtrugat mig själf. Jag
vek långsamt ihop tidningen, förde den lika 
gravitetiskt mot min ficka, men hejdade mig plötsligt
och sporde honom artigt:

»Kanske ni önskar se tidningen?»

Jag är öfvertygad om, att han helst afböjt mitt
erbjudande, ty hans drag uttryckte nu en sådan
likgiltighet, att jag afgjordt ångrade mitt tilltag.
Emellertid, vare sig han ej i hast fann ord att
motivera ett afslag eller helt plötsligt kom på 
andra tankar -- han grep alltnog tidningen, och i
det han synbart intresserad började bläddra i 
densamma, svarade han:

»Jag är viss om, doktor, att er älskvärdhet är
helt naturlig, men vore jag misstänksam, skulle jag
tro, att ni med kännedom om min absoluta likgiltighet, 
för hvad de dagliga bladen innehålla, önskat ge mig 
en kanske välförtjänt fingervisning. Men var lugn», 
tillade han vid min förvånade uppsyn, »jag fritar er 
fullständigt från denna tankegång och tackar er 
uppriktigt för er vänlighet.»

Låg det en viss ironi i hans ord, eller talade han 
ärligt? Jag var ej i stånd att afgöra
detta, innan jag såg honom lägga tidningen å sido,
och mina funderingar fördes i en helt annan riktning 
genom de ord, hvarmed han ånyo inledde samtalet.

»Ni förvånar er», sade han, »öfver att höra min
ringaktning gent emot den dagliga prässen, och kanske 
ni finner det barbariskt och slött att frånsäga
sig all gemenskap med alla de intressen, som uppröra 
vår tid och de små hyggliga människorna, men
ni, doktor, som är vetenskapsman, skall väl ändå till
en viss grad kunna medge eller tänka er frågor,
hvilkas besvarande så ta vår uppmärksamhet i anspråk, 
att vi blott med ovilja fördjupa oss i eller
sysselsätta oss med andra. Så är åtminstone fallet
med mig, och hvad ni eller andra betrakta som
en brist, det är i mina ögon en förtjänst. Ty blott
därigenom att jag helt och fullt gått mitt ämne in
på lifvet, har jag kommit till resultat, dem jag 
aldrig kunnat framvisa därest mina tankar splittrats
af de många olika lystringsord, som städse ha sitt
tillhåll i prässen.»

Om någon annan framställt ett dylikt påstående,
skulle jag utan tvekan, utan svårighet ha kunnat
påvisa dess ohållbarhet, men inför denne man skulle
hvarje motsägelse ha fallit till marken, och jag 
förstod strax, att jag här stod inför ett väsen af helt
annan kaliber än hvad man i allmänhet råkar på.

Doktor Heurteau gjorde en liten paus, och jag
passade på att inflika:

»Var man egentligen på det klara med hans nationalitet?»

»Fullkomligt», svarade doktorn, »försåvidt födelseorten 
är den bestämmande faktorn härvidlag. Man
vet nämligen med full säkerhet, att han föddes i den
lilla franska staden Chaumont en Basseging. Men
lika visst är också, att man förlorat spåret efter 
honom här i Frankrike, sedan han vid knappa 15 års
ålder tog hyra på en Ostindie-farare och till dess han
mer än 35 år därefter uppträdde här i Paris som
doktor Jean Conradee Raboul och mellan åren 1895
och 96 utöfvade sin stora praktik.»

»Jag vet detta, emedan jag tog gansnka liflig
del af de polisrapporter, som tillkommo med 
anledning af hans försvinnande. Emellertid -- för att
återgå till min historia om honom -- så, sedan 
samtalet oss emellan väl kommit i gång, tröto visst ej
samtalsämnen. Som hvarje djupt bildad människa
yttrade han sig med stor lätthet, men hvad som i
synnerhet gaf sådan färg åt hans framställning, var
det utomordentliga intresse, hvarmed han omfattade
den sak, som förelåg. Jag har trott mig vara rätt
hemmastadd i en del saker och har aldrig mer än
denna gång erfarit en sådan nästan skolpojksaktig
beundran, som jag vid detta tillfälle kände inför
denne man. Jag har förut skildrat honom på ett
annat sätt, framhållit hans otillgängliga, inbundna,
frånstötande natur, och jag har ingen ändring att göra
härvidlag. Att han för en gång slog upp språklådan,
får betraktas som en fullständig och enastående 
afvikelse från hans vanor, ty märk väl, att jag aldrig
senare lyckades återknyta vår förbindelse eller än
en gång få blicka in i detta underliga, men genialiska
väsen. Hvilken skada, monsieur Durand», fortfor
doktorn ifrigt och med hänförelse, »att denne man
slöt sitt rika vetande inombords. Hvilka mäktiga
resurser hade han ej till sitt förfogande, och hur lätt
skulle ej hans öfverlägsna intelligens ha ledt oss 
andra till ett framgångsrikt arbete i vetenskapens tjänst.
Hvar är han? Skall han återkomma? Finns han
i lifvet? Jag vet ingenting af allt detta, och jag
fruktar, att lika gåtfull som han gick ibland oss.
lika gåtfulla förbli nog hans senare öden. Jag afviker 
då och då från ämnet, men jag är tvungen därtill på 
det att ni tillnärmelsevis må få en riktig
uppfattning om de personer, som äro inblandade i
denna sak. Jag säger inblandade, som jag för öfrigt 
redan nämnt, att mellan den olycklige Jean Raboul i 
Charenton och doktorn med samma namn
existerar ett visst samband, och jag skall nu omtala
några bevis för detta påstående.

Efter att, som jag nämnt, på det angenämaste sätt ha 
fördrifvit tiden vid middagsbordet, fortsatte vi 
samtalet vid kaffet ute på terrassen vid boulevarden, 
och jag vardt fortfarande i stånd att njuta af hans 
eleganta och medryckande framställning. Som vanligt 
strömmade en aldrig sinande folkmängd fram och åter 
längs boulevarderna, och då jag tillfälligtvis kom 
att fästa mig vid en främling med ett särdeles 
markeradt utseende, riktade jag doktorns,
uppmärksamhet på honom. Deras ögon möttes, kanske 
blott några sekunder, men aldrig, det vågar jag
påstå, ha mera expressiva ögonkast växlats! Och
hvilken skillnad låg ej i deras uttryck. Hur skall
jag kunna skildra den intensitet, hvarmed de mönstrade 
hvarandra, och hur skall ni kunna förstå, hur
de framstodo för mig under dessa korta sekunder,
dessa tvänne väsen, hvilka plötsligt dykt fram såsom
ar mörkret vid skenet af en blixt.

Doktor Raboul var likblek, hans läppar darrade
och samma ögon, som nyss förut brunnit af intelligens 
och liflighet, de hotade nu att tränga ur sina
hålor, de återgåfvo en sådan namnlös skräck, en
sådan hjärtslitande fasa och förtviflan, att aldrig
har ett mänskligt ansikte synts mig hemskare. Blott,
ett har en gång senare kunnat täfla därmed; jag
menar hans, därute i! Charenton.

Och hvad stod där att läsa i, främlingens ögon?

Jag ryser ännu vid minnet af den hemska outgrundlighet, 
som tindrade i hans svarta, vidöppna
ögon, men i öfrigt präglades hans drag af ett nästan 
högtidligt allvar. Jag har svårt att bestämma
hans nationalitet. Hyn var bronsfärgad, växten af
medellängd, håret grånadt och ansiktet magert, 
fåradt, saknade fullkomligt skägg. Han var draperad
i en klädsam, kopparfärgad mantel och därunder
framstack en gråaktig, fotsid kappa. På hufvudet
bar han en burnus. Af det yttre att dömma torde
han således ha varit hindu eller arab.»

»Men lämnade er icke doktor Raboul några
upplysningar om honom», frågade jag, »och hur skilldes 
de åt?»

»Sedan de betraktat hvarandra så som jag antydt», 
svarade doktor Heurteau, »fortsatte främlingen
sin väg, utan att ens vilja besvara den ängsliga,
sökande blick, som doktor Raboul sände honom,
samt försvann i hvimlet. Det hela hade passarat 
så hastigt, och ej ett ord hade undfallit doktorn, 
men då han ändtligen förlorat sin underliga
bekantskap ur sikte, drog han ett djupt andedrag
och vände sina förstörda anletsdrag mot mig. Han
tryckte handen mot hjärtat, och med slutna ögon satt
han orörlig en stund.

»Jag mår högst illa, doktor», började han sedan -- 
»och jag hoppas ni ursäktar, om jag lämnar er.»

»Vill ni ej tillåta, att jag följer er», frågade
jag honom, men möttes därvid af ett så bestämdt,
afvisande: »Nej tack!», att jag blott kunde fatta
hans hand och lämna honom passagen fri.

Och jag såg, hur han samtidigt med det att
han banade sig fram mellan borden ut till 
boulevarden, kastade forskande blickar åt det håll, där
främlingen försvunnit. Utkommen på gatan, stannade 
han ett ögonblick, anropade så en förbifarande 
droska och försvann, kvarlämnande mig som ett
rof för de vildaste funderingar.

Det dröjde minst två månader, innan jag nästa 
gång återsåg honom, men han reste då en sådan 
mur af otillgänglighet ikring sig, att jag 
saknade hvarje möjlighet till att inleda något samtal
med honom. Han var ju alltid inbunden och sluten, 
och dock vill jag påstå, att han vid detta tillfälle 
helt afsiktligt gick längre än vanligt. Nå,
hans hemligheter angingo mig ej, och fastän jag
i hög grad intresserade mig för närmare detaljer
vid den tilldragelse jag kommit att åse, kunde jag
ju ej mot hans vilja tränga honom in på lifvet.

Så småningom föll händelsen ur mitt minne,
och det var först fulla två år senare, som jag 
genom särskilda omständigheter, hvilka jag strax skall
berätta, kom att återupplifva denna episod.»

»Om någon, doktor», afbröt jag honom, »äger ni
förmåga att hålla intresset för en historia vid lif,
och jag kan försäkra er, att jag följer edra ord med
långt större ifver än någon följetongsslukare går upp
i en roman.

»Kanske förtjänar ock min berättelse denna 
uppmärksamhet», svarade han småleende, »ty ni måste
väl medge, att en mera sällsam uppränning än den,
på hvilken jag bygger, ej kan förekomma i en
roman. Det gläder mig emellertid, att ni följer med,
och jag kan således fortsätta i den tron, att 
äfven det följande skall väcka ert intresse.»

Han gjorde en paus, liksom för att samla sina
tankar, tände en ny cigarett och började:

»Den tilldragelse, hvarom jag nu skall tala,
och som återförde i mitt minne sammanträffandet
med doktor Raboul, timade ute i Charenton på
min asyl. Som alla händelser, hvilka knyta sig
till denna historia, är denna äfven höljd i ett visst
dunkel, ja, mer än så, ty om man också i densamma 
kan fatta en viss tendens, är den snarare
ägnad att locka fram funderingar, som sluta det
hela i ett allt ogenomträngligare mörker.

Jag hade emellertid just slutat min vanliga mottagning 
och beredde mig göra den ordinarie ronden bland 
patienterna, då min assistent anmälde, att en
herre önskade träffa mig.

Jag förlänger ogärna mina mottagningstimmar
utöfver det behöfliga och ämnade därför låta 
underrätta mannen ifråga, att han vore välkommen
följande dag. I färd med att ge dessa instruktioner,
öfverraskades jag helt plötsligt af att finna en 
främling i rummet.

Säkert uttryckte mitt ansikte föga belåtenhet,
ty utan att jag sagt ett ord, bugade han sig kallt
men höfligt och utbrast:

»Jag förstår, doktor, att mitt tillvägagående skall
väcka ert missnöje, men jag ber er vara öfvertygad 
om, att därest tiden medgåfve ett förnyadt besök, 
skulle jag ej nu ta er uppmärksamhet i anspråk. 
Jag var rädd, att ni skulle afslå min begäran och 
för att ej löpa risken att bli afvisad,
har jag tagit mig friheten att inträda oanmäld. Jag
hoppas, att ni skall ursäkta mig och som intresserad 
vetenskapsman tillgifva det något själfsvåldiga i
mitt tilltag!»

Jag bad honom taga plats samt frågade, hvarmed
jag kunde stå till tjänst.

»Mitt namn är William Hocburn», svarade han.
»och jag har nu en tid uppehållit mig här i staden 
för att verkställa vissa undersökningar i rent
medecinskt afseende. Hvad som i främsta rummet 
intresserar mig, äro de epileptiska ekvivalenterna.
Kanske jag vågar smickra mig med, att ni läst min
bok om: »Hysteriska tillstånd.»

Då jag nekande ruskade på hufvudet, gjorde
han en lätt gest med handen och fortfor:

»Den berör dock ert område, och innehållet är
frukten af ett mångårigt arbete, hvarför jag anser
mig böra omnämna den. Emellertid fördjupar jag
mig ännu i denna fråga, och tack vare er kollegas, 
doktor Cuenods vid Hôpital Tenon, älskvärdhet har 
det varit mig möjligt, att under den korta
tid, som jag vistats här, göra ytterst värdefulla
iakttagelser. Tyvärr medge ej särskilda omständigheter, 
att jag förlänger mitt uppehåll har på platsen öfver 
morgondagen, och då jag i går uppsökte doktor Cuenod, 
var det för att samtidigt uttrycka mitt hjärtliga tack 
och säga ett sista farväl.

Ännu i afskedets stund kommo vi in på ytterst 
intressanta ämnen, och det var i samband
med dessa, som edert namn blef nämndt. Han
uppgaf nämligen, att ni har under behandling en
man, hvilkens egendomliga uppträdande väckt er
största förvåning och genom den beskrifning, jag
erhållit, äfven min.»

»Ni menar Jean Raboul?» frågade jag.

»Ja, så är hans namn enligt doktor Cuenods
utsago, och jag blefve er verkligt förbunden, 
därest ni satte mig i tillfälle att se honom. Det är
denna min ifriga önskan, som kommit mig att bryta
mot vanlig höflighet, och jag ber er, doktor, att
ej misstycka min närvaro. I morgon lämnar jag
Paris, och hvem vet, om jag någonsin mer skall
återse er härliga stad.»

»Jag kunde ju gärna afslå en dylik begäran»,
fortfor doktor Heurteau, »helst som jag genom en
stunds fortsatt samtal kom till öfvertygelsen, att
denne William Hocburn var en högst upplyst man,
och då han dessutom kom å min gamle väns, doktor 
Cuenods vägnar eller med hans rekommendation,
gjorde jag ej några svårigheter, utan bad honom
följa mig. Efter att ha visat honom dem bland
mina patienter, som, enligt mitt förmenande, voro
värda särskildt intresse och därvid än ytterligare
förvånats öfver hans djupa insikter och intelligenta
anmärkningar, närmade vi oss så småningom Jean
Rabouls lilla rum.                     (Forts.)


PRINS BERNADOTTE OCH HANS FAMILJ.

Det väckte på sin tid ett ofantligt uppseende,
då det år 1888 berättades, att vår konungs
andre son, den populäre och omtyckte prins Oscar,
ingått trolofning med dåvarande hoffröken hos
h. m. drottningen Ebba Henrietta Munck. Det
hette också, att den höge fadern var mycket emot
partiet. Huru nu därmed än förhöll sig -- alltnog
prinsen dref sin vilja igenom och äktade sitt 
hjärtas utkorade, ehuru han härvid, enligt grundlagens
bud, måste afstå från arfsföljden för sig och sin
ätt. Prins Bernadotte jämte gemål och barn ha
därför af Storhertigen af Luxemburg förlänats
titeln grefve (grefvinna) af Visborg...

Knappast har väl häller prins Oscar någonsin
ångrat, att han vid valet af maka blott lyssnade
till sitt hjärtas röst, ehuru detta skedde med 
uppoffring af yttre ära och glans. Allvarlig till 
karaktären och djupt religiöst anlagd, som han är, finner
han sig säkerligen långt bättre i hemmets trefna
krets bland sina kära, där friden och harmonien
af ett det lyckligaste samlif främst sätter sin prägel
på det hela, än i hofvets stolta, men kalla salar,
hvarest etiketten och ceremonielet ju pålägga dem,
som där vandra, sina ofta tryckande band ...

Men prins Oscar tillhör därför ingalunda dem,
som egoistiskt helt och hållet draga sig undan
från världen för att uteslutande lefva för sin egen
lycka. Han har ärft sin konungslige faders 
förkärlek för sjömannens yrke och det friska lifvet
på hafvet. Och sjöman är han, sjöman till lif och
själ.

Foto. Julius Grape, Foto.-affär & atelier, Sthlm.

GREFVARNE OCH GREFVINNORNA AF VISBORG,
prinsparet Bernadottes barn.
Foto, Julius Grape, Foto.-affär & atelier, Sthlm.

PRINS OSCAR OCH PRINSESSAN EBBA BERNADOTTE.


VECKANS: PORTRÄTT: GALLERI

H. G. VON SCHÉELE.

Vi se här ofvan de nobla
dragen af Gottlands biskop K.
H. G. von Schéele, som vunnit
popularitet icke blott inom sitt
lands gränser utan äfven långt
utom desamma. Det var med
ett utomordentligt intresse och
med storartad hyllning, som
nordens söner och döttrar i
Amerika mottogo den svenske
biskopen under hans färd så
väl såsom konung Oscars 
utomordentliga sändebud som ock 
såsom den aktade prästmannen,
som skulle fastare sammanknyta
banden emellan moder- och 
dotterkyrkan, men äfven banden
emellan moder Svea och hennes
barn på andra sidan Atlanten.

Som bekant öfverströmmade de 
svensk-amerikanska tidningarna 
af berömliga uttalanden 
om biskop Schéele, och hans
föreläsningar i de amerikanska
»collegerna» inför lärde från
alla jordens kanter. Det är ju
ej heller första gången biskop
G. von Schéele varit anförtrodd
uppdraget att representera 
svenska kyrkan. Man minnes, att han
som Sveriges ombud deltog i
käjsar Wilhelms palestinafärd
och i kyrkoinvigningen i Jerusalem. 
Biskop Schéele, som på
sin amerikafärd åtföljts af sin
biskopinna har i dagarne efter
en minnesrik, och betydelsefull
om än mödosam färd hemkommit till 
sin stiftsstad. S. W.

D. W. FLOBECK.

Sjuttio år fyllde den 30 dec. 
disponenten R. N. O, R. W. O. 1 kl.
Daniel Wilhelm Flobeck, chef för
Eriksbergs stora mekaniska verktad. 
Jubilaren hyllades på flerfaldigt 
sätt såväl af sina underlydande,
som af vänner och bekanta inom
Lundby kommun, där han innehar
en mängd förtroendeposter.


A. RUDBERG.

60 år fyllde den 1 januari kyrkoherden 
i Björsäter kontraktsprosten 
August Rudberg. Prosten R.,
som allt fortfarande rask och kry
sköter sin stora församling och 
kontraktets angelägenheter, var på 
sextioårsdagen föremål för liflig 
hyllning från församlingsbor och vänner.


IVAR BROMAN.

En lysande vetenskaplig karriär
är den, som tillryggalagts af e. o.
professorn i anatomi vid Uppsala
universitet, med. dr Ivar Broman.
Född 1868, blef prof. B. student i
Uppsala 1890, med. lic. 1899. Han
är jämväl öfverläkare vid Tulseboda
Brunns- och badort.


B. NORBERG.

Till direktör för Riksbankens
afdelningskontor i Göteborg har
nyligen utnämts direktören för 
afdelningskontoret i Karlstad 
B. Norberg. Hr N., har äfven 
varit direktör i Kalmar. Den dugande 
bankmannen blir en god ackvisition för
affärsvärlden i vår andra stad.


L. H. S. DIETRICHSON.

Om någon i sin person och
lifsgärning förenat skandinavismens 
och broderlighetens idé, så är det 
den man, hvilkens bild HVAR 8 DAG här ofvan
återger, norrmannen professor
Lorents Henrik Segelcke Dietrichson, 
hvilken den 1 januari ingick i sitt 69 år.

Student i Kristiania 1853, mottog han å 
studentmötet i Uppsala 1856 djupa intryck och
kraftiga väckelser samt begaf
sig 1859 till Sverige, som blef
hans hemland ända till 1875,
då han erhöll sin professur i
Kristiania. Under dessa år var
han docent i Uppsala, amanuens 
vid Nationalmuseum, lärare vid 
Akademien för de fria
konsterna, kronprinsessan Lovisas 
lärare i danska språket
och litteraturen m. m.

Äfvenså företog han vidsträckta 
resor: 1862--65 vistades
han i Rom, tjänstgörande som
konsulatssekreterare och bibliotekarie 
vid skand. biblioteket.

D. tillhörde för öfrigt den
intima krets af författare och
konstnärer, som konung Carl
XV samlade omkring sig, och
kan om den genialiske mannen,
på hvilkens betydelsefulla 
vetenskapliga lifsgärning vi ju ej
här kunna ingå, sägas att han
är likaså populär här i Sverige
som i sitt fädernesland.


J. SACHS.

K. L. LUNDBERG.

De båda gamla, öfver hela Sverige välkända firmorna 
K. M. Lundberg och Joseph Leja som fr. o. m. detta års ingång samarbeta
för gemensam räkning, sammanslås i dagarne till ett bolag under 
benämning: Aktiebolaget Nordiska Kompaniet, och återgifva vi af denna
anledning de båda förra firmornes cheferna hrr J. Sachs och K. L. Lundberg.
Det nya aktiebolagets minimikapital skall utgöra 2,700.000 kr.
Hela minimikapitalet har öfverlagits af delägarne i de gamla affärerna.
Rörelsen kommer att detta år fortgå utan yttre förändring i de båda
stamfirmornas verksamhet.


IDA SVANBOM. d.

Föreståndarinnan å elementarskolan 
för flickor i Norrtälje fröken
Ida Svanbom afled den 23 dec. vid
32 års ålder. Rikt begåfvad, var
hon omtyckt af alla, såväl elever
som lärjungar, och hennes bortgång 
var en stor förlust för skolan.
Närmast sörjes hon af moder och
syskon.


C. GUNDERSEN

I anledning af Stockholms spårvägsbolags 
25-årsjubileum -- se
förra numret! -- utdelades vid den
fäst, som då gafs för tjänstemän och
funktionärer, Patriotiska sällskapets
medali till flere persorer, däribland 
guldmedalj till trafikmästaren 
C. Gundersen. Öfverståthållaren 
frih. Tamm utdelade medaljerna.
F. W. HOLM. d.

Den 6 dec. afled i Varberg vik.
kollegan, fil. kand. Fritz W.Holm
f. 1858. Sedan 1898 var han jämväl
studierektor vid Varbergs högre 
läroverk för flickor. Kunnig, redbar,
god och pålitlig, sörjes han utom
af maka och anhöriga af en stor
skara af vänner och lärjungar.


C. L. KRÆPELIN. d.

Postexpeditören Carl Lennart
Kræpelin afled den 20 dec. i Stockholm. 
Han var född 1855 i Finland.
1887 blef han postexpeditör. K. var
äfven anställd vid riksdagen, som
notarie och var en skicklig stenograf. 
Den mycket kände mannen sörjes af många.


W. WAHLMAN. d.

Ingeniören Wilhelm Wahlman
afled den 29 december i hufvudstaden. 
Född 1860, hade han praktiserat i 
bergsbruk vida omkring
År 1900 öppnade han egen kolimportaffär 
i Stockholm. Den arbetsamme mannen sörjes 
närmast af enka och barn.


J. A. LEFFLER. d.

Den  6  dennes  afled i Norrköping 
f. provinsialläkaren R. W. O.
Johan Alfred Leffler f. 1828. 
Student i Uppsala 1847, blef han 1860
med. d:r, 1863 provinsialläkare i
Wåla samt slutligen 1883 i Uppsala
distrikt. Den duglige och bepröfvade 
läkaren tog 1888 afsked.


I. U. CERVIN. d.

Nyårsafton afled i Stockholm
postexpeditören Ivar Ulrik Cervin.
född år 1853. Den flitige och duglige 
mannen sörjes utom af moder
och syster, af den stora kamratkrets, 
inom hvilken han var högt
värderad och skattad för sitt glada
och tillgängliga väsen samt för sin
vänfasta, redbara karaktär.


J. M. W. SCHÖNBECK. d.

Natten till nyårsdagen afled i
Söderköping utan föregående sjukdom 
af hjärtförlamning postmästaren 
J. M. W. Schönbeck i en ålder 
af 58 år. Den aflidne, som endast i 
7 månader innehaft postmästartjänsten 
i Söderköping, sörjes närmast af maka, 
född Bildt.


H. J. SUNDSTRÖM. d.

I Piteå afled den 21 dec. danske
vicekonsuln R. W. O. Henrik Johan
Sundström f. 1838 Den dugande
och verksamme affärsmannen mottog 
1892 disponentskapet för Munksunds 
stora trävaruetablissement. Han var 
äfven direktör för Norrbottensbankens 
afdelningskontor i Piteå.


C. C. I. A. FRIBERGER. d.

Den 29 dec afled å Sabbatsbergs
sjukhus kaptenen vid Skaraborgs
regemente Carl Gustaf Isak Alfred
Friberger, f. 1838. Intresserad, 
nitisk och framstående militär, var
F. därjämte i besittning af en 
ridderlig och gedigen karaktär, och har
hans bortgång väckt sorg och förstämning 
i vida kretsar.


J. M. SPENS.

Den 1 januari afled i Stockholm
hufvudmannen för grefliga ätten
Spens, f. d. öfverstelöjtnanten vid
Lifregementets dragonkår grefve
J. M. Spens. Han var född 1826,
blef 1840 underlöjtnant och utnämndes 
1847 till öfverstelöjtnant och förste 
major. Han erhöll 1882 afsked
och sörjes nu närmast af maka,
född Manderström.


CARL KEMPFF. d.

Med kapellmästaren R. W. O.
Carl Kempff, som den 29 dec. afled
i Lund, bortgick en af vårt lands
kunnigaste och mest geniala musici. 
Han hade varit anställd såväl
vid Uppsala som Lunds akademiska
kapell, och väckte hans förbigående
vid besättandet af kapellmästarebefattningen 
i Lund på sin tid berättigadt uppseende.


O. F. ÖBERG. d.

Den 27 december afled i hufvudstaden 
f. d. turkiske generalkonsuln Olof Fredrik Öberg, 
öfver 70 år gammal. Ö. hade först i
Landskrona en gummifabrik, hvarpå han 
verkade som importör i
gummibranschen. Ö. sörjes, utom af
barn, barnbarn och släktingar, af
en ovanligt stor vänkrets.


H. RUNNERSTRÖM. d.

Den 29 dec. afled i Lund konsul
Henrik Runnerström, f. 1812. Han
var i sin krafts dagar en af Malmös
mest framstående affärsmän och
innehade en mängd kommunala
förtroendeuppdrag. 1877 flyttade
den välgörande gamle hedersmannen till Lund.


DEN UNDER JULDAGARNE FÖROLYCKADE ÅNGAREN »POLSTJÄRNAN».

Kapten Widmark


Den uppskakande sjöolycka, som under julaftonen
timade i Stockholms skärgård, hvarvid ångaren 
»Polstjärnan» på ingående till hufvudstaden
strax utanför Sandhamn, gick under med man och
allt, är ju blott i alltför friskt minne för att här
behöfva någon vidare utläggning. Vi meddela här
en bild af fartyget och dess befälhafvare, kapten
Widmark.

-



OMSORG OM DE SMÅ.

I de franska barnasylerna har man infört ett bruk,
som synes oss beaktansvärdt, och återgifva vi
därför vidstående bild. »Institutionen» består helt
enkelt däri, att man i hvarje skola har en bekväm
hvilstol, i hvilken de af småttingarne, som äro
klena och trötta af att ha traskat lång väg eller
hvilka i öfrigt äro i verkligt behof af hvila, få
sätta sig för att i densamma njuta af en stärkande 
sömn -- en omtänksamhet om de små, hvilken vi som 
sagt finna rätt beaktansvärd.

-


3:dje årg.  Den 19 Januari 1902  N:o 16

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Henrik Tore Torsten Cedergren (med 1 porträtt och 3 illustrationer).
Den modärna zioniströrelsen (med 2 porträtt o. 1 illustr.).
Den nya metodistkyrkan i Stockholm (med 2 illustr.)
En gammal kungsgård (med 3 illustr.).
Gustaf III:s byst af Sergel -- Nya riksdagshuset just nu (med 2 illustrationer).
"Käjsarens nya kläder" å Vasateatern i Stockholm (med 2 illustrationer).
En kuriositet (med 1 illustration).
Japans främste man (med 1 porträtt).
En hemsk järnvägsolycka (med 1 illustration).
Också en internationell konflikt (med 1 illustration).
Blockhussystemet i boerkriget (med 1 illustration).
Jean Raboul och hans historia. Originalberättelse för HVAR 8 DAG af Erland Bratt.
Veckans porträttgalleri (med 22 porträtt).
Nordisk vinteridrott (med 2 illustrationer).

= BONNIERS TRYCKERI AKTIEBOLAG. GÖTEBORG. 1902. =



Henrik Tore Torsten Cedergren.


Foto. Jonason, Göteborg.
Direktör HENRIK CEDERGREN
HENRIK TORE TORSTEN CEDERGREN.

Det är i hög grad sannolikt, att, såsom af höga
vederbörande kommer att föreslås, 1902 års
riksdag beslutar inköp af Allmänna
telefonaktiebolagets och Bellbolagets anläggningar, hvarigenom
staden blir ensam egare af så godt som alla
telefonanläggningar i hela Sverige. Mycket har ju
på den senare tiden stått att läsa härom i de
dagliga tidningarne, och vi vilja icke upprepa detta.

Den man, som har hedern af att Sverige i
telefonafseende intager främsta rummet i världen,
är civilingenjören, Allmänna telefonaktiebolagets
och Bellbolagets verkställande direktör, Henrik
Cedergren. Han är född i Stockholm den 31 dec.
1853 och utexaminerades 1875 från Teknologiska
institutet som civilingeniör. C. sysselsatte sig till
en början med industuel verksamhet, såsom
brobyggnad, tegelslageri och guldsmedsyrket -- hans
fader var en af hufvudstadens kände juvelerare --
men egnade sig från 1883 nästan uteslutande åt
telefonväsendet. Han hade under 1877 uppsatt en
telefon emellan sin guldsmedsbutik och sin bostad
i Stockholm, och var detta den första för praktiskt
bruk inrättade svenska telefonledningen.

Som bekant, var Bellbolaget det första
telefonbolaget i Stockholm. Det höll emellertid mycket
höga priser, hvarför C. bildade Allmänna
telefonaktiebolaget, hvilket konstituerades den 13 april
1883. Bolaget, som alltifrån början haft C. till
öfveringeniör och verkställande direktör -- han
tillträdde längre fram befattningen som verkställande
direktör vid Bellbolaget -- grundade till stor del
sina beräkningar på en af Cedergren själf och L.
M. Ericsson uppfunnen automatisk växelapparat,
medelst hvilken man behöfde blott en ledning till
ända till 5 abonnenter. Sedan dubbeltrådsystemet
kommit till användning, har denna apparat
afkopplats.

Det bör starkt framhållas, att C. alltid infört
de nyaste och bästa uppfinningarne. Så, t. ex.,
uppsattes det första multipelbordet i Sverige, kanske
i Europa, den 31 maj 1884 på stationen i staden
mellan broarne. C. har själf gjort en mängd
studieresor i Europa och ett par till Amerika för att
inhemta allt nytt och praktiskt rörande telefonen.
Om hans företag krönts med framgång, så har
denna framgårg endast varit en följd af oafbrutet,
planmässigt arbete.

Allmänna telefonaktiebolaget anlade först i
Sverige en telefonledning af koppar, dubbeltrådiga
abonnentledningar, och man måste anse, att det är
C., som genom sin till regeringen i bolagets namn
den 4 febr. 1888 ingifna ansökan om att få anlägga
telefonledningar till Göteborg, Malmö och
Sundsvall, gaf impulsen till alla de ledningar på lång
distans, som staten sedermera anlagt, sedan
Cedergrens ansökan afslagits på grund af fruktan för
att telegrafverkets inkomster eljes skulle minskas
C. har äfven, 1890, konstruerat den kabeltrumma,
som, innan den 1895 kunde utföras för bolaget,
med obetydlig förändring användes i rikstelefonens
underjordiska kabelnät i Stockholm. Denna
cementtrumma för telefonkablar är ett mönster i
sitt slag, och bolagets anläggningar ha också nu
i utlåtandet beträffande det föreslagna statsinköpet
fått de bästa loford.

Allmänna telefonaktiebolagets apparater
utgjorde år 1883 -- trafiken öppnades då å norr den
1 okt. -- 751 inom Stockholm och 34 utom
hufvudstaden. År 1891 voro motsvarande 5,713 och 978,
år 1892, då Allmänna och Bellbolaget kommo under
gemensam administration, 6,909 och 1,541. År
1900 utgjorde apparaterna i Stockholm 22,821 och
utom Stockholm 4426. Storartade framsteg, tack
vare de billiga abonnementsprisen och de
förträffliga anordningarna, hvilka nog äro mera fulländade
än i de flesta andra hufvudstäder!

Stockholms Allmänna telefonaktiebolags
verksamhetsområde omfattar städerna Stockholm,
Vaxholm, Norrtelje, Uppsala, Enköping, Sigtuna, 
Mariefred, Strengnäs, Trosa och Söderteje samt alla
p1atser i landsbygden som äro belägna på högst
70 km. afstånd, fågelvägen räknadt, från
Stockholms Stortorg. Bolagets förestående nät i
Jönköping och Helsingland samt de mera aflägsna
delarna af det stora nätet i Mälareprovinserna har
på C:s föranstaltande mot erhållande af 5O-årig
koncession för obehindradt utöfvande af
telefonverksamhet inom ett område af 70 km. från
Stockholms Stortorg sålts till rikstelefonen.

Denna koncession tyckes inom kort bli
onödig. Men om också staten inköper Allmänna
telefonaktiebolagets anläggningar, kan detta dock icke
i brådkastet upphöra, i det att bolaget, som bekant,
åtagit sig att bygga vidsträckta telefonledningar i
Ryssland. Att direktör Cedergren är rätte
mannen att bringa detta nya företag till ett lyckligt
slut, är otvifvelaktigt. Och om man kallar honom
Europas främste telefonman, ligger knappast någon
öfverdrift häri.

-
ALLMÄNNA TELEFONBOLAGETS STORA APPARATSAL
Efter teckning stäld till HVAR 8 DAGS förfogande af förlagsfirman Fahlcrantz & Co.

EN TITT INUTI TELEFONTORNET: En unik fotografi, tagen speciellt för HVAR 8 DAG, och hvaraf lämnas en föreställning om hur detta, från snart sagdt hvarje punkt i Stockholm sedda torn, tar sig ut på närmaste håll.

foto, Lindahl, Stockholm.


DEN MODÄRNA ZIONISTRÖRELSEN.

Efter fotografi och korrespondens till HVAR 8 DAG.

D:r MAX NORDAU.

ZIONISTKONGRESSEN I BASEL.

ISR. ZANGWILL.

I Basel (Schweiz) har i dagarne (18--21 dec.) hållits
den 5:e Zionistkongressen -- den första hölls 1897
i München De öfriga ha alla hållits i Basel. -- besökt af flera hundra delegerade från hela världen. Bland dem märkas särskildt
den bekante författaren d:r Max Nordau, d:r
Theodor Herzl och Israel Zangwill.

Zionismens sträfvanden utmynnar i lyftandet
af det sociala tillståndet bland de fattigare judarne,
hvilka mångenstädes, t. ex. i Rumänien och
Ryssland, ha det ytterst eländigt, i afhjälpandet af
missförhållandena i det nutida Palestina Bl. a. genom upptagande af affärsförbindelser med moderlandet., så att -- och
detta är hufvudändamålet med zionistkongresserna
-- de öfver hela världen kringspridda israeliterna
en dag måtte kunna samlas i sina fäders boningar.

Det officiella språket vid kongressen var tyska,
dock voro äfven hebreiska och i undantagsfall
äfven andra språk tillåtna.

Den stora fotografien återger ett af
sammanträdena. D:r Herzl synes i midten. De båda öfriga
äro af d;r Nordau och Zangwill.

Innerligt och vackert tolkas Israels sorg och
längtan till hemmet i en nyligen publicerad dikt,
som vi här återgifva på det tyska originalspråket

Den lyder:

HEIMATS-SEHNSUCHT

Mich fasst ein Sehnen nach der Heimat
Wo wild dess Jordanswasser rauscht
Und wo ein wegematter Wandrer
Ergriffen einer Harfe lauscht

Dem Schnierz-und Wittwensange Zions
Der Königin des Weltenthrons,
Mich fasst ein Sehnen nach dem Jordan
Und nach dem Cedern Libanons...

                        T. S.



DEN NYA METODISTKYRKAN I STOCKHOLM.

S:t Peters Metodist-Episkopalkyrka i
Stockholm, hörnet af Upplands- och
Kammakaregatorna, invigdes högtidligen söndagen den 11
aug. 1901 af biskop J. H. Vincent, assisterad
af 14 pastorer. Körsång utfördes af samtliga
metodistförsamlingars i Stockholm sångkörer.
Själfva kyrkan med åhörare- och
orgelläktare är förlagd i andra våningen och har
860 sittplatser. Nedre botten inrymmer en större
sal med plats för 300 personer,
pastorsexpedition, styrelserum, vaktmästatebostad, kök,
kapprum m. m. Byggnaden är uppförd i
moderniserad gotisk stil enligt ritningar af arkitekt E.
Lallerstedt. Bottenvåningen är uppförd i
kalksten, öfre våningen af tegel, slätputsadt med
delvis profilerade fönsteromfattningar af
kalksten. Yttertaket och tornen äro täckta af
skiffer och koppar. Alla lokalerna uppvärmas
medels i källaren anlagd värmekammare af
ing. H. Theorells konstruktion. Fönstren äro
af i matta färger hållet s. k. »katedralglas»,
samt delvis försedda med glasmålningar.
Ofvanför hufvudingången, som är belägen i själfva
gatuhörnet, är placerad en vacker figurgrupp
med motiv: »Kommen till mig», huggen i
sandsten. Denna grupp är modellerad af skulptören
Axel Wetterlund. Tornet är försedt med ur,
bekostadt af enskild person samt levereradt af
G. V. Linderoth. Byggnadsarbetet har utförts
af byggmästare E. Lundgren.

Grundläggningen började den 15 mars
förlidet år. Församlingen, som nu består af c:a
600 medlemmar, bildades år 1879 och har
under denna tid förhyrt en sal inrymmande 340
åhörare, uti egendomen n:o 20 Wallingatan.
Tomten inköptes år 1891 för 79,000 kr.
Byggnaden färdig med tomt kostar cirka 220,000 kr.


Foto Lindahl, Stockholm.
DEN NYA S:T PETERS KYRKAN I STOCKHOLM..


EN GAMMAL KUNGSGÅRD.

AF GÖSTA GEIJER.

»Olof Trätäljas ande
lefver ännu i Värmland»,
har en af dess ädlare söner
yttrat, därmed åsyftande, att
yxan i värmländska skogarne
bedrifver sitt arbete i våra
dagar med samma verksamma
ifver, som då kung Trätälja
där först bröt väg och röjde
bygd.

Men å en ort, där yxan
numera har föga att beställa,
enär ingen skog --
åtminstone ej i vidsträcktare
mening -- där fins att afverka,
ligger dock den plats, som
mer än någon annan i
Värmland befäster minnet af Olof
Trätälja.

Den är själfva hans gamla
kungasäte, Hjelleskate,
beläget å Värmlandsnäs några
mil söder om Seffle köping
på en höjd alldeles invid
Vänerns strand.

Om gårdens märkliga
namn mäler sagan:

Konung Trätälja hade en
dotter, Åsa. Om henne
rivaliserade tvänne norska
prinsar Hjali och Skate. Ingen
af dem ville ge vika i sina
anspråk på hennes hand,
hvarför det kom till en tvekamp
dem emellan å en
närbelägen ö, Bärön, därvid båda
stupade. Ett stenkummel
anger nu platsen, där striden
pågått. Men å fastlandet
midt emot anlade Trätälja
sin kungsgård, och
uppkallade den efter de båda
prinsarne Hjaliskate, hvilket
namn under tidernas lopp
förändrats till det nuvarande.

Att sagan ej saknar en
viss innebörd af sanning,
därom vittna de många
fornminnen såsom stenyxor,
stenknifvar, fragmenter af
hjälmar, sköldar, brynjor, som
blifvit funna i jorden vid det omnämnda kumlet,
å själfva sätesgården och åkerfälten närmast
omkring.

Mera sagolikt låter däremot det i Fernows
från trycket utgifna arbete förekommande, såsom
notoriskt angifna meddelande, att från detta
herresäte härstamma de flesta i Europa regerande
furstehus.

Han har dock med ett långt släktregister ända
från Trätälja framlagt en för saken bevisande
detaljring.

Stället, frälse säteri sedan sekler tillbaka, har
haft många växlande egare.

Foto. Ludvig Åberg, Seffle.

SPÖKEKEN VID HJELLESKATE, året om löfklädd.

De, i hvilkas besittning det längst varit, äro
släkterna Roos af HjelmsäterEj Ros, som nyligen i en i HVAR 8 DAG införd skiss »Hvinande Storm» blifvit af mig uppgifvet. G. G.
och Geijer, den
senare tills för några år sedan i nära ett halft sekel.

Ett stycke från den Rooska manbyggnaden,
som nedbrann på 182O-talet, uppförde 1859
löjtnanten och riddaren Karl Henrik Geijer en ny,
(den å illustrationen synliga) som lärer ligga just
på den plats, där den ursprungliga, gamla
kungaborgen anses hafva varit belägen.

Naturligtvis har Hjelleskate som alla andra
gamla herresäten sitt intressanta spökeri. Som en
gemensam specialitet för dem enligt gammal
tradition synes detta vanligen vara en -- hvit dam.
Foto. Ludvig Åberg, Seffle.

HJELLESKATE, Olof Trätäljas Kungsgård i Varmland.

Äfven Hjelleskate har sin. Hon skulle långt
tillbaka i tiden ha varit en af stallets unga
husfruar, hvilkens lif fördystrats af en tragisk
kärlekshistoria. Hon visar sig än här, än där, men mest
där nere i den mörka parken, ty där ligger hennes
barn begrafvet vid foten af en gammal ek. Där
ser folket henne på knä i bön och i tröstlös gråt.
Trädet, vid hvars stam hon knäböjer, bibehåller
alltid sina blad lika friska och gröna, vinter som
sommar. Kanske är det därför, att dess rot
fuktas af en moders tårar.

Foto. Ludvig Åberg, Seffle.

STENKUMLET Å BÄRÖN, rest till minne af de norska prinsarne, Hjali och Skate, fallna i tvekamp om Olof Trätäljas dotter.


GUSTAF III:S BYST AF SERGEL. -- NYA RIKSDAGSHUSET JUST NU.

En byst af Gustaf III i marmor, utförd af Sergel, har
Nationalmuseum erhållit i gåfva af obekant person,
hvilken för en summa af 7,000 kr. lät inköpa bysten å
den s. k. julauktionen i Bukowskis konsthandel. Det
ståtliga konstverket har, i enlighet med donators
bestämmelse, sin plats i Kongl. Teaterns foyer, där det
fotograferats för HVAR 8 DAG.

*

Sällan om ens någonsin har väl ett riksdagsbeslut
väckt mera harm och förargelse inom hufvudstaden än
det som dekreterade, att det nya riksbanks- och
riksdagshuset skulle placeras å Helgeandsholmen, och
stockholmaren talar aldrig om »riksbyggnaderna» utan med 
ett ord eller en gest af ringaktning eller förargelse.

Emellertid har den beryktade byggnaden nu framskridit 
så långt, att den blifvit fri från ställningar å den
mot Mynttorget vettande sidan, och kan man af
nedanstående bild se, huru den tunga kolossen tager sig ut
beträffande denna närmast det vackra slottet liggande del.

Foto. Lindahl, Stockholm.

GUSTAF III:s BYST AF SERGEL.

Foto. Lindahl, Stockholm.

DET NYA RIKSDAGSHUSETS FACAD ÅT MYNTTORGET.


"KÄJSARENS NYA KLÄDER" Å VASATEATERN I STOCKHOLM.

Foto. Olausson, Sthlm.
FRU MEISSNER SOM PAGE I KÄJSARENS NYA KLÄDER.

HERR STRÖMBERG SOM KÄJSAR MÅNS.

Å Vasateatern hade den 10 jan den
danske kompositören Charles Kjerulfs 
pigga operett »Käjsarens nya
kläder» med text efter den bekanta
Andersenska sagan en vacker succés.
Musiken är melodiös och vacker,
dekorationer och dräkter voro utmärkt
fina, och baletten utförde ett par vackra
nummer.

Mest beröm förtjänar hr Strömbergs
tokroliga framställning af sagokäjsaren
Måns Som väfvarne Tripp, Trapp
och Trull gjorde hrr Bergström, Lund
och Svensson tre dråpliga typer, hvilka
väckte mycket löje. Å spinnsidan
märktes fröken Keyser som prinsessan
Greta samt fru Meissner och fröken
Berentz i två pageroller.

*



EN KURISOTET.

Vi kunna här visa våra läsare en
egendomling kuriositet, som
säkerligen tör vara något i sitt slag
enastående. Det är ett »födelsedagspränt»,
ritadt och färglagdt af den geniale
bildhuggaren prof. J. P. Molin vid 8 års
ålder år 1822 samt tillägnadt hans
morfader Johannes Boustedt, hvilkens initialer
synas i midten.

Något dylikt gör ej hvilken åttaåring som hälst!


JAPANS FRÄMSTE MAN.

MARKIS ITO: skaparen af det moderna japanska 
käjsardömet och dess storartade utveckling.

Markis Ito, den store japanske statsmannen, skaparen af
det moderna Japanska käjsardömet, dess konstitution
och storartade utveckling, befinner sig som bekant f. n. på
en rundtur som omfattat Förenta staterna, Frankrike, Tyskland
och Ryssland. Öfver allt -- och nu i dagarne senast i
England -- har han mottagits med de största hedersbetygelser,
hvilka han också otvifvelaktigt förtjänar.

Markis Itos lif har föröfrigt varit rikt på växlingar och
omkastningar af allehanda slag, ja, till den grad, att det nästan
låter som en underbar saga...

Markis Ito tillhör en af Japans älsta och förnämligaste
feodala släkter. Hans släkt var den konservativaste bland 
konservativa; själf var han uppfostrad i samma anda, och han
hatade också i sin ungdom västeländingarne och den
västerländska kulturens »inbrottsförsök» i Japan af hjärtans lust.
Följden häraf blef, att han invecklades som deltagare i en
främlingsfientlig, revolutionär sammansvärjning samt, då denna
upptäckes, måste fly från sitt fädernesland till -- den
förhatliga västern Om denna äfventyrliga flykt, som Ito företog
tillsammans ned sin vän grefve Inoye, berättar han själf
följande:

»Vi båda ynglingar anlände till Nagasaki för att inskerpa
oss till England. Det enda engelska ord vi kunde var
»navigation» På sjöfartskontoret frågade man oss hvad vi ville.
Allt hvad vi kunde säga var »Navigation»! Man sände oss
ombord på ett fartyg och döm om var förvåning, då vi funnit,
att man inskeppat oss som simpla sjömän! Under hela resan
fingo vi skura däcken och arbeta alldeles som de andra. De
engelska sjömännen upptäckte snart, att vi hade pängar och
spelade af oss dessa, så när som på ett par dollars, hvilka vi
lyckades dölja.»

Med dessa två dollars stodo de två unga japanerna en
rägnig och stormig dag i London. Ingen vän var dem
tillmötes, utan hungriga, öfvergifna och nära förtviflan sökte de
upp en bagarbutik Inoye störtade in i butiken kastade sin
dollar på disken, grep ett bröd och sprang tillbaka till Ito,
utan att ens vänta på växelpängarne. Nästa dag kommo deras
japanska vänner och togo hand om dem. Detta var Itos entré
i den västliga civilisationens lif.

Men detta besök åstadkom en absolut förändriing i den
geniale unge japanens åskådningar. Lika intensivt, som han
förut afskytt den västerländska kulturen, lika varmt började
han nu beundra den och inse dess företräden. Och då han
återvändt till Japan, gjorde han sedan allt för att befordra den
i sitt fädernesland. Men klokt och konservativt anlagd, som
han för öfrigt är, insåg han, att Japan ej kunde moderniseras
pä en dag, såsom de värsta liberala ifrarne velat. Han har
fyra gånger varit premiärminister, och hans stoltaste gärning
var promulgeringen af »Käjsardömet Japans konstitution»,
hvilket blef hans fäderneslands första grundlag.

Föröfrigt har han äfven som statsman fått pröfva på lyckans
växlingar. Det var under hans egid, soin Japan förde det
lyckosamma kriget mot Kina, men han måste likväl se,
hurusom Ryssland, Frankrike och Tyskland nödgade japanerna
att till Kina återlämna segerns lön, den viktiga halfön
Liaotong. Han afgick då från premiärministerposten, men
innehade redan efter några år ånyo densamma, till dess han
förra sommaren föll på en finansfråga. För ögonblicket
deltager han sålunda icke aktivt i politiken, men man väntar
med säkerhet, att den raske sextiotvå-åringen vid sin
hemkomst snart åter skall ställa sin eminenta förmåga i
fäderneslandets tjänst.

Vi européer kunna ju blott nu, då han åter lämnar oss
önska honom ett hjärtligt »Lycka till!

                                               --r--r.

-



EN HEMSK JÄRNVÄGSOLYCKA.

En i sitt slag lika hemsk som dessbättre
enastående järnvägsolycka ägde själfva julaftonen
rum i Liverpool, i det ett det elektiiska tåget, som
för tillfäll et befann sig i en tunnel, genom
kortslutning å ledningen fattade eld. Tåget stannade
naturligtvis inne i tunneln, som inom kort var ett
enda rök- och flamhaf. Innan man han göra något
för de olyckliga passagerarnes räddning voro sex
af dessa brända till döds och flera illa skadade.




OCKSÅ EN INTERNATIONELL KONFLIKT.

LA GUAYRA, CARRACAS' HAMN, hvilken tyskarne sägas skola annektera.

Den ty sk-venezuelanska konflikten måste ju närmast tagas
som en kuriositet: någon strid på allvar kan där ju
knappast komma ifråga, därtill äro de båda parternas
makt- och stridsmedel alltför olika. Och det får väl hufvudsakligen
tillskrifvas de anarkistiska förhållandena inom den lilla
sydamerikanska republiken, att denna icke ännu uppfyllt de tyska
fordringarne.

Dessa röra sig dels om en järnvägskoncession, hvars
bestämmelser president Castro vägrat fullgöra, hvilket åter
resulterat i att tyskarne å sin sida vägrat befordra venezuelanska
trupper å järnvägarne, hvartill komma en del privata tyska
fordringar hos venezuelanska staten, som denna söker sno sig
ifrån. I längden lär väl detta som sagdt icke lyckas ....

-



BLOCKHUSSYSTEMET I BOERKRIGET.

ETT BLOCKHUS VID GRÄNSEN TILL NATAL.

Bockhusen synas nu på sistone i kriget börja spela en
alltmer afgörande roll. De äro främst afsedda att skydda
jämvägslinierna och följaktligen mestadels förlagda utefter
dessa. Blockhusen ligga ej mer än 1000 meter från hvarandra,
hvilket är nödvändigt för att möjliggöra snabb kommunikation
och hjälp sinsemellan i händelse af öfverfall. De äro förbundna
med hvarandra medels taggig stängseltråd, och en labyrint af
dylik hindrar för den oinvigde från alla håll tillträdet till den
lilla af korrugerad järnplåt täckta kasärnen.

Man kan ju lätt tänka sig, hvilket danaidarbete, som har
utförts och måst utföras af engelsmännen, men med en man
af lord Kitcheners energi i spetsen går det dock framåt, och
allt tätare sluta sig de taggiga, ogenomträngliga
stängsellinierna om de tappra boerskarorna ...


JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

(Forts. från föreg. nummer).

»Mister Hocburn gjorde mig då ungefär samma
fråga, som ni för en stund se'n, eller sporde med
andra ord, om han aldrig vid något tillfälle, på
något sätt låtit antydda, att han begrep de ord,
man riktade till honom. Då jag nekade till detta,
såg han begrundande på mig och utbrast:

»Förunderligt, i sanning underbart!»

»Han hade skäl därtill», afbröt jag doktor
Heurteau, »ty fastän jag ej är vetenskapsman, har jag
dock hört och sett tillräckligt för att intyga, att
egendomligare fall torde vara sällsynt.»

»Säkert», svarade han, »och då ni en gång får
se mannen ifråga, skall er förvåning än ytterligare
stegras. --»

»För att ej onödigtvis störa patienterna, har jag
det så inrättadt, att jag utifrån kan iakttaga deras
görande och låtande. Då mr Hocburn och jag, som
nämndts, framkommit till observationsgluggen, som
leder till Rabouls rum, anmodade jag honom vänta,
medan jag rekognoserade terrängen. Som vanligt
satt han vid fönstret med ena armbågen stödd mot
posten, och hufvudet lutadt mot handen. Stackars
gosse! Må undra, hvart hans tankar irrade och
hvad hans ögon söka, då de oafbrutet speja mot
samma håll uti rymden?

»Nå», fortsatte doktorn tankfullt, »det är nu en
gåta för sig, och kanske att framtiden skänker oss
dess lösning! Emellertid; sedan jag sålunda sett,
att den olycklige befann sig i sitt vanliga
stadium af resignation, gaf jag mr Hocburn ett tecken,
och vi inträdde. Trots att öppnandet af dörren
ej kunde försiggå utan ett visst buller, satt han
fortfarande orörlig, och det var först, sedan jag
gått fram och lagt min hand på hans axel, som han
riktade sina outgrundliga ögon på mig. Hocburn
hade förmodligen hållit sig dold bakom min rygg,
ty jag förstod, att Raboul till en början ej märkt
honom. Men plötsligt reste han sig upp, och jag
såg, att en darrning genomilade hans kropp. Han
strök sig några gånger närvöst öfver pannan,
prä-sade handen hårdt mot bröstet, och lät blickarne
glida långsamt och sökande från mitt ansikte ut i
rymden och åter in i rummet, tills de ändtligen
stannade som fastnitade vid mr Hocburn.

»Själf greps jag af en sällsam beklämning, och
jag iakttog såväl den ene, som den andre med
stigande oro. Mr Hocburn var så att säga försvunnen,
och jag såg i hans ställe en man med de kallaste
och mest grymma drag, jag någonsin skådat.
Färgen på hyn hade bleknat bort, läpparne slöto sig
till en rät, skarp linie, och ögonen tindrade, som
om alla underjordens makter lånat dem sitt glöd.
Ena handen hade han satt i sidan, den andra
tycktes omsluta något föremål. Där han stod, tycktes
han mig mera lik en djäfvul än en människa, och
jag vill tillgifva en hvar, som inför en dylik
uppenbarelse gripes af samma ångest, som den jag
kände.

»Hvad Jean Raboul beträffar, kan jag ej
återge det intryck han gjorde, men jag har tänkt mig,
att därest helvetet och all dess fasa i ett nu
öppnade sig för någons blickar, så kunde ej
afspegla en djupare ångest eller hemskare förtviflan
än hvad som stod att läsa i denne olyckliges
ansikte.

»All min handlingskraft var borta, ingen tanke
rörde sig i min hjärna, och om de än sökt mörda
hvarandra, hade jag blott kunnat stå som ett stumt
vittne. Ni skall ej tro, att denna scen varade
länge, säkert förflöto blott några sekunder, innan
jag återkom till besinning, och jag väcktes till den.
när jag såg Jean Raboul taga några vacklande steg
fram mot främlingen och med ett hest skri, så
hemskt, att jag ännu ryser vid blotta minnet där
af, falla till golfvet, med armarne utsträckta lik
som till bön. I nästa ögonblick förlorade han 
medvetandet.

»Jag sprang fram för att hjälpa honom, men
ändrade afsikt och ilade i stället ut i korridoren för
att tillkalla en sjukvårdare.

»Min bortvaro räckte högst en half minut.

»När jag återkom, var mr Hocburn försvunnen,
och den andre låg ännu utsträckt på golfvet med
en liten papperslapp i handen. Min första
impuls var att låta söka efter denne mr Hocburn,
men hvarken då eller senare har det minsta spår
efter honom kunnat anträffas.»

»Och hans förbindelse med er vän, doktor Cuenod», 
frågade jag, »lämnade den ingen upplysning?»

»Den var uppdiktad, och min gamle kollega sak
nåde all vetskap om hela historien. Allt tyder på
ett visst mystiskt sammanhang».

»Denne Jean Raboul är en verklig människa, 
har med säkerhet sina vänner och fiender, som vi andra,
men hvad de förra angår, äro de utan vetskap om
hans förtviflade läge, då däremot de senare bevaka
hans rörelser. Ett tydligt bevis härför ha vi ju i
den pappersbit, som på det sätt jag beskrifvit 
tillstacks honom. Men hvilka dessa oförsonliga fiender
äro, eller genom hvilka medel, och hvarför de 
dragit denna straffdom öfver honom, därom är jag ej i
tillfälle att lämna upplysning. Men framtiden tillhör
oss, ty ni blir ju min bundsförvant i denna kamp,
mot hvad jag skulle vilja kalla gåtornas gåta? Och
kanske att vi en gång skola kunna följa och förstå
utvecklingen af denna underbara historia. Jag
försäkrar, monsieur Durand, det skulle bereda mig en
stor lättnad, ty jag plågas långt mer än ni kan tro,
af all denna outgrundlighet. Jag skulle gärna meddela
er långt mer i denna sak, men dels börjar det på
att bli sent, och dels hoppas jag, att snart träffa er
igen.»

Ehuru jag med begärlighet skulle ha lyssnat hela
natten igenom, ville jag ej förleda honom att
fortsätta, då jag såg, att han själf förlorat lusten därtill,
utan vi skilldes åt med ett hjärtligt handslag,
hvarefter jag begaf mig hemåt, upptagen under vägen af
allehanda grubblerier öfver de märkliga ting, som
han berättat.

II.

Ungefär en vecka efter detta mitt
sammanträffande med doktor Heurteau, mottog jag, från honom
några vänliga rader, hvari han bad mig göra ett
besök å Charenton om ett par dagar. Jag
hörsammade naturligtvis kallelsen med största
beredvillighet, och jag medtog från detta mitt första och enda
besök å hans asyl, efter det att föreliggande fall varit
på tal, minnet af ett väsen, hvars utseende ännu i
den dag, som är, dyker upp för mitt inre med hela
sin prägel af fasa och förtviflan.

Jag skrifver: mitt första och enda besök, ty
omständigheterna medgåfvo mig ej en längre vistelse
i Paris, utan förde mig, som jag själf tyckte, alltför
snart långt bort från den atmossfer af mysticism,
som doktor Heurteau, alstrat kring sin patient. Jag
sökte dock med ett verkligt och oförminskadt
intresse bibehålla förbindelsen, och tid efter annan
kommo mig också bref tillhanda, hvilka, om de än
ej inneburo något nytt i sak, dock tjänade som en
föreningslänk mellan mig och doktorn. Men allt
eftersom tiden rullade åstad, blefvo dessa
meddelanden mera tunnsådda, ja, så sällsynta, att det
var med oförställd förvåning, som jag en dag
mottog en längre skrifvelse från honom, och min
förvåning öfvergick till det mest odelade intresse, då jag
fann, hvilka underliga ting det innehöll.

Som denna skrifvelse kastar ett välbehöfligt ljus
öfver innehållet i Jean Raboul sällsamma historia,
meddelar jag den i sin helhet, öfvertygad om, att
ej därigenom göra mig saker till annat än till ett
erkännande af doktor Heurteaus samvetsgranna och
glänsande framställning.

Brefvet lydde:

                           Charenton 9 dec. 1900.

Bäste Monsieur Durand!

Gärna skulle jag önskat, att ni varit i min
närhet under den närmast flydda tiden, och jag har
alltid beklagat, det omständigheterna beröfvade mig
den hjälp, som jag vet, att ni med nöje skulle lämnat,
sedan ert intresse för den olycklige Jean Raboul
tändts genom den skildring, jag kunnat ge er om
honom. Det är ej heller hvarken försumlighet eller
liknöjdhet, som kommit mig att lämna vår
korrespondens ur sikte, men det har varit mig omöjligt,
att under den spänning, hvari den senaste tidens
tilldragelser försatt mig, kunna ge er någon pålitlig
bild af händelsernas utveckling.

Den stackars Jean Raboul är död, och hans
tragiska historia är beröfvad det dunkel, inför
hvilket vi båda stodo undrande. Jag vill hoppas, att
hans olyckliga själ gått till ljusare nejder, och att
grafven unnat honom den ro, som fanatiska,
oresonliga människor förvägrat honom. Jag bifogar de
blad, hvarpå han själf genom mig upptecknat sin
underliga historia, och jag ber er med andakt läsa
dessa stackars fattiga ord, som sent omsider
undsluppo hans beklämda sinne. Gärna må ni med
stöd af denna skrift och med tillhjälp af er egen
uppfattning utarbeta skildringen, men glöm aldrig
att ni återger en verklighet, alltför gripande och
underbar för att utsmyckas genom någon fantasi...

Jag meddelar äfven i största korthet, hvad
som föregick uppläsningen, och jag lämnar er fritt
att efter behag förfoga däröfver. Med ledning af
mina dagboksanteckningar meddelar jag således
följande:

På morgonen den 17 september blef jag af min
assistent anmodad att utan dröjsmål uppsöka Jean
Raboul, då man fruktade en kris af allvarlig
beskaffenhet, föröfrigt den, som några dagar
dessförinnan härjat hans svaga organism. Jag infann mig
genast och frapperades vid första ögonkastet af den
märkliga förändring, som han undergått. Ni
minnes honom som en blek, förkrossad varelse, som
en förtviflad själ, hvilken resignerat.

Nåväl, jag hade nu framför mig en man, som
snarare gjorde intryck af uppblossande, orubblig
energi.

Nej, icke orubblig i detta ords egentliga
betydelse, ty den strid, som utkämpades i hans inre,
återspeglades i hans yttre genom lidelsefulla,
våldsamma rörelser. Det var som om något skulle bryta
sig fram, en stum, förtviflad kamp mot den mara,
som höll honom fången, ett trefvande, som för lif
och död efter ett förlossningens ord, och ett härligt,
djupt andetag. Dock, de band, hvari han fängslats,
syntes honom för starka, och med tårlösa, stirrande
ögon återföll han så småningom i sin vanliga apati.

Dessa kriser blefvo sedan alltmer vanliga, och en
dag, den 8 november, tycktes hela hans väsen
skakas af en inre, förfärande strid, och för första gången
efter tre långa år ljödo i hans ensliga cell några
begripliga ord från hans läppar. Tro dock ej, att
de kommo utan afbrott, utan ansträngning. Nej,
likt en döende, som med förtviflans kraft vill skänka
lifvet ännu några ord, prässade han fram med
förvridna anletsdrag:

»Jean Raboul -- doktor -- mitt lifs --
förbannelse. Jag» -- -- -- -- --

Och samma mörker som förr drog sitt ishölje
kring hans själ.

Den 24 november tillkallades jag ånyo. Det
var en bruten man jag återsåg. Han låg där på
sin enkla säng, med slutna ögon, stum, utan klagan.

Jag greps af en fruktansvärd tanke: skulle han
lämna oss, utan att vi lyckats lösa gåtan! Barmhärtige
Gud! bad jag, skänk honom dock en timma, en enda,
att han må afskaka dessa tunga bojor, och kasta
en strimma af ljus i hans mörka, omtöcknade
förstånd!...

Vår Herre hörde min bön, ty tre dagar innan
döden kom som befriare, rullade de första lättnadens
tårar från hans ögon, och då han den 1 december
slöt sin sorgliga tillvaro, hade han dock
dessförinnan hunnit tolka sin sällsamma, aldrig förr sporda
historia. Han dog en klar vintermorgon, utan
bitterhet i hjärtat, med lugn och ro i själen, och det
var med ett småleende på läpparne, som han gaf
mig sina sista ord:

»Doktor», sade han, »jag har lidit mycket, nu
är det min tur att blifva lycklig.»

Må det gå så. --

Jag öfversänder härmed hvad jag upptecknat från 
hans sista stunder, bedjande er väl bevara detta
manuskript. Sänder er äfven min hjärtliga hälsning,
och förblir

Eder tillgifne
Emonde Heurteau.»

Detta var innehållet i doktorns bref. Hans
önskan har jag sökt respektera, och då jag nu återger
Gustave Marmonts historia -- så var den
olyckligtvis verkliga namn -- följer jag tilldragelserna
sådana, som de timat, och låter honom själf berätta:

Jean Raboul och hans historia.

Den första fråga jag skulle vilja göra mig,
sedan min arma och utpinade hjärna återgått till sitt
normala tillstånd, är, huru vida allt som tyngt och
plågat min själ existerat i verkligheten, eller oro
jag blott sofvit och därunder utstått dessa marter?

Det tyckes mig nämligen nu, som om hela det
förflutna varit foster af min inbillning, som om allt
hvad jag erinrar mig stått för mig i drömmen.
Det är, som om jag vaknat till ett nytt lif, där
framtiden ligger lika ljus som den låg en gång,
innan olyckliga omständigheter ställde mig ensam i
världen.

Det tyckes mig så, men hur annorlunda är
det ej.

Jag vet, att hvad jag känt och lidit pågått
åratal igenom, och den lilla strimma af hopp, jag
söker skönja i framtiden, är blott mitt hjärtas
lindring vid känslan af, att förbannelsen släppt sitt
tag... Jag äger ingen framtid och önskar ingen
häller, ty om jag äfven nyss återskänkts till
lifvet, finner jag blott hvilan i den eviga, djupa,
ostörda sömnen.

Jag vill berätta mina öden, mindre för det
intresse, de kunna ha, än för den tröst, som jag
skall erfara vid att samla alla dessa minnen ur mitt
hemska förflutna till en begriplig handling.

(Forts.)


VECKANS: PORTRÄTT: GALLERI.

C. NYSTRÖMER.

Vårt land gästas f. n. af en
bland de män, som i fjärran
land gjort heder åt det svenska
namnet, öfveringeniören Carl
Nyströmer, sedan många år
bosatt i Argentina.

Ing. N., som är född i Visby,
begaf sig efter genomgången
kurs vid Tekniska högskolan
till England, där han deltog i
åtskilliga betydliga
vattenledningsarbeten i Englands större
städer, hvarigenom han lade
grunden till sin högtstående
praktiska skicklighet på detta
område. I Argentina har han
också haft behof af alla dessa
sina kunskaper, då han där
blifvit betrodd med utförandet af
de storartade
vattenledningsarbetena i Buenos Ayres, Santa
Fé, Mendoza, Gordoba m. fl.
platser samt nu senast med
torrläggning genom kanalisering
af vidsträckta träskartade
sumpmarker, till hvilket arbete hr N.
själf uppgjort projektet, och
som sker på regeringens
bekostnad.

I förra veckan gafs för den
långväga resenären en
animerad fästmiddag å Grand Hotel
af hans gamla kamrater från
1863--66 års kurs vid Tekniska
högskolan.


C. SPARRE.

A. G. KNUDSEN.

I norska regeringen egde strax före jul ett ministerskifte rum, i
det statsrådet C. Sparre utnämndes till den genom amiral von Kroghs
frånfälle -- se HVAR 8 DAG n:o 12, III -- lediga platsen som vice och
kommenderande amiral. I stats året efterträddes amiral Sparre af
stortingsmannen Aanon Gunnar Knudsen, f. 1848, hvilken placerats å
statsrådsafdelningen i Stockholm. Han anses tillhöra de mera moderata
inom vänstern och har ofta intagit en oppositionell hållning gentemot
den svensks regeringen. Konsulatfrågan säges han helst vilja lösa på
underhandlingens väg.


B. N. Y. SJÖSTEDT.

Till intendent vid riksmuseets
historiska afdelning har utsetts
tjänstförrättande intendenten vid
samma afdelning, assistenten vid
entomologiska afdelning dr Bror
Nils Yngve Sjöstedt. S. har bl. a.
gjort forskningsresor till Afrika och
är en i hög grad skicklig och
intresserad vetenskapsman.


R. HOGNER.

Bland de svenskar, som i
Amerika skapadt sig ett ansedt namn,
intager R. W. O. dr. Richard Hogner
i Boston en framstående plats  Dr.
H., som den 17 febr. fyller 50 år
blef med. dr. i Uppsala 1884,
öfverflyttade till Boston 1893 där han
vunnit stor praktik både bland
svenskar och amerikanare.


J. F. THORÉN. Död.

Tidningarne meddelade i
våras, att den framstående
svenskamerikanaren John F. Thorén,
aflidit i Chicago. D:r Thorén,
som var född 1866 i Stenestad
nära Helsingborg, genomgick
fyra klasser af därvarande
läroverk, försökte sig därefter
under ett par år på en del
praktiska sysselsättningar samt
emigrerade 1884 till Amerika.

Sedan han vistats i Amerika
någon tid, väcktes ånyo hans
håg för studier, och han aflade
sin preliminary (d. v. s.
amerikansk studentexamen) samt
graduerades sedermera vid
«Chicago University» till medicine
doktor med högsta betyg.
Thorén utnämndes nu till läkare å
Cook County Hospital i
Chicago äfvensom tredje
stadsläkare i nämnda stad. Man kan
göra sig en föreställning om
Countysjukhusets storlek, då vi
nämna, att där i medeltal
finnas 800 patienter samt 30 läkare.

Doktor Thorén ägnade sig
särskildt åt kirurgiska
operationer och närvsjukdomar. Hans
afsikt var att i närmaste tiden
aflägga ett besök i gamla
Sverige för att hälsa på i sin
fädernebygd och genomgå en
kurs vid något af Stockholms
sjukhus, men döden kom helt
plötsligt.


J. A. NYGREN.

90 år fyllde den 14 jan. f. d
järnhandlaren J. A. Nygren s:or i 
Karlstad. Den vördade åldringen, som
för sina år befinner sig vid goda
själs och kroppskrafter, har under
en lång följd af år varit ledamot af
stadsfullmäktige -- alltsedan
institutionens början -- samt
drätselkammarens ordförande.


J. F. ÖDMANN.

80 år fyllde den 14 jan.
grosshandlaren innehafvaren af
Städernas allmänna brandstodsbolags
stora guldmedalj Joh. Fr. Ödmann i
Karlstad, fadar till operasångaren
Arvid Ödman. Ö., som innehaft en
mängd kommunala uppdrag, är en
kärnfisk åldring af den gamla
stammen.


F. F. LUNDBERG.

80 år fyllde i tisdags
fabriksidkaren C. M. Lundberg i Borås. Han
befinner sig ännu vid full
arbetsduglighet, spänstig och ungdomlig,
dagligen deltagande i skötandet af
sin egen omfattande färgeriaffär
och sina många förtroendeuppdrag.
Han är i gammal god mening
Boråsindustriens högt aktade ålderman.


S. FLODIN.

75 år fyllde trettondagen
bokförläggaren Sigfrid Flodin, en af
hufvudstadens mest kända personer.
Han mottog också lyckönskningar
från när och fjärran, och kan som
ett bevis på den krye åldringens
vigör anföras, att han på
födelsedagen i sitt hem hade både
frukostmiddag och supé.
E. J. EKMAN.

60 år fyllde den 8 jan. Svenska
missionsförbundets föreståndare,
den i vida kretsar i vårt land kände
dr E. J. Ekman, som då var
föremål för mycken hyllning. Bl. a.
öfverlemnades till honom
ett praktfullt album med porträtt af
missionsförbundets styrelse m. fl.
tillsammans närmare 500 personer.


J. LINDEGREN.

Kantorn i Storkyrkan i
Stockholm, tonsättaren Johan Lindegren
iyllde den 7 jan. 60 år. L., som
genomgått konservatoriet, blef 1861
repetitör och sångare i operakören,
1876 v. lärare i kontrapunkt vid
konservatoriet, 1881 musiklärare vid
Jakobs läroverk samt erhöll 1884 sin
nuvarande befattning.


O. WIDMAN

50 år fyllde den 2 januari
professor O. Widman i Uppsaia.
Student 1870, blef han 1877 fil. dr och
docent i kemi samt 1885 e. o.
professor i analytisk kemi
därsammastädes. Den skicklige
vetenskapsmannen har författat ett stort
antal afhandlingar och är sedan 1892
ledamot af Vetenskapsakademien.


E. L. BERGGREN.

50 år fyllde den 8 januari
fortifikationsbefälhafvaren å Vaxholms
fästning, R. S. O. kapten E. L.
Berggren, som då var föremål
för hjärtlig hyllning från vänner och
kamrater i vida kretsar. Den ansedde
och skicklige militären befinner sig
vid bästa hälsa och vigör.


L. HERMANSSON.

En utnämning, som hälsats med
allmän tillfredsställelse, var
befordrandet till stadsfiskaltjänsten i
Halmstad af den sympatiske och
humane polismannen L.
Hermansson. H., som i sjutton år varit i
polisverkets tjänst, har därunder
som sagdt förstått att förväfva sig
allmänna sympatier.


J. A   LILLIESKÖLD.

Till ledamot af första kammaren efter 
ingeniör Jehander valdes den 7 januari 
häradshöfdingen i Östbo och Vestbo domsaga 
af Jönkönings län jur. kand. Johan Arvid 
Lilliesköld f. 1849. Han anses vara 
moderat högerman.


J. J DANIELSON.

50 år fyllde den 14 dec. fabrikören 
Josef J. Danielson i Karlshamn, 
hvilken härvid fick mottaga många 
lyckönskningar.  D , som är en af 
stadens mest framstående affärsmän, 
startade blott 20 år gammal en 
cigarrfabrik och 1893 en betydande 
yllefabrik. Han är en man med mångsidiga 
intressen.


E. GJERS. Död.

Den 8 jan. afled i Göteborg
skattmästaren i Göteborgs och Bohus
läns hushållningssällskap, f. d
landtbrukaren R. W. O. Gustaf Erik Gjers
f 1832. Den i sin krafts dagar
synnerligen driftige orh skicklige
landtbrukaren har gifvetvis inlagt stora
förtjänster om vår modernäring.


J. F. LUNDIN. Död.

Den 4 jan. afled i
hufvudstaden innehafvaren af en af
Södermalms större handelsfirmor Johan
Fredrik Lundin. Driftig och
verksam affärsman samt vänsäll,
human och omtänksam mot sina
underhafvande, sörjes han utom af
sina närmaste, maka och dotter, af
en stor vänkrets.


F. F. LUNDEBERG. Död.

I Laholm afled nyligen
borgmästaren därstädes R. W. O. Frans
Ferdinand Lundeberg f. 1838. Efter
fullgjordt domareförordnande
fungerade han några år som t. f.
borgmästare i Laholm och kallades 1877
till ordinarie innehafvare af denna
förtroendepost, å hvilken han gjort
sig allmänt omtyckt och aktad.


N. V. EKMAN. Död.

Den 81 dec. afled i Stockholm
civilingenjören Nils Valfrid Ekman,
född å Gottland 1847. E som länge
vistades utomlands, var under de
senare åren ombud i Stockholm för
maskinfirman Worthington
Pumping Engine Company. Den i sitt
fack framstående mannen sörjes
närmast af maka, söner och syskon.


C. F. WAHLGREN. Död.

Den 7 januari afled i Göteborg
vid 79 års ålder f. d. handlanden
och fabrikö en Carl Fredrik
Wahlgren. W., som vid sidan af sin
affärsverksamhet innehade en hel
del kommunala uppdrag,
efterlämnar det sympatiska minnet af en
man af den gamla goda stammen.


NORDISK VINTERIDROTT.


Foto. Lindahl, Stockholm.
SKRIDSKOSEGLING VID SATLSJÖBADEN DEN 5 JANUARI.

Skridskoseglingen är en lika frisk och lockande
som ansträngande och farlig sport. Med
hvinande fart glider den djärfve seglaren fram öfver
den spegelblanka fjärdens yta. Men »under lurar
den falska Ran», och ligger där en vak, en sten
eller något annat hinder i hans väg, så gäller det
att ha både mod, sinnesnärvaro, kraft och
skicklighet -- annars är han förlorad.

Vår bild är tagen från sjön utanför
Saltsjöbaden vid Stockholm samt ger en god föreställning
om den vackra sporten, som det ju ej så ofta
finnes tillfälle att idka.

*

För militären i ett land med vårt nordliga läge
är under ett vinterfälttåg kunskap i skidåkning
absolut nödvändig, särskildt uppe i Norrland, där de
vidsträckta terrängforhållandena och de kolossala
snömassorna göra ett framträngande till fots till en
ren omöjlighet. Man har också alltmer börjat öfva
militären med skidåkning i alla möjliga former,
och omfattande täflingar härutinnan äga ju årligen
rum. Nedanstående bild visar
infanterivolontärskolan å Karlsborg, som under julhelgen företog
en längre utflykt på skidor.


Foto. Sjöberg, Karlsborg.
VOLONTÄRERNA A KARLSBORG ÖFVA SIG I SKIDLÖPNING.


HVAR 8 DAG

3:dje årg. - Den 26 Januari 1902 - N:o 17

Återgifvande af text eller Illustrationer ur HVAR 8 DAG utan särskild öfverenskommelse förbjudes.

INNEHÅLL:
Selma Lagerlöf (med 1 porträtt).
Konstutställningen i Göteborg (med 2 illustr.).
Stockholm, sedt från telefontornet (med 3 illustr.).
Boitos "Mefistofeles" å kongl. teatern (med 3 illustrationer).
En ädel donator (med 1 porträtt).
Emile Sauret (med 1 porträtt).
Östermalms nya folkskolepalats i Stockholm (med 1 illustration).
Vasaparken i Göteborg (med 1 illustration).
Platsen för Göteborgs högskola (med 1 illustration).
Kapten Rossanders förolyckande i hamnen i Antwerpen (med 3 illustrationer).
Jean Raboul och hans historia. Originalberättelse för HVAR 8 DAG af Erland Bratt. Bismarck i Rolandskepnad (med 1 illustration).
Sofus Högsbro d. (med 1 porträtt).
Veckans porträttgalleri (med 24 porträtt)
Vinteridrott å Stora Värtan (med 1 illustration).
Den sjunkna Göteborgsångaren "Fanny" (med 1 illustration).

BONNIERS TRYCKERI AKTIEBOLAG. GÖTEBORG. 1902.




Foto. James Bourn, Gbg.
SELMA LAGERLÖF.
SELMA LAGERLÖF.

Det var icke en tillfällighet, att Selma
Lagerlöfs första bok, den som med ett slag lyfte
henne upp från en liten okänd skollärarinnas
ställning till rangen af vårt lands främsta författarinna,
på titelbladet bar ordet »saga». Hon hade därmed
angifvit sin riktnings innersta väsende och
karaktär omgärdad af makter, som hon från den stunden
med sin fantasis eröfrande och tillvinnande makt
skulle behärska, Det är som sagoberätterska hon
är stor, ja enastående. I hennes diktning lefver
sagan i sin underbara förening af fantasi och
verklighet, så tätt sammanbundna att man icke kan
bestämma gränserna dem emellan, icke vet när man
lemnar realiteternas verld för att inträda i drömmens
och synernas. Och sagan finnes för henne icke
blott i det förgångna, i de svunna tidernas
fjärrglans, en hägring af det som redan sjunkit ned
under synkretsen, förstorad och förandligad, den
finnes förborgad i det lif som rör sig rundt
omkring henne, hon ser den, omfattar den med sin
tankes fasta och mjuka grepp, lyfter upp den i
ljuset och visar den för oss andra. Detta diktarens
yppersta kännemärke: att se det som för andra
är förborgadt, är i utpräglad grad hennes, men
därmed förenar hon den folkliga konstnärens
förmåga att af fantasis egenartade bilder forma lif,
igenkännbart och förtroget för alla; liksom i den
äkta folksagan är det underbara i hennes dikt
sammanfogadt af idel verklighetsdrag. Hennes
sångmö har iklädt sig en tjänarinnas skepnad,
går stilla och ödmjukt och förrättar lifvets sysslor,
vårdar sig om dagens småting, men hennes ögon
äro stora och drömmande, och vid sitt ringa arbete
sjunger hon om stora dåd och öden. Hon är
sagans askunge och medvetandet om den
härlighet, till hvilken hon blifvit född, bär hon inom sig
som ett stilla jubel som förskönar lifvets gråa
enahanda.

Hon har i »Gösta Berlings saga» och en
»Herrgårdssägen» tecknat det svenska sagolynnet, sådant
det ännu lefver i afskilda trakter af vårt land,
fostradt af familjetraditioner, närdt af en på samma
gång stor och leende natur, af långa vintrars
ensamhet och drömmar, af korta somrars lust och
längtan. I dessa skildringar af svenskt
herrgårdslif, i dessa teckningar af de gångna
stormaktstidernas fattiga arftagare har hon med diktarens
makt att förstora och allmängöra gifvit en typisk
bild af svenskt nationallynne, som står oöfverträffad
i fantasiens styrka och sanning. Hon har i
»Antikrists mirakler» med förvånande intuition skildrat
sydlänningens fantasilif. Nu senast har hon i den
utkomna första delen af dubbelromanen: »Jerusalem»
gifvit oss den svenska bondens saga, så nytt, så
ursprungligt, med en sådan storhet och fasthet i
greppet, en sådan klarhet i utformningen, att man
endast hos en af våra nu lefvande författare,
August Strindberg i hans skildringar af svenskt
skärgårdslif, finner något motsvarande.

Det är äfven här sagosinnet, som
ursprungligen fängslat henne. Denna lilla Dalasocken, i
hvars afskilda, stagnerade lif plötsligt en tanke
utifrån slår ned, växer till en fix idé, som blir
alla de medärfda begreppen, fördomarne och 
känslorna öfvermäktigt och drifves till det oerhörda,
fantastiska, denna lilla krets af svenska bönder,
som öfvergifva hus och hem för att i det heliga
landet grunda ett nytt Jerusalem, detta moderna
korståg, verkligt i all sin osannolikhet, det har
varit ämnet, som satt hennes fantasi i rörelse. Men
i utformningen har det vuxit för henne och blifvit
till en i mänga afseenden typisk skildring af den
svenske bondens lif och lynne.

Hon har utan tvekan tagit fasta på de stora,
bestämmande dragen, Å ena sidan släktkänslan,
vördnaden för traditionen, det fäderneärfda, det
som ger sammanhang, en ideell innebörd, en
vidare horisont än bondens trånga och begränsade
lif, representerade af gården, hemmet, namnet,
förmögenheten. Å andra sidan det personliga
lyckobegäret, fantasikraften, girigt gripande efter
det stoff, som erbjuder sig: den ungdomliga
älskogsdriften, den religiösa hänförelsen, äfventyret, där
det lefver fördoldt i de djupa skogarne, eller där det
plötsligt uppenbarar sig som en syn i fjärran:
Jerusalem, den heliga staden, skinande på sitt
hvita berg. Det är striden mellan dessa makter,
som Selma Lagerlöf skildrar i sin bok.

Högst står inledningen: »Ingmarssönerna». Mot
denna storartade, lika originella som djupsinniga
introduktion går dock intet af det följande upp.
Denna teckring af den högmodige och rättsinnige
storbonden, som hemtar sin hustru ur fängelset,
som på sitt styfsinta, inbundna, rörande tafatta
sätt kämpar den allmänmänskliga kampen för att
offra sig själf och vinna sig själf, tillhör icke blott
det yppersta Selma Lagerlöf någonsin diktadt, utan
som öfver hufvud finnes diktadt på vårt språk. Till
denna höjd och dock knappast så högt nå endast
enstaka ställen i den följande skildringen. Jag
tror icke, att jag misstar mig i den förmodan, att
författarinnan vid utförandet af sitt verk haft den
isländska sagolitteraturen som närmaste förebild,
det är dess klara, koncisa, i dialogen
karakteriserande, knapphändigt beskrifvande stil, som hon
studerat och i stort sedt efterbildat. Hennes egen
stil har därigenom vunnit i enkelhet, fasthet och
storhet, men å andra sidan har fört bilden, så synes
det åtminstone mig, lagt en smula tvång på hennes
personliga egenart. Det är de ställen, där denna
oemotståndligt bryter fram, i det att hennes fantasi
tar ledningen, bokens sagoställen, skulle jag vilja
kalla dem, som gripa starkast vid läsningen och
djupast fästa sig i minnet. Först och främst då
introduktionen, vidare skildringen af »Den vilda
jakten», af Gertruds dröm och uppgörelsen mellan
henne och Ingmar, samt slutkapitlet,
Jerusalemfararnes affärd. Men mycket högt som bred,
realistisk skildring stå äfven sådana partier som
mötet i missionshuset och auktionen.

Till hela sin betydelse kan dock arbetet icke
bedömas förr än det föreligger i sin helhet. Och
den publik, den största någon samtida svensk
författare lyckats vinna, som med enhällig beundran
mottagit denna första del, väntar med otålighet
på fortsättningen.

Tor Hedberg.

-


KONSTUTSTÄLLNINGEN  I  GÖTEBORG.

Fotografier speciellt tagna för HVAR 8 DAG af A. Jonason.

KONSTUTSTÄLLNINGEN I GÖTEBORG:   En del af utställningen.
Längst till vänster synes den tafla af Emil Österman (porträtt) hvilken blifvit föreslagen till inköp för Nationalmuseum.

Det förefaller onekligen en smula djärft, då
Göteborgs konstförening kallat sin retrospektiva
femårsutställning för »allmän svensk
konstutställning». Ty faktiskt är blott den ena, den
konservativa gruppen inom vår svenska konst
representerad å densamma, och det vore äfvenledes
oriktigt att säga, att där bjudes det bästa och största,
som af denna riktning under den gångna
femårsperioden utförts: där fattas tyvärr alldeles flere af
den akademiska riktningens främsta målsmän.

Det ofvan sagda hindrar emellertid icke, att
utställningen är både sevärd och intressant i sitt
slag, och den energiska utställningskomitén, som
bestått af hrr Lindholm, Callmander, Ericson och
Lagerberg, och som haft ett styft arbete med
placering o. d., är gifvetvis värd en eloge för den
helhet, som åstadkommits af det material, som stått
den till buds.

Det främsta och viktigaste inlägget i
utställningen är helt naturligt den kollektion, som
nedsändts från Svenska konstnärernas förening i
Stockholm, och som redan före sitt afsändande hit
passerat föreningens juryskärseld. Vi kunna ju här ej
ingå i någon detaljskildring, men namn sådana som
Schultzberg, Kallstenius, Fahlcrantz, Hesselbom,
Erik Hedberg, Gunnar Hallström, P. Svedlund,
Hagborg, bröderna Österman, Cederström, Th.
Lundberg, Åkerman -- många andra att förtiga -- ha
ju alltid god klang samt äro här företrädda af mer
eller mindre anmärkningsvärda saker.

Däremot förefaller det, som om den återstående
delen af utställningen, d. v. s. den som varit under
göteborgsjuryns domvärjo, kunde varit betydligt
mer sofrad och rensad, och kunna vi för vår del
icke annat än ge rätt åt de stockholmsröster, som
uttalats i ofvannämda riktning. Äfven bland dessa
sistnämnda saker finnas ju emellertid en hel del
kända namn, såsom Lindholm, Carl Olson,
makarne Ericson, Hullgren, Anna Nordgren, m. fl.

Emellertid och som redan antydts: den 310
nummer starka och sex salar i det göteborgska
konstpalatset »Valand» upptagande utställningen är,
äfven om innehållet icke fullt motsvarar omfånget,
gifvetvis ett både vackert och intressant inlägg i
det stora arbete, som i form och färg vill föreviga
vårt land, vår natur, vårt folk, sådant som det för
dessa skapande konstnärer tett sig.

Thor von Teüchler.

AUGUST HAGBORGS PORTRÄTT AF ANDERS ZORN I
SIN ATELIER I MORA, sysselsatt med modellen till
Gustaf Vasastatyn. Taflan inköpt af Göteborgs museum.


STOCKHOLM, SEDT FRÅN TELEFONTORNET.

Fotografier, tagna speciellt för HVAR 8 DAG af A. Lindahls fotografiaffär, Sthlm.

STOCKHOLM, SEDT FRÅN TELEFONTORNET: Längst till höger synes SLOTTET; närmare och tydligare OPERAHUSET och JAKOBS KYRKA. Till vänster KUNGSTRÄDGÅRDEN Och en del af 
KUNGSTRÄDGÅRDSGATAN. I bakgrunden SKEPPSHOLMEN och en del af NORRSTRÖM samt svagt SÖDER och DJURGÅRDSLANDET.

Det var en vacker, en verkligt vacker
vintermorgon för kort tid sedan, som HVAR 8 DAGS
fotograf steg upp i telefontornet på Allmänna
telefonaktiebolagets hus vid Malmskillnadsgatan, detta
torn, som med sina vimpelprydda torneller och sina
åt alla håll utgående knippen af trådar och kablar,
synes, snart sagdt, öfver hela Stockholm och ofta
är föremål för infödingens beundrande blickar,
under det att den tillfällige besökaren i
hufvudstaden har telefontornet till en nästan ständig
vägvisare, som tillåter honom att ogeneradt bedöma,
åt hvilket håll en viss plats ligger, och huru han
bör styra stegen för att komma fram till någon
bestämd gata...

STOCKHOLM, SEDT FRÅN TELEFONTORNET: Högt reser sig tornet till KLARA KYRKA. Till vänster därom synes taket af CENTRALSTATIONEN och bakom denna skorstenar till RÖRSTRANDSFABRIKERNA. Till vänster å bilden ligger KLARAVIKEN. Till höger ser man VASASTADENS bortre delar.
STOCKHOLM, SEDT FRÅN TELEFONTOFNET: Till vänster i bakgrunden ser man tornen å Carlbergska huset, som inrymmer NOBEL-BIBLIOTEKET samt i öfrigt VASASTADEN. Till höger ADOLF FREDRIKS KYRKA och ÖSTERMALM.

Och när HVAR 8 DAGS fotograf med svett
och möda och naturligtvis i sällskap med en god
ciceron klättrat upp i telefonturnet, dit sannerligen
icke hvem som helst får komma, började han på
denna upphöjda plats göra i ordning sin kamera
för att åt samtid och eftervärld gifva några bilder
af Stockholm i fågelperspektiv. Kanske kände
fotografen en rättmätig stolthet, när han gjorde
detta -- ifall han icke till följd af den upphöjda
platsen erfor en smula nervositet -- ty det var
första gången Stockholm fotograferades på detta
sätt.

Därför, var tacksamt, kära Stockholm! Och
se här en bild åt saltsjösidan, söderut. Först,
närmast, hustaken i S:t Jakobs församling, så
Jakobs kyrka -- hvilkens, i parentes, föga tilldragande
yttre behöfde mycken försköning -- så längre bort
och litet till höger operan, den nya operan, som
folkhumorn påstått bestå af en mängd på och
bredvid hvarandra uppstaplade lådor, hvaraf den allra
öfversta lådan och äfven terassen, den vackra
lagerlunden, äro synliga å bilden. Till höger därom,
litet i bakgrunden, tyvärr föga skönjbart å
fotografien, slottet, konungaborgen, Tessins mästerverk,
utan vank och lyte, hvilket städse gör samma
imponerande intryck på betraktaren. Hur kommer
sig detta? Slottet är ju alls icke stort, alls icke
öfverväldigande genom sin massa. Men det är så
väl afvägdt i alla former, det är prägladt af en så
enkel nobless, att man nödvändigt måste känna
vördnad inför den härliga byggnaden.

Det är ju för öfrigt synnerligen lätt att
orientera sig på denna bild. Man ser till vänster
Kungsträdgårdens träd, man ser Palmeska huset längst
bort i hörnet, det fria vattnet, saltsjön, där utanför,
Nationalmuseum med båtarne vid kajen,
Skeppsholmsbron och Skeppsholmen med den lilla kyrkan.
Det är Skeppsholmen man tänkt sig ombildad till
en plats med avenyer och stora hus, men hvarje
stockholmare, som icke är husspekulant, ogillar
förvisso denna plan, som skulle beröfva en af
hufvudstadens mest pittoreska delar allt naturligt behag.

Till vänster om Skeppsholmen synes
Djurgårdslandet. På bildens fond längst bort har man
»söder» och hela det vackra inloppet till Stockholm, 
där man en höstafton, när det lyser från
staden, kan göra en sagofärd, medan ångaren
sakta glider framåt...

Och nu lämna vi denna bild, i det att vi
öfverlämna åt respektive fastighetsägare att på takens
och skorstenspipornas form känna igen sina hus,
så här ofvanifrån betraktade, och vända oss till
nästa bild, hvarpå det höga kyrktornet dominerar.

Det är Klara kyrka, belägen på den plats, där
Franciskanerna i forna dagar hade sitt kloster.
Johan III byggde här en kyrka, försedd med på
sin tid det högsta torn i Sverige. Som kyrkan nu
ter sig, låter den se Stockholms högsta kyrktorn,
hvilket, uppfördt år 1885, sträcker sig 114 m. mot
molnen. Och i närheten af kyrkan tycker man sig
upptäcka Centralstationens tak. Där bortom
breder Klaraviken och högre upp Rörstrandsviken ut
sig och på andra sidan härom ligger
Kungsholmslandet. Man ser Stockholm förtona sig och
försvinna vid horisonten, åt Vasastadshållet till.

Den tredje bilden gifver alldeles särskildt åsynen
af en storstad. Man tycker, när man betraktar
den, att Stockholm är ofantligt, rymmer minst en
half million innevånare. Strax i hörnet till vänster
ser man Carlberjjska huset, Vasagatans fond, i
hvilken byggnad Nobelstiftelsens bibliotek, som
bekant, är inrymdt. Man urskiljer äfven på den
bilden delar af det moderna Stockholm, men icke
långt därifrån upptäckes, tack vare
fågelperspektivet, Adolf Fredriks församling och Adolf Fredriks
kyrka. Till höger därom ser man nog Östermalm,
fastän endast helt otydligt ...

Ja, det är Stockholm från telefontornet, den
kära staden, där svärmeriet i forna dagar tog sig
andra vägar än längs telefontrådarne. Men lika
godt! Telefonväsendet vill säkert ingen
hufvudstadsbo ha bort, om det också vore möjligt, från
Stockholm. Man har alltför stor nytta häraf för
att icke gärna underkasta sig det obehag, som
medföljer den nymodiga uppfinningen. Och när
man ser Stockholm så här från telelontornet,
tycker man sig icke då höra telefontrådarnes sång i
rymden, de skälfvande ljuden som äro liksom ett
eko af det sorlande lifvet därnere?

-


BOITOS »MEFISTOFELES» Å KUNGL. TEATERN.

Fotogr. för HVAR 8 DAG af C. Olausson, Stockholm.

MARGARETA: fru Lindberg.

FAUST: herr Malm.

MEFISTOFELES: herr Wallgren.

K. operan har i dagarne gifvit en
lyckad repris af Boitos geniala
opera »Mefistofeles» i ny instudering.
De tre hufvudrollerna ha härvid
innehafts: Margareta af fru Lindberg, Faust
af hr Malm samt Mefisto af hr Wallgren,
och ha samtliga de röstbegåfvade,
populära artisterna erhållit ampla
loford af kritiken.

*



EN ÄDEL DONATOR.

ERNEST CASSEL.

Vi ha redan tidigare -- se HVAR 8
DAG I: 18 -- återgifvit den
engelske bankiren Ernest Cassels drag med
anledning af hans storartade donation
till ett »Folkets hus» i Grängesberg.
Han har nu fäst världens
uppmärksamhet på sig genom att till konung
Edwards förfogande ställa den enorma
summan af 200,000 pund (3,600,000 kr.),
hvilka af konungen komma att
användas till inrättande af lungsotsanatorier
enligt ungefär samma system som de,
hvilka finnas i Sverige genom konung
Oscars ädla användande af folkets
jubileumsgåfva.

*




Vårt land gästas i dagarne af den
celebre franske violinvirtuosen
Emile Sauret, hvilken är ute på en
större europeisk tourné, under hvilken
han som vanligt gjort stormande succés.
På sin repertoir har han bl. a. en
»Rhapsodie suédoise», tillegnad konung
Oscar.

EMILE SAURET.

*


ÖSTERMALMS NYA FOLKSKOLEPALATS I STOCKHOLM.


Foto. LindaM» fot.-aff., Sthlm.

Vårt folkskoleväsen, åtminstone i städerna, det kunna vi med stolthet påstå, står säkerligen på höjden af hvad som därutinnan öfver hufvud taget kan åstadkommas och den som ser de väldiga folkskolepalats, hvilka under de senaste åren rest sig inom
olika församlinga i Stockhoim och fått någon inblick i det kolossala arbete, som här bedrifves, må med skäl beundra, hvad som åstadkommits inom denna den viktigaste af alla »undervisningsgrenar», om man så må uttrycka sig. I slutet af innevarande
månad kommer å Östermalm att invigasnett nytt, stort folkskolepalats, af hvilket vi här återge en bild. Det nya folkskolehuset, som är belägetvid Vahallavägen 65, reser sig på en tomt, som upptager icke mindre än 80,000 kvadratfot. Ensamt gården tager
i anspråk 45,000 kvadratfot. Arbetet med grundläggningen till det nya folkskolehuset påbörjades i början af år 1900 och nu står byggnaden, som nämnts färdig att i dagarna invigas. Byggnadskostnaden i sin helhet slutar på 1,300,000 kr. Arkitekt för
byggnaden ar hr Ernst Hægglund. Folkskolehuset är beräknadt inrymma inalles 2,700 barn.

-



VASAPARKEN I GÖTEBORG.

Foto. Riuman, Göteborg.

PLATSEN FÖR GÖTEBORGS HÖGSKOLA: Sommarbild från parken. (Se nästa sida.)
TOTALVY AF VASAPARKEN I GÖTEBORG: De prickade linierna visa platsen och proportionerlingt utryymme för den blifvande Högskolebyggnaden.



PLATSEN FÖR GÖTEBORGS HÖGSKOLA,

STRIDEN OM VASAPARKEN.

I rikets andra stad har helt nyligen pågått
öfverläggningar inom dess
fullmäktigeförsamling, hvilka väckt en ganska upprörd
opinionsyttring inom samhället, och som följts
med intresse i landets press. Frågan har
gällt platsen för den blifvande
högskolebyggnaden, hvilken majoriteten inom
stadsfullmäktige, i likhet med högskolans styrelse
och en ganska afsevärd del af för frågan
intresserade stadsbor, önskade förlagd till
den populära Vasaparken, medan en icke
mindre afsevärd opinion arbetat för parkens
bibehållande i orördt skick och byggnadens
resande å annan plats.

Det afgörande beslutet stannade för
platsen i Vasaparken. Och detta beslut fattades
trots protester utifrån, efter moget
öfvervägande och med alla hänsyn tagna, hänsyn
så väl till oppositionen som till framtida
anordningar, hvilka senare kanske icke af alla
opponenter tagits med i räkningen. Stadens
fäder, hvilka ådagalagt samma intresse, som
å ömse sidor varit driffjädern till den kanske
onödigt hetsiga striden, ha härmed visat, att
de endast låta egna, ärliga åsikter bestämma
besluten, och detta är dock af ofantligt värde
för Göteborgs innevånare att veta och känna.
I öfrigt synes oss opinionen mot
Högskolans förläggande i Vasaparken ur rent
estetisk synpunkt något öfverdrifven, och
kanske skall vår bild med dess korrekta mått
och anvisningar bibringa mången tidigare
motståndare samma åsikt. I så fall är vår
afsikt vunnen.

-


KAPTEN ROSSANDERS FÖROLYCKANDE I HAMNEN I ANTWERPEN.

Efter korrespondens, karta och fotografi välvilligt tillsända HVAR 8 DAG af firman G. de Keyser, Antwerpen.

Den hemska olyckshändelse som på nyårsdagen
kostade en vår landsman, befälhafvaren å
ångaren »Stockholm» kapten J. F. R. Rossander
lifvet, var ju till en början höljd i ett mystiskt dunkel.


KAPTEN ROSSANDER
i chilenska flottans kaptensuniform.

Man visste,
att kapten R.
på nyårsdagen begifvit
sig till det
svenska bolagets agent,
M Sasse, och anhöll om
1,000 francs för inköp af
proviant, som man behöfde
ombord å ångaren,
hvilken skulle afgå den 
3 jan. på morgonen.
Agenten lämnade den
begärda summan, och 
kaptenen skyndade bort för
att göra en del inköp, hvilka
han betalade kontant. Då han 
sålunda hade uppfyllt sina
skyldigheter, begaf han sig 
ombord på ett annat
ångfartyg, tillhörande samma bolag, »Motala», för att
i sällskap med sin vän och kamrat, kapten Toll,
tillbringa återstoden af dagen. När tiden var inne
att krypa till kojs, följdes de båda kaptenerra åt
till »Motala , där kapten Rossander efter ett sista
handslag med sin vän steg upp i en droska med
order att köra till »Stockholms» plats, en half lieu
därifrån.

Från detta ögonblick var kapten Rossander
spårlöst försvunnen; han kom aldrig ombord på
sitt fartyg. Detta gaf anledning till de vildaste
rykten om rånmord o. s. v., och spänningen steg,
då en underrättelse att man skulle funnit kapten
Rossanders lik i en af dockorna vid hamnen,
genast dementerades. Då emellertid utom kapten R.
äfven kusken och droskan voro och förblefvo
spårlöst försvunna, fortsatte man forskningarne i den
docka, där »Stockholm» låg för ankar, med den
påföljd, att en dykare slutligen söndagen d. 12 jan.
fann kapten R;s lik, som låg djupt nedsjunket i
dyn. Då man genomsökte den dödes kläder, fann
man hans klocka, plånbok, innehållande 160 francs,
några silfvermynt, bref och småsaker. Det kan
således betraktas som säkert, att någon förbrytelse
ej blifvit begången.

Vår Amsterdam-korrespondent, som tillsändt
oss nedanstående orienterande plan öfver
olycksplatsen, skrifver till oss, att kaptenen antagligen
gifit kusken följande order:

»Kör öfver den här bron och sedan till vänster.»

Kusken har emellertid då, i stället för att
fortsätta vägen ända fram till slutet af dockan, i
mörkret svängt af vid den första »porten» och då vid
denna för tillfället ej fanns något fartyg och
därför intet stod hindrande i vägen, farit rätt ned i
dockan.

*

Den så sorgligt omkomne var född den 9 juli
1858. Efter att i Kalmar ha aflagt styrmans-,
sjökaptens- och ångbåtsbefälhafvareexamen
1885, tjänstgjorde han under flere år i chilenska 
marinen, där han innehade kaptens grad. Till befälhafvare å
»Stockholm» utlämndes han 1895. Han ansågs
inom vår handelsflotta för en duglig och pålitlig
man samt var allmänt omtyckt för sitt flärdfria,
öppna, vänsälla väsen.


KAPTEN ROSSANDERS FÖROLYCKANDE: En tillförlitlig karta öfver platsen, visande (med den feta svarta linien i riktning efter pilarne) den väg droskan tog och borde fortsatt till »STOCKHOLMS» förtöjnings plats.

Den väg droskan körde.

Efter fotografi.

KAPTEN ROSSANDERS FÖROLYCKANDE I ANTWFRPENS HAMN:
Bassängen Kattendyk, där olyckan skedde.

Jämförd med omstående karta öfver hamnen synes stället vid småbåtarne å bilden ofvan (N:o 42) vara själfva olycksplatsen. »Stockholm» har platsen N;o 44, hvilken är
lätt funnen vid jämförelse mellan karta och fotografi.


JEAN RABOUL OGH HANS HISTORIA.

Originalberättelse för HVAR 8 DAG af Erland Bratt.

(Forts. från föreg. nummer).

Namnet Jean Raboul skall ofta gå öfver mina
läppar, men frigjordt från den fasa, som man
funnit däri vid de tillfällen, då jag, oförstådd,
förtviflad och vansinnig, utslungat detsamma. Jag vill
lätta mitt bröst från den börda det burit, men
hvarken bitterhet eller hat får störa den outsägliga frid,
jag nu känner inom mig. Må de människor --
eller hvilka de väsen det nu varit, som vållat min
olycka -- svara för sina egna gärningar! Och kan
Vår Herre förlåta dem, så går jag ur världen utan
att döma dem.

Mitt verkliga namn är Gustave Marmont, och
jag föddes under lyckligare förhållande än mången.
Min far var tunnbindare i en liten by strax
utanför Marseille, och om allt gestaltat sig efter
önskan, hade säkerligen mitt lif gått i andra banor.
Men genom misshälligheter, som uppstodo mellan
mig och de mina, skildes jag från dem, och vid
knappa 17 års ålder lämnade jag hemmet för att
skapa mig ett annat.

Fråga ej; det fanns en kvinna med i spelet,
och det var därför, jag förlorade detsamma. Hvad
vet en sjutton års pojk om känslornas äkthet?
Hon var vacker, gränslöst vacker tyckte jag, och
kunde det vara ett fel, att hon äggade mig med
större vyer? Då gillade jag slikt, ty jag drömde
om framgång och storhet och ville ej, att hon skulle
dela mitt utstakade öde. Åt henne byggde jag
luftslott, sköna som solen, till henne gaf jag mina
förhoppningars öfvermod och min ungdoms hela
okonstlade kärlek.

Vi skildes åt.

Jag drog ju ut i världen för hennes skull,
och den lycka jag sökte, var ämnad åt oss båda.
Tyvärr kom den ej i min väg, men väl fick jag
göra bekantskap med dess nära släktingar, nöd och
elände. Ungdomsifvern började svalna, men stoltheten
dref mig vidare.

Far dog, mor dog, Jag stod ensam. Mera
ensam än mitt unga sinne tålde vid, och jag tänkte
med sorg och förtviflan på de båda gamla, hvilkas
sista stunder jag förbittrat.

Och hon, som skulle vara mig ett stöd och
maning till fortsatt kamp, hon glömde alla våra
minnen, alla sina löften och lät mig styra den
kurs, jag kunde. Jag var icke gjord att tas med
det lif, som sedan började, och jag sjönk, sjönk så
djupt, att hvarje tanke på återupprättelse blef
utplånad ur min själ.

Hvar jag fick bröd ifrån, vet jag ej, hur jag
lefde, är mig en gåta. Jag sof under bryggorna,
svalt och tiggde om hvartannat, men stal gjorde jag
aldrig. Sedan jag kommit till Paris, rågades
måttet, och jag blef en af dem, som ni ännu i dag
skall återfinna i de stora svältkvarteren, nödens,
brottets och förtviflans hemvist.

En kväll, jag skall aldrig glömma den, hade jag
sökt mig nattkvarter på en af de många bänkarne,
som man placerat i hörnet af Rue Royale och
Boulevard Malesherbes, snedt emot Madeleinekyrkan.
Jag låg där hungrig och förtviflad, vridande mig af
och an, utan att kunna somna. Gatulifvet hade
stannat af, blott någon enslig vandrare ilade förbi
då och då. En sådan kastade en tidning från
sig, och då han försvunnit, grep jag den med
afsikt att använda den som -- hufvudkudde. Jag
läste annars nästan aldrig en tidning, och utan
svar må jag fråga, hvilka de makter voro, som
brakte mig denna i händerna, och hvilka öden
som väntat mig, därest jag ej nu vid en gaslyktas
sken hade genomögnat de rader, hvilka i sig
inneburo uppränningen till detta fasansfulla skede
i mitt lif.

Och dock var innehållet i denna annons af
sådan oskyldig betydelse.

En person, så lydde den, villig att tjänstgöra
vid hypnotiska experiment, hänvände sig till
doktor Jean Conradee Raboul, 24 Avenue Marigny.

Det flög som en blixt genom min hjärna, att
nya möjligheter öppnade sig för mig. Visst var
jag sluskig och eländig, men å andra sidan gällde
ock, att jag utan tvekan skulle låna mig med kropp
och själ till hvad som än kunde komma i fråga.
Det blef mig så klart, att ingen annan kunde
erbjuda samma fördelar som jag, och jag pinades
blott vid tanken att möjligen vara eller blifva
förekommen. Tidningen var visserligen af färskt
datum, men hade utkommit redan på morgonen och
i mina ögon var det, som om den annonsen dominerat
allt annat och varit mest framträdande. Långsamt
skredo timmarne i natten, och sömnen flydde mig.
Jag vandrade gata upp och gata ned, strök förbi
doktor Rabouls hus. Sökte inbilla mig, att mitt
hopp var tokigt och meningslöst, att doktorn vid
min blotta åsyn skulle jaga mig på porten, men
kunde dock ej afhålla mig från att invagga mig
i ljufva drömmar om ett ordnadt lif, fritt från svält
och köld.

På slaget 8 stod jag framför Avenue Marigny
24, och med bäfvan gjorde jag min förfrågan hos
portvakten. Helt misstänksamt förde man mig upp
till doktorns våning, och sedan jag väntat en dryg
timma, blef jag anmodad af en livréklädd herre
att följa honom. All den lyx jag såg,
sammansnörde mitt hjärta, och allt tydligare började jag
inse det orimliga i mina förhoppningar. Efter att
ha passerat en del rum, stannade min följeslagare
plötsligt och knackade varsamt på en dörr, som
spärrade vår väg.

»Stig in», ljöd det inifrån. Dörren öppnades
och jag stod ansikte mot ansikte med doktor Jean
Conradee Raboul.

Känslan af det oresonliga i mitt tilltag blef i
ett nu så öfverväldigande, att jag med tystnad mötte
de första ord, som ställdes till mig. Men jag var
dock nog herre öfver mina sinnen för att uppfatta
hvilken roll jag påtagit mig, och fastän två kalla,
granskande ögon blickade mig till mötes, lyckades
jag dock genom en yttersta viljeansträngning att
samla mina tankar.

»Ni önskar», ljöd det än en gång från doktorns
läppar.

Till svar räckte jag honom tidningen och
tillade:

»Jag har kommit, emedan jag trodde, att ni
hade användning för en karl af min kaliber. Jag
vet ej, om jag är lämplig för hypnotiska
experiment, men därest de fordra allt intill min fattiga
själ, mot det att jag får mat och skydd, så är
jag villig göra bytet.»

Det kalla öfverlägsna i doktorns drag försvann
vid mina ord, och jag trodde mig i stället spåra en
viss skymt af öfverraskning.

»Så», sade han, »ni har infunnit er tillfölje af
min annons. Hur är ert namn?» tillade han
efter en paus
»Gustave  Marmont»,  svarade jag och fortfor:

»Mitt tilltag är kanske djärft, och jag, är er
tack skyldig, för att ni alls velat lyssna till mig;
men tro mig doktor», gick jag på med ifver, »ni
skall aldrig finna någon, som frågar mindre efter
hvad bruk ni gör af kropp och själ.»

Hans ansikte återfick något af sin
ursprungliga stränghet, och han frågade allvarligt:

»Hvad känner ni egentligen till af lifvet?»

»Det sämsta, det har att bjuda, doktor. Det nya,
som skulle kunna möta mig i er tjänst, förskräcker
mig ej, men väl har jag fruktan för dessa dagar
af svält och elände, som på sistone varit mig så
förtrogna.»

»Men fruktan känner ni ej?» frågade han. »Låt
mig dock säga er en sak», tillade han, »att själf
är jag ingen kruka och ser mig dock dagligen vara
offer för en den mest våldsamma förskräckelse.
Den fara, som man förstår och uppfattar, är ett
lekverk vid sidan af sådana, som aningslikt sväfva
öfver våra hufvuden. Ni tror er känna lifvet och
dess fasor, emedan ni tagits med hårda dagar, och
ni lofvar er själf en ny, en lättnadens tid, om ni
blott får mat om dagen och en säng om natten.
Det ingår ej i mina vanor att förleda andra
människor, och därest jag i öfrigt finner er för mina
ändamål passande, skall jag öfverlämna åt ert eget
omdöme, att bestämma den kurs, ni vill styra; men
om ni tror er vinna på bytet, därigenom att ni
villigt offrar er personliga frihet mot några materiella
fördelar, då vill jag göra er uppmärksam på
tillvaron af makter, hvilka så kunna sköfla ert väsen,
att ni med längtan skall blicka tillbaka mot de
dagar, då ni frös under bryggorna och svalt på gatorna.»

»Doktor», svarade jag, »om det, som ligger
framom mig är uppfylldt af aldrig så hemska öden, så
kunna de ju ändock ej fordra mer än mitt lif. Låt
gå! Det närvarande fordrar ingenting, lämnar mig
min personliga frihet och låter mig njuta af den i
obegränsad grad. Men denna frihet är min död,
en långsam, säker, pinfull gång mot döden. De
makter, som kunna hata mig, skulle besvära sig
i onödan, ty blott där något är att förlora, har man
något att skydda. Jag är er man, doktor, ty det
som lifvet en gång gaf mig att skydda, har jag
förlorat. Sök klargöra för en drunknande att
lyckan ligger i hans undergång och neka honom er
hjälp, emedan värre öden vänta honom i lifvet!
Måhända vore det det riktiga, men jag tror dock
han ginge till botten med en förbannelse öfver er
på sina läppar.»

Doktor Raboul hade rest sig upp och började
vandra af och an i rummet. Jag hade väntat, att
han skulle bemöta mitt yttrande, men liksom om
han varit ensam, stannade han framför skrifbordet.
Han höll blicken riktad mot golfvet, och följande
ord undsluppo honom:

»Kanske har den mannen rätt! Där intet finns
att skydda, finnes intet att förlora, och när skatten
är borta, må dörrarna stå öppna.»

Han nickade sakta, liksom godkännande med
hufvudet samt återtog ånyo sin afbrutna promenad.
Han passerade mig flere gånger, men vände sig
plötsligt emot mig. »Monsieur Marmont», sade han,
»jag går delvis in på det ni säger, och jag tror ni
är den man, jag söker. Men jag vill ej binda er
genom några löften, hvarken genom att själf uttala
dem eller genom att aftvinga er dem. Jag är rik
på mitt vis och ni på ert. Kanske skulle en
fördelning af våra håfvor lända oss båda till nytta, kanske
ock den medför vårt förderf. I en framtid kunna vi
räsonera därom. Från denna stund är ni bunden
vid min person, på så sätt dock, att ni har
rättighet afstå från leken, därest den synes er vådlig.
Ni har således att göra edra observationer, och jag
ber er, gör dem med eftertanke, ty många steg har
ni ej att gå, förrän ni tillhör mig med kropp och
själ. Det är ej jag, som först nämner
sammanställningen af kropp och själ, ty ni har erbjudit mig
dem båda, och hvem vet om ej bägge komma till
användning.»

Mot min vilja kände jag en sällsam oro och
följde stillatigande hans rörelser, då han tystnat.
Jag visste, att en fara hotade mig, förnam den lika
tydligt, som om jag redan fallit offer för densamma.
Jag sökte frigöra mig från dessa löjliga inbillningar,
gaf åt mitt ansikte en mask af tillförsikt och sökte
finna ord för att dölja mina farhågor.

Det var något i hans blick, som ingaf mig fasa,
något i hans röst, som skrämde mig, och när han
dock likgiltigt uttalade orden: Om ej bägge komma
till användning, tyckte jag mig finna en sådan
skoningslös grymhet i hans drag, att det blott var af
skamsenhet öfver mig själf, som jag kvarstannade.

Han hade gått fram till ett skåp af underlig
form och utseende, och jag såg honom återvända
med ett mindre skrin i handen. Han placerade
varsamt detta på skrifbordet, öppnade det medan, som
det tycktes, en viss sinnesrörelse förlänade något
nervöst åt hans rörelser. De annars bleka kinderna
hade fått färg, händerna darrade, och när han sent
omsider vände sina ögon mot mig, återgåfvo de en
sådan blandning af stolthet och förtviflan, uttryckte
såväl en bön som ett hot, att jag instinktmässigt
närmade mig skrinet för att utröna, hvad som vållat
denna förändring.

Då han såg min afsikt, lyfte han afvärjande på
handen och jag hörde ett svagt hväsande ljud tränga
ut från lådan. Jag lyssnade förundrad, och
säkerligen stod förskräckelsen att läsa i mitt ansikte, ty
doktorn sade hånande:

»Såå, redan?! Det nya, som min tjänst skall
bereda er, förskräcker er ju ej! Förlåt, om jag
citerar korrekt. Det förefaller mig dock», fortfor han
obarmhärtigt, »som om ni redan ändrat åsikt och
funne gatulifvet mindre riskabelt. Ni har
emellertid orätt; någon verklig fara hotar er ej ännu.»

Under det han talade, återvann han
själfbehärskningen och hans ögon talade nu ett helt annat språk.
Grymma, stålglittrande mätte de mig från topp till
tå liksom för att utröna det innersta af mina
käslor.

Skrinet höll han fortfarande i handen, och allt
starkare hörde jag samma spinnande, ängsliga ljud.
Jag ville bibehålla min plats, ty jag fruktade
synas löjlig, men en känsla, en förnimmelse långt
starkare än min vilja dref mig bakåt och trots
det hångrin, som spelade kring doktorns läppar, vände
jag mig om för att söka dörren.

»Nej, nu må ni komma närmare, som ni nyss
ämnade. Kom», fortfor han, »och betrakta hvad
jag har här. Tänk er», hans röst ljöd nästan
skärande, »att detta lilla ting, hvars röst ni hör, är
väktare öfver lif och död. Lif -- ej ett sådant
uselt, eländigt lif, som ert; död, men ej den som
väntar er. Nej, dess lilla varma kropp sluter sig
kring källan för ett lif i makt och lycka och den
död, som ligger slumrande vid sidan, skrider blott
till verket, när stora makter kämpa. Kom Serpenta»,
hviskade han smekande, »lägg dig vid mitt hjärta,
din vakt må vara slut för en stund.»

(Forts.)


BISMARCK l ROLANDSKEPNAD.

Ett intressant prisdomarbeslut har i dessa dagar
fattats i Hamburg. Det gällde ritningar och
modeller till ett Bismarckmonument för Hamburg,
för hvilket hamburgarne på frivillig väg hopsamlat
400,000 mark. Bland 219 förslag blef första
priset tilldeladt bildhuggaren Hugo Lederer och
arkitekten Emil Schaudt, båda från Berlin, hvilka
kommit på den originella idén att framställa Bismarck
såsom en riddare Roland.

Det kan vara välgörande att en gång afvika
från det till regel upphöjda bruket att å
Bismarckstatyerna alltid gifva rikskanslern kyrassieruniform,
att blott gifva hans porträtt. Bismarck i
Rolandsfigur ger monumentet ett ideelt innehåll, som icke
något af de hundratals hittills uppresta
Bismarckmonumenten besitter. Pristagaren förklarar också
i anmärkningar till sina skisser, alt Bismarck på ett
monument icke får framställas såsom krigare,
diplomat eller herre till Friedrichsruh. Han måste
framställas såsom nationalhjälte, förkroppsligande
en stor epoks anda. Och denna uppfattning samt
pristagarnes försök att monumentalt försinliga
densamma erhålla prisdomstolens amplaste erkännande,
liksom man öfverallt i Tyskland med förtjusning
omfattat den originella idén.


Efter foto.
FRAGMENT AF BISMARCKSMONUMENTET I HAMBURG:
Bismarcks staty.



SOFUS HÖGSBRO d.

Med Sofus Högsbro bortgick nestorn i den
danska riksdagen. Alltsedan 1858 hade han
varit medlem af folketinget och i 14 år dess
ordförande. Den insats han gjort i det politiska och
parlamentariska lifvet i Danmark under denna tid
är mycket betydande.

Högsbro var född i Rödding, hvarest han efter
aflagd teol. kandidatexamen blef föreståndare för
Röddings folkhögskola. Hans stora intresse förde
honom snart in på politikens fält. Vänsterman till
sin läggning, deltog han 1866 i stiftandet af den
nationella vänstern och blef i början af 70-talet en
ledande kraft i den förenade vänstern. Högsbro
intog i allmänhet en varsam hållning i de politiska
striderna, och vid splittringen 1878 slöt han sig till
den moderata delen af partiet. År 1884 var han
med om bildandet af den demokratiska vänstern
och tog verksam del i striden mot den Estrupska
ministären 1888.

Ar 1887 kallades han till Folketingets talman,
men blef 1894 i samband med de moderates och
högerns förlikning aflöst i denna egenskap och
ersatt med Rasmus Clausen. Följande år återvaldes
han emellertid till talman i Folketinget och
kvarstod som sådan till i fjol, då han på grund af sin
ålder afsade sig uppdraget.

Nära befryndad med de grundvigianska
åskådningarna har han i öfrigt deltagit i kyrko- och
skolfrågor samt arbetat för valmenighetens
upprättande och utveckling.


VECKANS:PORTRÄTT:GALLERI

C. NORDENFALK.

Då landshöfdingen i Hallands
län C. Nordenfalk nu efter att i
närmare 20 år ha innehaft sin
kräfvande post, drager sig tillbaka,
följes han från sitt län af de varmaste
välönskningar och tack för hvad
han uträttat, serskildt för 
kommunikationerna. Han kvarstår som länets
representant i Första kammaren.

A. ASKER.

Till landshöfding i Hallands län
har utnämnts tillf. landshöfdingen
i Vesterbottens län, landssekreteraren 
i Vermlands län K. N. O. 2 kl.
Axel Asker f. 1848. Hr A. har
under sin verksamhet i Norrland gjort
sig synnerligen populär, och ha
halländingarne därför allt skäl,
att vara glada öfver sin nye höfding.

A. F. O. CEDERBERG.

Att t. v. förvalta
landshöfdingebeställningen i Västerbottens län
efter förre t. f. landshöfdingen A.
Asker, har förordnats byråchefen i
väg- och vattenbyggnadsstyrelsen
öfversten m. m. A. F. O. Cederberg
f. 1837, en utnämning, som
säkerligen hälsats med stora
sympatier.

O. E  C. QUENSEL.

Till justitieråd har utnämts
expeditionschefen i
justitiedepartementet, revsionssekreteraren Olof
Eberhard Curt Quensel, f. 1855. Q.,
som passerat graderna i Skånska
hofrätten, blef 1897 revisionssekr.
och året därpå expeditionschef.
Högsta domstolen har med honom
vunnit en dugande kraft.


W. E. von KRUSENSTJERNA.

Till öfverste och chef för
Helsinge regemente har i dagarne
utnämnts adjutanten hos konungen,
öfverstelöjtnanten vid Gottlands
infanteriregemente m. m. Vilhelm
Ernst von Krusenstjerna, f. 184#, och
har den duglige och humane
militärens befordran hälsats med
allmän tillfredsställelse.


A. F. MALMGREN.

80 år fyllde den 19 jan. f. d.
krigsrådet R. W. O., R. N. O. Alfred
Emanuel Malmgren. Krigsrådet M.
hyllades på högtidsdagen af sina
talrika vänner isynnerhet inom det
lysande sällskapet P. B., hvars
storsekreterare han varit sedan 1890,
och som brakte honom en
hedersgåfva.

L. J. PHRAGMÉN.

70 år fyllde den 11 jan. den
mångårige styresmannen för
Karolinska läroverket i Örebro,
stadsfullmäktiges ordförande
därsammastädes, rektor Lars Johan Phragmén,
som ännu på 70-årsdagen med
bevarade krafter står kvar på sin
post. Många och hjärtliga
lyckönskningar ingingo.

I  E. GADELIUS.

80 år fyller den 26 jan. f.
kaptenlöjtnanen vid k. flottan R. W.
O., R. N. O. I. E. Gadelius i
Göteborg. Hr G., som äfven är medlem
af Göteborgs k. vetenskaps- och
vitterhetssamhälle är jämväl chef
för "Bureau Veritas" i Sverige samt
härigenom en i hela vår
handelsflotta bekant person.

F. G. KROOK.

I sitt 70 lefnadsår ingick den 12
januari borgmästaren i Stockholm
Frans Gustaf Krook. Efter att vid
Rådstufvurätten ha innehaft
åtskilliga befattningar, blef han 1878
rådman i Stockholm och 1890
hufvudstadens borgmästare, å hvilken
sistnämda viktiga och kräfvande plats
han uträttat ett stort arbete.


A. BERGLUND.

65 år fyllde den 12 jan. öfversten
i armén Arcadius Berglund. Han
blef 1859 underlöjtnant och
avancerade 1891 till öfverstelöjtnant vid
fortifikationen. I "Stockholms
Dagblad" har öfverste B. utvecklat ett
lifligt författarskap i försvarsvänligt 
syfte. Högt skattad, hyllades
han lifligt å födelsedagen.


M. G. BRUZELIUS.

60 år fyllde den 13 Januari
hofrättsrådet R. N. O. Magnus G.
Bruzelius. B., som bl. a. uppehållit
revisionssekreterareämbetet samt
91--99 varit led. af Andra
kammaren, innehar också flere
kommunala förtroendeuppdrag samt var
på födelsedagen föremål för
mycken hyllning.


A. HULTGREN.

60 år fyllde den 16 jan.
musikdirektören Aron Hultgren numera
bosatt i Malmö, där han är
ordinarie organist och klockare vid St
Pauli kyrka. Den särskildt inom
ordensväsendet högt uppburne
hedersmannen var på födelsedagen
föremål för mycken hyllning.
U. TILLY.

Den 17 dec. uppvaktades f.
jägmästaren, f. stationsinspektoren
å Nässjö-Oskarshamnsbanan Uno
Tilly af en deputation, som till
honom med anledning af hans
afskedstagande öfverlämnade ett
präktigt album med 32 vid
järnvägen anställda tjänstemän och
lämplig inskription.

F. MEIJER.

50 år fyller den 24 jan. Otto
Johan Fredrik Meijer, vår bekante
skicklige konstnjutare. Han
genomgick först Akademiens principskola,
var elev hos prof. Molin och
studerade under flere år i utlandet.
De flesta större statyer och
konstgjutningar under senaste
decenniet ha utgått från hans officin.

A. G. HÖGBOM.

45 år fyllde den 11 jan.
professorn vid Uppsala universitet A. G.
Högbom, en af de yngre
naturvetenskapliga forskare, vid hvilken
man alltid fäst de allra största
förhoppningar, och som också gjort
en synnerligen vacker karriär, då
han redan 1896 utnämndes till
ordinarie professor.

C. F. GERNANDT.

På kommendering i österrikiska
armén befinner sig f. n. löjtnanten
vid Vendes artilleriregemmente
Herman Christian Ferdinand Gernandt.
Löjtn. G. mottogs nyligen af käjsar
Franz Joseph i privat audiens, och
skall den vakne och skicklige unge
militären säkerligen under
studieresan förvärfva många fackkunskaper.

C. P. I. ENGESTRÖM, d.

Med Jägmästaren R. W. O. C.
G. P. I. Engeström, som den 11 jan.
afled i Mariefred bortgick en
hedersman af den gamla stammen.
Född 1823 var han som jägmästare
i Gripsholms revir sedan 1868
bosatt i Mariefred, där han under
många år var stadsfullmäktig

A. M. BOLINDER, d.

Den 13 jan. afled i Mariestad
f. landssekreteraren K. N. O. 2 kl.
Axel Magnus Bolinder f. 1827. Den
i sin krafts dagar dugande och
nitiske ämbetsmannen hade alltsedan 
år 1858 innehaft sin kräfvande
befattning, från hvilken han förra
året tog afsked. Han sörjes
närmast af söner och döttrar.

P. E. ANDERSON, d.

I Örebro afled den 14 jan.
stadsfiskalen, innehafvaren af guldmed.
"För nit och redlighet i rikes tjänst"
Per Erik Anderson, f. 1828. A var
en synnerligen verksam och driftig
man, som utom sin anstängande
tjänst medhann en mängd uppdrag
af mera enskild natur. Han
efterlämnar ett aktadt och vördadt minne.

F. O. RAMSTRÖM

Den 7 januari afled i Vaxholm
grosshandlaren F. O. Ramström, 71
år gammal, närmast sörjd af
hustru och barn. R. innehade en
betydande spannmålsaffär i
Stockholm samt var äfven på grund af
religiösa sträfvanden, i hvilka han
deltog, en i vida kretsar känd
person.

C. F. BRAUNERHJELM. d.

Den 27 dec. afled å Sanda
kammarherren m. m. Carl Fredrik
Braunerhjelm, f. 1834. B. innehade
fideikommissegendomarna
Sandemar samt Runngarn, Björkö, Väsby
och Ytternäs, alla i Uppland. Han
var en dugande landtbrukare och
sedan 1893 ledamot af
landtbruksakademien.

K. WESTHOLM. d.

En af Köpings mera bemärkta
män, handlanden och hamnfogden
därstädes Karl Westholm afled
nyligen. W., som var född 1846, hade
varit ledamot af stadsfullmäktige
och drätselkammaren och
synnerligen verksam i det samhälles
tjänst, som han tillhörde. Närmast
sörjes han af maka och dotter.

V. BERGHOLTZ. d.

Den 23 dec. afled i Gamleby
grosshandl. Verner Bergholtz, 42 år
gammal. Insiktsfull och driftig
affärsman, innehade han jämväl en
mängd både enskilda och
kommunala förtroendeuppdrag samt var
för sitt rättrådiga, vän sälla och
hurtiga väsen allmänt omtyckt och
värderad.

L. F. H. KRUSE, d.

Den 7 jan. afled i Stockholm
förste bokhållaren vid I F.
Ljunglöfs fabriksaktiebolag Lloyd
Fredrik Hjalmar Kruse, 40 år gammal.
Den dugande affärsmannen sörjes
närmast af moder och syskon samt
dessutom af ett ovanligt stort
antal vänner.


VINTERIDROTT Å STORA VÄRTAN.

Fotografier speciellt tagna för HVAR 8 DAG af A. Lindahls fotografiaffär, Sthm.

Öfre bilden: PRINS VILHELM (närmast) deltager i kappseglingen å skridskor den 12 januari.

Nedre bilden: EN ISJAKT framilande å Värtans is.



DEN SJUNKNA GÖTEBORGSÅNGAREN "FANNY".

Iden trånga och svåra
farleden vid Böttö fyr
grundstötte och sjönk den 9 d:s
göteborgsångaren »Fanny»
vid half sjutiden på aftonen
på resa från Halmstad till
Göteborg. Kaptenen, som
själf navigerade,
kommenderade på lagom distans från
fyren: »styrbord», hvarmed
enligt gängse bruk menas
rorkulten styrbord hän, då ju
fartyget går åt motsatt håll.
Detta uppfattades ej af den
danske lättmatrosen vid
rodret som lät fartyget gå åt
det håll kaptenen uttalat vid
kommandot och med
ofvannämda sorgliga påföljd.
Emellertid hade man fått ut
båtarne, i hvilka alla
ombordvarande -- 11 män samt 2
kvinnor -- om än med knapp
nöd lyckades komma ned,
och efter ett styft arbete i den af stormen våldsamt
upprörda sjön lyckades komma ombord å ångaren
»Uno», som förde de skeppsbrutna in till Göteborg.
Inom fackkretsar har olyckan, oafsedt det sorgliga i
densamma för öfrigt, väckt betydligt uppseende och
framkallat åtskillig diskussion, då man ansett, att de
nu allmänt äfven och af »Fannys» kapten vid
olyckstillfället använda kommenderings- och
lystringsorden kunna vara tvetydiga. Detta synes oss vara
en sak, som vore af ofantlig vikt att få fullt utredd.


Foto. Orla Bach, Halmstad.

ÅNGAREN »FANNY».


3:dje årg.       Den 2 Februari 1902        N:o 18

-

Återgifvande af text eller illustrationer ur HVAR 8 DAG utan särskild öfverenskommelse förbjudes.
-


INNEHÅLL:
Carl Peter Curman (med 1 porträtt).
Medaljen öfver f. d. statsministern E. G. Boström (med 2 illustrationer).
Nobelprisen och engelsmännen (med l porträtt)
En militärkommendering (med 1 porträtt).
Grennas 250-årsjubileum (med 2 illustrationer).
Från scenen: »Ungdomsvännen« och "Renés dotter» å Dramatiska teatern (med 2 illustrationer).
Kungliga slottet och dess furstliga gäster (med 5 illustrationer).
Riksdagens öppnande (med 1 illustration).
Hofteaterns i Stuttgart brand (med 1 illustration).
Engelska parlamentets öppnande (med 1 illustration).
Det högtidliga öppnandet af engelska parlamentet (med 1 illustration).
Vinteridrott: curling (med 2 illustrationer).
Jean Raboul och hans historia. Originalberättelse för HVAR 8 DAG af Erland Bratt.
Steindelkvartetten (med 4 porträtt).
Veckans porträttgalleri (med 24 porträtt)
De internationella skridskotäflingarne i Davos (med 2 illustrationer).

BONNIERS TRYCKERI AKTIEBOLAG. GÖTEBORG. 1902.



Professor CARL PETER CURMAN.
CARL PETER CURMAN.

Professorn i plastisk anatomi vid det med
Akademien för de fria konsterna förenade läroverket,
Carl Peter Curman, har nyligen lämnat denna
befattning.

Professor Curman är en person, hvilken, såsom
allmänt torde vara kändt, framför allt gjort sig
bemärkt och väl i främsta rummet gagnat sitt
fädernesland, genom sin insats, ett helt lifs insats,
beträffande de svenska badförhållandena. »Bad är
hälsa» -- detta är ett ordstäf, hvars sanning
ingen betviflar, men som de flesta människor likväl
alltför ofta glömma.

Statistiken visar på ett ovedersägligt sätt, att
det, relativt taget, blott är ett fåtal människor, som
i Sverige taga bad, särskildt varmbad, och detta,
fastän man i de flesta någorlunda stora svenska
städer numera har delvis utmärkta, ofta fullt 
tillfredsstlällande varmbadhus.

Och professor Curman är just den, som
utvecklat de svenska badförhållandena till den
ståndpunkt, dessa numera intaga.

Carl Peter Curman föddes den 8 mars
i Sjögestads socken i Östergötland. Föräldrarne
voro Samuel Johan Curman, landtbrukare till
yrket och Maria Carolina Strömberg. Den unge C.
genomgick Skenninge skola samt Linköpings skola och
gymnasium, blef student i Uppsala 1853 och med.
fil. kandidat 1856. Han inskrefs s. å. vid Karolinska
institutet i Stockholm och ingick därjämte som elev
vid Akademien för de fria konsterna, hvilka läroverk
han genomgick 1856--1860. C. blef 1864 med.
licentiat och promoverades 1879 i Köpenhamn vid
universitetets jubelfest till med. hedersdoktor.

Sedan C. i ungefär ett års tid varit biträdande
bruksläkare på Läsjöfors i Värmland, antogs han
sommaren 1859 till badläkare i Lysekil, där han 1863
fick i uppdrag att anordna en ny badhusanläggning,
och var han 1872--88 Lysekils intendent. Han
uppgjorde 1866 planen till en offentlig badanstalt i
hufvudstaden och ledde som verkställande direktör för
Stockholms badhusaktiebolag ordnandet af denna
anstalt, där han sedan utöfvat en, alltid lika nitisk
tillsyn. Curman erhöll 1869 professuren i plastisk
anatomi vid Akademien för de fria konsterna, sedan 
han där i flera år biträdt vid undervisningen
i detta ämne samt är sedan 1880 docent i
balneologi och klimatologi vid Karolinska institutet.

Åren 1884--85 uppfördes i Stockholm under
Curmans ledning det kända badhuset vid
Stureplanen, hvilket om kort tid kommer att te sig i
utvidgad form, med en simhall af storartad
beskaffenhet.

C. har äfven uppgjort förslag till ett större
antal af de nyare publika badanstalterna i
landet och delvis ledt utförandet af de samma,
såsom Renströmska badanstalten i Göteborg,
badanstalten vid Sabbatsbergs sjukhus, vid Stockholms nya
barnhusinrättning vid Norrtulls gatan o. s. v.

År 1884 blef C. hedersledamot af Akademien
för de fria konsterna. Han har äfven varit
ledamot af styrelsen för Tekniska skolan i Stockholm,
af direktionen för Sabbatsbergs sjukhus och
Gymnastiska centralinstitutets direktion.

De utländska resor, som C. företagit, för att
studera klimatiska förhållanden och badanstalter, äro
särdeles många. Han besökte sålunda 1858
sydvästra och mellersta Norges fjälltrakter och 1861
Tyskland, där han bland annat studerade
Kreuznach. 1864--65 vistades han i södra Tyskland,
södra Frankrike, Italien och Schweiz och besökte
då de flesta kurorter vid Medelhafvet mellan
Marseille och Livorno. På återresan genom norra
Italien, Schweiz, mellersta och östra Tyskland
studerade C. de förnämnsta badorterna samt större
sjukvårdsetablissement.

Han reste 1867 i samma ändamål i
Danmark och Tyskland och 1872 i renlighetens land,
par préférence, Holland, där särskildt de offentliga
badanstalterna i de stora städerna voro föremål
för studium. C. har för öfrigt gång efter annan
besökt många af Europas länder, däribland öfre
Spanien, i och för sina badstudier. Under våren
1872 tog han i Amsterdam under doktor Meggers
ledning äfven kännedom om den då för tiden nya
massagebehandlingen.

Professor Curman är sedan 1878 gift med Calla
Liljenroth, född Lundström, känd såsom begåfvad
tonsättarinna.


MEDALJEN ÖFVER F. D. STATSMINISTERN E. G. BOSTRÖM.

EN OVANLIG HEDERSBEVISNING.

En lika ovanlig som välförtjänt hedersbevisning har i dessa
dagar vederfarits den mångårige främste mannen vid
konungens rådsbord.

Genom subskription bland riksdagens ledamöter och
andra politiskt intresserade har nämligen präglats en medalj till
åminnelse af f. d. statsministern E. G. Boströms långa
verksamhet såsom politiker och medlem af konungens råd.

Denna medalj öfverlämnades d. 23 januari å
Landtbruksakademiens sal.

Ett stort antal af subskribenterna hade härvid samlats å
å hvilkas vägnar excellensen Lagerheim till hr Boström med
några hjärtliga ord öfverlämnade ett exemplar i guld af
medaljen.

Den fint utförda medaljen visar å ena sidan den hedrades
väl träffade bild. Af medaljen har präglats för
subskribenternas räkning exemplar af silfver och brons.

Initiativet till hyllningen har utgått från ledamöter i
statsrådet under hr Boströms statsministertid.



NOBELPRISEN OCH ENGELSMÄNNEN.

Det väckte ju nyligen stort uppseende, då den engelske 
författaren Edmund Gosse i »Times» publicerade de
meddelanden d:r G. D. af Wirsén samt prof. E. W. Dahlgren
angående vederbörande
engelska institutioners uraktlåtenhet att insända
förslag till utdelningen af Nobelprisen
jämte »anhållan om bästa sättet att
göra Nobelprisen för litteratur
kända för den engelska publiken».
Akademien hade nämligen nöjt sig
med att sända tryckta formulär
till sekreterarne vid de akademiska
institutioner som officiellt angifvas
existera. Härpå har emellertid ej
ingått ett enda svar, hvilket ej
heller var så underligt, då man tar
i betraktande, att --  enligt mr Gosse
-- flere af de institutioner, till
hvilka man vändt sig, upphört att
existera och att ingen af dem har
mer liflig förbindelse med Englands 
litteratur. Emellertid har det nu blifvit
röra i saken, och är det väl att hoppas, 
att England nästa gång skall taga en 
mera aktiv del i Nobelprisens fördelning.
Det ser föröfrigt nästan ut, som om denna 
historia varit uppslaget till den litterära 
akademi -- ett slags motstycke till hvad
»Royal Society» är i naturvetenskapligt 
afseende -- som nu för tiden är under bildning 
i England.

EDMUND GOSSE.



EN MILITÄRKOMMENDERING

FÖR STUDIER I UTLANDET.

Fanjunkaren vid Svea Trängbataljon Ivar Valentin har
blifvit kommenderad till Gardes Train-Batallion i Berlin
och för studiet af marketenteriväsendet.

Fotografien visar
fanjunkarne Valentin och
Lüdtke, den
senare vid Gardes
Train-Batallion.
-- Det är glädjande att i detta
fall, liksom städse hittills,
kunna konstatera det goda
anseende för militär
duglighet, som i förening med
vinnande kamratanda göra
våra svenska krigsmän
välkomna bland
utländska kamrater.

FANJUNKARNE VALENTIN OCH LÜDTKE.


GRENNAS 250-ÅRSJUBILEUM.
Fotografier af Calla Sundbeck, Grenna.

Den pittoreska, för
sitt vackra läge
och sina trefliga
invånare bekanta lilla
staden vid Vetterns södra
strand kunde den 24
januari högtidlighålla
250-årsdagen af sin
tillvaro.

Grenna stad -- då
kallad »Brahe-Grenna»
-- anlades nämligen år
1652 af riksdrottet Per
Brahe d. y., som
förordnade, att stadens
sigill skulle ha följande
utseende: staden
mellan sjön och bärget;
till vänster på bärget
Brahehus och till
höger Westanå samt i
nedre kanten
Wisingsborgs slott på
Wisingsö. År 1693 erhöll
staden efter
reduktionen sina privilegier
förnyade af konung Carl
XI, men förde länge
ett tynande lif, mera
liknande en by än en
stad. Det är först efter det senaste halfseklet,
som den ansenligt gått framåt i förkofran.
Härutinnan har staden under de senaste decennierna

Originalkopia från Donationsbrefvet -- TILL FÖRMÅN FÖR
GRENNA STAD, GIFVET 1632 AF PER BRAHE D. Y.

haft mycket att tacka
sin energiske och
intresserade
borgmästare G A. V. Egnell
för, hvilken med aldrig,
svikande nit omfattat
alla angelägenheter,
som rört samhället och
dess förkofran. Hans
bild återfinnes å
porträttgalleriet.

*

25O-årsjubiléet firades
under allmän och liflig
tillslutning. Kl. 1/2 4
e. m. utgick ett stort
flaggtåg af skolbarn
med musik från Norra
skolan längs Öfra
gatan till Norrtull,
därefter Brahegatan till
Södertull samt Öfra
gatan till kyrkan, där
gudstjänst förrättades
och sång utfördes.
Efter gudstjänsten skred
man i allmänt tåg till
torget, som var
upplyst af marschaller ock
bengaliska eldar, och
hvarest tal höllos. Staden var allmänt illuminerad
och rikt flaggsmyckad.

VY AF GRENNA, den vackra lilla staden vid Vetterns södra strand. Man skönjer Visingsö på afstånd.


FRÅN SCENEN: »UNGDOMSVÄNNER» OCH »RENES DOTTER» Å DRAMATISKA TEATERN.

Öfre bilden:

Fru Byström  Hr Hedlund.  Fru Hanson. Fkn Sjöberg.  Hr Ekelund.  Hr Fredrikson.

Undre bilden:  Hr Palme.  Fru Bosse-Strindberg.   Hr Aréhn.

Dramatiska teatern har på den senaste tiden för fulla
hus spelat en komediartad fars af Fulda, kallad
»Ungdomsvännerna«. Stycket rör sig om fyra ungkarlar, goda
vänner, hvilka föresatt sig att alltid stanna utanför det
äkta ståndet. Emellertid gifta sig snart de tre, och äfven
den fjärde, en satirisk, öfverlägsen, men i grund och botten
godhjartad man, hvilkens roll här uppbäres af Gustaf
Fredrikson, råkar slutligen fast. Hr. Fredrikson dominerar
sin roll på ett ständigt fulländadt sätt, och dermed också
hela stycket. Det är en njutning att höra hans utsökta
tal och se hans träffande minspel. Aldrig har Fredrikson
varit mera ungdomlig och utvecklat större elegans än i
denna roll! Stycket gifves för öfrigt bra på flere händer.
Hr Hedlund är en karaktäristisk målare-ungdomsvän, hr
Hamrin en lustig betjänt, fru Hanson en på kornet tagen,
struntförnäm ung fru och fröken Jansson en täck liten
stenografska.

»Kung Renés dotter», det bekanta stycket af Hertz,
har nyligen uppförts å Dramatiska teatern, ungefär
samtidigt som operan »Jolantha», hvilkens libretto är bygd
på samma ämne, kom upp på k. teatern. Fru
Bosse-Strindberg har firat en liten triumf som den blinda flickan i
»Kung Renés dotter». Det är en sida af fru Strindbergs
stora talang att kunna gifva ett sällsamt uttryck åt det
halft visionära, öfversinliga.

Hr Hansson.


KUNGLIGA SLOTTET OCH DESS FURSTLIGA GÄSTER.


Foto. Sonne, Köpenhamn.
KRONPRINS FREDRIK och KRONPRINSESSAN LOVISA
Danmarks kronprinspar gästar f. n. vårt konungahus, innerligt välkomnadt af allt Sveriges folk.

Konungens födelsedag har nu liksom under de
närmast föregående åren fått en än fästligare
prägel genom besöket af det vid vårt kungahus
numera genom dubbla
frändskapsband fästade danska
kronprinsparet. Också var årets
slottsbal ovanligt lysande, och
torde de bilder, som vi här visa
af ett par af de ståtligaste
gemaken inom kungaborgen i detta
sammanhang kunna ha ett visst
aktuellt intresse.

*

Åter har vår gamle,
fredssälle drott, omgifven af sina
konungsliga söner, öppnat den
svenska riksförsamlingen och hälsat
det svenska folkets
representanter med de gamla
konungaorden:

»I gode herrar och svenske
män!»

Konungen begynte sitt
trontal till denna riksförsamling med
ett uttrycka sin glädje öfver att
åter personligen få hälsa
riksdagen välkommen, en glädje, som
ju ej blott delas af de församlade
folkrepresentanterna, utan äfven finner gensvar som
ett mångtusenstämmigt eko i alla svenska hjärtan,
från allt Sveriges land....

foto. Lindahl, Stockholm.
KUNGL. SLOTTET: Stora galleriet, där gästerna invänta de kungligas ankomst
Foto. Lindahl, Stockholm.
KUNGL. SLOTTETS BALSAL: »Hvita hafvet»

Foto. Lindahl, Stockholm.
KUNGL. SLOTTET: Viktoriasalongen.
Efter att ha berört härordningsfrågan med
ett tack för hvad som härutinan i fjol uträttades,
öfvergick h. m:t till den fråga, som ju vid denna
riksdag kommer att bli den brännande, utvidgningen
af rösträtten d. v. s. af valrätten till riksdagens Andra
kammare. Konungen tillkännagaf, att hans och
regeringens förslag härutinnan i hufvudsak »hvilar
på den kommunala skattskyldighetens grund», d. v. s.
vill fixera rösträtten vid »500-kronor strecket».

Här kan ju icke vara platsen att yttra sig om,
vare sig det berättigade, det gagneliga eller 
önskvärda af detta viktiga förslag. Så mycket torde
väl ändå kunna sägas, att har regeringen (såsom
man väl har skäl förmoda) efter moget
öfvervägande och med konungens tillstyrkande fattat
beslut om att framlägga ett sådant förslag, så töra
väl ock våra senatorer, utan att därför -- som
från ultrakonservativt håll framhållits -- bryta
mot sitt samvetes och sina »principers» bud, kunna
sanktionera detsamma. Att det i den nuvarande
folkvalda kammaren kommer att antagas, tör väl
kunna betraktas som säkert.


*


RIKSDAGENS ÖPPNANDE.
Efter fotografi speciellt för HVAR 8 DAG.

KONUNGEN UPPLÄSER TRONTALET.

Till höger om h. m:t stå kronprinsen och prins Carl, till vänster prins Gustaf Adolf och prins Eugen. Närmast prins Carl, nedanför tronen, synes statsministern och riksmarskalken (med stafven). Längst fram på andra sidan tronen står utrikesministern.


HOFTEATERNS I STUTTGART BRAND.
Efter fotografi.

Kort efter kl. 12 i söndags natt uppstod eldsvåda i den
gamla, år 1811 uppförda Hofteatern i Stuttgart, som
nedbrann i grund. Först kl. 7 på morgonen var man herre
öfver elden. Man antager att kortslutning å den elektriska
ledningen varit orsaken tid branden. Intet människolif spilldes.



ENGELSKA PARLAMENTETS ÖPPNANDE.
Efter fotografi för HVAR 8 DAG af G. Amatos orginalteckning,

KONUNG EDVARD UPPLÄSER TRONTALET I PARLAMENTET.
DET HÖGTIDLIGA ÖPPNANDET AF ENGELSKA PARLAMENTET.


Efter foto.

ENGELSKA KONUNGAPARET LÄMNAR SLOTTET PÅ VÄG TILL PARLAMENTSHUSET.

Denna öppningsakt, som förut brukat försiggå utan stora ceremonier, har af kung Edward
och drottning Alexandra vid detta tillfälle förlänats en osedvanligt storartad prägel,
med utvecklande af all möjlig pomp och ståt.


*


VINTERIDROTT: CURLING.
Fotografier för HVAR 8 DAG af Axel Lindahls fotografiaffär, Sthlm.

Curl ng är ett ursprungligen skottskt
spel, närmast motsvarande det
gottländska varpaspelet, med den väsentliga
skillnaden likväl, att det förra spelas på
isen, det senare å land. Banan, som
utstakas på fullkomligt slät is har en längd
af 40 meter och en bredd af 8--10 meter.
I hvardera ändan af banan finnes ett mål,
en konformig träklots, och kring denna
äro uppdragna fem koncentriska
cirkellinier. De spelande dela sig i tvänne lag
och det gäller nu att få in egna och
medspelarnes stenar -- man betjänar sig
nämligen i curling spelet af runda sådana,
försedda med järnhandtag, -- innanför
ringarne och motspelarnes utanför. Båda
lagen kasta nu omgång efter omgång,
omväxlande från banans båda ändar, tills
ena laget räknar 21 stenar innanför
ringarne, då det är vunnet parti.

KRONPRINSEN SPELAR CURLING.

Till höger om H. K. H. står kammarherre Nordenfelt och engelske
legationssekreteraren, öfverstelöjtnant Balck spelar.


JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

(Forts, från föreg, nummer).

Vid hans sista ord höjde sig något öfver
skrinets kant. Jag såg det först otydligt, märkte, hur
det vaggade och hväste, varseblef så två gula,
giftiga ögon, hvarpå så småningom den glatta,
skimrande kroppen af en orm blef synlig. Han
slingrade sig snabbt längs doktorns arm upp mot
bröstet samt hamnade slutligen kring hans hals, med
blicken ohygglig och hemsk riktad mot mig.
Doktorn smekte honom med handen, och det
vederstyggliga djuret buktade och vred sig vid
beröringen.

Jag skall aldrig kunna klargöra min
sinnesstämning vid detta tillfälle. Jag drog i bland efter
andan, som om jag kännt mig nära att kväfvas,
hjärtat snörde sig samman, och blodet bultade vid
tinningarne. Det mänskliga började alltmer försvinna
hos doktor Raboul -- de syntes mig lika vidriga,
både ormen och ägaren.

»Kom närmare monsieur Marmont», upprepade
doktorn, och jag såg honom långsamt höja sin knutna
hand. Antingen det nu var något i hans röst, som
dref mig mot honom, eller om jag redan så förlorat
väldet öfver mig själf, att jag trots min förnimbara
afsky, gick honom närmare -- alltnog, jag gjorde
detta! Ack, det finns så många frågor i denna
historia, hvilka jag måste lämna utan svar, och den
jag nu framkastat, hör till dem.

Jag lydde som sagdt, och fullständigt paralyserad 
af hans blick, minnes jag blott, hur det
plötsligt glimmade till i hans hand, och vid de
infallande solstrålarne flammade det som eld i en
ädelsten, som blodröd och glänsande hölls för mina
ögon.

Det var, som om lifvet hade flytt mig, som om
allt hvad jag såg och kände förflyktigats, lämnande
mig ensam i ©n oändlig ensamhet.

I nästa minut gick dörren upp, och en
främling, hög och allvarsam stod befallande i rummet.
Hans utsträckta hand pekade mot öster och hans
svarta, djupa ögon stirrade hotfullt på rubinen. Det
magra, skägglösa ansiktet, den bronsfärgade hyn,
bumusen och en dunkelröd mantel, som behagfullt
smög sig kring gestalten, allt var ägnadt att förhöja
effekten af hans uppträdande.

Jag såg på doktor Raboul och såg en människa,
som tycktes kämpa med döden.

Ådrorna i hans ansikte voro uppsvällda,
svettdropparna pärlade kring pannan. Ögonen återgåfvo
en namnlös skräck, en tröstlös förtviflan, och
munnen var vanställande förvriden. Han förde sin hand
mot bröstet, tog ett steg mot främlingen och -- --
-- -- -- -- jag såg icke mer.

Bilden förändrades, och själf ser jag mig
bunden på golfvet. Det tisslar ur vinklar och vrår,
och en kyla som af döden går genom mina leder.

Jag vill tala, jag vill ropa! Kan ej! Jag är
död.

Död för lifvet men lefvande för döden. Nu
kryper det på kroppen. Barmhärtighet! Dessa ögon.
Det är hans orm, det giftiga, vidriga odjuret! Nej,
det är han själf med ormens ögon och med ormens
kropp.

Djäfvul, hvarför skrattar du? Låt bli min själ,
min fattiga själ. Barmhärtighet! Låt bli. Låt bli!

Han bara skrattar och krälar, tills han nått
mitt hjärta. Heliga jungfru, förbarma dig! Aj! Aj!
Aj! Drag ut dina giftiga tänder. Jesus! Nu har
ormen händer. Han biter och sliter i min kropp
och rotar efter min själ, min själ, min arma fattiga
själ! Begge armarne bundna!

Jag är således i hälvetet. Dock än en gång
vill jag ropa, och med förtviflans kraft går ordet:
»Hjälp!» öfver mina läppar -- -- -- och doktor
Raboul står välvilligt böjd öfver min stol.

Jag torkade mig i pannan och bad om ett glas
vatten.

»Doktor», sade jag sedan, »kanske har jag
öfverskattat mina krafter och är ej den man ni behöfver.
Ett sådant experiment till skulle döda mig, och jag
ber er: låt den drunknande gå till botten.»

»För att höra hans förbannelse?» afbröt han mig.

»Nej», svarad© jag, »ni har ej att frukta den
och än sedan, om så vore, hvad väger d©n på
händelsernas våg?»

»Säg ej så monsieur Marmont», sade han,
»kanske har jag nog att bära på förut.»

»Jag väntar ju ej, att ni skall bestämma er i
», fortsatte han. »Hvila ut och kom igen om
ett par dagar. Kanske, att ni då ser saken
annorlunda. Tillåt mig emellertid att sörja för edra
närmaste behof och att ersätta er för det besvär ja^
vållat.»

Några minuter senare stod jag på Avenue
Marigny, och för första gången sedan lång tid hade
jag i min ägo tillräckligt med pänningar till kläder
och mat, och det var troligtvis denna omständighet,
som bestämd© mitt öde. Inför dessa ljusa
möjligheter förlorade skräckscenen hos doktorn sin
betydelse.

Hvad hade jag egentligen upplefvat? Rakt
ingenting! En mara, ©n elak dröm. Än se'n! Detta
var ett prof. Jag had© bestått det erbarmligt ocb
nästan längtade efter ett nytt tillfälle, där jag kunde
uppträda mer till min fördel. Hvisslande och sjun
gande drog jag ned längs Champs Elysées, fast beslu
ten att med snaraste uppsöka doktor Raboul.

Tre dagar efter det, som härofvan berättats, stod
jag för andra gången i hans mottagningsrum. Det
var dock ej utan tvekan, jag kunnat besluta mig
för detta upprepade besök. Den förfärliga ångest,
jag utstått vid föregående tillfälle, stod ännu friskt
för mitt minne, och det fanns ögonblick, då jag
greps af en fullkomlig fasa vid blotta tanken, alt
ännu en gång upplefva något dylikt. Men å andra
sidan stodo den flydda tidens försakelser och nöd
i alltför liflig hågkomst, för att jag ej med
begärlighet skulle omfatta hvarje möjlighet till förbättring
af mina villkor och efter att hundra gånger ha
ändrat beslut med att återknyta förbindelsen med
doktorn, gick jag till honom.

Han mottog mig utan förvåning, nästan som
om han väntat mitt besök. Jag had© gifvetvis på
förhand tänkt mig de ord, med hvilka jag skulle
motivera detta mitt andra uppträdande, och var
beredd att uthärda hans säkerligen sarkastiska
anmärkningar.

Dessa uteblefvo dock alldeles, och hela mitt
vackra anförande måste slopas vid den vändning,
tingen togo. Jag frapperades nämligen af den oro, som
hela hans oväsen återgaf, och jag förstod, att häri
sysslade med alltför djupa eller viktiga tankar för
ha någon lust att roa sig på min bekostnad.

Jag fann intet ord, hvarmed jag kund© inleda
samtalet, utan afvaktad© under tystnad, att han själf
måtte börja. Jag såg honom stå vid fönstret,
nervöst trummande med fingrarne mot karmen, under

det ögonen, dessa sällsamma, hemlighetsfulla ögon,
tycktes förirra sig ut i rymdens stora, okända
områden.

Han vände sig slutligen mot mig, sägande:

»Jag var beredd på er återkomst och känner
äfven de farhågor ni haft att öfvervinna, innan ni
vågat taga steget ut. Var ej förvånad», tillade han,
då han såg min häpnad, »människorna äro
sinsemellan alltför lika, och ni för mycket människa, för
att jag ej med lätthet skulle kunna analysera edra
tankar. Men sak samma, ni är här, och resultatet
af edra funderingar är, att ni är villig ställa er
till mitt förfogande -- med kropp och själ», kom det
efter en paus, och trots allt genomfors jag af en
rysning vid dessa hans sista ord.

Jag har svårt att skildra, på hvad sätt hans
öfverlägsenhet gjorde sig gällande, eller på hvad
grund jag i allt hans görande och låtande, i hans
ord och tankar fann en underström af mysticism.
Det låg så mycken kraft i hans natur, den återgaf
en sådan känsla af medvetenhet och makt, att jag
kände, långt mer än jag förstod, att en
människosjäl var för honom ej endast ett begrepp eller
talesätt, men ett ting, något konkret, om man så vill,
något som han behärskade genom sin vilja, och
hvilket fann användning för hans ändamål.

Jag började redan erfara samma modlöshet, som
vid förra tillfället, och jag svarade:

»Jag skall göra mitt bästa för att tjäna er till
er belåtenhet, och om mina krafter ej äro tillräckliga,
har ni ju endast att afskeda mig. Jag står ensam,
fullkomligt ensam i lifvet och har därför mod att
våga mer än mången annan, men som jag är i
okunnighet om arten af det arbete, jag skall utföra, kan
jag ej heller på förhand bestämma, huruvida jag är
det vuxen ...»

»Det är ni säkerligen», afbröt mig doktorn, »men
kanske skall jag fordra mindre än ni tror, kanske
äfven mer. Allt är beroende af omständigheterna,
och inför dessa måste äfven jag böja mig.»

Han rynkade ögonbrynen, liksom om han kännt
sig förödmjukad vid tanken härpå och fortsatte:

»Ni äger ett stort företräde, som jag till fullo
värderar: Ni står ensam i världen. Det gör äfven
jag... Ensam», upprepade han tankfull, »det
kommer an på! Jag är ensam, på samma sätt som Ni,
det vill säga, jag saknar anledning att lefva eller
arbeta för någon annan än mig själf. Men ensam är
jag ej ändå, ty jag saknar den ensammes obestridda
frihet, saknar, begriper ni, den ensammes förmån
att glömd och obevakad lefva lifvet, som han kan
och vill. Jag nämner detta, emedan jag önskar, att
ni åtminstone aningsvis måtte förstå, att vårt
samarbete blir en kamp mot vissa makter, och att vi
måste dela seger såväl som nederlag.»

Han afbröt sig vid en knackning på dörren, såg på
sin klocka liksom för att se efter, om tiden för ett
väntadt besök vore inne. Hans förvånade min
tycktes ej bekräfta detta, och det kom helt otåligt:

»Stig in!»

Hans betjänt visade sig straxt därpå i dörren,
gick fram mot doktor Raboul, och meddelade honom
under alla tecken till sinnesrörelse med lågmäld röst
en underrättelse, hvilken i ej mindre grad tycktes
utöfva ett sällsamt inflytande på doktorn. Han sökte
dock bemästra sin rörelse och afskedade betjänten
med några ord, som jag dock ej kunde uppfatta.

Sedan vi ånyo blifvit ensamma, lät han sina
blickar fara mönstrande kring rummet, fäste dem
slutligen på det underliga skåpet, hvarur han vid
föregående  tillfälle  framtagit  skrinet med  sitt
hemska innehåll, och vände sig till mig.

Jag återfann nu i hans yttre samma grymhet
och beslutsamhet, som städse förskräckt mig, och
aningsvis började jag hafva vid tanken, att nya
gräsligheter voro i antågande.

»Jag väntar ett besök», sade han, »och det är
min önskan, att ni är närvarande. Dock vill jag
ej, att ni synes, utan fastmer som stumt och
osynligt vittne, följer gången af händelsernas utveckling.
Kanske denna försiktighet är öfverflödig, kanske
äfven min varning, att ni ej under några förhållanden
röjer er, är öfverflödig. Men vare sig så är eller
ej, är det min uttryckliga vilja, att den person, jag
afvaktar, förblir i okunnighet om er närvaro.»

Sedan han sagt detta, anvisade han mig en
undanskymd plats, där jag, till hälften dold af
gardinen och än ytterligare skyddad af en skärm, kunde
iakttaga den öfriga delen af rummet. Jag såg
honom sålunda återvända till skrifbordet, hörde hur
han öppnade en låda, och jag iakttog, hur en liten
silfverglänsande tingest försvann innanför hans rock,
hvilken noga igenknäpptes.

Därefter stängde han lådan och satte sig
tillrätta i skrifbordsstolen, liksom om han vore
inbegripen i arbete. Jag kunde dock se de oroliga
blickar, han sände mot dörren, och af de hopdragna
ögonbrynen märkte jag, att lugnet blott var
skenbart. Själf kände jag mig kuslig till mods, en
ängslan af det slag, som barnet erfar, när det med
undrande ögon ser, hur den vanliga tillförsikten hos
äldre personer förbytes i oro och fruktan.

Hvad skulle väl ske? Hvem var den person,
hvilkens blotta namn syntes tillräckligt att rubba
jämvikten hos en man, som annars tycktes kallad
att behärska allt och alla?

Med återhållen andedräkt lyssnade jag till
smygande steg, som närmade sig dörren utifrån, och
nästan glömsk af doktorns varning lutade jag mig
framåt för att bättre kunna uppfatta den väntade vid
hans inträde. Lyckligtvis drog jag mig hastigt och
ljudlöst nog för att ej röja min närvaro tillbaka,
men det var i sista stund, ty i nästa ögonblick 
riktades ett par mörka ögon mot mitt gömställe, och 
främlingen, en underlig, mörkhyad man stod midt på
golfvet.

Till sitt yttre var han närmast lik honom, som
jag sett vid det tillfälle, då doktorn hypnotiserat
mig, måhända något längre och i hvarje afseende
mindre sympatisk. Men det var samma långdragna.
bronsfärgade ansiktstyp, samma klara, genomträngande 
blick, men det allvar, som präglat den andre,
var här ersatt genom en blandning af grymhet och
hat. Med sina mjuka, smidiga rörelser gjorde han
intryck af en panter, och om någon var ägnad
ingifva fasa, så var det denne man.

Han bugade sig på österländskt vis med armarna
korslagda öfver bröstet och på ett tungomål, som
var mig fullkomligt främmande, tilltalade han doktor
Raboul.

Denne hade bibehållit sin förra ställning, och
vid främlingens hälsning höjde han lätt på
hufvudet. Men vid de ord, som riktades till honom,
ratade han upp sig, och svarade i en kall, afmätt ton.

Spörjande och hotfulla hvilade de mörka
ögonen på honom, men å andra sidan tycktes äfven
doktorn ha återvunnit en viss yttre jämnvikt, ty
den blick, hvarmed han nu mötte den nykomne,
var stadig och genomträngande. Under en kort
stund härskade tystnad i rummet.

(Forts).


STEINDELKVARTETTEN.
Efter fotografier och korrespondens till HVAR 8 DAG.

De musikaliska underbarnen, som när de för en
hundra år sedan först visade sig vid horisonten, 
voro något noch nie dagewesenes, råkade tämligen 
snart i misskredit till följd af den svindel
som konkurrensen äfven på detta område alstrade. 
Och man betraktar i allmänhet än i dag dessa då 
och då uppdykande företeelser med tämligen
misstrogna ögon.

Men för Steindelkvartettens små
trollkarlar glömmer man genast alla
fördomar. Man står inför något äkta,
och icke ens den rättmätiga häpnaden
öfver dessa konstnärers stora ungdom
inkräktar i nämnvärd mån på den rena
musiknjutning det är att höra deras
prestationer. Ty så länge de spela
glömmer man nästan hvilka som spela,
så fängslar det oändligt fina
föredraget hela ens uppmärksamhet

Kvartetten består af musikdirektör
Albin Steindel från Stuttgart med sina
tre söner Bruno, elfva år, Max, nio år och Albin,
sju år. Bruno är pianist, Max spelar cello, Albin
violin och pappa själf viola. Denna enastående
kvartett uppför nu -- utantill (!) och med ful
ständig likgiltighet för alla tekniska svårigheter --
flersatsiga kammar musik verk af Handel, Mozart,
Beethoven, Brahms o. s. v. Och det är icke något
maskinmässigt upprabblande af en innött läxa, utan
deras spel präglas af en innerlig finhet och en
delikat förståelse, som knappt kunde komma verkets
anda närmare. Man märker aldrig en tvekande
insats, aldrig en famlande intonation, aldrig en
slitning, allt går med den mest fullkomliga, men dock
alltid allvarliga otvungenhet.

Musikdirektör
ALBIN STEINDEL.

I de solonummer som äfven förekomma på
programmet ha de rundkindade krabaterna hvar
för sig tillfälle att visa hvad de kunna åstadkomma.
Sjuåringen blinkar inte en gång åt de dubbel
greppspassager och öfriga »figurer» han kan råka utför,
nioåringen företar de mest halsbrytande vågstycken
på sin stora cello och elfvaåringen vid flygeln
ackompagnerar sina bröder samr uppvaktar oss med
Bach, Chopin, Schubert, Liszt m. fl. Och äfven
nu spelade allt utan noter. Men aldrig får en
virtuosmässig bravur tränga sig i förgrurden, allt jämt
är det spelets själ, som verkar så fängslande. Den
fläkt af rörande barnslighet, hvilken hvilar däröfver,
ger det äfven ett eget behag.


Det säger sig själf, att entusiasmen är stor, hvar
kvartetten låter höra sig. Öfverallt äro publik och
kritik  eniga i ett öfversvallande beröm  och icke
minst lycka har kvartetten haft i London och Paris,
där den varit formligen öfverhopad med smickrande 
inbjudningar till soiréer i de högsta kretsar

För att om möjligt för HVAR 8
DAGS räkning lyckas förvärfva ett
porträtt af de berömda småttingarna
och deras far, uppsökte vi dem, dagen
efter den Steindelkonsert, som vår
lyckliga stjärna låtit oss öfvervara, i det
hotell, där de tagit in. Direktören tog
mycket älskvärdt emot oss, gaf
oss löfte om porträttet och invigde oss
äfven i sin enkla »metod»: Hos alla
gossarna märkte han redan mycket
tidigt ett utomordentligt fint
musikaliskt gehör. Från och med fyra års
ålder har han sedan undervisat dem
högst två timmar dagligen, på deras resp.
instrument. Bruno, pianisten, spelade redan efter
ett halft år två Lieder ohne Worte offentligt. Vid
sju års ålder uppförde han bl. a. pianokonserter
med ackompagnement af orkester i Kristallpalatset
i London. Om den framgång han hade, vittnade
tre guldmedaljer som i Brüssel, Ostende och 
Bankenberghe tilldelades honom. Den dag, som i dag
är, spelar han öfver 500 stycken af olika kaliber
utantill. Äfven de andra bröderna ha med lätthet
tillägnat sig sin fars undervisning och hjort
förvånande raska framsteg. På sina konsertresor har
direktör Steindel för princip att aldrig låta barnen
uppträda på mer än fem konserter i följd. Sedan
måste alltid en tids paus följa. Äfven i öfrigt gör
han allt för att skydda dem från utifrån forcerad
utveckling och öfveransträngning. Hvilket ju icke
är oförenligt med ett genialt tillgodoseende af hvad
deras begåfning redan vid så unga år gör möjligt.

På vår framställan, om icke direktör Steindel
snart ämnade sig till Sverige också, svarade han,
att han visserligen ännu knappast tagit den frågan
i öfvervägande, men att han gärna, när lägenhet
bjöde sig, skulle vilja stifta bekantskap med det
sjungande folket däruppe i norden.

Må HVAR 8 DAGS porträtt af den berömda
kvartetten vara en god början till denna
bekantskap!

BRUNO, 11 år, pianist.

ALBIN, 7 år, violinist.

MAX, 9 år, cellist.

Pégué Ennes.


VECKANS:PORTRÄTT:GALLERI

F. G. K. DUE.

70 år fyllde den 22 jan. f.
envoyén F. G. K Due. Han blef 1869
svensk norsk envoyé i Petersburg,
1873 i Berlin samt 1890 i Paris, där
han kvarstannade till 1899. Efter
afskedstagandet är han bosatt i
Stockholm, där han bl. a. är led.
af Musikakad. Den fine diplomaten
hyllades lifligt på födelsedagen.

V. TAUVON.

50 år fyllde den 22 jan.
öfverstelöjtnanten vid Göta lifgarde Axel
Vincent Tauvon. Den framstående
och ansedde militären, som äfven
är verksam på andra områden, t.
ex. som medlem af Patriotiska
sällskapets förvaltningsutskott,
hyllades lifligt på födelsedagen.

H. E  AHRENBERG.
J. E. EKMAN.

Hundraårsdagen af sin tillvaro kunde den högt aktade och ansedda
Göteborgsfirman Ekman & Comp. fira den 29 januari, och meddela vi
af denna anledning porträtt af firmans båda nuvarande chefer, hrr
konsul Johan E. Ekman, f. 1857 och Henrik E. Ahrenberg, f. 1835.
Firman grundades 1802 af G. H Ekman och G. R Prytz under sitt
nuvarande namn samt drifver numera förnämligast exportaffärer. År 1843
öfvertog G. H. Ekmans son J J. Ekman ledningen af affärerna, hvilken
sedermera öfvergått i de ofvannämnda chefernas händer.

PER GUSSENIUS.

60 år fyllde den 16 jan.
kyrkoherden i Löfvestad Per Gussenius,
som då hjärtligt lyckönskades af
församlingsbor och vänner.
Kyrkoherde G., som prästvigdes 1881, har
alltsedan 1890 innehaft sin
nuvarande plats, där han vunnit stora
sympatier.

R. CHRISTENSEN.

65 år fyllde nyligen direktören
vid Lunds botaniska trädgård R.
W. O. R. Christensen, som i 33 år
innehaft denna befattning. Han
har jämväl varit lärare vid Alnarp
samt sekr. och kassör hos
Skånska trädgårdsföreningen. Kunnig,
redbar och vänsäll, är han allmänt
aktad.

H. PALMGREN.

Till andra kammarens
sekreterare, en befattning, som är
synnerligen kräfvande, då dess
innehafvare skall leda och ordna hela
det vidlyftiga kansliarbetet, har
utsetts v. häradshöfd., jur. o, fil.
kand. Herman Palmgren efter v.
häradshöfd. Nathorst Böös, som
undanbedt sig återval.

K. CAVALLI.

Tjugofemårsjubileum som
befälhafvare kan kapten Knut Cavalli
nu fira i Upsala ångbåtsflotta, där
han nu för Fyris I. C. är på grund
af sitt tillmötesgående en af den
stora allmänpeten ovanligt omtyckt
befälhafvare, och han torde
fortfarande till allmän belåtenhet komma
att föra Upsalas förnämsta ångbåt

J. O. GRÖNQVIST.

Tjugufemårsjubileum har i
dagarne Stockholms och säkerligen
Sveriges största själfhjälpsförening
"Enighet ger styrka" kunnat fira.
Dess behållning utgjorde för år
1901 den respektabla summan af
391,982 kr. och meddela vi här
bilden af föreningen duktige ordf.
hr J. O. Grönqvist.

C. A. V. EGNELL.

Som å annat ställe i denna
veckas häfte utförligare omnämnes,
kunde staden Grenna den 24
dennes fira sitt 250-års jubileum, och
meddela vi af denna anledning
bilden af stadens populäre och aktade
styresman, borgmästaren R. W. O.
Carl August Victor Egnell f. 1839,

H. GEMMEL. död.

I Norrköping afled under förra
veckan direktören i Litografiska
aktiebolagets styrelse R. W. O.
Herman Gemmel, f. 1857. Genom
duglighet, energi och arbetsförmåga
brakte han sig småningom upp till
sin chefsbefattning, och har han
betydligt bidragit till det stora
etablissementets utveckling.

E. ZANDER. död.

Den 22 Jan. afled i Stockholm
den öfver hela landet bekanta
stiftarinnan af den ansedda
Zanderska flickpensionen frkn Emilia
Zander. f. 1830. Hon var både hvad
hufvud och hjärta beträffar
ovanligt skickad att fostra och leda
ungdom, och skall i älskadt minne
lefva hos sina många elever.



R. M. BOVALLIUS. död.

Den 19 jan. afled i Stockholm
f. riksarkivarien m. m. Robert
Mauritz Bovallius f. 1817. Han
befordrades 1874 till riksarkivarie,
samt tog afsked 1882. Vid sidan
af sin ämbetsverksamhet hade han
många andra viktiga uppdrag samt
har författat en mängd
afhandlingar.

H. A. AROSENIUS. död.

Å Engelsbergs bruk afled den
14 jan. kaptenen vid väg- och
vattenbyggnadskåren, baningeniören.
vid Bergslags- och Boråsbanan 
R. W. O. Henrik Alfred Arosenius.
Han var inom sitt fack en mycket
dugande och intresserad man, och
efterlemnar föröfrigt minnet af en
i allo fin och nobel person.

T. EBBESEN. död.

Skådespelaren Thorald Ebbesen,
senast anställd vid Hoffmann-Uddgrenska 
sällskapet, afled den 9 jan.
Född i Danmark 1862, var han på
sin tid en af de mera gouterade
varieléartisterna och var som Ebbe
Thoraldsen känd öfverallt i
Skandinavien. Efter "varietélagen" 1899
återgick han till teatern.

C. A. SCHRÖDER. död.

Den 16 jan. afled i Stockholm
f. d konsuln och bankdirektören
Carl Anton Schröder, 60 år gammal.
S. var först brukskassör,
tjänstgjorde så i Stockholms Ensk. bank och
blef 1879 verkst. dir. i Oskarshamns
Ensk. bank. 1888 drog han sig på
grund af sjuklighet tillbaka och
bosatte sig i Stockholm.

E. T. RÄÄF. död.

I Karlskrona afled den 18 jan.
öfverkommissarien vid flottans
pensionskassor, sekreteraren hos
varfschefen R. W. O. R. N. O. Emil
Theodor Rääf, f. 1833. Den gamle
hedersmannen var en af alla
omtyckt och värderad person.

A  F. SILLÉN. död.

Den 3 jan. afled i Viborg i
Finland, kassören August Fredrik
Sillén f. 1824. Han kom 1866 till
Finland, där han vid sin död var
bokförare vid gasverket och
konsumtionsföreningen i Viborg.
Flitig och duglig hade han i vårt
gamla broderland förvärfvat stora
sympatier.

R. ALGULANDER. död.

Den 12 jan. afled i Stockholm
lackfabrikören Richard Algulander,
49 år gammal. Född i Blekinge,
öfvertog A. vid faderns död dennes
lackfabrik i Stockholm, där hän
bland andra ämbetsverk äfven hade
postverket till kund. Den i sitt fack
mycket duglige mannen var en
vänsäll och sympatisk person.

J. E. HEINRICH. död.

Nära 78 år gammal afled i
Stockholm den 16 dennes handlanden
Johan Edvard Heinrich, som på sin
tid innehade en af hufvudstadens
största speceriaffärer. I slutet af
80 talet drog han sig tillbaka till
privatlifvet. Han sörjes närmast
af maka och barn.

P. BERNDT. död.

Kartografen Paul Berndt afled
den 19 jan. i Stockholm, 52 år
gammal. Tysk till börden, kom han
tidigt in vid generalstabens
litografiska anstalt, där många af honom
utförda kartverk vittna högt om
hans skicklighet. Dessutom var
han mycket anlitad af
vetenskapsmän för öfversättning m. m.

K. M. H. HOLM. död.

I Helsingfors afled nyligen
kaptenen m. m. Klas Magnus Hugo
Holm. Född 1833 i Stockholm,
ingick han i militärtjänst 1855, deltog
samma år i orientaliska kriget, i
serbiska frihetskriget 1876 samt i
rysk-turkiska kriget 187778  1880
tog han afsked ur krigstjänsten samt
flyttade öfver till Helsingfors.

G. ÖSTLUND. död.

I Hernösand afled den 17 jan.
sjökaptenen Gustaf Östlund f. 1837.
Han hade bl. a. varit lärare vid
navigationsskolan och befälhafvare
å flere segelfartyg och ångare.
Duglig, vänsäll och kamratlig, var
han högt uppburen inom samhället.

A. F. LAGERGRÉN. död.

Å Djursholm afled nyligen f.
förste landtmätaren R. W. O.
Alexander Ferdinand Lagergrén, f. 1840.
Han blef 1876 kommissionslandtmätare i 
Västerbottens län, var ledamot af 
Ume stadsfullmäktige och erhöll 1891 sin 
senaste utnämning. L. sörjes närmast af maka
och barn.




DE INTERNATIONELLA SKRIDSKOTÄFLINGARNE I DAVOS.

Efter fotografier och korrespondens till HVAR 8 DAG.

SVENSKEN SALCHOW, KORAD TILL EUROPAMÄSTARE I KONSTÅKNING

I Davos, Schweiz' fashionablaste vinterkurort, skulle i år
striden om Europamästerskapen for skridskoåkning utkämpas.
I lördags och söndags (18 och 19 jan.) samlade sig stora
människoskaror från de omgränsande kantonerna, och det
härligaste väder med en strålande sol från högblå himmel gjorde
det vackra berglandskapet än mer bedårande.

De krafter, som nu skulle mäta sig med hvarandra voro
också de bästa, som i Europa stå att finna. Herr Salchow
från Stockholm var, som bekant, redan förut »världsmästare i
konståkning», och han kom också nu som numro ett ur den
vackra täflan, under det bland hans konkurrenter herr Fuchs
från Wien erhöll andra priset. Utom täflan uppträdde herr
Hügel, hvilkens vackra konst -- liksom herr och fru Syers
charmanta samåkning -- väckte stormande applåder. Våra
bilder föreställa, den ena Salchow, den andra Fuchs, Hügel och
Salchow.

Huru hänryckt man än känner sig Öfver konståkningen,
så spännande, så medryckande blir den dock aldrig som
hastighetstäflan. Och isynnerhet då sådana mästare beträda arenan,
som dem Kristiania sändt. Norrmännen äro här sedan
gammalt bekanta såsom förstklassiga hastighetstäflare, allt sedan
Peder Östlund från Trondhjem eröfrade fyra världsrekord efter
hvarandra. Det var ett präktigt skådespel att se dessa
jämngoda rivaler rond efter rond hålla jämna steg, sparande sina
krafter i det sista för att då med väldiga ansatser afgöra
striden. Något rekord slogs icke, men förste pristagaren i 1500
m. loppet herr Schwarz från Kristiania (2 min. 26 sek.)
understeg blott med några få sekunder Östlundska världsrekordet
den 10 febr. 1900 i Davos (2 min. 22 3/5 sek.). På samma distans
var andre pristagare herr Gundeisen (Kristiania) med 2 min.
26 3/5 sek. och tredje herr Schilling (Wien): 2 min. 32 3/5 sek.

Vid 500 m. loppet voro pristagarne 1) Gundersen: 46 2/5
sek. 2) Wathen (Helsingfors): 47 sek. 3) Schwarz: 48 2/5 sek,
(världsrekord af Östlund 1900 10/2: 17 min. 3/5 sek.).

Vid 5000 m. loppet 1) Schwarz: 8 min. 51 1/5 sek. 2)
Gundersen: 8 min. 54 sek. 3) Wathen 9 min. 9 3/5 sek. (Världsrekord
af I. I. Eden från Hamar 1894 25/2: 8 min. 37 3/5 sek sek.).

Vid täflan om 10,000 m.: 1) Schwarz 18 min. 9 2/5 sek.
2) Gundersen: 18 min. 41 sek. 3) Wathen: 18 min. 4 sek.
(Världsrekord af Östlund 1900 11/2: 17 min. 50 3/5 sek.).

Schwarz, som vunnit 3 af 4 sträckor erhöll därvid -- utom
de utfästa prisen -- titeln »Europamästare i hastighetsåkning»
för 1902, under det samma titel i konståkning tillföll vår
landsman Salchow.

På aftonen ägde prisutdelningen rum i societetssalen under
musik och tal, och alla önska vi här, att äfven till nästa år få
se nordens raska söner vid nya täflingar och nya segrar.

T. S.


FUCHS, HÜGEL och SALCHOW.


3:dje årg.   Den 9 Februari 1902     N:o 19

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Charles Dickson (med 1 porträtt) 
Ett celebert jaktdop (med 1 porträtt). 
Sandhamn (med 12 illustrationer).
Prins Gustaf Adolfs residens i Uppsala (med 4 illustrationer). 
Den Heliga staden Lassa med 2 illustrationer), 
Jean Raboul och hans historia. Originalberättelse för HVAR 8 DAG af Erland Bratt. Adelaïde Ristori (med 1 porträtt). 
Coquelin Ainé som Tartuffe (med 1 potträtt). 
Veckans porträttgalleri (med 24 porträtt). 
Invigningen af Östermalms nya folkskolehus (med 2 illustrationer). 
Norska snöstoder (med 1 illustration).

-- BONNIERS TRYCKERI AKTIEBOLAG. GÖTEBORG. 1902. --



CHARLES DICKSON.


CHARLES DICKSON.

CHARLES DICKSON.
CHARLES DICKSON.

Fotografi speciellt taget för HVAR 8 DAG af Julius Grape, Sthlm.

Det är nog icke många Stockholmare, som
hafva sig bekant, att en Dickson, en på sin tid
mycket framstående person, året om vistas i
hufvudstaden. Tiden lider fort, och de gamla bli lätt
glömda, allra helst om de icke göra något väsen
af sig. Den man, hvilkens sympatiska drag i dag
återgifvas å HVAR 8 DAGS lörsta sida, har äfven
uppnått en ålder, högre än de flesta. Charles
Dickson fyllde nämligen den 28 sistl. januari
88 år!

Han är naturligtvis född i Dicksönernas stad,
Göteborg, och är son till den Robert Dickson,
hvilken, född 1782 i Montrose i Skotland, 1802 bosatte
sig som köpman i Göteborg och sedermera
associerade sig med sin broder, James, hvilken var den,
som grundade firman James Dickson & komp.

Den unge Charles genomgick först handelsinstitut 
i sin födelsestad, men började sedan studera, tog
1830 studentexamen i Uppsala och blef 1837 med.
d:r. Han besökte sedan i flera år de förnämsta
medicinska läroanstalter utrikes. 1840--45 var han
bataljonsläkare vid Göta artilleriregemente, men tog
sist nämnda år afsked. Som praktiserande läkare
upphörde han redan 1858.

Charles Dickson har varit en i kommunalt afseende 
ovanligt intresserad man. Han satt sålunda 1848--64 
som ledamot af Göteborgs fattigvårdsstyrelse, 
hvilkens ordförande han var 1851--62, var
1867--72 ordförande i folkskoleslyrelsen och valdes
vid den nya kommunallagens tillämpning 1863 till
stadsfullmäktig.

Den kunskapsrike och flitige mannens krafter
ha äfven tagits i anspråk för riksdagsarbete.
Dickson var 1867--72 ledamot af Första kammaren
som ombud för Göteborgs och Bohus län och satt
1873--86 som representant för Göleborgs siad i 
Andra kammaren. 1886 valdes Dickson åter till
ledamot af Första kammaren, denna gång för Göteborgs
stad. Kort tid därefter bosatte han sig i
hufvudstaden.

Dickson tillhörde först majoriteten i Första
kammaren och sedermera, i egenskap af frihandlare,
minoriteten i kammaren samt blef då icke heller använd
til utskottsarbete. I Andra kammaren slöt han sig
till minoriteten, var en af den s. k. intelligensens
ledare samt uppträdde med eftertryck mot
landtmannapartiet. 1895, då hans mandat till Första
kammaren utgick, undanbad han sig återval.

Charles Dickson har varit en af föregångsmännen 
beträffande den sociala rörelsen i Sverige. Han
var 1856 medlem af en välgörenhetskongress i
Brüssel och anordnade 1857 en dylik i Stockholm.
1862 deltog han, på regeringens uppdrag, i
Londonkongressen »för de sociala vetenskapernas
utveckling» och 1867 i Pariskongressen för
förbättrande af arbetsklassens ställning. Han afgaf
därvid på franska en berättelse -- äfven utgifven på
svenska samma år -- om den arbetande klassens
ställning i de nordiska länderna. Han förordnades
samma år till ledamot af komitén för utarbetande
af ny fattigvårdslag.

Dickson beklädde år 1859--68 posten som sekreterare 
i Göteborgs Vetenskaps- och Vitterhetssamhälle och 
har för dess handlingar skrifvit flere uppsatser, 
bl. a. en som blef anledning till vissa
förbättringar i Göteborgs hälsovård.

Som man hör, är det ett mer än vanligt
verksamt och väl äfven fruktbringande lif, som ligger
bakom den gamle. Må han nu glädjas åt allt,
som i kommunalt och socialt afseende gjorts och
göres i Sveriges land, alla dess inbyggare till godo!
-




ETT CELEBERT JAKTDOP.

Käjsar Wilhelm har som bekant i Amerika
beställt en lustjakt, som nu i nästa månad skall
löpa af stapeln och döpas. Det dopet blir ett af
de märkligaste fartygsdop, som någonsin
förekommit. Det kommer att öfvervaras af allt hvad
Förenta staterna besitta af pänning- och
ämbetsaristokrati och till detsamma öfversändes från Tyskland
käjsarens broder prins Heinrich med en lysande
svit militärer, däribland främst den tyske 
sjöministern, marinstatssekreteraren v. Tirpitz. Därjämte
sändes käjsarfartyget Hohenzollern öfver Atlanten
för att närvara vid dophögtdligheterna. Prins
Heinrich skall gifva en lyxmiddag för
amerikanerna ombord å Hohenzollen, för hvilket
ändamål en del af det preussiska kung-husets stora,
dyrbara silfverservis från den förste 
Preussenkungens tid medsändts, och amerikanare skola å sin
sida bereda den preussiske prinsen ett triumftåg
genom bländande lyx sådan han aldrig sett i sitt
hemland. Därunder skola Amerikas
månymilliardörer gifva en bankett för prinsen och 900
redaktörer för landets största tidningar en jättefäst.
Det är Amerika!

Prins Heinrich blir emellertid icke ensam
centralpunkt i dessa sagolika fästligheter Han skall
dela äran med den af presidenten Roosevelts
döttrar som kommer att förrätta själfva dopakten och
hvars förtjusande bild här lämnas.

Efter fotografi.

MISS ROOSEVELT.


SANDHAMN.

Fotografier för HVAR 8 DAG, af A. Lindahls fotografiaffär, Sthlm

Ehuruväl alla uttalanden i det följande icke öfverensstämma med redaktionens åsikt om det berörda,återgifves den intressanta artikeln från den med ämnet intimt förtrogna, välkända pennnn, i sin helhet. 

Fotografierna tagna i dessa dagar för HVAR 8 DAG af speciellt utsänd fotograf.

SANDHAMN: Vy från Utkikstornet

Bland de officiella inloppen, och andra få ej af 
den stora sjöfarten användas, är det i Sandhamn 
det mest anlitade af dem, som från
Östersjön leda till Stockholm.

Sedan långa tider tillbaka har Sandhamn varit
station såväl för lotspersonal som tullbevakning,
och trafiken har här varit i jämn ökning i långt
högre grad än genom de andra inloppen,
Landsort och Hufvudskär söderifrån, Söderarm och
Arholma norrifrån. Spår af gångna tiders
anordningar för sjöfarten saknas ej heller. Ringar i
bergsväggarne och stora i sanden nedgräfda
linieskeppsankare tälja sina sagor om de tider, när
uteslutande segelfartyg förmedlade våra utbyten
med främmande länder och då man begagnade
sig af dessa anordningar för att genom ett varp
svänga fartygen vid tillsegelsgående eller för att
förtöja dem under en eller ett par dagars motvind
eller tillochmed för att låta dem ligga kvar öfver
vintern. Tiden var ej då värd, hvad den är nu,
och ej heller fartygen, men frakterna voro däremot
så mycket bättre och likaledes skepparnes sociala
ställning.

Befälhafvaren på en Ostindiefarare var en
man med högt anseende och förde äfven stat som
en sådan. När han efter några års bortavaro,
solbränd och väderbiten, groflemmad och härdad
steg i land från sin örlogsmässigt rodda och
bemannade båt, så märkte man strax, att en härskare
van att befalla och att blifva åtlydd i hans person
stod inför den gapande mängden.

Äran och poesin gingo öfver bord med rigg
och segel. Som stora sotiga mekaniska verkstäder
te sig nu hafvets lastdragare. De ståtliga, kraftiga

UTKIKSTORNET.

LOTSSTATIONEN till vänster, till höger synes K. S. S. KLUBBHUS.

GRÖNSKÄRS FYR, ytterst i hafsbandet.

vikingagestalterna med de skimrande hvita kläderna
och Panamahatten hafva krymt ihop till nervösa
affärsmän, som med klockan i hand och orolig
blick vakta de sotiga hvita slafvarne, som 
ersatt sjöfolket, och hvilka nu dag och natt vid
ångpannor, winchar och hissbackar föra en
blodfattig existens för att spara tid, mera tid och
förtjäna pengar, mera pengar åt redarne.


LOTSÅNGARE PASSERANDE UTANFÖR SANDHAMN.


LOTSBÅT.
Öfversta bilden: Drifisen bereder lotsarne stora svårigheter vid mötandet af fartyg.

Mellersta bilden: Ett farligt läge,

Nedersta bilden: Säljakt på Grönskär.


TULLFÖRVALTARE EKBOHRN I SANDHAMN.


MÄSTERLOTSEN SJÖBERG.

Måtte den tid ej vara allt for aflägsen när
våra efterkommande skåda tillbaka på oss med
ett medlidsamt leende beledsagadt af de orden:
»Stackars forfäder! Pengar och värdepapper, det
var deras guddom, och för den offrade de lifslust
och helsa, medmänniskors välfärd och egen moral
-- allt»!

Ett offer på brådskans och fördärfvets altare
har helt nyligen blifvit lemnadt i Sandhamns
inlopp; ett offer af en stor ångare och ett tjugutal
landsmän; en hemsk tilldragelse, som stört mångens
julfrid och däribland säkerligen alla
Sandhamns-lotsarnes. Förr i tiden skulle denna händelse
troligen ej inträffat, man skulle, såsom bruket då var,
med Grönskärs fyr i Nord inväntat lotsarnes
ankomst -- en tilldragelse, som min vi i detta
tillfälle kunde beräkna skulle inträffa om en half eller
en timme då man lenge observerat och besvarat
lotsbhåtens signaler. Men hvem har nu tid att
vänta en timme på lots!? Nej, full fart framåt under
alla omständigheter, till hamn eller -- undergång.

Låtom oss emellertid ej dröja vid detta
sorgliga ämne, som under flera veckor utgjort ett
ständigt föremål för prässens pennor och
allmänhetens tungor. Det är allt för väl kändt, för att
någon ny dager skulle kunna kastas deröfver. Den
del af ångaren Polstjärnans rigg, som ännu finnes
öfver vattnet, de båda grofva järnmasternas toppar,
utgöra den enda vården öfver dem, som därunder
funnit sin graf -- Låten dem hvila i ro!

Vi vända oss från döden till lifvet -- lifvet i
Sandhamns, ett fiskläge liknande, koloni på några
hundra själar -- man kunde nästan lika gärna
säga sälar, ty som sådana lefver det sträfsamma
släktet -- det vill säga af hvad hafvet ger.

Aristokratien på platsen, liksom i allmänhet i


GATA I SANDHAMN
våra skärgårdar, är kronolotsen. På Sandön, som
den rätt stora ö kallas hvilken utgör
Sandhamsvikens södra sida, lefver ett tjog af dessa tjänande
bröder och ett halft tjog lotslärlingar. De flesta
tillhöra gamla lotssläkter, hvilka under
århundraden sammanvuxit med den tanken att de äro födda
till lotsverkets stöd och att det vore en orimlighet
om verket sökte utomhus efter tjänare, när det i
sina egna familjer äger en lifskraftig källa, hvars
flöde lämnar tillgång till de afgångnes ersättande.

Men fastän befattningarne således äro nästan
ärftliga, må ingen tro att våra dagars lotsar i allt
äro sina förfäder lika. Vi skulle vilja påstå, att i
oförskräckt mod och själfuppoffring äga de från sina
föregångare nedärfda anlag, som i synnerhet hos
sjölotsarne i yttersta hafsbandet flitigt näras och
utvecklas, och utan hvilka de icke skulle kunna
rätt utföra sitt mycket fordrande yrke. Den
omständighet att väder och vind ännu ej hindrat
lotsarne att utgå till de lotssökandes bistånd i
förening med de för visadt dödsförakt och rådighet
vid flera tillfällen dem tilldelade belöningar och
medaljer bevisa riktigheten af ofvan anförda
påståtnde.

Men rörande det andliga och moraliska lifvet
äro förhållandena betydligt ändrade. Medan gamla
tiders lotsar voro rätt och slätt hvad namnet
innebär, så är det numera ett vederlaget bruk, att på
sådana platser som Sandhamn och de därmed
jämförliga, ingen befordras till kronolots, som ej tagit
åtminstone styrmansexamen och talar engelska.
Flera hafva aflagt fullständig sjökaptensexamen
och reda sig med både engelska och tyska språken.
Och hvad själfva lefnadssättet vidkommer är äfven
detta väsentligt ändradt.

Den forna benägenheten att motverka blåst
och yttre kyla mtd invärtes medel har alldeles
försvunnit. Såväl de stränga straffen som lotsarnes
egen högre andliga nivå hafva räckt hvarandra
handen till bekämpande af den för lotsen farligaste
af alla laster -- dryckenskapen. Och sedan denna
skuggsida i skärgårdslifvet drifvits på flykten mest
af ett högre moraliskt ljus, så har lotsens lif med
sitt rätt anstränganle kroppsarbete under nästan
oafbruten vistelse i båt på sjön, blifvit idealet för
en själs- och kroppsstärkande sysselsättning. Också
tvifla vi på att man träffar några friskare och
mera tilltalande typer bland folket inom vårt land
än de kraftiga, rödkindade och härdade män, som
först möta det i rån hafvet ankommande fartyget.
Att deras för faror och utesjölif mindre utsatta
bröder ini skärgårdarne och i synnerhet städerna,
ej i allt likna dem, är helt naturligt.

Lotsarne i Sandhamn äro nästan alla själfva
husägare. De mycket goda inkomsterna -- en full
lotslott uppgår där till emellan 4,000 och 5,000 kr.
-- tillåta dem denna lyx jämte mången annan.
Det ekonomiska oberoendet gör naturligtvis äfven,
att de med lättare sinne kasta sig i faran. Skulle
något inträffa, så hafva ju hustru och barn tak
öfver hufvudet och litet till och
olycksfallsförsäkringen, vanligen 2000 kronor, faller ju dessutom ut.

Vill man taga en öfverblick af hela samhället,
bör man stiga upp i lotsarnes utkiksställning
uppförd å ett berg inne å ön, sydvest om hamnen.
Härifrån har man dessutom en obegränsad utsikt
öfver Östersjön med fri horisont från nordost till
sydvest. Det lönar mödan att gå upp och studera
sceneriet. Liksom ostron på en bank ligga de små
trähusen hopgyttrade i närheten af det trånga
Sandhamssundet, hvarigenom förr all trafik gick.

De enda monumentala byggnader, om man så
på grund af omgifningens blygsamhet kan benämna
dem, äro fyrhuset med sitt torn och tullhuset. I
det senare har en gång Sehlstedt bott och diktat.
Hans efterträdare för tillfället är i förbigående
sagdt en af landets förnämsta zoologer.

Vi sade, att trafiken förr i tiden passerade
genom Sandhamnssundet. Sedan dock fartygen
börjat antaga allt större dimentioner och samtliga af
de moderna lastdragarne ej ens fingo rum i det
förr använda pallet, har man börjat gå söder om
Sandön, där äfven för detta ändamål de båda
småfyrarne å Ådkobben och Skötkobbcn för ett
tiotal år sedan uppförts.

För att i rätt tid kunna betjäna alla både
utifrån och inifrån kommande fartyg, äro lotsarne på
vakt på flere ställen. Under större delen af året
ligger dag och natt en däckad lotskutter med 4 á 5
man ombord utanför de yttersta grunden. Ett
bättre sanatorium för dem som lida af sjösjuka,
kan ej tänkas. Vidare finnas andra lotsar vid Korsö
fyrtorn utanför Sandhamn, där förr i tiden en
fyrlåga brann; ännu andra på två ställen i Sandhamn
och slutligen stundom å Sandöns vestra udde för
att möta inifrån kommande fartyg.

Af fyrar finnas, utom de båda nämnda, en
stark fyr vid Sandhamnssundet, i detta sund en
fyrböj, utanför Sandhamnsviken en mindre ledfyr
samt slutligen ute i hafsbandet Grönskärs stora
fyr. Lägg härtill Almagrundets fyrskepp, omkring
10 nautiska mil ute i sjön vid det yttersta grundet,
så kan man ej klaga på upplysning för de
sjöfarande.

Men Sandhamn fyller äfven andra ändamål än
de nämnda för allvaret och sjöfarten afsedda; det
är en alltmer omtyckt valfartsort för de
Stockholmare, som i det klara saltvattnet liksom förr i
Bethesda vilja rena sig från vinterns synder och
dess sviter. Flera villor hafva blifvit byggda
därute och ständigt växa nya upp; men dessa ligga
skillda från byn och åt hafssidan. Världens
största segelsällskap, del kungliga svenska, har
jämväl sitt sommarhem här. En palatslik bvggnad,
där sällskapets medlemmar kunna lekamligt
förfriska sig med mat, dryck och sömn samt andligt
med en massa tidningar, med pianomusik m. m.;
uppfördes för några år sedan. Den förlänar
hamnen en pittoresk prägel ytterligare förhöjd genom
den mängd lustyachter, som vanligen ligga
förankrade här, eller likt stora måsar sväfva ut och in.

På sommaren råder därför ett helt annat lif
härute. Då är det skämt och musik i den ljumma
luften; ljusklädda damer och raska ungersvenner
uppträda i ljuf harmoni på dansbanan; salut och
flaggor, kungabesök och folksång, kulört
eklärering och kappseglingseskadrar från eget och
främmande land -- allt förenar sig att förläna platsen
en nöjets och njutningens prägel.

Mången, som vistats här denna tid på året,
känner därför ej Sandhamn och har icke en
föreställning om dess utseende, när flyttfoglarna
uppsökt andra vistelseorter, när villorna äro öde och
infödingarne söka sig ett skydd mot storm och
köld när snön, som stora hvita fårskockar på en
äng, flyger fram paralellt medvattenytan, när sjön
bryter på sex famnars djup, när mörker efterträdt
sommarsol, och lotsarnes hustrur i hemska nätter
under vaka uppsända böner för männens lif.

E. A. S--th.



PRINS GUSTAF ADOLFS RESIDENS I UPPSALA.

Efter fotografier speciellt för HVAR 8 DAG af Axel Lindahls fotografiaffär, Stockholm.

Ehuruväl prins Gustaf Adolfs våning i Uppsala
ännu icke är fullständigt inredd, har HVAR
8 DAG velat redan nu lämna sina läsare en idé om
hur densamma kommer att te sig. Måhända
återgifva vi några bilder af residenset vid något
senare tillfälle.

1. DET HUS VID ÖSTRA ÅGATAN
I HVILKET PRINS GUSTAF
ADOLFS BOSTAD ÄR INREDD.

2. STUDIEKAMMAREN.

3. MATSALEN.

4. SALONGEN.


DEN HELIGA STADEN LASSA DIT D:R SVEN HEDIN FÖRKLÄDD SÖKTE FRAMTRÄNGA.

VY AF DEN HELIGA STADEN LASSA: Dalai Lamas palats.

Efter reproduktion af ett af de enda tvenne fotografier som finnas af staden, tillhörigt Svenska Sällskapet för Antropologi ocn Geografi.

Det var med stor och allmän glädje man af det
telegram, som för någon tid sedan anlände
till h. m:t konungen, erfor, att d:r Sven Hedin, vår
djärfve och ryktbare forskningsresande, efter en
mer än vanligt mödosam och äfventyrlig färd
genom Tibet, nu befann sig i säkerhet på indiskt
område.

Under denna sin färd gjorde d:r Hedin ett
försök att förklädd framtränga till Lassa, Tibets
hufvudstad och den buddhistiska världens medelpunkt.
Han lät sin stora karavan upprätta ett ståndläger
på 14 dagsresors afstånd från Lassa, samt bröt
upp den 27 jul, förklädd till burjat och endast
åtföljd af en burjatisk kosack samt den mongoliske
Laman.

Om denna äfventyrliga färd berättar d:r Hedin
själf i sitt i dagarne till konungen anlända bref
följande:

Redan andra natten öfverföllos vi af ett röfvarband och
förlorade de två bästa hästarne. Efter den betan hölls sträng
nattvakt -- vi hade 3 timmar hvar under natten, tunga, långa
timmar, för den som icke är van att vakta hästar och mulor
i kolmörker och störtande rägn -- rägntiden var nämligen
inne, och det hällrägnade natt och dag utan afbrott och värre
ju längre söderut vi kommo. Terrängen blef härigenom
vidrig, ofta voro vi nära att drunkna i dy. Så nådde vi bebodda
trakter, där nomadernas svarta tält ligga i dalmynningarna
och där betet på grund af mindre abs. höjd är godt, och här
frågade vi oss fram till en väg till Lassa. (Lama talar
tibetanska flytande och har varit i Lassa.)

Efter 9 långa dagsmarscher häjdades vi plötsligt en kväll
af tre höfdingar, som kommo till vårt tält och kategoriskt
förklarade, att vi voro deras fångar och hade att stanna här
-- ett försök till flykt skulle kosta oss lifvet. Till en början
skulle vi afvakta ankomsten af provinsens (Nakktju) «bombo«
eller ståthållare, som blifvit underrättad. Nåväl, vi hade intet
annat val än att vänta i detta evigt skvalpande rägn, men
för öfrigt gick det ingen nöd på oss, allt hvad vi behöfde i
proviant ställdes till vårt förfogande, och från Lassa (fem små
dagsresor) hade ingått befallning, att någon betalning icke
fick tagas och att vi skulle behandlas med största hänsyn.

Trettiosju fångvaktare, beväpnade till tänderna, höllo reda
på oss natt och dag, om nätterna lyste deras rökiga eldar
kring vårt tält genom rägndusket. Icke utan oro åsågo vi
redan andra dagen, huru 53 beridna soldater med långa svarta
bössor samlades från alla håll och sedan i en flock redo åt
det håll, hvarifrån vi anländt. Jag fruktade, att det gällde ett
öfverfall på ståndlägret -- hade de velat döda oss tre
pilgrimer, hade det ej behöfts så mycket folk, tyckte vi.

Efter fem dagars väntan kom Kambabombo af Nakktju
och bjöd oss genom sin mongoliske tolk på gästabud till sitt
tält, men jag lät svara honom, att jag ville honom ingenting,
och om han önskade träffa mig, tog jag emot när som hälst.
Följden var, att han en stund senare kom, åtföljd af en lysande
stab af 67 officerare och soldater. Alla voro iförda
högtidskläder, han själf bar en dräkt af gult siden, röd hufvudbonad,
gröna sammetsstöflar och red en grå mulåsna. Han sade mig
helt enkelt, att jag var engelsman och måste vända om -- han
hade befallning från Lassa att se till, att jag ej ryckte en
tum närmare denna stad. Att en stor karavan varit i
antågande norrifrån, det hade man för längesedan hört af jakägare,
som sett oss -- detta förklarar den ytterliga skärpa, hvarmed
Nakktjus norra gräns bevakades.

Hästar, får, proviant skänkte han oss och med en eskort
af 3 officerare och 20 man kavalleri anträdde vi återtåget, rätt
glada öfver att med lifvet hafva kommit ifrån äfventyret.

Lassa -- »Guds hand» blef Tibets hufvudstad
i 7:de århundradet samt blef genom mongolernas
omvändelse till lamaismen (omkr 1577) den heliga
vallfartsort för en stor del af det inre Asien, som
det nu är. Först omkring midten af 17:de
århundradet blef det Dalai Lamas residens.

Staden har en nästan cirkelrund form och
var förr omgifven af murar, men drssa förstördes
under den kinesiska ockupationen 1722.
Befolkningen, som, inberäknadt det stora antalet munkar
och studerande i de närbelägna klostren, anses uppgå
till 80,000, omfattar jämte tibetaner ett stort antal
kineser och kasjmirer samt folk från Bertan, Nepal
FOGELPERSPEKTIV AF DEN HELIGA STADEN LASSA: I midten tämplet.
Efter reproduktion af teckning, sannolikt utförd af en inföding, möjligen med hjälp af fotografi.

och Ladak. De rikaste köpmännen äro muhamedaner 
med egen moské och eget andligt och civilt
öfverhufvud.

Staden är icke allenast medelpunkten för ett
antal stora klosterinrättningar, som samla studerande
och aspiranter till andliga beställningar från alla
delar af Tibet och Mongoliet, utan äfven, som
nämnts, en stor vallfartsort, så, att den vimlar af
främlingar från alla delar af Högasien, hvilka
komma för att tillbedja den lefvande Buddha, söka
rening från sina synder och löfte om en lycklig
förflyttning af själen samt föra med sig hem heliga
reliker, vigda rosenkransar m. m. I midten af
staden ligga omkring en öppen saluplats gyalbas,
den s, k. konungens i Tibet residens samt det
stora templet och klostret Labrang-lamahuset --,
hvilket icke endast är Tibets stora metropolitkloster,
helgedom och kyrkliga centrum, utan äfven den
civila förvaltningans säte. Något mer än i km
norr om staden ligger på ett berg Dalai-Lamas
ryktbara residens Potala, en hel grupp af
tempelpalats och klosterbyganader.

I Europas litteratur omnämnes Lassa första
gången af munken Odorico från Pordenone
(omkring 1330), som gjorde en resa från Indien, till
Kina. 1661 besöktes Lassa för första gången af
européer, nämligen af jesuiterna d'Orville och
Grueber, som stannade där en månad. Under
förra hälften af 1700-talet ditkommo tvänne
missioner af kapucinermunkar, som medförde
skänker från påfven till Dalai-Lama, och hvilka tyckas
blifvit utdrifna 1754. Kvarlefvorna af deras
bibliotek återskänktes 1847 till Pius IX. Bland resande,
som under 19 århundradet besökt Lassa må äfven
nämnas de franska lazaristprästerna Huc och Gabet
samt punditen Nain Singh, som därom lemnat en
intressant skildring. Nu för tiden tycks det vara
svårt nog för en europé att komma fram till den
heliga staden....

-



JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.
(Forts. från föreg. nummer)

De tycktes mäta hvarandra pröfvande, liksom
i afvaktan, att endera skulle inleda förhandlingame.
De gjorde intryck af två mäktiga krafter, i begrepp
att sammandrabba, och jag erfor den åskådarens
spänning, som man känner då egendomliga och
hemska scener understundom upprullas för dess
ögon.

Nästan andlös bidade jag händelsernas vidare
utveckling.

De läto ej heller vänta på sig, ty plötsligt
förändrade hinduen -- jag erfor sedermera, att han
hörde till denna ras -- sin orörlighet, och jag såg
honom långsamt trefva med handen under manteln,
och strax därpå såg jag en underligt formad liten
tingest, hvilken han utan att yttra något räckte fram
åt doktorn. Jag var ej i stånd att uppfatta, hvari
detta föremål bestod, men säkert var det någon sak,
som för doktorn var af utomordentlig betydelse, ty
han ryckte häftigt till. Härvid spelade ett
afskyvärdt grin kring främlingens läppar, men leendet
dog bort, när doktor Raboul efter ett ögonblicks
tvekan reste sig upp och med en oförliknelig
snabbhet grep tingesten samt omedelbart därpå lät den
försvinna i kaminens glödande kokshög.

Jag gaf härvid noga akt på hinduens görande,
och jag skall aldrig glömma, hur hans minspel
skiftade från en bottenlös förvåning till uttryck af det
mest oförsonliga hat. Med hufvudet framåtböjdt och
händerna tryckta mot bröstet stirrade han in i
elden, hvarifrån nu gulaktiga, rykande lågor slogo
fram. Sedan han öfvertygat sig om det orimliga
och det häpnadsväckande i att den sak han
medfört förstördes, vände han sig mot den andre, och
med armarne lyftade mot himlen, de seniga
fingrarne krökta likt rofdjursklor, utslungade han ord,
som jag visserligen ej begrep, men hvilkas
betydelse jag väl kunde fatta, när jag skådade in
i hans drag eller lyssnade till klangen af hans
lidelsefulla, vibrerande stämma.

Hans ögon glänste och skimrade, som om de
velat återge, hvad ej orden medhunno, det ryckte
i hans anletsdrag, som om hela hans väsen tagit
del i hvad han sade, och öfver läpparne flödade
ett tal, som ömsom brusade upp i hela styrkan
af vilda förbannelser och ömsom smalt bort i ord,
som framhvästes mellan korta, svårhämtade
andedrag.

Doktor Raboul stod orörlig, men han följde hvarje
rörelse hos den andre, och jag är öfvertygad om,
att den hand, han höll innanför rocken, var
beväpnad och att han var fullt beredd, därest hinduen
vid något utbrott af sitt raseri hotat hans person
-- en förmodan som var väl berättigad, beträffande
den rasande mannen framför honom. Liksom
utmattad af sin egen häftighet, och ur stånd att finna
nya ord afbröt sig indiern.

Med manteln draperad öfver skuldran började
han vandra af och an, utan att ens bevärdiga
doktorn med en blick, något som tvärtom kom mig
till del, ty vid ett tillfälle var han mig så nära,
att jag instinktmässigt drog mig djupare in i vrån,
och mellan skärmens springor såg jag hans
hemska ögon, -- ännu förfärligare sedan blodkärlen
sprungit fram och omspunnit den annars gulaktiga
näthinnan med en väfnad af fina röda linier, --
rikta sig mot den punkt, där jag stod.

Hade han sett mig?

Den frågan isade blodet i mina ådror, och
hur kort den stund, hvarunder han syntes betrakta
mig, i verkligheten än må ha varit, tycktes den
mig dock af en förfärande längd.

Han vände sig emellertid ifrån mig och återtog
sin promenad. Sedan han passerat doktor Raboul
några gånger, stannade han ansikte mot ansikte
med honom och med en röst, som nu var
frigjord från hvarje spår af rörelse, yttrade han
några ord. Doktorn svarade honom i likaledes lugn
ton, och under några minuter fördes samtalet helt
stillsamt.

Så småningom började dock en viss häftighet
att ånyo förmärkas, och jag begrep, att främlingen
framställt en fråga, och att doktorn besvarade den
på ett sätt, som var egnadt att för andra gången
tända den andres raseri.

Jag hörde honom hotande och långsamt
upprepa samma fråga, och när doktor Raboul med ett
slag i bordet bekräftade sitt förut gifna svar,
blixtrade snabbare än tanken en dolk i hinduens
hand och i nästa ögonblick var den begrafven i
doktorns bröst. Med ett tungt stönande föll han
till golfvet, och som en panter, färdig att hugga
sina mordlystna tänder i det blödande offrets strupe,
störtade sig indiern öfver honom.

Kanske skall någon tycka, att jag bort rusa fram
eller åtminstone göra allarm. Jag vet ej, hvad
som varit min plikt härvidlag, men jag vet, att
hvarje tanke i min hjärna var död, och att jag
blott såg denne fule djäfvul ligga lutad öfver
doktorn tills intet lifstecken mer gjorde sig gällande.
Då drog han dolken ur såret, reste sig upp och
efter att ha kastat en triumferande, hatfull blick
på den fallne, började han snabbt och ljudlöst ett
envist sökande i rummet.

Lådorna i skrifbordet genomgingos, instrumentskåpet 
öppnades och hvarje liten ask granskades. Men i 
samma mån, som han såg sina förväntningar svikna, 
uttryckte hans ansikte en stigande
ilska, och när han ändtligen vände sig mot det
skåp, hvarur jag sett doktorn framtaga det lilla
skrinet, var han i mina ögon alltför skräckinjagande,
för att jag genom den minsta rörelse skulle något
röja min närvaro.

Då han fann skåpet stängdt, gick ett doft
mummel öfver hans läppar, och han sände ett
hastigt ögonkast mot doktorn. Efter ett kort
betänkande satte han spetsen af sin dolk på det ställe
i närheten af låset, där dörrarne gingo samman,
men trots energiska bemödanden kunde han ej
öppna låset. Med raseri angrep han då själfva träet,
och det lyckades honom verkligen att så spoliera
detsamma, att han med tillhjälp af knifven nådde
den inre låsmekanismen, hvarefter knäppningen af
en stålfjäder antydde, att hindret var brutet.

Med triumferande ögon slog han upp dörrarne
på vid gafvel, och med darrande händer grep han
samma lilla rosenfärgade skrin, som alltid, sedan
jag första gången sett det, ingifvit mig en sällsam
beklämning.

Han höll upp det mot ljuset, och en suck
banade sig fram ur hans bröst.

Jag kom händelsevis att betrakta doktor Raboul,
och jag vill våga mitt hufvud på, att hans
ögonlock rörde sig, och att han då och då sände
forskande blickar efter hinduen, men att han, för
hvar gång, som denne kom i hans närhet, åter
låg där fullkomligt liflös. Och nu, då främlingen
stod där med skrinet i sin hand, beredd att
öppna det, då var det, som om ett löje lägrat sig
kring den sårades läppar, och som om han blott
väntat sakernas vidare utveckling.

Den infallande solen träffade indierns ansikte,
och det var en egendomlig kontrast mellan detta
mörkhyade, grymma hufvud, och solstrålarnes ljusa,
vänliga lek inne i rummet. Han hade öppnat
munnen och tungan stack fram mellan de glänsande
tänderna.

Hela hans person uttryckte triumf, en elak,
hatfull sådan. Han smekte den lilla lådan med
blickarne, och med vidöppen mun förde han den
närmare intill sig, vred ett slag på nyckeln, höjde
på locket, och --  -- ett skri, det hemskaste, som
någon strupe framprässat, gick öfver hans läppar.
Med vilda, famlande rörelser, störtade han till
golfvet, medan ormen, som huggit sig fast vid hans
tunga, ringlade och vred sig utanför hans mun.

Jag sprang fram från mitt gömställe.

De scener, jag såg, blefvo mig för gräsliga, och
det blef mig omöjligt att längre uthärda. Jag
frågade mig själf, om jag drömde eller var vaken,
eller om jag för andra gången kommit under
doktorns hypnotiska inflytande?

Jag hade ej öga för annat än den omätliga
fasan i indierns ansikte, och om ormen än
slingrat sig kring min egen hals, skulle jag ej haft
svårare att andas. Jag hade velat bispringa den
olycklige; han var ju dock en människa, som kräfde
hjälp. Men om ock alla jordens skatter bjudits
mig, så kunde jag ej. Jag ryste tillbaka vid blotta
tanken att röra vid det kalla, ringlande djuret, jag
bäfvade för att än en gång se dess giltiga
gulgröna ögon, och jag led, led oerhördt, när jag såg
den angripnes vanstälda drag, såg, hur svetten rann
utför pannan, och hur bröstet häfde sig under hans
spasmodiska andedrag.

Jag såg bort till mot doktor Raboul.

Han hade rest sig upp på armbågen, och
blodet rann ymnigt ned från hans vänstra sida. Han
vinkade mig till sig, och med svag röst bad han
om ett glas vatten och utpekade en flaska, som
stod längst fram i instrumentskåpet. Jag räckte
honom, hvad han begärde, och i hast tillredde
han sig en dryck, som han genast förtärde.

Han försjönk så i ett ögonblicks dvala, men
slog snart upp ögonen och lät höra en underlig,
lockande hvissling. Ormen släppte genast sitt tag
och ringlade i väg fram till doktorn, hvilken lät
honom klättra upp för armen och stanna på axeln,
på samma sätt som sist.

»Gif mig skrinet, monsieur Marmont», sade han,
och jag räckte honom det.

Hans första åtgärd var att öfvertyga sig om,
att dess innehåll var orördt, och ett leende af
tillfredsställelse upplyste hans drag, när han framtog
den stora rubinfärgade stenen.

Han betraktade den länge, men lät blicken
alltsom oftast glida bort mot indiern, hvilken med
samma uttryck af fasa låg utsträckt vid hans fötter.
Slutligen lade han rubinen tillbaka och fick ormen
att svepa sig kring densamma, i sin vanliga
ställning. Därpå stängde han locket och lyckades med
otrolig möda, som säkert kostade honom
fruktansvärda smärtor, få in skrinet i en skrifbordslåda,
hvilken han noga låste. Detta tycktes ha tagit
hans krafter alltför starkt i anspråk, ty han sjönk
med ett rosslande ned i hvilostolen, och en
dödlig blekhet betäckte hans ansikte.

Jag var tvehågsen, om jag borde ringa på
betjänten. Å ena sidan fruktade jag, att doktorn
skulle dö, och å den andra ansåg jag det vara
bäst, att ej en fjärde invigdes i denna historia.

Jag afbröts i mina funderingar af doktor
Raboul, som ånyo bad om vatten. Till detta lät
han mig ytterligare sätta några droppar af
innehållet i den flaska, han nyss begärt.

En bättring inträdde genast, och sedan han
dragit några djupa andedrag, reste han sig upp och
stödd på min arm tvättade och ansade han sitt
sår, hvilket var vida ofarligare, än jag trott.
Sedan han anlagt ett bandage, slog han sig ned i
stolen, hvarefter han sade:

»Ni har blifvit en åskådare till detta attentat
mot mitt lif, och bättre än genom något annat sätt
har ni lärt förstå, att jag har oförsonliga fiender.
Men», tillade han, och det kom något af den gamla
kraften i hans ögon, »man öfverskattar sina egna
krafter, och man underskattar mina. Skall jag
kunna hålla ut i längden? Jag vet ej detta, men
innan jag sagt mitt sista ord, skola de dock till
fullo lära känna mig.»

Han gjorde ett uppehåll, hvarpå han riktade
sina blickar på hinduen.

»Stackars gosse», utbrast han, »hur nära målet,
trodde du dig ej vara, och hur långt har du ej
ännu dit. Res upp honom, sätt en kudde bakom
hans rygg», fortfor han vänd mot mig. Själf
lämnade han sin plats och började undersöka den
sårade.

»Förskräckelsen har hardt när dödat honom, ty
bettet är eljest ofarligt, och ormen tillhör ej de
giftiga arterna.»

Han tvättade dock såret noga och insprutade
däromkring under huden en klar, grönaktig vätska.
Därpå gjorde han några strykningar öfver pannan
och tinningarne, och det var underligt att se, hur
indierns förstörda drag utjämnades, samtidigt med
att en jämnare andhämtning bådade återgång till
det normala. Han slog upp ögonen en gång, men
slöt dem ånyo hastigt, när de mötte doktorns,
hvarpå han tycktes försjunka i en djup sömn, under det
doktor Raboul allt fortfarande lät sina händer
strykande, sakta glida öfver hans panna, tinningar och
ögonbryn. Snart riktar han några ord till den
sofvande, som tydligt, fast med ansträngning besvarade
dem, och det utspann sig emellan dem ett samtal
på detta underliga språk, af hvilket hvarje ord var
mig främmande.

Jag förstod, att han försatt den andre i ett
hypnotiskt stadium, ty hvarje stafvelse, som utgick från
den sofvandes mun, var präglad af en fullständig
viljelöshet, under det han själf med hela styrkan af
sin öfverlägsenhet tycktes leda och befalla denna
bundna ande.

Efter en stund tystnade han och begynte ånyo
med strykningarne, hvarpå det ej dröjde länge,
innan hinduen återkom till sans. Men ej ett ljud
gick öfver hans läppar, undrande flögo hans blickar
kring rummet, och när de stannade på doktor Raboul,
reste han sig upp, strök sig några slag öfver pannan,
hälsade, som vid sitt inträde, ödmjukt med armarna
korslagda öfver bröstet och lämnade rummet.

(Forts.)
-


ADELAÏDE RISTORI
DEN 80-ÅRIGA ITALIENSKA TRAGEDIENNEN.

Den 29 dennes ingick den världsberömda tragediennen i sitt
80:e år och den 31 firades denna tilldragelse i Italien,
särskildt i Rom, med stora festligheter.

Adelaïde Ristori är en af de märkligaste 
konstnärsuppenbarelser, som någonsin för-kommit. 
Det k n med något skäl sägas om henne, att hon 
tillhört teatern från vaggan och ända
fram till grafven, ty redan som svepebarn lär hon -- hennes
föräldrar tillhörde ett kringresande skådespelarsällskap -- hafva
uppträdt på scenen, och det är blott ett par år sedan hon för
sista gången offentligen framträdde på teatern. Och under
denna sin konstnärsbana har hon öfver hela den civiliserade
världen blifvit firad så som ingen annan skådespelerska, icke
ens Sarah Bernhardt undantagen.

Sin egentliga konstnärsbana började Ristori vid tolf års
ålder, ocn redan då hon var blott fjorton år spelade hon
Francescas rol i »Francesca da Rimini». Sitt grundläggande rykte
förvärfvade hon i Italien i perioden me lan 1840--55. Därunder
ingick hon ett förnämt äktenskap med markis de Grillo. En
tid ämnade hon så lämna konstnärsbanan och uteslutande
egna sig åt familjelifvet, tills hon slutligen intogs af tanken
att visa sin konst utom Italien. Hon reste med ett utvaldt
sällskap till Paris, och från den stunden stammar hennes
världsrykte. Redan från första början eröfrade hon publiken, medan
kritiken, som då höll lifvakt till den stora franska tragediennen
Rachel, först så småningom föll till hennes fötter. Men då
detta slutligen skedde, nådde entusiasmen knappast några
gränser. Allt hvad Paris hade stort inom konstens och
litteraturens värld, män sådana som Dumas, Lamartiu, Janii etc.,
hängaf sig åt ett slags Ristoriafguderi. Från Paris fortsatte
Ristori sitt segertåg ut i världen. Hon firade samma triumfer
i England, i Holland, Tyskland, Turkiet, Ryssland,
Nordamerika, Sydamerika, Australien o. s. v. tills hon fann tiden vara
inne att slå sig till ro, sedan hon öfverskridit den gyllene
punkt, där äfven den störste konstnär icke längre förmår hålla
det mot nedgången flyende lifvet kvar.

Ristoris sista framträdande på scenen -- sedan hon länge
hållit sig borta därifrån -- var i Turin 1898. Carignanoteatern
var fylld af en elitpublik, som med stormande bifallsyttringar
hälsade den sjuttiosexåriga, hvithåriga konstnärinnan vid
hennes inträde. Därefter inträdde dödsstillhet medan Ristori
reciterade den femte sången ur Dantes »Inferno». Ännu i denna
sena ålder voro Ristoris röst och föredrag mäktiga att binda
åhörarne i ett slags förtrollning, som löstes först då den
åldriga tragediennen slutat och bifallsjublet spontant bröt fram.


Efter fotografi.

Ett formligt skyfall af blommor, buketter, kransar föll ned på
scenen, där Ristori gång; på gång måste visa sig.

Ristoris bästa roller voro hufvudrollerna i »Francesca da
Rimini», »Macbeth» och »Maria Stuart».

*



COQUELIN AINÉ SOM TARTUFFE
MED ANLEDNING AF GÄSTSPELET I BERLIN,


Efter fotografi.

Coquelin har slutligen, äfven han, låtit förmå sig att
uppträda i den preussiska hufvudstaden, som ända till för blott få år
sedan var en terra incognita för de nu verkande franske
teaterkonstnärerna. Tidigare uppfordrad att gifva gästspel i
Berlin, vägrade den berömde fransmannen envist. Hans patriotism
förbjöd honom att offentligen uppträda i preusserväldets
centrum. Och kanske inbillade han sig också, att man därborta
i Bismarcks-staden skulle gå illa åt honom, fransmannen, om
han djärfdes uppträda med sitt franska språk på scenen.

Men sedan andra gått före honom, sedan Réjane och
många andra franska konstnärer under de två senaste åren
firat stora triumfer i den tyska rikshufvudstaden, sedan
växelverkan mellan Berlins och Paris' litterära och konstnärliga
kretsar blifvit allt lifligare, sedan det visat sig, att Agnes Sorma
med storartadt resultat kunde spela på tyska språket i Paris
och Sudermanns dramer eröfrat de franska teatrarne, sedan
dess har Coquelin så småningom ändrat åsikt. Och så tog
han ändtligen ut steget öfver patriotiska fördomar, öfver
hämdtankar.

Den äregirighet, som gifvetvis spelat sin stora roll hos
Coquelin då han beslöt sig för att gastera i Berlin, borde
hafva blifvit tillfredsställd i den tyska rikshufvudstaden. Ty
det torde nog vara länge sedan Coquelin blef så firad som
han blef här. Från ankomsten till afresan var gästspelet i
Berlin ett enda triumftåg. Man smickrade honom, fjäsade
för honom; kungliga teatern, hvarest han uppträdde, var
bifallsfylld hvarje kväll och pressen öfverhöljde honom med
loford.


VECKANS: PORTRÄTT: GALLERI


C G. HELLSTRÖM

Sjuttiofem år fyllde den 26 jan.
f. handlanden, bankkassören R. W.
O. Carl Gustaf Hellström i
Nyköping, hvilken fortfarande vid bästa
vigör sköter sin befattning, som
han innehaft ända sedan 1859. Han
var på födelsedagen föremål för
hyllning från när och fjärran.


G. A. WESTHOLM.

70 år fyllde den 24 jan. f.
kontraktsprosten kyrkoherden i
Väster Fernbo församling L. N. O.
fil. dr Gustaf Alfred Westholm. W,
som innehaft sin nuvarande plats
sidan 1876, har å densamma
förvärfvat stora sympatier, samt var
på födelsedagen föremål för liflig
hyllning.


J. A. E  MALMBERG.

Sextio år fyllde i dagarne
landskamreraren R. N O. Johan Anton
Emerentius Malmberg. N. som
sedan 1886 innehaft sin kräfvande
post, har äfven hedrats med en
mängd förtrodeuppdrag af olika
slag. Så är han bi. a. styrelseled.
i Mälarbanken och i Civilstatens
pens.-inrättning.


K. A. LINDHOLM.

Sextio år fyllde den 26 jan.
grosshandlare Knut Arvid
Lindholm i Falun, som ännu
med obundna själs- och kroppskrafter 
ägnar sig åt skötandet af sin ansedda
firma och på födelsedagen fick
mottaga många bevis på vänskap
och sympati.

O. A. SÖDERBAUM.

Sextio år fyllde den 23 jan.
provinsialläkaren i Sundsvall disrikt,
inspektorn för h allm. läroverket
därst., stadsfullmäktigen, 
landstingsmannen m m., R N O. Olof
Aug. Söderbaum S., «om i öfver
32 år tjänstgjort i Västernorrlands
län, har härunder förvärfvat odelad
aktning och sympati.

GUST. EKDAHL.

Södertelje stadsfullmäktiges
afgående ordförande, gosshandl.
Gust Ekdahl, var vid fullmäktges
sammanträde i förra veckan
föremå för mycken hyllning, i det
man beslöt att till honom
öfverlämna en tacksamhetsadress samt
i sessionssalen låta upphänga hans
porträtt i olja.

JÖNS NILSSON.

En odalman af den gamla stammen 
är häradsdomaren m. m.
Jöns Nilsson i Stora Uppåkra vid
Lund, som nu, efter att i 28 år ha
varit nämndeman och under de
senaste 8 åren landstingsman m. m.,
drager sig tillbaka från dessa
förtroendeuppdrag på grund af
sjuklighet.

P. F. SCHULTHESS.

55 år fyllde den 29 januari
läraren vid krigshögskolan P. F.
Schulthess. Ovanligt skicklig
språkkarl, har han utgifvit utmärkta
fransk svenska och svensk-franska
ordböcker m. m. Han var en tid
direktör för Svenska telegrambyrån 
i Stockholm och har äfven
tagit liflig del i K. F. U. M.

W. MONTELIUS.

50 år fyllde den 24 jan.
riksdagens ombudsman, v. häradshöfd.
Wilhelm Montelius, hvilken på 
födelsedagen var lifligt uppvaktad,
bl. a. af styrelserna i Stockholms
Allmänna och Bell telefonbolag,
inom hvilka han varit lifligt
verksam. Blommor, bref och telegram
ingingo för öfrigt i mängd.

C. LINDBOHM.

Femtio år fyllde den 14 jan.
postmästaren i Borgholm Carl
Lundbohm, hvilken i 7 år innehaft
sin befattning och under denna tid
genom sitt vänsälla och humana
väsen förvärfvat allmän
tillgifvenhet och aktning, hvarpå han ock
på födelsedagen rönte talrika bevis.

C. von GEDDE

Disponenten C. von Gedde i
Stockholm fyllde den 28 jan. 50 år
och uppvaktades med anledning
häraf af en deputation från forskasamfundet, 
som till honom öfverlämnade en konstnärligt 
utförd adress som tack för den tid
G. verkat som samfundets ordförande.

U. E. SVENSSON.

Till notarius publicus i
Stockholm har i dagarne utnämnts e. o.
hofrättsnotarien Ulf Erik Svensson.
f. 1869. S., som är son till den för
något år sedan bortgångne hedersmannen 
not. publ. Ferd. Svensson, har flere gånger 
valts till tillförordnad i ämbetet samt där 
under förvärfvat stora sympatier inom affärsvärlden.
F. E. GUSTAFSSON.  O. TH. LINDROTH.  C. W. THELANDER.  C. E. BJÖRNSTRÖM.

En sällsynt utmärkelse tillföll nyligen ciselören F. E. Gustafsson, konstformarne O. Th. Lindroth och C. W. Thelander
samt konstsmeden C. E. Björnström, samtliga anställda vid Otto Meyers konstgjuteri i Stockholm. Utmärkelsen bestod i Vasamedaljen, som bekant instiftad af kung Oscar II vid hans jubileum, och erhöll Gustafsson Vasamedaljen i guld 5:e storleken
och de öfriga samma medalj i silfver 8:e storleken. Anledningen var närmast den skicklighet de lagt i dagen vid gjutandet af Stenbocksstatyn, den första ryttarstaty som blifvit gjuten i Sverige af svenskar. Gustaf Adolfsstatyn, som år 1792 gjorts
likaledes i Sverige, förfärdigades nämligen af utländingar.

J. A. BERG. d.

I den höga åldern af 83 och ett
halft år afled nyligen i sitt hem i
Östra Karup kontraktsprosten,
teol. doktorn och fil. jubeldoktorn,
kyrkoherden L. N. O. Johan August
Berg. Den vördade patriarken,
kraftig ända in i det sista, var i sin
församling högt aktad för sina
älskvärda, solida egenskaper.

J. M. LAGERVALL. d.

Med öfverläraren och föreståndaren 
för Göteborgs navigations och kaptenen i 
k. flottans reserv R. W. O., R. S O., R.  N. O. 
Julius Magnus Lagervall bortgick en 
sällsynt dugande och nobel personlighet. L. 
som var född 1837 har sedan 1872 innehaft sin 
senaste befattning.

F. GRIPENSVÄRD. d.

Den 23 jan afled i Stockholm f. d. majoren 
i Lifregementets dragoners reserv Fredrik 
Gripensvärd, f. 1834. G., som erhöll sin första
officersfullmakt 1854 och 1885 utnämndes till 
major, var en kunnig militär samt en fin och nobel
person. Han sörjes närmast af barn.

E. J. ÅKERLUND. d.

I Stockholm afled den 25 jan. artisten 
Erik Johan Åkerlund. Å.
var en synnerligen begåfvad och
i kamratkretsen omtyckt och
värderad man. Hans skisser till
väggmålning för Nationalmuseum
in inköptes 1891 af museum. Gift med
målarinnan Pauline Neumüller
efterlämnar han två barn.

E. G. CH. STUART. d.

Den 21 jan afled i Stockholm
marindirektören vid flottan Karl
Ernst Gerhard Christian Stuart f.
1847. Ingeniör i marinstaten, blef
han 1899 chef för ingenjörsdepartementet 
i Stockholm, och året därpå t. f. direktör 
i mariningenjörstaten. Han sörjes 
närmast af dotter och syskon.

A. F. ASKLUND. d.

Den 1 jan. afled i sitt hem f. d.
kontraktsprosten, kyrkoherden i
Stenqvista och Arila. L. W. O.
Anders Fredrik Asklund f. 1829.
Den vördade och omtyckte gamle
församlingsherden, som var en
kärnkarl af den gamla goda
stammen, sörjes i vida kretser.

A. H. KALLENBERG. d.

I Stockholm afled den 24 jan.
den bekante djur och
landskapsmålaren, led. af konstakademien
Anders Hansson Kallenberg, f. 1824.
Han var isynnerhet skicklig som
djurmålare och inlade ofta i sina
alster, hvilka finnas representerade 
å våra flesta större museer,
en viss humor och käckhet, som
verkade tilltalande.

C. E. OLSSON. d.

Den 20 jan. afled i hufvudstaden 
vinhandlaren Claes Emil Olsson
i en ålder af 61 år. Född i Borås,
öppnade O. för 30 år sen i hufvudstaden 
sin vinaffär, hvilken han genom flit 
och omtanke uppdref till ett betydande 
omfång. Jämte de närmaste sörjes han 
af en stor vänkrets.


INVIGNINGEN AF ÖSTERMALMS NYA FOLKSKOLEHUS.

Foto. Julius Grape, Foto.-affär & atelier, Sthlm.

Öfverläraren S. E. T Setterlund.

ÖSTERMALMS NYA SKOLA: Folkskolebarnen hylla konungen vid invigningen den 29 januari.

Invigningen af nya folkskolehuset vid
Vallhallavägen i Stockholm ägde rum den 29 jan. Å den
ståtliga byggnaden svajade dagen till ära den
blågula flaggan. Redan långt före den utsatta tiden
började stora skaror åskådare samlas för att se de
kungliga personerna, hvilka ock ovanligt talrikt
hade infunnit sig. Högtidligheten inleddes med
sång, hvarefter kyrkoherde Lagerström, sedan han
hälsat de kungliga välkomna, redogjorde för
skolhusbyggnadens tillkomst m. m. Sedan konungen
i varma ordalag förklarat skolan öppnad sjöngs en
sång ur finska psalmboken. Kyrkoherde
Lagerström lyste därefter välsignelsen öfver de
närvarande. Högtidligheten afslöts med en psalm.

Då de kongl. personerna aflägsnade sig för att
taga lokalerna i betraktande sjöng en gosskör »Du
gamla, du friska», samt »Det er et yndigt land».

S. B.
-



NORSKA SNÖSTODER.

I Kristiania stå å Ekertorget uppställda de
snöfigurer, som finnas härvid afbildade, och
hvarmed afsikten är att insamla pänningar till stadens
fattiga. Den lilla sparbössan vid figurernas fot lär
lifligt erfara Kristianiabornas varma medkänsla för
mindre lyckligt lottade bröder.

Foto, Skarpmoen, Kristiania.
NORSKA SNÖSTODER.
-

3:dje årg.        Den 16 Februari 1902                N:o 20

Återgifvande af text eller Illustrationer ur HVAR 8 DAG utan särskild öfverenskommelse förbjudes.

INNEHÅLL Herman Juhlin-Dannfelt (med 1 porträtt). Artur Hazelius' graf å Skansen (med 1 illustration).  En halländsk ryggåsstuga (med 2 illustrationer). Jean Raboul och hans historia.  Originalberättelse för HVAR 8 DAG af Erland Bratt. En nyvald utländsk ledamot af svenska vetenskapsakademien (med 1 porträtt). Striderna vid Théatre Français (med 3 porträtt).  Från Militärsällskapets i Stockholm maskeradbal (med 1 illustration). Luftseglaren Santos Dumonts senaste flygförsök (med 1 illustration).
Nordisk vinteridrott (med 4 illustratloner).  De stora skidtäflingarne vid Holmenkollen (med 2  illustrationer). Millionköpet af en Rafael-tafla (med 1 illustration). Ett skeppsbrott (med 5 illustrationer). Veckans porträttgalleri (med 24 porträtt).
HVAR 8 DAGS novellblad, 1: Tom Lister som smugglare. Öfversättning för HVAR 8 DAG.


--   BONNIERS TRYCKERI AKTIEBOLAG.    GÖTEBORG.    1902.  --


Foto. Dahlgren, Uppsala.
Professor HERMAN  JUHLIN-DANNFELT
HERMAN JUHLIN-DANNFELT.

MED ANLEDNING AF 50-ÅRSDAGEN.

»Modernäringen» har det svenska landtbruket
blifvit kalladt. Det är dock mycket möjligt,
att denna modernäring, i trots af dess stora
betydelse, icke bedrifvits och icke bedrifves så
intensivt och praktiskt, som sig borde, och skälet härtill
är kanske, att svenskarne i allmänhet vilja komma
alltför fort till målet. De vilja hastigt göra
eröfringar, men gifva sig icke tid till planmässigt och
långsamt gifvande arbete. Och detta gäller
särskildt om vår tid.

En man, som mer än de flesta gjort sig
förtjänt om det svenska landtbrukets rationella
förkofran, är professor Juhlin-Dannfelt, hvilken, som
bekant, är föreslagen till Landtbruksakademiens
sekreterare efter professor Lovén och med all
säkerhet kommer att blifva dennes efterträdare.

Herman Julius Juhlin-Dannfelt är son till
agronomen, sedermera landtbruksföreståndaren,
intendenten vid Landtbruksakademiens experimentalfält,
svensk-norske generalkonsuln i Helsingfors och
London m. m. C. Juhlin-Dannfelt.

Född i Edeby invid Drottningholm,
genomgick J.-D. Nya elementarskolan i Stockholm, där
han 1871 blef student. Han studerade sedermera
vid Uppsala universitet, aflade 1876
fil.-kand.-examen, 1881 fil.-lic.-examen och promoverades 1882
till fil. d:r.

Vintern 1872--73 tjänstgjorde den unge
mannen som assistent vid Ultuna landtbruksinstituts
laboratorium samt var 1873 sekreterare vid svenska
afdelningen af världsutställningen i Wien. Åren
1878, 1879 och 1888 beklädde J.-D. posten som
extra geolog vid Sveriges geologiska
undersökning och blef 1881 ordinarie elev vid Ultuna
landtbruksinstitut, hvarifrån han utexaminerades 1882.

Från och med detta år har J.-D. uteslutande
egnat sig åt det svenska landtbruksväsendets 
framgång.  Han var 1882--83 lärare vid Malmöhus
hushållningssällskaps  landtbruksskola å Oregård,
1883--85 vikarierande hufvudlärare i orgonisk och
ogrik-kemi samt geologi vid Ultuna och 1884--85
lärare i mejerikemi vid därvarande högre
mejeriskola. Från sistnämda år till 1892 förestod J.-D.
Kopparbergs läns landtbruksskola å Vassbo och var
under åren 1888--92 Kopparbergs läns
hushållningssällskaps sekreterare, hvarjämte han 1890 förestod
länets frökontrollanstalt. Sedan 1892 har J.-D.
varit lektor i jordbrukslära och jordbruksekonomi
vid Ultuna landtbruksinstitut samt institutets rektor
och sedan 1896 äfven sekreterare hos institutets
styrelse.

Att J.-D. utsetts till prisdomare vid flere
utställningar är själfklart. 1895 blef han ledamot af
Landtbruksakademien och erhöll 1897 professors
namn, heder och värdighet.

J.-D. företog 1880 med understöd af Vet.-Akad.
en algologisk studieresa i Sverige, reste 1876 i
Förenta staterna samt företog 1884 med
statsstipendium en agronomisk studieresa i Danmark,
Tyskland, Holland, Frankrike och England samt
1889 och 1894 till Tyskland och England.

Bland J.-D.:s af trycket utgifna arbeten
märkes Jordbrukarens handlexikon, 1885--86, ett
synnerligen nyttigt arbete. J.-D. har för öfrigt en
mängd skrifter rörande Ultuna och verksamheten
därstädes, har i »Uppfinningarnes bok», 2:dra
upplagan af år 1899, författat större delen om
jordbruket i afdelningen landthushållning, har skrifvit
uppsatser i »Bihang till K. Vet.-Akad. :s handlingar»,
i »K. Landtbruksskola handlingar och Tidskrift»,
i »Tidskrift för Landtmän», o. s. v.

*

Professor Juhlin-Dannfelt hyllades på
5O-årsdagen på olika sätt, af institutets lärare, elever
och betjäning, med tal, diplom och gåfvor. Det
hela vittnade om känslor af uppriktig aktning och
vänskap, hvarmed de uppvaktande voro fästa vid
jubilaren.

-

ARTUR HAZELIUS'  GRAF Å SKANSEN.

Foto. Lindahl, Stockholm.

I förra veckan  grafsattes Artur Hazelius'  stoft i det fullbordade mausoleet under den väldiga bautastenen å Skansen,
hvars furor susa minnessång öfver en af nordens ädlaste söner.
EN HALLÄNDSK RYGGÅSSTUGA.

Efter fotografier af A. J. Hagnell, Halmstad.

INTERIÖR AF HALLÄNDSK RYGGÅSSTUGA.

Den typ af allmogebostäder som bär namnet
ryggåsstuga torde väl i det närmaste ha
försvunnit från södra Sverige, där den uteslutande
förefunnits. I hvarje fall, om den existerar, är den
en sådan kuriositet, att den väl försvarar sin plats
i en illustrerad tidnings bildergalleri.

HVAR 8 DAG har blifvit satt i tillfälle att
gifva sina läsare en inblick i en af de få ännu
existerande halländska ryggåsstugor, den som
för väl ett trettiotal år sedan hittades i en
fjerrbelägen trakt i mellersta Halland af framlidne
godsegaren och riksdagsmannen Alfred Bexell och af
honom förflyttades till en af hans egendomar,
Torstorp, hvarifrån den sedermera af enkefru Bexell
fördes till Kullagården i Veddige socken.

Såsam man af bilderna kan öfvertyga sig, är
det ingen färdigmansstuga. Det yttre är visserligen,
som sig bör, tarfligt. Grofva timmerstockar,
rödfärg på gaflarne, halmtak och små, små
blyinfattade rutor. Det är »stilen». Men exteriören svär
ohjälpligt mot interiören. En så rikt försedd och
sirad ryggårdsstuga som den på Kullagården har
icke mången daneman ägt. Där finns silfver till
många, många tusen kronors värde, koppar, tenn,
hvarjehanda husgeråd, såsom det plägar heta i
bouppteckningsprotokoll, hvilka ingen
bouppteckningsman skulle kunna uppskatta till deras fulla
värde. Med ett ord: i denna ryggårdsstuga är
inrymdt ett helt museum.

Sedan herr Bexell en gång väl upptäckt
»ramen», blef det hans uppgift att i densamma
infatta allt hvad hans provins ägde af säregna
kulturminnen. På ett ställe uppdagade han ett par
handskar, som burits af Karl XII, autentiska därför,
att de på utansidan hade det kungliga
monogrammet. På ett annat ställe kom han öfver den
generalsuniform, i hvilken Karl Johan poserat för
Fogelberg, då denne berömde skulptör modellerade
kungens ryttarestaty, som nu pryder en af de
offentliga platserna i Stockholm.

Men det är ej blott den kungliga garderoben
som är representerad i Kullagårdens ryggåsstuga.
Demokrat som gubben Bexell var innerst i själen,
lade han särskildt an på att samla föremål, hvilka
kunde belysa allmogelifvet. Folkdräkter och
detaljer af folkdräkter, hvilka torde vara af ett högt
etnografiskt värde, sadlar, selar, vapen,
jordbruks- och hushållsredskap, hvilka inom -- må uttrycket
tillåtas! -- allmogebourgeuisien bibehållits intill
samtiden -- allt har den nitiske folk- och
kulturvännen samlat i sin stuga, där han själf så
innerligt väl trifdes i kretsen af familj och vänner,
medan brasan sprakade i den stora spiseln, ett i fråga
om ornamentik särdeles remarkabelt minne af
renässanskonst.

Men på denna  stil finns det ett öfverflöd af
och öfverhufvudtaget moraliska utgifter, hvilka
icke låta sig taxeras i siffror. Man säger oss, att
enkefru Bexell skulle eventuellt vara hågad att
sälja sin ryggåsstuga och det däri inrymda museum,
i den händelse en köpare skulle presentera sig,
hvilken hyser samma intresse för »folklore» som
hennes man. Hon vill emellertid icke tillåta någon
styckning af det verk hennes make med så stora

INTERIÖR AF HALLÄNDSK RYGGÅSSTUCA.

prof i den Bexellska stugan, i all synnerhet bland
de talrika silverföremålen. Det största kuriosum
inom denna samling torde vara vindragareämbetets
i Hamburg rikt sirade välkomma. Huru gubben
Bexell kommit öfver denna skatt där nere i de
halländska bygderna, är ett djupt mysterium äfven
för hans familj. Men hvad familjen och herr Bexells
egenhändiga anteckningar kunna upplysa om, det
är att den kostat sina modiga styfrar.

Medan tal är om pänningevärde, bör det
framhållas, att denna samling svårligen kan uppskattas
i mynt. Den har åstadkommits genom ett intresse
uppoffringar åvägabragt. Eljest kunde han nog
ha blifvit af med sin stuga -- så småningom.

Det har funnits spekulanter på silfverskatten
eller delar däraf, man har ingifvit anbud på en del
kartografiska verk, sanna rariteter, hvilka förvaras
i ryggåsstugan, men fru Bexells svar har städse
varit: »allt eller intet».

Hon har rätt. Samlingen bildar ett helt. Skada
blott att den är tillgänglig på en så stor distans
från de centra, där man väntar sig prima bilder
af nationellt kulturlif samlade och där
turistströmmen gemenligen gör halt.

- 
JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

(Forts. fr. föreg, n: r.)

»Ni undrar, hvad detta var för en främling»,
frågade doktorn mig, när vi blifvit ensamma. »Att han
var en hindu, upplyser icke om någonting. Ni såg
det föremål, han räckte mig, och som jag, till hans
obeskrifliga harm förpassade in i kaminen? Det var
ett tecken, rätt gängse bland fakirer och mahatmer,
och det innebar i all sin enkelhet min dödsdom.
När jag vanhelgande grep det, förbröt jag mig mot
dessa sekters heligaste ceremonier. Jag vet, att vi
skola blifva bundsförvandter, monseiur Marmont, och
jag behöfver yppa mitt inre för någon. Kom till
mig i eftermiddag vid 6-tiden, och ni skall
bereda mig en lättnad genom att lyssna till de
händelser, som resulterat i dem, som ni nyss varit
vittne till.»

Jag tog farväl af honom, men infann mig, som
han själf önskat klockan sex samma dag.

Jag mottogs af betjänten, som till min stora
förvåning, underrättade mig om, att doktorn var
utgången samt anmodade mig uppge min adress.

Sedan man försett mig med nödiga medel, hade
jag hyrt ett rum vid Boulevard Malakoff, och jag
uppgaf med en viss stolthet husnumret. Jag
återvände från min misslyckade mission, och allt efter
som. dagarne gingo, utan att doktorn lät höra af
sig, trodde jag, han ändrat åsikt och blifvit
obevågen inviga någon utomstående i de hemligheter,
som oroade hans egendomliga tillvaro.

Jag öfverraskades därför, när jag inemot två
veckor efter vårt sista sammanträffande mottog ett
telegram, hvari han anhöll, att jag samma kväll
måtte besöka honom. Utan dröjsmål hörsammade
jag kallelsen, och liksom för att markera min
punktlighet slogo klockorna ute i staden sina
pliktskyldiga nio slag, när man öppnade dörren till doktor
Rabouls rum för att anmäla min närvaro.

Han såg upp vid mitt inträde, men i
motsats till depeschens ifriga innehåll, hälsade han min
ankomst tämligen kallt. Med en lätt gest med
handen, bjöd han mig taga plats. Jag gaf akt på
honom. Jag såg, att något passerat, att detta
något sysselsatte hans tankar, och jag funderade öfver,
i hvilka sällsamma eller fruktansvärda tilldragelser,
kvällen skulle utmynna.

Sedan han suttit stilla en stund, riktade han
sina djupa ögon mot mig och yttrade:

»Att jag trots vår öfverenskommelse ej var
tillstädes den afton, då ni för fjorton dagar sedan
uppsökte mig, är beroende af samma sak, hvilken
nu förmått mig tillkalla er. Jag antager det är
öfverflödigt upprepa de händelser, hvilka ni då
kom att åse, ty jag har anledning tro, det de i
era ögon voro alltför uppskakande, alltför drastiska
för att glömmas. Men för att odeladt kunna vara
säker på såväl er uppmärksamhet som ert
förstående, tillåter jag mig antyda, att den person,
hvilken då på ett så oangenämnt sätt afbröt vårt samtal,
ej är ensam i sitt slag, och att ni bör härda era
närver med den tanken, att ni snart ånyo torde komma
att göra en dylik bekantskap.»

Det lekte något sarkastiskt kring hans
mungipor, och jag blef obehagligt berörd af denna
raljerande ton. Jag ville invända något för att
påminna honom om, att han ej själf varit okänslig för
hinduens plötsliga uppträdande, men innan jag hann
säga detta, återtog han:

»Det torde så småningom ha blifvit er klart, att
mitt egentliga syftemål med den annons, som jag
har att tacka för ert första besök, ej sammanfaller
med ordalydelsen däri, utan har jag snarare på så
sätt sökt komma i förbindelse med en man, som jag
efter granskning ansåg passa för mina ändamål. Ödet
förde er i min väg och efter hvad jag kunnat döma,
är ni den man jag sökt. Jag har på ett ganska
frikostigt sätt sörjt för er närmaste framtid, och som
de tjänster, ni gjort mig, ej motsvarar denna summa,
torde det vara eller borde det vara helt naturligt,
att ni frågat er, i hvad afsikt detta skett. Genom
omständigheter, som legat utom hvarje möjlighet att
kontrollera eller förutse, har ni tangerat så viktiga
element i min tillvaro, att det helt och hållet strider
mot mitt intresse, att vi hädanefter vandra skiljda
vägar.

Vid det första samtal, vi hade, yttrade ni
besinningslöst, att ni vore villig tjäna mig med kropp
och själ, och fast jag för tillfället ej kan
öfverskåda i hvad mån båda komma till användning,
är jag dock, med kännedom om de krafter, mot hvilka
vi dra i härnad, nog förutseende för att ej utesluta
möjligheten af er andliga förintelse. Därför betalar
jag, och därför betalar jag högt! Guldet har nu en
gång sina företräden, och det är, emedan jag
skänker er dylika, som jag fordrar den ersättning, ni
kan lämna: er kropp och -- -- -- själ.»

Jag åhörde hans ord med de mest blandade
känslor. Det fanns något i dem, som lockade
mig, och jag kunde ej frigöra mig från en viss
portion af stolthet vid tanken på att få tjäna denna
öfverlägsna, mäktiga människa.

Men hvad som kom mig att rysa, var den kalla
beräknande tonen, och förnimmelsen af att vilja och
frihet gledo mig ur händerna. Jag visste, att hans
inflytande öfver mig skulle växa, att det ej skulle
dröja länge, förrän jag var en del af honom själf,
och detta så att förstå, att hans öfverlägsenhet var
mig nödvändig på samma sätt som slingerväxterna
söka kraftiga, lifgifvande stammar. Ack, att jag
kunnat bryta denna förtrollning och ägt kraft att
följa de maningar, som drefvo mig från honom!
Som det nu var, vågar jag påstå, att han redan
tagit herraväldet öfver mig, och, om jag slog några
slag med vingarne för att flyga min väg, så tornade
jag dock städse mot de nät, han rest omkring
mig.

Jag var  förlorad.

Doktorn vandrade fram och tillbaka. Kanske
väntade han, att jag skulle svara något, kanske
sysselsatte annat hans tankar. Han gick fram till
fönstret och sköt undan luckorna. Jag såg, hur
stjärnorna tindrade därutanför, och jag undrade
öfver, hvad som sysselsatte hans hjärna, då han lät
sina blickar sökande irra ut i rymden.

Han lämnade snart fönstret, och då han
återtog sin plats vid skrifbordet, höll han i handen
samma otäcka skrin, som vid de båda tillfällen,
jag sett det, nästan brakt mig till förtviflan.

Han satte det framför sig, och medan jag
orolig väntade på, hvad som komma skulle
började han:

»Ni igenkänner denna lilla tingest, och vet, hur
han ligger där slumrande och dock vaken, ormen.

»Ni har sett stenen, hur den glimmar och
glänser, och ni har kanske anat, att den är
kärnpunkten i mitt lifs historia. Har jag kommit öfver
den ? ... Kom litet närmare, så att jag kan
hviska: Jag stal den! Men stöld är en affär på
sitt vis, ty för de ting, man stjäl, betalar man
sin egen frid och ro. Jag talar ej om stackars
varelser, missledda, urspårade individer, som stjäla
för dagsbehof, jag talar om mig själf, om en
man, som för ett stort intresse var redo
vedervåga allt.»

Han öppnade skrinet, och straxt höjde sig det
gråglänsande ormhufvudet öfver kanten. Men
doktor Raboul tog stenen och med en utdragen, klanglös
hvissling tvingade han ner ormen, hvarpå han stängde
locket. Han höll upp stenen mot lampan, och kanske
för första och enda gången var jag i tillfälle att
närmare beundra dess underbara prakt.

Den gnistrade, som om tusen små fina eldslågor
dansat i dess inre, och stum af förvåning betraktade
jag klenoden.

»Ja, icke sannt, den är vacker», började
doktorn, »nästan vackrare än någonsin. Den prydde
också ett gudabeläte, innan min hedniska hand
vågade oskära den. Men vänta; jag har bedt er hit,
för att ni skall lyssna till historien, den lyder i
korthet som följer:

»Därigenom, att min lust för äfventyr och faror
var starkare än hvarje annan hänsyn, drefs jag vid
unga år långt ut i världen. Att uppräkna alla de
yrken, hvaråt jag ägnade mig, eller rättare sagdt,
af hvilka jag lifnärde mig, under den tid, som ödets
hvirfvelvindar förde mig hit och dit, kan för mig
själf ha sitt stora intresse, men vore i öfrigt utan
betydelse, då jag anser, att dessa mina första
vandringsår äro utan inflytande på de tilldragelser, som
skapade min senare tillvaro. Men kanske lyssnar
ni undrande, om jag nämner, att äfven jag gjort
bekantskap med fattigdomens fasor och, sämre lottad
än ni, uthärdade jag dem under långt vidrigare
förhållanden än ni fått göra det. Ni känner måhända
skuggsidorna af en fattig mans tillvaro här i
Frankrike och förbannar det öde, som varit nog vänligt, att
låta er lefva i en sund och yppig natur; men lyd
mitt råd, och spar på kraftorden, tills ni lärt känna
lifvet under andra zoner. Jag kom till Benares i
Indien vid 18 års ålder, och fastän snart ett kvarts
sekel skiljer mig från dessa dagar, har ingen af
färgerna bleknat, intet minne förmildrats.

Paradiset för nöd och elände, sjukdom och
förförtviflan, det är Benares. Ni har läst om den
heliga Ganges, som slingrar sig lifgifvande utmed
staden, men om ni sett dess vatten en gång, låter
ni er hellre sväljas af krokodilerna vid stranden, än
smakar detta gula afskrädesflöde, detta stinkande,
pestfyllda gift. Ni lefver bland en elak, djurisk
befolkning, bland pockande, ljugande prester, ni ser
tämpel och gapurer andas rökelse och vämjeliga
kryddofter, vadar i religion och vidskepelse, snusk
och pest!... Lef i detta samhälle, okunnig om dess
språk, med förakt för dess seder, utan medel att
existera och föremål för de inföddes hat!

»Jag har gjort detta i fyra långa år, eller tills
omständigheterna förde i min väg en man, genom
hvilken mitt lif blef brakt in i nya banor. Han var
engelsman till börden och en af de mest begåfvade
personer jag någonsin mött. Under hans ledning kom
jag att studera medicin, och det var genom honom,
som jag introducerades i kretsar, dit högst sällan
en utomstående får komma.

»Genom böcker, men mest genom hörsagor, hade
jag mig bekant, att indierna, det vill säga vissa
sekter bland dem, sedan århundraden tillbaka,
fördjupat sig i studiet af krafter, hvilkas verkningar ligga
långt utom den öfriga civiliserade världens
kännedom. Och i den mån man lät mig intränga i dessa
djupa läror, greps jag af något liknande hänförelse
vid tanken på att eröfra dessa slumrande skatter för
att att låta dem komma människosläktet i sin helhet
till godo. Den tanken lämnade mig aldrig, för den
var jag beredd att offra allt, och med ett intresse,
som saknade gränser, gled jag tum för tum och år
för år allt närmare mot mitt mål, och trängde in
steg för steg i dess hemlighetsfulla tillvaro. Jag
vann dessa egendomliga människors förtroende, och
jag gladde mig åt framgången i mina sträfvanden.

»Men ännu stod jag främmande för mycket, ej
just för det, som fanns att lära inom den krets jag
tillhörde, men min vetgirighet stegrades vid det
underliga tal, som jag hörde omkring mig, angående
tillvaron af andra sekter, hvilka på ett långt
fullkomligare sätt trängt naturkrafterna in på lifvet. Jag
vågade ej röja mitt växande intresse för dessa
utkorade individer, ty jag fruktade man skulle klandra
min förmätenhet, men ifrigare än någon bland de
andra, ägnade jag mig så energiskt åt sådana
strapatser, som, i öfverensstämmelse med deras läror,
skulle förinta köttets oemottaglighet och utveckla
intelligensens kapacitet, att jag snart gällde som den
yppersta bland dem.

»Detta, jämte den omständighet, att slumpen lät
mig sammanträffa med en af mahatmernas
representanter, förde mig slutligen mot mitt efterlängtade mål,
och under en följd af mer än 17 år lefde jag bland
dessa fanatici, död för världen, begrafven djupt inne
i Tibets mest ödsliga, okända trakter. Frivilligt var
dock ej mitt kvarstannande under hela denna tid, och
jag kan tryggt påstå, att nästan från mitt inträde
bland dem, närde jag tanken på flykt, och om jag
till en början lät frågan hvila, alltför upptagen af
allt det häpnadsväckande, som jag såg och erfor,
lefde den dock i mitt inre och antog, allt efter det
åren gingo, så fruktansvärda dimensioner, att hvarje
annat intresse trädde i bakgrunden. Det låter ju
lustigt, men mitt käraste sällskap i denna omgifning,
var samma orm, hvars bekantskap ni gjort, ehuru
säkerligen med tvifvelaktig tillfredsställelse. Kanske
var det något mänskligt i min natur, som tog ut sin
rätt, ett begär efter ett väsen, till hvilket jag kunde
säga mina tankar, som ville lyssna till mitt språk,,
och däraf kom det sig, vi blefvo vänner, Serpenta
och jag. Men annars hade jag ingen. Jag sökte en
gång leda samtalet in på förhållanden, som anginge
den yttre världen. Mina ord dogo ohörda bort
mellan klipphällarne...

»Hvilka de voro, dessa människor? Könlösa,
fanatiska individer, hvilkas enda sträfvan afsåg en
förintelse af allt mänskligt i tillvaron, hvilkas enda
njutning var ohygglig själftortyr, och som stumma,
grubblande framlefde sina dagar, utan önskningar,
utan mål. Var det då underligt, om jag greps af
tanken på det erbarmligt fattiga i min existens? Jag
hade nått mitt mål, trängt in på djupet af deras
hemlighetsfulla kult, och det återstod mig blott att söka
ett verksamhetsfält, där mina kunskaper skulle finna
användning. Med andra ord: jag måste fly.

(forts.)

-
EN NYVALD UTLÄNDSK LEDAMOT AF SVENSKA
VETENSKAPSAKADEMIEN.

Till ledamot af vetenskapsakademien
invaldes i december förra året
den bekante engelske bankmannen och
naturvetenskapsmannen sir John
Lubbock lord Avebury, hvilken är
ordförande i Nobelkomitén i England för
föreslående af kandidat till
litteraturpriset.

Lord Avebury, som är född 1834,
uppfostrades vid Eton College samt
blef 1856 delägare i faderns, den
bekante astronomen och bankägaren sir
John William Lubbocks bankaffär.

Han införde åtskilliga förbättrade
metoder inom bankrörelsen och blef
till följd häraf hederssekreterare i
Londons bankirförening, förste
president i bankirinstitutet och medlem af
internationella myntkommissionen.

1870 invaldes han i underhuset,
hvarest han varit representant för
Londons universitet sedan 1880. Han
har där slutit sig till den liberala
fraktionen och lyckats få flere
betydelsefulla motioner genomförda.

Äfven som vetenskapsman åtnjuter
han ett stort anseende, har innehaft
ordförandeplatsen i flere lärda sällskap,
är hedersdoktor vid olika universitet
och ledamot af en mängd akademier o. d. Sin
största berömmelse har han vunnit inom
fornforskningen och naturvetenskapen, i hvilken senare han
framstår som en af Darwins främste anhängare,
och har han i ofvanberörda ämnen publicerat en
mängd  skrifter,   vittnande   om  grundlig forskning
samt stor lärdom och genialitet.

Efter fotografi.

SIR JOHN LUBBOCK, numera LORD AVEBURY, nyvald ledamot af
svenska Vetenskapsakademien.


Som synes, är lord Avebury i allo en prydnad
för vår vetenskapsakademi -- »Royal swedish
Academy», som engelsmännen kalla den ...

-

STRIDERNA VID THÉATRE FRANÇAIS.

LE BARGY.                 JULES CLARETIE.                 BARETTA.

Vid Théatre Français i Paris, den världsberömda skådebana,
som ingen resande i Seinestaden försummar att besöka,
råder, som bekant, sedan en tid tillbaka en strid mellan teaterns
societärer, d. v. s. de förnämsta skådespelarne, hvilka äro
delägare i affären, och teaterns af ministern för de sköna
konsterna tillsatta direktör -- ty teaterns statuter föreskrifva, att
en sådan skall finnas -- hr Jules Claretie, väl bekant i Stockholm 
sedan hans deltagande i journalistkongressen 1897.

Societärerna påstå, att Claretie ruinerar teatern, att han
icke egnat sig med tillräckligt intresse häråt, o. s. v. Hvad
det sista beträffar, är det nog sant, att Claretie är en man,
soin har många järn i elden. Han är ju ursprungligen 
journalist samt roman- och novellförfattare, och sin journalistiska
verksamhet, hvarpå han förtjänar glupska pängar har han
icke uppgifvit, när han 1885 tillträdde  chefsposten vid »Moliéres
hus».  Som bekant, har Claretie tagit liflig del i Dreyfus-affären
--  han var till och med korrespondent under processen i Rennes
--  och  kämpat på den olycklige kaptenens sida. De höga
societärerna vid Théatre   Français, med den hyperelegante
Le Bargy i spetsen -- hvilkens porträtt vi äfven här återgifva
--  äro nationalister, och det politiska hatet har säkert bidiagit
till att göra schismen akut.

Vi återgifva också en tredje bild -- af skådespelerskan
Baretta-Worms, gift med den utmärkte skådespelaren Worms,
hvilken behagliga artist nyligen lemnat Théatre Français och
därvid hade en lysande afskedsföreställning. Baretta har framställt
milda tankfulla kvinnonaturer och gjort det på ett synnerligen
intagande sätt.
FRÅN MILITÄRSÄLLSKAPETS I STOCKHOLM MASKERADBAL.
ögonblicksbild tagen vid blixtljus efter särskildt medgifvande för HVAR 8 DAG.

Foto. Julius Grape, Foto-affär & atelier, Sthm.

MILITÄRSALLSKAPETS I STOCKHOLM MASKERADBAL Å GRAND HOTELL 
var som bekant en af säsongens mest lysande fäster, och illustrerades ytterligare genom närvaron
af flere medlemmar af den kungl. familjen jämte kronprinsen af Danmark. Prinsessan Ingeborg står å bilden till höger, klädd i en förtjusande dräkt, med fjärilar, men, beklagligt nog, är endast en del af ansiktet synligt.
LUFTSEGLAREN SANTOS DUMONTS SENASTE FLYGFÖRSÖK.


Foto. Chusseau-Flaviens.

LUFTSEGLAREN SANTOS DUMONT FÖRETOG NYLIGEN NÅGRA FLYGFÖRSÖK MED SIN STYRBARA BALLONG VID KUSTEN AF MONTE CARLO, HVILKA UTFÖLLO SYNNERLIGEN LYCKLIGT.
NORDISK VINTERIDROTT.

NY MODELL PÅ ISJAKT (AMERIKANSK)

HERR ANDRÉN.
1:ste pristagare i alla de sista årens kappseglingar på skridskor.

Åter visa vi några bilder från
det friska idrottslifvet
vintertid i högan nord.

De yngre medlemmarne af vårt
kungahus äro som bekant lika ifriga
och intresserade som skickliga
sportsmän, och en påpasslig
fotograf, som ströfvar omkring i
Stockholms vackra omgifningar, har som
oftast tillfälle att »föreviga» en eller
annan af dem.

Foto,  Lindahl, Stockholm.

ÖFRE BILDEN:   Från skidtäflingarne vid Saltsjöbaden
NEDRE BILDEN:   Prinsarne Gustaf Adolf och Wilhelm åse löpningen
Saltsjöbaden den 21 januari,
'DE STORA SKIDTÄFLINGARNE VID HOLMENKOLLEN.

Fotografier för HVAR 8 DAG af N. Skarpmoen.


LIFVET VID HOLMENKOLLENS TURISTHYDDA UNDER TÄFLINGARNE.

De årliga stora skidtäflingarne vid Holmenkollen
vid Kristiania ha ju småningom fått karaktären 
af ett slags nationalhögtid, och folk samlas då
både från Norge och från alla de skandinaviska
länderna för att åse loppen. Dessa gynnades i år
af den härligaste väderlek samt voro också 
synnerligen lyckade och hade att uppvisa ovanligt
vackra resultat.


FRÅN SKIDTÄFLINGARNE VID HOLMENKOLLEN.
MILLIONKÖPET AF EN RAFAEL-TAFLA.

Den bekante
amerikanske
trustkungen och
konstsamlaren
Piermont Morgan
har för den oerhörda
summan af 100,000 pund
sterling eller
omkring två och en
half millioner
francs inköpt en
altartafla af Rafael
benämnd S:t
Antonio di Padua
madonna cher
Colonna-Rafael.

Taflan har
emellertid icke alltid
haft så stort
anseende; både
Louvren och
National Gallery i
London ha afvisat
anbud å
densamma, enär man
ansåg att den vore
»restaurerad
och fördärfvad».
För en fyra, fem
år sen köptes den
emellertid af en
mr Colnaghi, som
frigjorde den från
dess klumpiga
öfvermålning,
hvadan den nu
befinner sig i ganska
godt skick.

Emellertid tör
den knappast
kunna anses som ett
af mästarens bästa
verk, därtill bär
den allt för tydligt
prägeln af
härstamning från
hans af Umbriska
skolans
traditioner ännu bundna
första period.

Taflan, hvilken
undergått många
och skiftande
öden, torde
tillsvidare komma att
stanna i Europa,
då den nuvarande
lycklige ägaren
icke lär ha lust
att erlägga den
höga
införseltullen till Förenta
staterna, hvilken skulle uppgå till c:a 400,000 kronor.
Trustkungen kommer i stället att pryda sin boning
i London med denna Rafael jämte en hel del andra
nyligen förvärfvade mästerverk, som han samtidigt
utställt å Royal Academy, såsom en porträttgrupp
af van Dyck, ett kardinalporträtt af Rubens, en
»Helig familj» af Tizian och ett landskap af
Rembrandt.

RAFAELS MADONNA S:T ANTHONIO DI PADUA, inköpt af den amerikanske trustkungen Pierpont
Morgan för 1,800,000 kronor.

-
ETT SKEPPSBROTT.

Efter fotografier, tagna af ett ögonvittne till Kalmarbarkskeppet »Trios» förlisning med 7 man af besättningen i Hartlepoolbukten
under stormen den 12--13 November 1901, samt tillstälda HVAR 8 DAG.

Under den rasande stormen den
12--13 sistlidne november, blef
bland andra fartyg äfven
Kalmarbarken »Trio» jämte sju man af
besättningen hafvets offer, i det
fartyget i Hartlepoolbukten af
stormen drefs på grund och 
sönderslogs af vågorna. Endast tre man
af de tio lyckades rädda sig.

Det torde vara sällsynt nog,
att ett dylikt hemskt skådespel kan
fotograferas, och äro väl därför de
bilder vi här visa våra läsare,
hvilka äro tagna af ett ögonvittne
till katastrofen, i sitt slag tämligen
ovanliga.

Man ser det redlösa, af
stormen ramponerade fartyget komma
drifvande mot kusten. Förgäfves
söker man sätta ut en båt från
stranden: gentemot den rasande
stormen kan den ingenting uträtta,
utan fartyget slungas upp på
grundet bland bränningarne. Från
stranden söker man nu att medelst
raketer bringa räddningslinor,
ombord åt den nödställda
besättnin-ningen. Äfven detta är förgäfves;
afståndet är för stort... Overksam
och bäfvande måste man åse, hur
det obarmhärtiga elementet
fullbordar förstöringsarbetet å det
olyckliga fartyget. Masterna gå
öfver bord, den ena efter den andra,
slutligen remnar det väldiga
skrofvet med ett dånande brak, och
hafvet slukar allt, både skepp och
män ...

VECKANS: PORTRÄTT: GALLERI

C J. SAMUELSON.

Diamantbröllop kunde den 6
febr. firas af kyrkoherden m. m.
C. J. Samuelson i Kalfsvik och Jäths
församlingar af Vexiö stift, med
kyrkan, i det han då i 60 år varit
präst. Den gamle patriarken sköter
oaktadt sina 83 år själf sitt stora
pastorat.

F. W. HAMMARSTRÖM.   SOPHIA HAMMARSTRÖM.

Guldbröllop firades den 13 febr. af magistratssekreteraran, v.
häradshöfding Fr. W. Hammarström i Borås och hans maka född Friman.
Hr H. är 85, hans maka 74 år, begge befinna sig vid utmärkt vigör samt
voro på högtidsdagen föremål för liflig hyllning från släkt och vänner.
Guldbrudgummen kan i år fira 50-årsjubileum som magistratsekreterare.

L. J. HÖGBERG.

91 år fyllde den 14 febr. f.
bruksförvaltaren L. J. Högberg i
Sollefteå. Han var under många år i
Graningsverkens i Ångermanlands
tjänst, där han senast var
förvaltare vid Sollefteå. Kry till själ och
kropp åtnjuter den gamle nu ett
välförtjänt otium.

C. TYDÉN.

Den 29 jan. fyllde f. godsägaren
Christian Tydén i Stockholm 91
år. Som bevis på den gamles
vigör kan anföras, att då HVAR 8
DAGS korrespondent anhållit om
hans fotografi, han själf kom upp
med detsamma, nyter och kry
som en yngling.

W. DENNINGHOFF.

Sjuttio år fyllde den 5 jan.
grosshandlaren Wilhelm
Denninghoff, chef för den bekanta och
ansedda Göteborgsfirman af samma
namn. Hr D., som brakt sig upp
genom eget arbete, duglighet och
företagsamhet, tillhör de köpmän,
öfver hvilka man med rätta är
stolt i rikets andra stad.

P. H. LÖFQVIST.

Landssekreteraren P. H.
Löfqvist i Uppsala, som nyligen
afgick från den befattning han
under många år skott, kan blicka
tillbaka på en rik och gagnande
verksamhet. Den hjärtliga
uppmärksamhet, som härvid kom 
honom till del, visar ock, hur
allmänt skattad och värderad han är.

C. L. FRÖMAN.

I anledning af att fanjunkaren
Carl Ludvig Fröman i Mosjö med
1901 års utgång frånträdt de
befattningar han i 24 år innehaft som
ordförande i kommunalstämman
m. m. var han inbjuden till en
subskriberad fest å Frimurarelogen
i Örebro och fick mottaga talrika
bevis på aktning och tacksamhet. 

W. MONTELL.

Till kyrkoherde i finska
nationella församlingen i Stockholm har
utnämnts vice-pastorn Wilhelm
Montell, och har den unge
intelligente prästmannens utnämning
inom församlingen hälsats med
odelad tillfredsställelse.

O. NYGREN.

60 år fyllde den 11 febr.
järnhandlanden Oskar Nygren i
Karlstad, där han varit etablerad sen
år 1866. Mångårig ledamot af
stadsfullmäktige, drätselkammaren, 
o. s. v., var den vänsälle och jovialiske
mannnen på födelsedagen lifligt
hyllad af sin talrika vänkrets.

E. WELLANDER.

50 år fyllde den 3 febr.
borgmästaren i Nyköping R. W. O. Carl
Edvard Wellander. W., som
innehaft sin befattning sedan 1881 och
jämväl varit riksdagsman i Andra
kammaren, var på födelsedagen
förmån för liflig hyllning.

T. SJÖBERG.

Femtio år fyllde den 22 jan. en
inom norrländska järnvägskretsar
vida känd och uppburen person,
f. d. stationsinspektören Ture
Sjöberg i Östersund, och gåfvo med
anledning häraf ett antal vänner
och kamrater för honom
subskriberad fästmiddag å stadshotellet.
J. A. LINDBOE. d.

Den bekante norske
vänsterpolitikern lagman J. A. Lindboe har
aflidit. Att vi svenskar skulle
kunna hysa sympatier för en man,
som helt öppet arbetat för unionens
och konungamaktens afskaffande,
är ju omöjligt. Däremot må
rättvisligen också sägas, att han
personligen var en hedersman.

K. K. J. POSSE. d.

Med grefve Karl Knut Johan
Posse å Bergqvara bortgick en af
vårt lands största och man kan
väl säga insiktsfullaste jorddrotter.
Han ägnade sig till en början åt
militärtjänst, har innehaft en mängd
förtroendeuppdrag och efterlämnar
minnet af en ädling i ordets
vackraste mening.

J. BÄCKSTRÖM.

En af vår svenska industris
stormän bortgick nyligen med
innehafvaren af tobaksfirman W:m
Kellgren & Comp. grosshandl. K.
W. O. 1 kl. Johan Bäckström f. 1826.
Frikostig och nobel mot sina
underhafvande och innehafvare af
en mängd förtroendeuppdrag sörjes
han i vida kretsar.

J. W. ANDERSSON, d.

Den 27 jan. afled i Stockholm
föreståndaren för
frimärkstryckeriet Jakob Wilhelm Andersson 54 år
gammal. A., som vid 11 års ålder
började sitt yrke hos Jakob Bagges
sedeltryckeri hade i 10 år på ett
utmärkt sätt skött sin ansvarsfulla
plats. Han sörjes närmast af maka
och barn.

J. M. HJELLSTRÖM. d.

Den 11 jan. afled i Borlänge
tandläkaren Johan Mauritz
Hjellström, f. 1868. Erkändt skicklig i
sitt fack, var den aflidne allmänt
värderad och afhållen för sitt
redbara och angenäma väsen, och
sörjes utom af sina närmaste, maka
och syskon, af en stor vänkrets.

A. W. SAHLSTRÖM. d.

I Kristinehamn afled i förra
veckan underlöjtnanten i
Lifregementets husarkårs reserv,
svärdsmannen Adrian Wilhelm Sahlström, f.
1836. Den duglige gamle knekten
hade genom sitt toujoura och glada
väsen förvärfvat en stor vänkrets,
som nu jämte syskon står sörjande
vid hans bår.

J. A. LANDQVIST. d.

I Ume afled den 14 jan. en af
stadens äldste och mest ansedda
borgare f. sjökaptenen och
hamnmästaren Johan Aron Landqvist f.
1818. Plikttrogen, redbar och
duglig, efterlämnar den gamle
hedersmannen ett i allo aktadt namn och
minne.

T. A. KEIJSER. d.

Den 21 jan. afled i Stockholm
kontorschefen vid Slakteribolaget
Thure August Keijser. K., som var
född 1844 har alltsedan det stora
bolagets början varit dess
energiske och duglige kontorschef. Han
sörjes närmast af maka och barn.

G. GÖRANSSON, d.

Den 21 jan. afled i Råå f.
sjökaptenen, skeppsredaren Göran
Göransson, f. 1834. Den samvetsgranne
och plikttrogne mannen innehade
utom sin affärsverksamhet en
mängd enskilda och kommunala
förtroendeuppdrag, och har hans
bortgång framkallat sorg i vida
kretsar.

C. W. BILLING. d.

Den 3 juni afled i Stockholm f.
rådmannen m. m. därstädes Chr.
Walfrid Billing f. 1834. B., som
jämväl var fil. dr., blef 1881
rådman, från hvilken befattning han
1900 tog afsked. Redbar och duglig
var han mycket anlitad både i
kommunala och privata värf.

C. G. L. BROBERG. d.

Den 24 jan. afled
handelsresanden Carl Gustaf Lorentz Broberg
f. 1843. Student i Upsala 1864, slog
han efter några år in på den
merkantila banan. Anställd som
ombud för Jönköpings
tändsticksfabrik m. fl. större fabriker, var
B. omtyckt af dem, med hvilka
han kom i beröring.

E. K. CEDERBERG. d.

Den 26 jan. afled i
hufvudstaden grosshandlaren E. K. Cederberg
f. 1850. C. bedref sedan flere år
tillbaka agenturaffär med
vagnmakeri-och sadelmakeriartiklar, hvilken
han upparbetat till en betydande
grad. Utom af maka, barn och
barnbarn sörjes han af en stor
vänkrets.
HVAR 8 DAGS NOVELLBLAD. I.

TOM LISTER SOM SMUGGLARE, af E. P. Latt.   Öfversättning för HVAR 8 DAG.

Tom Lister hade slagit sig ned vid ett bord å Hotel Cecils
amerikanska bar. Rundt om honom ljöd den kärfva
amerikanska dialekten. Plötsligt kom en person och slog sig ned
å andra ändan af soffan. Efter att några ögonblick ha
betraktat Tom tilltalade han honom, och frågade, om han fick
bjuda på en »cocktail». Tom tackade för vänligheten och snart
var samtalet i full gång. Främlingen presenterade sig som
turist. Hans namn var Montague Lundberg, och som han var
alldeles obekant i staden, frågade han Tom, om denne kunde vara
i tillfälle visa honom stadens sevärdheter.

»Hör på, min unga vän», sade han. »Hvad har ni för er
om dagarne?»

»För närvarande ingenting», svarade Tom. För några
veckor sedan tog jag afsked från Yeomanry-regementet och
går nu ledig, men söker hvarje dag efter någon plats».

»Jag vill betala er 400 kronor, om ni under fjorton dagar
vill göra mig sällskap och visa mig staden».

Mycket förtjust antog Tom anbudet och började sin
tjänstgöring samma afton. Han förde honom omkring öfverallt,
och de besågo både likt och olikt. De besökte teatrar och
varietéer, sådana som Empire, Alhambra m. fl. ställen.

Allt för snabbt förflöto de fjorton dagarne. Sista dagen
kom, och vid en finare middag resonnerade de nu om, hvad de
hört och sett.

Lundberg uttryckte sin tacksamhet för Tom för den
omsorg han ägnat honom och beklagade bara, att samvaron blef
så kort.

»Tänker ni resa från London?»

»Ja, jag måste tillbaka till New-York, men om jag kunde
finna en pålitlig person att sända, skulle jag stanna längre».

»Kan ni ej sända mig?» frågade Tom.

»Jo, men det är både ett grannlaga och farligt uppdrag»,
svarade Lundberg fundersamt.

»Kom till mitt hotell i morgon så få vi talas vid om
saken», tillade han efter en paus.

På utsatt tid infann sig Tom, och Montague Lundberg
meddelade, att han beslutat låta honom resa. »Jag betalar er
fyratusen kronor och fritt vivre. Ni har att lämna detta
paket till adressaten, som bor å Waldorf-Astoria».

Tom invände, att posten var fullt säker och betydligt
billigare.                                                                       . .

»Paketet innehåller diamanter för fyrahundratusen
kronors värde».

»Åh!» utropade Tom förvånad, »men hvarför icke
assurera paketen och sända den med posten».

»Nej», sade Lundberg leende, »ni förstår, det är meningen att
ej betala någon tull för dem. Jag har gjort den resan många
gånger, men nu äro detektiverna efter mig. Om ni sköter er,
kan ni få flera sådana uppdrag».

»Jag skall göra det, men jag vill under sådana
förhållanden ha tiotusen kronor», sade Tom och såg Lundberg rakt i
ansiktet.

»Sagdt och gjordt», svarade han. »Ni reser med Etruria
på söndag, och då ni kommer till New-York, går ni direkt till
hotellet och frågar efter Benjamin Cowper. Jag ger honom
telegrafisk order att betala till er de tiotusen kronorna. Ni
träffar mig här, då ni kommer tillbaka».

På söndag morgon mottog Tom paketet med en
förmaning att vara rädd om det. »Här är en present till min
kompanjon, ett silfveretui, innehållande en tiokronors cigarr.
Lämna honom den och tappa den ej». Så skiljdes de.

Snart var Tom ute på Atlantiska hafvet, och han började
se sig om bland passagerarne för att stifta bekantskap med
någon. Till sin förtjusning fick han till bordsgranne en
bedårande skön dam. Hon var en äkta amerikansk skönhet, glad
och fri af sig, och de blefvo snart förtroliga med hvarandra.

Tom tyckte, att dagarne flögo bort, så intagen Tar han i 
sin nya bekantskap.

»Tom», sade hon en afton då de nalkades New York, »jag
har en del spetsar och andra varor, jag ej gärna vill betala tull
för. Men det är väl ändå säkrast anmäla dem till förtullning?»

»Jag tänker ej anmäla mina saker», sade Tom naivt

»Huru tänker ni bära er åt då?» sade hon spetsigt

»Jag bär dem i fickan, Maisie!»

»Jag fruktar, att jag ej kan göra det -- då få de hellre
snoka igenom mina koffertar», svarade hon skrattande.

Då ångaren nalkades Sandy Hook, började Tom för första
gången känna sig nervös. Nu stannade man och tog läkaren
ombord, senare kommo tulltjänstemännen, och passagerarne
försvunno den ene efter den andre för att närvara vid resgodsets
förtullning.

Så kom frihetsstatyn och Brooklynbron i sikte, och snart
låg den stora kolossen förtöjd vid kajen.

En lång ström af män kom ombord och bagaget
transporterades till tullpaviljongerna.

Tom erbjöd sig hjälpa Maisie med hennes bagage, men
då han kom tillbaka efter att ha efterfrågat hennes koffert,
var hon försvunnen. Han såg efter henne en stund, men då
han ej vågade invänta henne, aflägsnade han sig, utan att ha
fått säga henne farväl. Han ropade an en droska, steg upp
i den och körde direkt till hotellet Waldorf-Astoria.

Nu erinrade han sig sitt uppdrag. Han kände i fickan
efter paketen. Ja, himlen vare tack, den var i säkert förvar.
Inom nästa halftimma skulle han tjänat sina tio tusen kronor.

Hotellets förhall var fylld med kommande och gående.
Han gick fram till disken och frågade efter Cowper.

Han blef visad in i dennes rum och hälsades välkommen.

»Hur har resan gått?» frågade Cowper.

»Förträffligt», svarade Tom. »Här har ni paketet».

I det samma öppnades dörren, och en herre och en dam
inträdde.

»Maise!» utropade Tom förvånad.

»Där är mannen», sade hon lugnt och pekade på Tom.

»Och här är kontrabandet», sade hennes följeslagare och
grep paketet. »Vi ha öfverlistat er till sist», fortsatte han
med en triumferande blick på Cowper.

»Det ser så ut», svarade denne.

Tulltjänstemannen -- ty det var en af tullverkets högsta
tjänstemän -- öppnade hastigt paketet och visade stenarne.
»I sanning ett godt kap. Detta blir er en dyr historia».

»God eftermiddag», sade Cowper och såg betecknande
åt dörren. Båda aflägsnade sig, utan att säga ett ord vidare.

Tom stod där stum och tillintetgjord.

»Jag fruktar ni varit en smula oförsiktig», sade Cowper.

»Jag blef bekant med henne på båten», svarade han.

»Hon är en af deras skickligaste detektiver och har troligen
följt edra spår från hotell Cecil. Regeringen underkastar sig
rätt dryga utgifter för att hålla sig med detektiver på andra
sidan just nu, så jag tänker vi få ej tadla dem för mycket.
Men hade ni ej en god cigarr till mig också?»

Tom tog fram etuiet och räckte honom.

»Det var förträffligt», sade Cowper, öppnade det oeh
betraktade cigarren med kännarmin.

»Här har ni er betalning», fortsatte han och räckte honom
en sedelbundt.

»Men tänker ni betala mig? Det var då generöst.»

»Icke alls», svarade Cowper och drog af cigarrens yttre
omslag, under det Tom förvånad stirrade på honom. Så
började han skaka cigarren, och ur den ena ändan föllo de
allra härligaste diamanter.                                           <

»Och de andra?» frågade Tom.

»Voro endast vackert slipade glasbitar», svarade Cowper.

-

3:dje årg.    Den 23 Februari 1902    N:o 21

Återgifvande af text eller Illustrationer ur HVAR 8 DAG utan särskild öfverenskommelse förbjudes.

INNEHÅLL: 
Johan Henrik Antenor Nydqvist (med 6 illustrationer). 
Adolf Fredriks församlings nya folkskolehus (med 1 illustration). 
Baudelaires grafmonument (med 1 illustration). 
Viggo Hörup d. (med 1 porträtt). 
Från hufvudstadens scener (med 5 ill.)
Tvänne utnämningar (med 3 porträtt). 
F. d. statsministern Erik Gustaf Boström (med 1 porträtt). 
Kappkörning å sparkstötting (med 2 illustrationer). 
Skidsportens militära betydelse (med 1 illustration). 
Från traftäflingarne på Brunnsviken (med 3 illustrationer). 
Jean Raboul och hans historia. Originalberättelse för HVAR 8 DAG af Erland Bratt. 
Veckans porträttgalleri (med 24 porträtt). 
HVAR 8 DAGS novellblad, II: Den största kärleken. Öfversättning för HVAR 8 DAG.

- BONNIERS TRYCKERI AKTIEBOLAG. GÖTEBORG. 1902. -



Foto Maria Lundbäck, Uddevalla.

JOHAN HENRIK ANTENOR NYDQVIST.
JOHAN HENRIK ANTENOR NYDQVIST.

EN SVENSK STORINDUSTRIENS MAN.

Vi meddela i dagens nummer bilden af en af
grundläggare och skaparen af Nydqvist &
Holms verkstäder i Trollhättan, ingeniör Johan
Henrik Antenor Nydqvist, som den 31 sistlidne
januari ingick i sitt 86:te år. Han föddes i
Stockholm nämnda dag 1817 och föräldrarne voro
chirurgie magistern Herman Nydqvist, läkare i
Botkyrka och Salems församlingar samt vid Tumba
pappersbruk och Elisabeth Kristin Nordqvist.

Efter att hafva erhållit undervisning först i
hemmet och sedan i en helpension i Fogelsta gård
i grannsocknen Salem, sändes han till Stockholm.
Här genomgick han Jakobs skola och därpå
dåvarande Teknologiska Institutet, hvarifrån han
erhöll afgångsbetyg hösten 1833. I hög grad
arbetssam sträfvade han tidigt för att försörja sig själf
samt erhöll i januari 1834 anställning vid ett under
anläggning varande spinneri i Mölndal, hvilken
befattning han bibehöll till våren 1836. Tillsammans
med sin äldre broder, som på denna resa dog
under första uppehållet i Chemnitz, begaf han sig då
till utlandet och arbetade i åtskilliga verkstäder i
Sachsen, Österrike, Schweiz och Elsass, hvarefter
han, erbjuden verkmästareplatstn vid Brefvens bruk
i Nerike, antog detta erbjudande och återvände till
fäderneslandet. Vid Brefvens bruk stannade han
till våren 1847, då han tillsammans med en kamrat
från Teknologiska Institutet, I. M. Lidström, och
C. O. Holm, hvars bekantskap blifvit gjord under
vistelsen i Mölndal, öfverenskom bildandet af en
egen verkstad, som efter flere förslag förlades till
Trollhättan och från en mycket ringa början
småningom utvecklat sig till en af de största verkstäder
i landet, i hvarje fall den största privata verkstad.


Då Lidström hastigt bortrycktes under 1850
års kolerafarsot, öfvertogs firman och verkstaden
af Nydqvist och Holm och, sedan den senare år
1871 utträdde ur firman, af Nydqvist ensam.

Från början delade Nydqvist och Lidström
den tekniska ledningen af affären men vid den
senares frånfälle öfvergick den helt och hållet och
vid Holms utträdande skötseln af det hela på
Nydqvist ensam. Under hans insiktsfulla ledning har
verkstaden utvecklat sig till hvad den nu är och
då sålunda hans verksamhet sammanfaller med
verkstadens utveckling, torde den förre bäst
framställas genom en kortfattad beskrifning af den
senare.

NYDQVIST & HOLMS VERKSTÄDER I TROLLHÄTTAN: Tender- och Ramverkstaden.

Som ofvan nämnts grundlades verkstaden 1847
och hade för ändamålet af Nya Trollhätte
Kanalbolag på perpetuelt arrende upplåtits ett mindre
område på kanalens västra sida. Här uppfördes
den första byggnaden, i hvilken inrymdes förutom
de få maskiner, som funnos och delvis förfärdigats
på platsen, gjuteri, smedja, plåtslageri m. m. samt
ett mindre kontorsrum och boningsrum, där ägarne
denna tid bodde.

Tillverkningen utgjorde hufvudsakligen
gjutgods och maskineri för kvarnar, sågar, grufdrift
o. d. samt turbiner.

Så småningom skedde den ena mindre
utvidgningen efter den andra och tillverkningen af
ofvannämnda saker ökades ständigt, och så beställdes
1864 af Uddevalla--Vänersborg--Herrljunga
järnväg det företa lokomotivet, som erhöll namn:t
»Trollhättan», och hvilket ända till järnvägens
ombyggnad, som skedde för ett par år sedan, varit i
tjänst. Vid ombyggnaden, då lokomotivet ej med
NYDQVIST & HOLMS FÖRSTA LOKOMOTIV: »Trollhättan», bygdt 1864.

fördel kunde förändras till den större spårvidden,
återköptes detsamma af verkstaden samt kommer
såsom »det första» att uppbevaras oförändradt som
det togs ur trafiken. Under de närmaste åren
tillverkades och levererades det ena lokomotivet efter
det andra, så att då Nydqvist ensam öfvertog det
hela, voro ett tjugutal utgångna från verkstaden.
Nu först börjades dock lokomotivtillverkningen på
allvar, den ena specialverkstaden uppväxte efter
den andra, nya tomtområden inköptes och en ny
afdelning förlades på kanalens östra sida, sedan
tillgängliga området på den västra blifvit
otillräckligt. Dessa utvidgningar kräfde bättre
kommunikationer, hvarför egen förbindelsebana med 
Bergslagernas järnvägar anlades och blef fullbordad 
år 1893.

På så sätt har verkstaden ständigt utvecklat
sig och tillverkningsvärdet vuxit. År 1880
levererades sålunda endast 9 st. lokomotiv under det att
antalet växte år 1890 till 20 st. och förlidet år till
ett i veckan, hvaraf de flesta af nu använda stora
typer. Tillverkningsvärdet har naturligtvis ökats i
samma mån och uppgick 1900 till c:a 3 000 000
kronor, hvilket tal för år 1901 ställer sig ännu
högre. Antalet vid verkstaden anställde personer
uppgår f. n. till c:a 1.100 man och tills nu
levererade lokomotiv till 653 st. Af dessa hafva utom
det större antalet, som levererats till svenska 

ETT AF NYDQVIST & HOLMS SENAST LEVERERADE LOKOMOTIV: Bär Statens Järnvägars n:r 664, verkstadens n:r 649.
NYDQVIST & HOLMS VERKSTÄDER I TROLLHÄTTAN: 
Lokomotivuppsättningsverkstaden.

statsbanorna och enskilda banor, äfven ett flertal
lokomotiv leverets till norska, danska och finska
statens jernvägar samt enskilda norska och danska
järnvägar.

För att lämna jemn sysselsättning för alla
arbetare ägnar sig verkstaden äfven åt andra
tillverkningar än lokomotiv såsom ångmaskiner,
kompressorer och blåsmaskiner m. m.

Vid verkstaden finnes eget vattenverk och
stående brandvakt. Arbetarne vid verkstaden äro
icke i ordets egentliga mening olycksfallsförsäkrade, 
men i sådant fall lämnas arbetarne direkt
från firman motsvarande understöd resp. ersättning.

Vid sitt silfverbröllop år 1883 donerade ingeniör 
Nydqvist och hans maka som grundplåt för en 
pensionsfond för verkstadens arbetare ett belopp
af 25000 kr., hvilket genom lämnade andelar i rörelsen 
och räntor vid sista årsskiftet ökats till c:a 80,000 
kr. och nu med ytterligare 10,000 kr. hvilka
ingeniör Nydqvist skänkte till fonden på sin 85-årsdag.

På sin högtidsdag uppvaktades ingeniör Nydqvist af hela
arbetsstyrkan med musik i spetsen och framfördes därvid 
af en af de äldre arbetarne deras lyckönskningar till 
de många lyckliga åren vid fortfarande hälsa
och krafter, ty trots åldern ser man ingeniör Nydqvist
fortfarande punktligt bege sig till och från verkstaden. 
Ingeniör Nydqist blef år 1878 utnämnd til riddare af 
Vasaorden, 1886 af Nordstjerneorden samt år
1891 till kommendör af Vasaorden.

-

NYDQVIST & HOLMS VERKSTÄDER I TROLLHÄTTAN: Hjulverkstaden.


ADOLF FREDRIKS FÖRSAMLINGS NYA FOLKSKOLEHUS.

Foto. Julius Grape, Foto.-affär & atelier, Sthlm.

ADOLF FREDRIKS FÖRSAMLINGS NYA FOLKSKOLEHUS invigdes den 17 dennes i konungens närvaro.
Utrymmet för dagen medgifver ej införande af det intressanta och rika materiel i ord och bild, vi ha till förfogande.

Återkomma nästa vecka.



BAUDELAIRES  GRAFMONUMENT.

Ändtligen synes dekadensens olycklige diktare i Frankrike,
den 1867 aflidne Charles Baudelaire, skola erhålla sitt
monument, sedan man lyckats samla ihop de behöfliga
pängarne. Man var redan förut så långt hunnen, och monumentet var
bestämdt att få sin plats i Luxembourg, men när det kom till
afgörande, visade det sig, att kassören förskingrat pängarne.
Nu skall monumentet få sin plats framför kyrkogårdsmuren i
Montparnasse. Monumentet, en skapelse af José de Charmoys,
blir, såsom bilden här visar, högst originellt. Det består af två
delar: den ena en grafsten, på hvilken Baudelaires asketfigur
ligger utsträckt; den andra en däröfver lutad karyatid i
gestalten af en man med gåtfullt, frågande ansikte.

UTKAST TILL
GRAFMONUMENT
ÖFVER
DIKTAREN
CHARLES
BAUDELAIRE
AF
JOSÉ DE
CHARMOYS.

Efter fotografi



VIGGO HÖRUP, d.

Då gamle konung Christian i somras skiftade system, och
Hörup inträdde i den nya vänsterministären, var detta
så att säga mera »honoris causa», ty den outtröttlige
gamle partikämpens kraft var då redan bruten ... H:s
verksamhet som en af danska demokratiens främste målsmän, som
folketingsman, som journalist -- redaktör för »Politiken» --
som folktalare=agitator och nu slutligen som minister tör
säkerligen vara alltför bekant för hvarje något politiskt 
intresserad i de skandinaviska länderna för att vidare behöfva
omordas. Med sitt stora mål: Danmarks demokratisering för
ögonen gick han sin väg fram, och klok, skarp, energisk, aldrig
tröttnande, nådde han slutligen målet, om det ock förmenades
honom att vara med, då det gällde att i praktiken utföra de
idéer, hvilkas banérförare han varit under hela sitt
kampuppfyllda lif ...

--r--r.

Foto  Fredr. Riise, Köpenhamn.

VIGGO HÖRUP.


FRÅN HUFVUDSTADENS SCENER.

Fotografier för HVAR 8 DAG.

Foto. Olauson, Stockholm.
FRU C. ÖSTBERG SOM NORMA.

D:R BRIESEMEISTER I NORMA.

I förra veckan hade både
Svenska och Dramatiska teatern i
Stockholm premiärer. Svenska
teatern kom först och bjöd på 
två franska pjeser, af mycket olika
natur. Den första hette »Gåtan» och
förskref sig från den unge
författaren Hervieux.
»Gåtan» är en variation af den
gamla speciellt franska historien
»äktenskapsbrottet», och åskådarne 
hållas i en pinsam osäkerhet, 
om hvem af två fruar,
gifta med hvar sin af två bröder,
som gjort sig skyldig till otro.
Stycket har, utom sin egenskap af
utmärkt väl gjord kriminalroman, en
särskild tendens, nämligen motsatsen 
till Dumas den yngres bekanta tes: 
»döda henne!» i fråga om hustrur.
Hervieux låter sin resonnör, gent
emot de båda blodtörstiga äkta
männen, förklara: »förlåt henne»! Men
i detta speciella fall tager hon
lifvet af sig själf.

Stycket spelades jemt af fruarne
Håkansson och Sandell, herrarne de
Wahl, Eliasson, Svennberg m. fl.,
utan att spelet företedde något
särskildt intressant.

Efterpjesen »Reskofferten» af
Triston Beward var en utstängd, icke
vidare svensk fars.

Dramatiska teaterns nyhet, som
gafs på torsdagen, var Strindbergs
»Karl XII». Premiärpubliken visade
sig, att börja med, något kylig, i det
att den förvisso hade i god hågkomst
Strindbergs senaste s. k. historiska
pjeser. Det hela blef dock en succés
om också icke af det öfverväldigande
slaget. Hvad som i hög grad bidrog
härtill var hr Palmes spel i
titelrollen. Hr P. visade häri, att vill han
sätta karaktär på en roll, kan han
det också. Må han hädanefter alltid
vilja det! Vi återkomma måhända i
annat sammanhang till stycket.

Herr Svennberg.   Herr de Wahl.   Fru Håkanscn.
»GÅTAN», 2:DRA AKTENS SLUTSCEN.

-
SCENER UR AUG. STRINDBERGS »KARL XII»

Öfre bilden ur 1:sta akten,

Nedre bilden ur 4:de akten.

Hamrin.  Lauritz.   Palme (K. XII).   Stehn.  Ekelund.   Kjellberg.    Byström
Christiernsen.           Hultman.                          Wettervik.



Örtengren.      Palme (K. XII).     Aréhn.    Wagner.


TVÄNNE UTNÄMNINGAR.

DEN NYE ÖFVERSTÅTHÅLLAREN. -- MALMÖHUS LÄNS NYE HÖFDING.

Fotografier af Roikjer, Malmö.

FRU SIGRID DICKSON.

ÖFVERSTÅTHÅLLAREN  ROBERT DICKSON.
En lifligt diskuterad utnänimngsfråga fick sin lösning i
konseljen den 14 dennes, då till öfverståthållare i
Stockholm efter frih. Gustaf Tamm utnämndes landshöfdingen i
Malmöhus län Robert Dickson, hvilken på sin förutvarande
plats efterträddes af f. ryttmästaren, godsägaren Gustaf
Tornérhjelm.

Den nye öfverståthållaren tillhör den särskildt i Göteborgs
historia så berömda Dicksonska släkten. Född den 27 nov. 1843 i
Göteborg och son af med. d:r Charles Dickson och hans maka
Eva Amalia Ekström, är han alltså sonson af den framstående
Göteborgsgrosshandlaren och donatorn Robert Dickson. Efter
att 1860 hafva aflagt studentexamen i Uppsala, slog han sig
på juridiska studier, blef 1869 vice häradshöfding samt 1880
"assessor i Skånska hofrätten. År 1883 utnämndes han till
expeditionschef i finansdepartementet samt därefter först till t. f.
landshöfding i Örebro län och sedan till landshöfding i
Jönköpings län. Ett par år senare valdes han till ledamot af
Första kammaren och året därpå eller 1892 utnämndes han till
landshöfding i Malmöhus län, hvilket sedan under 9 års tid
varit det viktigaste fältet för hans verksamhet.

Åt länets ekonomiska frågor,
särskildt åt industriens och
samfärdselns utveckling, har han ägnat
stor omsorg, och de framgångsrika
sträfvanden, som gjorts på dessa
områden, hafva alltid i honom haft
ett värdefullt stöd. Hans folkliga
och anspråkslösa uppträdande ha
tillvunnit honom aktning och
sympati hos alla, med hvilka han
kommit i beröring, och skall förvisso
länge bevara hans minne från
glömska bland länets invånare.

För nödens lindrande och
förbättrandet af lifsvillkoren för
samhällets sämst lottade har den forne
Malmölandshöfdingen alltid haft en
hjälpsam hand och ett villigt hjärta.
Härutinnan har han haft ett kraftigt
stöd i sin maka fru Sigrid Dickson,
född Sparre till Rossvik. I snart
sagdt alla de basarer och andra
företag med välgörande syftemål,
som under de senare åren ägt
rum i Malmö, har fru Dickson
varit den ledande och drifvande
kraften, som ej sparat hvarken tid
eller möda för den sak hon åtagit
sig. Vi behöfva här endast, erinra
om den stora basaren i Malmö
förliden höst till förmån för skrofulösa
barn, för hvars lyckade anordningar
och vackra resultat fru Dickson i
första rummet bör ha äran.

Då den nyutnämnde öfverståthållaren och hans maka nu inom
kort lämna det samhälle, där de vunnit många vänner och
allmän aktning, följas de af ett uppriktigt tack och de
hjärtligaste lyckönskningar.

*

MALMÖHUS LÄNS NYE LANDSHÖFDING
GUSTAF TORNÉRHJELM.

Den nyutnämnde landshöfdingen Gustaf David Rudolf
Tornérhjelm bär ett namn, hvilket sedan länge har god klang
i Skåne. Hans fader var den bekante öfverhofstallmästaren
R. V. Tornérhjelm, efter hvilken han tog i arf icke blott det
stora herregodset Vrams Gunnarstorp med underlydande
egendomar i närheten af Helsingborg utan ock det klara hufvudet,
den praktiska läggningen och det myndiga sättet. Äfven
faderns af traktens befolkning än i dag högt beundrade
representativa egenskaper synas ha gått i arf på sonen, äfven om
de hos denne ej taga sig fullt så pompösa uttryck. Så vidt
han hittills är känd, torde den nye landshöfdingen kunna sägas
i sig förena de utmärkande egenskaperna för den skånske
adelsmannen, som efter en militärisk uppfostran återvänder
till fädernegården för att själf öfvertaga de mångahanda och
kräfvande bestyr, skötseln af ett stort jordagods medför.
Emellertid hafva hans krafter räckt till
icke blott för detta utan äfven
tilllåtit honom att taga verksam del
i flera af provinsens större
industriella företag, hvarjämte han är en
ombetrodd medlem af åtskilliga
andra inrättningar på det
ekonomiska samhällslifvets område.

Härigenom har han vunnit en
praktisk insikt i speciellt det
sydsvenska näringslifvets olika grenar,
hvilken på hans nya plats bör kunna
blifva särdeles fruktbärande och
gagnelig för den ekonomiska
utvecklingen i allmänhet inom den
landsdel, till hvars höfding han
blifvit satt. Och länets befolkning,
som hyser tilltro till hans
själfständiga, manliga karaktär, väntar med
tillförsikt att i landshöfding
Tornérhjelm finna en man, som icke blott
noga känner de behof och
önskningar, som göra sig gällande inom
länet, utan som ock äger vilja och
förmåga att låta hvarje lojalt kraf
komma till sin rätt. Det är helt
visst ej med små förväntningar han
hälsas välkommen till sin
residensstad, men vi hafva anledning tro,
att de ej skola besvikas.

Landshöfding Tornérhjelm är
född 1854 samt sedan 1880 gift med
Charlotte Sofia Ankarcrona, en
dotter till öfverhofjägmästaren Victor
Ankarcrona ock hans maka, född
grefvinna Bielke.


F. D. STATSMINISTERN ERIK GUSTAF BOSTRÖM.

MED ANLEDNING AF SEXTIOÅRSDAGEN DEN 11 FEBRUARI.
Fotografi speciellt tagen för HVAR 8 DAG af Julius Grape, Foto.-affär & atelier, Stockholm.

Sextio år fyllde den 11 februari förre statsministern,
nuvarande direktören i Landtbruksakademien Erik Gustaf Boström.
Det var den 12 september 1900, som hr Boström afgick från
statsministertaburetten för att, som det sades, bereda sig en
välbehöflig hvila i det enskilda lifvets lugn. Denna hvila har
dock varit mycket ofullständig. Vid 1901 års riksdag uppträdde
den forne excellensen på ett synnerligen energiskt sätt, och
sedan han nyligen blifvit hr von Ehrenheims efterträdare som
Landtbruksakademiens direktör, torde hans tid vara fullt
upptagen.

I dessa dagar, när med anledning af grufförhållandena
uppe i höga norden så mycken oro råder öfverallt i Sverige
och man hoppas på ett kraftigt ingripande, att börja med från
regeringens sida, har nog mångas tankar gått till hr Boström
och många tysta önskningar formulerats, om att han just nu
skulle vara den ledande mannen i konungens råd. Ty om den
förre statsministern också i mångt och mycket var en
kompromissernas man, så var han dock framför allt en praktisk man
och en man som visste, hvad han ville. Och när det gällde
något, som han ansåg vara oundgängligt, skiftade han icke
hug, uian genomdref denna sin åsikt utan att fästa sig vid
knorret från sina meningsfränder.

Man minnes, med hvilket jubel protektionisterna hälsade
hr Boströms utnämning till statsminister den 10 juli 1891. Men
redan kort tid därefter visade det sig, att hr Boström var en
praktisk man, hvilken, i stället för att lyssna till doktrinens
bud, hade sitt öra öppet för lifvets lärdom. Vid 1892 års
riksdag föreslog regeringen nämligen, då spannmålspriserna blifvit
onaturligt uppskrufvade till följd af det ryska
utförselförbudet, en suspension af spannmålstullarne, som riksdagen dock
ändrade till en nedsättning af desamma.

Vi behöfva här icke erinra om, huru hr Boström i sin
ministär intog den ene frihandlaren efter den andre, när han
fann dem lämpliga till statsrådsmedlemmar, och huru han i
den unionella frågan, oaktadt alla påtryckningar, för hvilka
han utsatts från den yttersta högern, och alla häftiga angrepp,
likväl intagit en sansad och medlande hållning.

Det är måhända oriktigt att antaga, att hr Boströms
afgång från statsministerposten berodde på, att han slutligen
kände leda och afsmak vid alla mer eller mindre småsinta
anlopp mot honom. Men om detta skulle varit en bidragande
orsak till hans afgång, kan man lätt förstå och förklara hans 
sinnestämning. Man kan också förstå, att han verkligen 
långtade efetr en tids hvila, om också krafterna icke svikit
i nämnvärd grad.

Vi ha redan i det föregående talat om det manliga draget
i hr Boströms karaktär. Det tager sig ett uttryck i hans yttre
uppträdande, och det har tagit sig uttryck i hans stora
riksdagstal, där meningarne sannerligen icke varit «konstruerade».
Och om hr Boström icke varit en man i ordets vackraste
betydelse, så hade han sannolikt nöjt sig med att allt fortfarande
njuta af maktens sötma, ty trots allt satt han säkert å
statsministertaburetten. Nu kände han kanske ett behof af frihet
och drog sig tillbaka, stolt och manligt. Men ingen vet, hvad
framtiden bär i sitt sköte.

O. R.


KAPPKÖRNING Å SPARKSTÖTTING.

Amatörfoto. H. Magnus, Gbg.
FRÖKEN GERTRUD MAGNUS.

Amatörfoto. F. Wejdling, Gbg.
KONSUL C. O. WIJK inkommer till målet.

Söndagen den 9 dennes var kappkörning å sparkstötting
anordnad af Göteborgs idrottsförbund. Starten skedde från
idrottsplatsen, med en startande hvar tionde minut. Färden
gällde Jonsereds järnvägsstation och åter till staden med
startplatsen som slutmål.

Af de 9 täflande använde konsul C. O. Wijk med «Lady G».,
kortaste tid i det han körde den 32 kilometer långa vägen på
1 timme 19 min. och eröfrade sålunda första priset. Jemte
detta samt 2:dra (herr Hedström, 1 t. 19 m. 10 sek.) och 3:dje
(löjtn. Linton, 1 t. 20 m. 30 s.) priserna utdelades ett extrapris
till den i täflingen deltagande unga damen, fröken Gertrud
Magnus. Och det var en verklig liten sportbragd fröken M.
utförde och som sålunda belönades. Skrämd under vägen till
Partilled (halfvägs till Jonsered) skenade hennes synnerligen
lifliga häst, slungade körmästarinnan af sparkstöttingen och
fortsatte loppet. I nästan samma ögonblick uppträdde en
ryttare och denne ställde sin häst till disposition. Allt annat än
decontenancerad af sitt lilla missöde, steg hon själf upp på
ridhästen och lyckades efter en rask galopp hinna fatt sin
oartige springare. En vanlig dödlig hade kanske snällt åkt
hem direkt, men fröken M. fortsatte tappert till Jonsered och
banan hem och inkom till målet med 2 minuter längre tid än
närmaste man. Och med oss tycka nog alla att det extrapriset
var ärligt förtjänt.



SKIDSPORTENS MILITÄRA BETYDELSE.

Foto. Lindahls fot.-aff., Sthlm.

MILITÄRA ÖFNINGAR I STOCKHOLM:  Hvarje kavallerist låter sin häst draga 2 infanterister efter sig åskidor.


FRÅN TRAFTÄFLINGARNE PÅ BRUNNSVIKEN

DEN 13 FEBRUARI 1902.
Fotografier HVAR 8 DAG af A. Lindahls foto.-affär, Stockholm

PRISDOMARETRIBUNEN: Särskildt märkes domaren, den framstående hippologen,.
grefve C. G. Wrangel (längst till venster å fotografien).

Ehuruväl traftäflingarne
icke nått den stora
popularitet som
kapplöpningar,
äro dessa
förstnämnda sporthögtidligheter alltid
föremål för stort
intresse af
verkligt sportintresserade. Här i landet
ha vi icke lyckats
skapa någon infödd trafvarras, utan
importera förste pristagare från Ryssland och
Amerika m. fl. land.

FRÅN TRAFTÄFLINGARNE PÅ BRUNNSVIKEN: Start.


Täflingsdagen bjöd på ett härligt
vinterväder och ansågos löpningarne mycket
vackra.

FRÅN TRAFTÄFLINGARNE PÅ BRUNNSVIKEN: Ett traflopp.



JEAN RABOUL OCH HANS HISTORA.

Originalberättelse för HVAR 8 DAG af Erland Bratt.

(Forts. fr. föreg. n:r.)

»Men härvidlag uppreste sig sådana svårigheter,
att -- hur djärfva än mina spekulationer voro --
jag insåg, att de måste stranda. Ej emedan jag ej
hade min frihet att komma och gå, eller emedan
man skulle märka min frånvaro, men väl därför,
att afstånden voro så enorma, och trakten i öfrigt
så steril, att en ensam man saknade hvarje
möjlighet, att nå bebodda områden. Jag älskade att
ströfva omkring i bergen. Ensamheten syntes mig
mindre ödslig än lifvet bland dessa människor. Jag
vet ej, hvilken uppfattning, man hade om dessa
vandringar, men jag tror ej man såg dem med oblida
ögon, utan hellre tydde dem så, att jag af ifver
för läran lefde för mig själf.

»Jag däremot älskade dessa vandringar, emedan
det var min öfvertygelse, att de förr eller senare
skulle yppa för mig någon möjlighet till flykt. Den
som endast lefver på hoppet, hoppas oresonligt, och
så var äfven fallet med mig. Jag visste, att intet
kunde hända mig, dag från dag skulle trakten vara
densamma, intet nytt kunde komma i min väg.
Någon okänd fågel kunde sväfva genom rymden,
något främmande ljud nå mitt öra, men tillfället,
hvarpå jag väntat, det dröjde. Men hela världen
kommer till den, som kan vänta, och jag kunde konsten.

»En afton, då jag aflägsnat mig längre än
vanligt från bröderna, uppfångade jag ljudet af röster.
Mitt hjärta bultade, som om i det velat brista, och
jag sporde mig ängsligt, om det var verklighet. Min
hjärna arbetade feberartadt, tusen gissningar flögo
genom hufvudet. Hvilka voro dessa människor?

»Efter allt var det mig likgiltigt. De kommo
till mig med hoppet, och äfven om de hade varit
blodtörstiga banditer, så hade jag hälsat dem med
innerlig glädje. De voro emellertid tio utskickade
män från mahatmernas öfverhufvud, och de hade
att bringa ett budskap till chefen för den sekt, jag
tillhörde. Jag utfrågade dem noga. De voro illa
medtagna af färden och lastdjuren likaså.

»Då de märkte, att jag var behörigen inne i
de tecken och ceremonier, som voro gängse,
försvann en del af deras inbundenhet, och de
berättade mig, att ändamålet med deras resa var att
föra min chef till Ambala, en liten by i
provinsen Punjab. Där skulle de äldste sammanträffa med
anledning af högst sällsamma tilldragelser, som
timat.

»I ett nu var min plan färdig.

»Jag erbjöd mig öfverbringa dokumentet, och de
hade blott att afvakta chefens ankomst. De
lyssnade ovilligt på mitt förslag, men dels var min
likgiltighet så väl spelad, och dels öfverdref jag
den återstående vägsträckans längd till den grad
att de så småningom funno min idé acceptabel.
Hinduerna äro framför allt lata, och det vare dessa
förlåtet, om de ej genomskådade mina afsikter utan
lockades af tanken att i allsköns ro få invänta
den, som deras besök gällde. För att kunna
uppträda med auktoritet, anhöll jag om den skrifvelse
de hade att öfverbringa, och då man väl räckt
mig den förseglade rullen, hälsade jag dem och
försvann med långsamma, dröjande steg, liksom om
jag på det hela taget vore ganska ointresserad.

»Men väl kommen utom synhåll, uthärdade ej
mina nerver. Den själfbehärskning, som detta
samtal kostat mig, den öfversvallande glädje, som jag
måst omsätta i yttre liknöjdhet, allt hade mattat 
mig, och jag förmådde ej längre hålla mig uppe,
utan lade mig ned.

»Jag återvann dock snart mina krafter, och min
första tanke var att öfvertyga mig om, hvad
dokumentet innehöll. Det var en kort befallning om
att »brödren» borde infinna sig i Ambala, men hvad
som var af största betydelse, voro de hemliga
order, det innehöll angående de ceremonier, som voro
att iakttaga. Sålunda omtalades, att igenkänningstecknet 
på hans rang, och det, som auktoriserade
honom att medfölja den utsända beskickningen, vore
framvisandet af den rubin, som prydde guden Shivas
bild.

»Vi brukade samlas en gång om året kring denna
helgedom, och mina europeiska ögon förmådde lika
litet vänja sig vid denna gigantiska stod, som
återgaf guden, inbegripen i en fruktansvärd strid mot
ondskans och ofridens makter, under det att hans
söner, lyckans och krigets söner, den förre med
elefanthufvud, den senare, månghöfdad, mångarmad,
lågo vaksamma vid hans fötter, beskyddade af Rama,
den store Vishnus inkarnation -- jag säger, att
lika litet som jag fann mig tilltalad af denna
groteska, missproportionerliga grupp, lika mycket kunde
jag värdera och tjusas af den underbara ädelsten,
som prydde Shivas hjälm. Det var denna rubin,
som afsågs, och hvilken jag måste förskaffa mig,
men jämväl äfven den dräkt, som enligt statuterna
tillkom hvarje sekts Öfverhufvud. Jag gömde
skriften innanför min klädnad och återvände hem,
kallblodig och fast besluten att till hvarje pris 
realisera min plan.

»Jag lämnar åt er själf att afgöra, hur min natt
förflöt, hvilken blandning af ängslan och hopp, som
dref sömnen, från mina ögon och blodet i en vild,
feberartad fart genom ådrorna. De grå stenhällarne
syntes mig mera afskyvärda än någonsin, vinden,
som strök tisslande och ljum öfver mitt hufvud,
lät som en varning, men himlen, som hvälfde sig
däruppe, stjärnbeströdd och outgrundlig, förde min
tanke mot den frihet, som vinkade långt borta, där
horisonten dök ned i natt och skymning.

»Morgonen kom, mitt beslut var fattadt, min plan
granskad i hvar detalj:

»Jag uppsökte Chapra, så var chefens namn, och
anhöll om ett samtal. Mitt förstörda utseende
underlättade saken, och fastän jag tyckte, att hans
mörka ögon trängde in i hvart skrymsle af min själ,
blef han dock vilseledd. Framför guden Shivas bild
ville jag lätta mitt inre, i hans heliga rum skulle
mina tårar falla.

»Han förde mig dit. De tunga portarne
öppnades, och vi närmade oss tysta den förskräckliga
stoden, som nu i den kalla dagsbelysningen, genom
skuggspel och sin gråa färg och kanske äfven i följd
af min upprörda sinnesstämning, antog ett utseende,
som om lifvet pulserat i dess stenkropp och jagat
hotet upp i Shivas jätteögon.

Chapra gick framför mig. Jag kände, hur
ormen, mitt vapen, ringlade sig ljum vid min barm och
jag grep efter den. Ännu några steg och Chapra
vände sig spörjande om, Det var det hemskaste
ögonblick i mitt lif, ty min gärning skulle blifva
fruktansvärd. Jag darrade i alla leder, och en
börda som af klippblock tyngde mitt bröst. Jag
föll på knä. Han lutade sig öfver mig. Det måste
ske! ringde i mina öron. Jag återkallade i minnet
dessa långa år af lidande; jag ville söka styrka i
det berättigande, som låg i min handling, men jag
kände att krafterna flydde mig.

»Men det måste ske! måste!! måste !! Och jag
gjorde det!

»Grep den gamle mannen i strupen och med
krafter, som återkommo, tryckte jag honom mot
golfvet. Intet ljud undslapp honom, men det ryckte
konvulsiviskt i den magra, tärda kroppen, och hans
ögon sände mig en blick. Ack, herre Gud, hvilken
blick!»

Doktor Raboul gjorde ett uppehåll.

Han torkade sin fuktiga panna med en näsduk,
och under en lång stund satt han stilla, med
hufvudet sänkt mellan händerna, och lika uppskakad
som han, lyssnade jag till hans tunga, flåsande
andedräkt.

Han började ånyo med svag röst:

»Ormen fullbordade mitt dåd. Jag lät den hugga
sig fast vid hans kind, och på samma sätt, som
ni såg hinduen förlamas vid hans bett, skedde det
med Chapra.

»Hvad återstår att tillägga? Jag bröt loss 
stenen, tog den gamles kläder, min orm, stängde
dörrarne och flydde. Samma dags afton nådde jag de
utskickade, som utan misstankar, sedan jag i någon
mån förändrat mitt yttre, togo mig för den helige
brahminen. Jag manade till skyndsamt uppbrott, i
ständig fruktan att blifva förföljd. Dag och natt
färdades vi, och först när vi på adertonde dygnet
framkommo till Saharanpur, tillät jag en längre hvila,
hvaraf mina män med begärlighet njöto.
Svårigheten att nu försvinna var mindre och under
uppgift att besöka stadens sjuka, lämnade jag mina
följeslagare samt nådde sent omsider fram till Dehli.

»Friheten var återvunnen! --

»Detta är min historia, monsieur Marmont,
befriad från alla oväsentliga detaljer. Sedan snart
ett år tillbaka har jag drifvit läkareverksamhet i
Paris, och i hvad mån mina kunskaper gagnat den
lidande mänskligheten, därom må sjukhusens
annaler lämna upplysning. Det är nu min afsikt att
sluta upp, och orsakerna därtill skall ni lättare
förstå, om ni vill göra mig den tjänsten stanna
ännu en stund.»

Han såg på sin klocka och sade sedan
klanglöst:

»Om tjugo minuter börjar seansen.»

Hvad inneburo dessa ord, hvilka makter skulle
sättas i rörelse? Doktorn hade rest sig och
börjat vandra af och an. Jag hade velat fråga, efter
att ha lyssnat till hans historia. Mycket däri 
föreföll mig underligt, och hans korta skildring om
vistelsen bland de hemlighetsfulla indierna väckte till
lif min hela nyfikenhet, samtidigt som dock en
känsla af respekt smög sig öfver mig.

Hvilken lärdom måste han ej besitta, hvilken
makt kunde han ej utöfva?

Jag började förstå hvarifrån hans oro härflöt,
men liksom man har svårt att medge, det ens
favoriter kunna öfverglänsas, vill jag ej anse det
tänkbart, att hans fiender skulle blifva honom
öfvermäktiga.

Men Indien var det okända, mystiska landet,
och jag tänkte mig det aldrig annat än som
tillhåll för brunhyade fanatiker, lömska, skarpa 
dolkar och giftiga, ringlande ormar. Säkert var doktorn
i fara!

Och om tjugo minuter skulle seansen börja.

Hvilken?

Jag funderade ej längre däröfver, ty mina
blickar kommo att fästa sig vid doktor Raboul, och
hvad mina ögon sågo, det kan aldrig orden återge.

Han stod vid sitt skrifbord och hans ansikte, eller
uttrycket däri, var mera fasansfullt än dödens skräck,
och dock var det ej detta, som snörde hop min
strupe eller dref blodet mot hjärtat, så dess
bultande tycktes mig hörbart. Nej!

Hans läppar rörde sig, men intet ljud gick
öfver dem. De öppnade och slöto sig som för att
framsläppa orden, men tysta som tankar prässades
de fram. Det var, som om de riktats till en annan
värld och ilat klanglösa genom rymden, men det
var äfven, som om tankarne ej kunnat lämna hans
hjärna, innan de formats af stumma, darrande
läppar till de ord, hvaraf de bestodo. Jag skulle kunna
tänka mig, att för den Allsmäktige våra inre strider
te sig på det viset, men jag var ingen Gud, och
greps af förfäran.

Men måttet var ännu ej rågadt!

Doktor Raboul stod där flämtande, blek,
förstörd. Håret klibbade fast vid pannan och
tinningar, och svettpärlorna glänste. Han gestikulerade
fortfarande, men mindre ifrigt, och jag såg honom
plötsligt falla på knä. Ur hans ögon lyste nu den
innerligaste bön, en bön, skulle jag tro, om
förbarmande, om nåd och försköning.

Han rätade på sig -- och lika klart, som mina
ögon se himmelens sol, såg jag än en gång denne
allvarlige, mörke främling, hvilken uppenbarat sig
för mig, vid det tillfälle, doktorn hypnotiserat mig.
Han stod med korslagda armar, lika orörlig som
outgrundlig, lika förebrående som hotfull. Han förde
så sin långa, seniga hand mot kinden, där fyra
svarta punkter voro att upptäcka, och hans blick
öfverför doktorn, som hemskare än någonsin fallit
tillbaka i stolen med ormskrinet tätt tryckt intill
bröstet.

Han gick några steg framåt, tysta högtidliga steg,
innan han stannade, och med utsträckt arm pekade
i en viss riktning. Doktor Raboul sjönk djupare
tillsammans, och en rysning genomilade hans kropp,
men strax därpå sprang han upp och i nästa
sekund låg främlingen på golfvet, och en mordlysten,
febril hand famlade efter hans strupe, fann den och
smög sig fast som om där funnits tusen lif att taga.

Ormen högg sitt tag i den gamles kind, men
hur är det?

Jag stryker mig öfver pannan, och fasan i mina
ögon fördubblas, när jag ser ormen ringla sig mot
doktorn. Den biter sig in just i kinden, växer, blir
ett vidunder, sveper sig kring hela hans kropp och
kväfver honom, genom styrkan af sitt grepp.
Ögonen hota att tränga ur sina hålor, blodet sipprar
fram genom huden, och en suck, som ett afsked till
lifvet, går från doktorns läppar.

Jag vill ropa, springer fram ...

Allt i rummet dansar -- och jag föll sanslös
framstupa ...

När jag återkom till medvetandet, stod doktor
Raboul, lutad öfver mig. Jag blickade mig omkring.
Allt var i sitt vanliga skick.

»Har jag drömt, doktor?» sporde jag.

»Ni är ännu för svag för att tala och förstå»,
svarade han, »hvila er en stund, innan vi begynna».

Han gaf mig något att dricka, och jag insomnade.
Det var morgon, då jag vaknade, och doktorn satt
tyst vid sitt skrifbord. Kanske han syntes något
blek, men af de spår, som föregående kvälls
tilldragelser borde ha lämnat, märktes intet. Jag tror,
att han afvaktat mitt uppvaknande, ty när han såg
mina vidöppna ögon, sade han:

»Det är på tiden att ni kommer er. Jag har
varit i arbete sedan klockan 7, och hon är nu
inemot 10.»

(Forts.)


VECKANS:PORTRÄTT:GALLERI

R. M. E. G. BJÖRNSTJERNA.

75 år fyllde den 10 febr.
generalmajoren i generalitetets reserv,
f. d. chefen för VI arméfördelningen
Rogér Magnus Eugène Curt
Björnstjerna. Den framstående militären
uppvaktades på födelsedagen af
många vänner och bekanta.


WILHELMINA och B. NILSSON.

Diamantbröllop firades tisdagen den 11 dennes i Malmö af förre
handlanden Bengt Nilsson, stadens äldste manlige invånare, och hans
maka Georgina Wilhelmina, född Sterenius. Det åldriga paret -- Herr N.
blir 93 år nästa april och Fru N. 81 år den 13 dennes -- befinner sig,
trots denna framskridna ålder, vid ganska god vigör. De båda gamla
voro på högtidsdagen föremål för mycken hyllning från släkt och vänner.


R. H. KARSTEN.

65 år fyllde den 2 dennes
Rådmannen R. W. O. Richard Hugo
Karsten i Umeå. K. är äfven sedan
1894 verkställande direktör i
Vesterbottens läns sparbank.



Å. W. THOTT.

Den 5 febr. fyllde öfversten i
armén, t. f. chefen vid kongl.
Smålands Husar Regemente R. S. O.
Frih. Åke Waldemar Thott 60 år, och
uppvaktades på födelsedagen.


M. FRÄNCKEL.

60 år fyllde den 15 febr.
grosshandlanden i Göteborg Michel
Fränckel. Firad af slägt och
närmaste vänner rönte F. jemväl många
bevis å sympati och aktning från
den stora kretsen af
affärsförbindelser.


R. R. A. LEHMAN.

60 år fyllde den 7 febr.
innehafvaren af apoteket Ugglan i
Stockholm, Apotekaren R. R. A. Lehman,
hvilken på födelsedagen hyllades
af vänner och bekanta.


C. FERNSTRÖM.

60 år fyllde den 4 febr.
stationsinspektoren i Klippan C. Fernström
och uppvaktades i anledning häraf
af såväl kontorspersonalen som
stationskarlarne, hvilka till hr F.
öfverlämnade en minnesgåfva. Herr F.
har varit jernvägsman öfver 40 år
och innehar patriotiska sällskapets
guldmedalj.


V. HOLTER.

Öfverläraren vid Tekniska
skolan i Stockholm, Victor Holter,
fyllde den 5 februari 52 år. H. är
äfven styrelsemedlem i en hel del
Industriella företag, samt innehar
flera kommunala uppdrag och
åtnjuter vidsträckta sympatier.


H. HILDER.

50 år fyllde den 5 febr.
kontraktsprosten, kyrkoherde Hans
Hilder i Ronneby, och fick, med
anledning af dagens betydelse,
mottaga många bevis på aktning och
tillgifvenhet.

J. G. RUNDQVIST.

P. NORDSTRÖM.

Till kassören Johan Gustaf Rundqvist och inspektoren Per Nordström
hvilka i 45 år varit tjänstemän hos Sandviks Ångsågs A.-B. och Ume elfs
flottningsförening, öfverlämnades den 8 dennes sällskapet Pro Patrias
stora guldmedaljer och diplom af Landshöfding Cederberg. Samtidigt
framhöll Landshöfdingen att de hederstecken han nu hade nöjet utdela
lämnades till män, som genom mångårigt, plikttroget arbete af sina
chefer förvärfvat sig tacksamt erkännande.
A. L. REUTERSKIÖLD, d.

Den 10 febr. afled i Stockholm
f. d. öfverstelöjtnanten vid Göta
Artilleriregemente R. S:t O. O. Axel
Lennart Reuterskiöld, i sitt 85:te
lefnadsår. Utom maka och barn,
sörjesf han af en stor vänkrets.

P. E. HOLMGREN, d.

Den 7 febr. afled i Engelholm
rådmannen och stadsfogden Petter
Emanuel Holmgren, 78 år gammal.
Plikttrogen, redbar och duglig
efterlämnar han ett i allo aktadt namn
och minne.

P. M. FAGERSTRÖM, d.

Den 31 jan. afled i Linköping
f. d. stadsfogden därstädes Per
Malcolm Fagerström i en ålder af 73 år.
F., som äfven varit ombud för
Linköpings Folkbank, Göteborgs
köpmannaförening, Borås
Handelsförening m. fl. sörjes förutom
närmaste af en stor vänkrets.

A. F. WALLGREN, d.

F. d. baningeniören R. W. O.
Adolf Fredrik Wallgren afled i
Göteborg den 3 febr. i en ålder af 68
år. Sedan 1869 tjänstgjorde han vid
bandir.-exp. i Göteborg tills han
1894 tog afsked.

S. J. NILSSON, d.

I Göteborg afled i förra veckan
läroverksadjunkten fil. år. Sven
Johan Nilsson, f. 1844. N., som
innehaft sin befattning sedan 1875 var
skicklig botanist och synnerligen
omtyckt som lärare, och skall
lefva i så väl äldre som nuvarande
elevers minne.


ERIC ASKER. d.

Ingeniören vid Katrinefors
aktiebolags pappersfabrik, Eric Asker,
afled den 8 d:s i en ålder af 58 år.
Den bortgångne, en synnerligen
duglig man i sitt fack, har såväl i
Sverige som Norge under flere år varit
anställd vid olika pappersbruk.


CH. A. STENSTRÖM, d.

Den 29 jan. afled i Visby en
af stadens äldre borgare,
garfverifabrikören Christian
Amandus Stenström f. 1832. S., som sedan 1860
bedrifvit en betydande rörelse, drog
sig 1891 tillbaka från affärerna.
Den gamle hedersmannen sörjes i
vida kretsar.



A. E. LANNERSTJERNA, d.

Provinsialläkaren i Sigtuna,
Doktor Adolf Ehrenfried Lannerstjerna,
afled den 29 jan. L. som var född
1841, var hufvudman för adliga
ätten Lannerstjerna.


C. L. LUNDSTRÖM, d.

Den 29 jan. afled i Stockholm
f. d. konsuln Carl Laurentz
Lundström, f. 1842. L. var på 
70-talet disponent för Rosenlunds
aktiebolag i Göteborg och blef 1881
svensk v. konsul i Tammerfors. Han
var sedan några år bosatt i
Stockholm och sörjes den präktige
mannen närmast af maka och barn.


J. A. NYRÉN, d.

Den 30 jan. afled å Djursholm
f. fabriksidkaren och direktören
Joh. Aug. Nyrén f. 1837. N. hade
en tid i Stockholm en med
framgång bedrifven klippspikfabrik, var
därefter verkst. dir. i Tivolibolaget
å Djurgården och en tid
styrelseledamot i Separator. Den omtyckte
mannen, sörjes närmast af barn.

E. R. SKOGSBORG, d.

Den 28 jan. afled i Stockholm i
en ålder af 55 år tandläkaren Erik
Rudolf Skogsborg, en af
hufvudstadens mest kände män inom sitt
fack. Den skicklige, ansedde och
sympatiske mannen sörjes utom af
sina närmaste -- af hvilka två
söner valt faderns yrke -- i vida
kretsar.

J. L. OHLSSON, d.

Stationsinspektoren vid Norra
järnvägstationen i Stockholm Johan
Ludvig Ohlsson afled den 28 jan.
52 år gammal. O., som vid 17 års
ålder blef ordinarie
järnvägstjänsteman, erhöll 1900 sin nuvarande
befattning, som han skötte med
stort nit. Han sörjes närmast af
maka och barn.



HVAR 8 DAGS NOVELLBLAD. II.

DEN STÖRSTA KÄRLEKEN. Novell af David H. Talmadge. Öfversättning för HVAR 8 DAG.

Mullen var rödhårig och hans ögon voro
blixtrande svarta, Tormans hår var brunt och hans
ögon blåa. Häraf må den ärade läsaren själf sluta
sig till deras karaktär för öfrigt.

De möttes en dag på byns hufvudgata, och
Torman, med ett hånleende på läpparne, sade Mullen
rent ut att han var en föraktlig varelse, emedan han
vågat visa sig uppmärksam mot en viss flicka med
bruna ögon och bruna lockar.

Mullen svarade ej ett ord, ehuru hans krage
hotade kväfva honom. Hans ögon talade ett desto
vältaligare språk, då han helt hastigt gjorde helt om,
lämnande Torman ensam med sina häftiga utfall.

»Tjufstryk!» mumlade Torman.

Men Mullen fortsatte stillatigande sin väg. Han
kände en oemotståndlig klåda i fingrarna efter att
fatta Torman i strupen, men han behärskade sig.
Slutligen kom han till en liten hvit koja, öfvervuxen
med gröna vinrankor.

En ung flicka mötte honom och hälsade honom
välkommen då han inträdde. »Arbetar du ej i dag«,
frågade hon honom.

»Nej», svarade han, »det är hett».

Hon kastade en orolig blick på honom. »Mår
du icke bra?» frågade hon.

»Jo», svarade han, »men jag är nästan halfgalen
af förargelse». Och så berättade han henne hvad som
händt.

Flickan lysnade förundrad. »Jag kan ej förstå
det där», sade hon, »förklara dig närmare, jag trodde
ni voro de bästa vänner i världen. Räddade han
icke dig från att drunkna?»

Mullen sänkte hufvudet.

»Satt han icke vid din sida natt och dag, då
du hade feber?»

»Jag kan ej förklara det», svarade han. »Jag
kan endast säga, att jag älskar dig och att han
älskar dig. Du kan ej blifva hustru åt oss båda.»

»Hvem har sagt, att jag skulle bli hustru åt
någon af er?» Hon skakade sitt vackra hufvud och
betraktade honom skälmskt.

Mullen tog ett steg baklänges. »Vi -- jag endast
hoppades ...» sade han efter ett ögonblicks paus.

»Ni äro ett par dumma pojkar, båda. Gå och
gör upp tvisten er emellan i godo.» Jag vill ej veta
af någon duell för min skull.»

Men då Mullen aflägsnat sig tog hon upp en ros
han tappat och tryckte den till sina läppar.

Följande dag var luften svalare och Mullen
återtog sitt arbete. Han var byggnadssnickare och
Torman målare, och båda hade ungefär lika stora
inkomster. Man hade liknat dem vid David och Jonatan,
så trogen hade deras vänskap hittills varit. De voro
oskiljaktiga tills denna kärlek kom emellan och hotade
grusa det goda förhållandet. Samma orsak har
vållat månget kejsardömes fall.

De arbetade båda på samma nybyggnad, och då
Mullen gick upp för trappuppgången till andra
våningen fick hatets demon makt med honom.

Där i andra ändan af den halffärdiga korridoren
fick han se Torman, sysselsatt met att måla.
Ådrorna på hans panna svällde, och han skar tänderna
af vrede.

Den kvällen smög han sig till den lilla hvita
kojan utan att gå in. Han ställde sig i trädens skugga
och lyssnade till hur man skämtade och pratade där
innanför i trädgården. Han fick äfven höra sitt namn
nämnas, hvilket ej bidrog att lugna honom.

Nästa morgon gick han till sitt arbete med dystert
ansikte. Han mötte Torman utan att besvara hans
hälsning. Ett triumferande leende hvilade öfver
Tormans anlete.

Ljudet af hans sång trängde till Mullens öron,
där han gick och arbetade i våningen inunder. Tiden
gick och det led mot middagen. Han visste på
minuten när Torman skulle lägga bort sin pensel
och gå ut till middag. Han smög sig fram till trappan,
och under det han försiktigt såg sig omkring, höjde
han hammaren, och med några kraftiga slag lösslet
han ett par plankor från bjälklaget

Han lyssnade en minut -- en lång, pinsam minut.
Så hörde han Tormans fotsteg i korridoren ofvanför.
Nu gick denne ned för trapporna. Mullen darrade.
Hans anletsdrag fingo i hast ett annat uttryck; ett
utrop, ej olikt ett stönande, kom öfver hans läppar.
Han sprang fram mot trappan. Han nådde trappans
första steg just som Torman satte sin fot på de lösa
golfbräderna.

»Vänta, Tom -- för Guds skull, vänta!»
ropade han.

Men det var för sent. Golfvet gaf vika under
Tormans fot och han störtade hufvudstupa ned. Det
var omöjligt för Mullen att hindra hans fall, han
kunde endast sträcka ut armarna mot honom, och
omfamnande hvarandra störtade de båda ned bland
bjälkar och sten i källarvåningen.

En stund lågo de där båda bedöfvade och halft
ihjälskrämda. Torman blödde ur ett styggt sår i
hufvudet, och Mullens arm var vrickad ur led på ett
oroväckande sätt. Ingen af dem var fullkomligt
medvetslös.

Torman kvicknade först vid. »Bill», sade han,
»du räddade mitt lif.»

»Nej», svarade Mullen matt, »jag hade lösgjort
bräderna med flit.»

Torman var alltför förvånad att kunna säga
någonting. »Nu ljuger du», sade han till sist och torkade
blodet ur ögonen och munnen.

Efter en stunds vänskapligt gnabb lyckades
Torman krafla sig upp och sökte hjälpa Mullen att resa sig.

»Innan vi gå, så få vi försöka spika fast
bräderna igen», sade Mullen.

Det lyckades Torman att släpa sig upp och göra
det, hvarpå de så sakta begåfvo sig hemåt. Snart
fick hela byn reda på olyckshändelsen, ehuru
sammanhanget förblef en hemlighet.

Två dagar senare möttes de, Mullen med sin
arm i band och Torman med ett väldigt bandage om
hufvudet. Den hälsning de nu växlade var varm som
augustisolens strålar.

Som de stodo där fingo de se en flicka nalkas.
Tyst betraktade de henne då hon tog af åt annat håll.

»Hon är din, Tom», sade Mullen.

»Nej, hon är din», sade Torman, och de voro
nära däran bli ovänner igen. Men denna gången
upplöste sig gnabbet i en skällande skrattsalfva och
arm i arm vandrade de den vackra bygatan framåt.

-


3:dje årg. - Den 2 Mars 1902 - N:o 22

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Ragnar Bruzelius d. (med 1 porträtt).
Emily Nonnen (med 1 illustration).
»Vandringsbibliotek» (med 1 illustration).
Den första varmmjölk-automaten i Sverige (med 1 illustration).
Nordisk vinteridrott (med 8 illustrationer).
Norskt krigarlif vintertid (med 3 illustrationer).
Hos Anders Zorn i Mora (med 6 illustrationer).
»En fallen storhet» (med 1 illustration).
Den Nordenskjöldska polarexpeditionen (med 2 illustrationer).
Från scenen: Wagners opera »Den flygande holländaren» å kungl. teatern (med 1 illustration).
Veckans porträttgalleri (med 24 porträtt).
HVAR 8 DAGS novellblad, III: En smugglarhisioria från Wight. Öfvers. för HVAR 8 DAG.
Jean Raboul och hans historia. Originalberättelse för HVAR 8 DAG af Erland Bratt.

- BONNIERS TRYCKERI AKTIEBOLAG. GÖTEBORG. 1902. =




Repr. efter Bernhard Östermans porträtt i olja.

Professor RAGNAR BRUZELIUS. d.
MAGNUS RAGNAR BRUZELIUS, d.

En af Stockholms äldre mera kände läkare har gått
ur tiden: f. öfverläkaren vid Serafimerlasarettet,
professorn i medicin vid Karolinska institutet, Magnus
Ragnar Bruzelius, afled den 17 februari i Stockholm
efter en längre tids aftynande.

Professor Bruzelius var i sin krafts dagar en
af hufvudstadens mest kända personer. Alla hade
reda på den store, brede mannen med den skånska
brytningen, hvilken hördes på långt håll. Och från
när och fjärran kommo patienterna, framför allt de
bröstsjuka, för att låta sig undersökas af professor
Bruzelius, hvilken hade stort rykte om sig att vara
en ovanligt skicklig diagnostiker. Denna hans
utomordentliga förmåga lär bland annat ha berott på
hans skarpa hörsel, som tillät honom att ytterst
noga höra tecknen till de sjukliga förändringarne i
lungorna.

Hur kom det sig, att allmänheten betraktade en
nu snart försvunnen tids läkare med andra ögon,
än våra dagars, att läkarne för tjugo à trettio år
sedan voro något för mer än andra människor --
och att husläkaren i de flesta fall var en familjens
vän? Det förra härledde sig nog därifrån, att
vetenskapen ännu icke var så populariserad, utan ännu
hade öfver sig något visst hemlighetsfullt
imponerande, hvilket dock i själfva verket alls icke
befrämjade själfva vetenskapen, men väl gåfvo dess
idkare, och däribland kanske i främsta rummet de
latinskrifvande doktorerna, en nimbus. Det senare
kom sig kanske af, att den tidens läkare icke hade
så brådt som vår tids, brådt att följa med det allra
senaste rönet å det vetenskapliga området, brådt att
följa med i konkurrensen sins emellan, och att på
den tiden icke funnos så många specialister som nu.
Till husläkaren vände man sig, antingen det gällde
något in- eller utvärtes, bröstet, magen eller hufvudet.
Och husläkaren blef, som sagdt, en vän i familjen.

Ragnar Bruzelius var en sådan person, till
hvilken patienterna hade oinskränkt förtroende och hvari
de, på goda skäl, sågo en vän, som ville dem allt
godt. Och i sin egenskap af lärare var professor
Bruzelius lika högt skattad af sina lärjungar, som
han förstod att intressera på ett ovanligt sätt. Han
var visserligen icke den djupe, spekulativt anlagde
vetenskapsmannen, som längtade efter nya
eröfringar och ledde lärjungarnes blickar hän mot det
hittills outforskade. Men han var i stället en
synnerligen praktiskt anlagd person, som visste att bilda
i sin tur praktiska, kloka läkare, och som gjorde
sakerna intressanta och njutbara för eleverna, icke
minst genom den humor han inlade i sina
föredrag och förklaringar. Och när han gjorde ronden i
lasarettet, omgifven af sina lärjungar, voro de sjuka
för honom icke blott »försöksobjekt», utan nödstälda
människor, som behöfde läkarehjälp. Man kan
förstå, hvilket inflytande detta professorns sätt att
behandla sjuklingarne skulle ha på de unga
läkarkandidaternas sinnen.

Ragnar Bruzelius tillhörde den sedan midten af
1600-talet kända smålandssläkten Bruzelius, hvilkens
flesta medlemmar under de två senaste århundradena
varit bosatta i Skåne. Släktnamnet är taget af
hemmet Brusås i Hongers socken af Östbo härad
och Jönköpings län, där stamfadern Lars Nilsson
var bonde.

Bruzelius föddes den 4 juni 1832 i Löderup i
Kristianstads län, son af prosten fil. doktor Magnus
B. och Sofia Wilhelmina Johansson. Efter att ha
genomgått Lunds katedralskola blef han vid 16 års
ålder student i Lund, fil. kand. 1853 och promoverad
till fil. doktor samma år. Påföljande år disputerade
han för docentur och utnämndes 1855 till docent i
zoologi i Lund samt uppehöll följande vårtermin
professuren i samma ämne vid universitetet. Åren
1856--57 ägnade han sig åt studier af anatomi vid
Karolinska institutet under professor Anders Retzius'
ledning. År 1859 disputerade han för adjunktur i
zoologi vid Lunds universitet och uppfördes 1860
å förslag till densamma. Han lämnade emellertid
detta vetenskapsområde, där han dock -- särskildt
hvad studiet af crustaceerna beträffar -- inlagt
betydande förtjänst, för att definitivt ägna sig åt
läkarebanan. År 1860 aflade han sålunda med.
kand.-examen, blef med. licentiat 1862, disputerade för
med. doktorsgraden 1863 och blef med. doktor 1864.

Allt från början af sin läkarebana var Bruzelius
fäst vid Serafimerlasarettet. År 1862 blef han
amanuens vid dess medicinska afdelning och
påföljande år underläkare samt t. f. biträdande
öfverläkare. Tillika blef han docent i medicin vid
Karolinska institutet och bestred de till medicine
adjunkturen vid institutet hörande föreläsningar och
kliniska undervisning, till dess han 1864 utnämndes
till ordinarie med. adjunkt. Samma år blef han
biträdande öfverläkare vid Serafimerlasarettet, där
han 1877 blef öfverläkare, i hvilken befattning
han kvarstod under 20 års tid till 1897. Under
olika perioder i midten af 1870-talet förestod B.
professuren i medicin vid Karolinska institutet,
till dess han 1877 utnämndes till ordinarie
innehafvare af denna professur. Äfven från denna
befattning tog han afsked 1897. År 1880 kallades
han till konungens läkare, från hvilken befattning
han på begäran erhöll afsked vid 1897 års slut
och 1890 till ledamot af Vetenskapsakademien. Allt
sedan lifförsäkringsaktiebolaget Nordstjernans
stiftande 1871 har han varit dess öfverläkare.
Direktionen öfver gymnastiskt-ortopediska institutet har
B. tillhört under en lång följd af år, däraf under
en lång tid i egenskap af ordförande.

Utom några vetenskapliga afhandlingar
återfinner man en mängd uppsatser af Bruzelius' hand
i Svenska läkaresällskapets förhandlingar, Nordiskt
med. arkiv, Hygiea, Vetenskapsakademiens
handlingar m. m. Han har äfven under många år
deltagit i redigerandet af såväl Hygiea som Nordiskt
med. arkiv. Bland de utmärkelser, som kommit
B. till del, må nämnas, att han var innehafvare
af konung Oscars jubileumstecken, kommendör af
Nordstjerneorden, 1:sta klass, och kommendör med
stora korset af Vasaorden. Vid
lifförsäkringsaktiebolaget Nordstjernans 25-årsjubileum 1896
öfverlämnades till Bruzelius en af professor Lindberg
öfver honom präglad medalj i guld. Professor
Bruzelius' lärjungar ha låtit måla hans porträtt, som
är uppsatt i Serafimerlasarettets medicinska
afdelnings föreläsningssal.

Professor Bruzelius var gift två gånger, första
gången 1871 med Christina Helena Kempe, död
1879, och andra gången 1882 med sin första
hustrus halfsyster, Lotty Henriette Kempe, bägge
döttrar af grosshandlanden och bruksägaren J. C. C.
Kempe och dotterdöttrar till Frans Michael Franzén.
Utom maka efterlämnar professor Bruzelius en
13-årig dotter.

Genom giftermål erhöll professor Bruzelius stor
förmögenhet, och han hade af sin praktik en
betydande inkomst, så att han till sist var en mycket
rik man. Han bistod äfven, när så behöfdes, af
sin förmögenhet det uppväxande läkaresläktet. Bland
namnen å framstående svenska läkare intager den
nu aflidnes sin gifna plats.

-


EMILY NONNEN.

Fotografi, tagen å 90-årsdagen speciellt för HVAR 8 DAG, af Aron Jonason, Göteborg.

SVERIGES ÄLDSTA FÖRFATTARINNA, EMILY NONNEN, i sitt hem, Liseberg vid Göteborg.

Framför inkörsporten till det gamla Liseberg
utanför Göteborg rörde sig lördagen den 22 febr.
täta leder af vagnar och promenerande, som då
lämnade stadens gator för att aflägga besök i ett
af de älskligaste gamla hemmen, som ännu dröja i
oförändradt skick sedan förra århundradets början.
Fröken Emily Nonnen firades då med anledning
af 90-årsdagen, och blef det för alla af hennes
stora vänkrets en sann högtid att till den vördade
gamla författarinnan framföra sina lyckönskningar.
När man uppnår sitt 90:de år efter ett lif af arbete
och intresse för de flesta mänsklighetens lifsfrågor
inom litteratur, konst och politik, då förundras vi
knappast öfver att finna, hur denna andliga
lifaktighet präglat äfven själens omhölje. Vi finna
ej fröken Nonnen i hvilstol eller på soffa, nej
beställsam vandrar den lilla damen omkring i de
solbelysta rummen, en lycklig värdinna, som åt
ingen vill öfverlåta uppdraget att vara cirkelns
medelpunkt. Blommor pryda bord och
fönstersmygar; rummen fyllas af vänner från när och
fjärran -- för en hvar har hon ett leende och hela
sitt varma sinnes uppmärksamhet.

För att älska fröken Nonnen behöfver man ej
att läsa de böcker, som i många år utgjort en
ungdomens skattkammare; nej, redan på tröskeln
af detta hem slår en tillmötes en fläkt af flydda
tiders bildade smak och vittra förfining. Fröken
Nonnens akvareller, porträtter i olja samt fint
pänslade miniatyrer pryda här hvarje rum, där
möbler, bohag och gardiner nästan utan undantag
stamma från empirens dagar. I den vackra parken
utanför stå åldriga, högresta granar och i den
väna skogsbacken skola äfven i vår sipporna lysa
hvita. Må den 90-åriga kvinnan med det unga
hjärtat länge förunnas kraften att kvarhålla
tjusningen af detta idylliska hem, där så många vänner
allt fortfarande skola söka henne för att med henne
dela glädje och sorg. Den kända författarinnan
lämnar så gärna plats för den kännande vännen
och till sist är det ju dock från mänsklig synpunkt
äfven de yppersta af oss skola dömas!

Olga B.


"VANDRINGSBIBLIOTEK."

Foto. Lindahl» fot.-aff., Sthlm,

Föreningen för Folkbibliotek och Läsestugor i
Stockholm har i dagarne utsändt 6 s. k.
»Vandringsbibliotek», hvilkas utseende framgår af bilden.
Biblioteken innehålla värderika arbeten af olika
slag, såsom skönlitteratur, populärvetenskapliga
arbeten m. m. De utsändas till olika delar af
landet, särskildt landsbygden, och skola stanna på
hvarje plats en kortare tid för att sedan ersättas
af andra. På så sätt hoppas man att sporra
läslusten särskildt bland vårt lands stora 
jordbrukande befolkning samt väcka intresse för bildande
af fasta sockenbibliotek.

De nu utsända vandringsbiblioteken skola tjäna
som försök och skola, i den mån föreningen
erhåller nödiga pänningmedel härtill, efterföljas af
flera. Från olika håll inom vårt land, särskildt i
folkhögskolekretsar, är man betänkt på att utsända
liknande boksamlingar. I utlandet, särskildt i
Amerika, ha dessa fått en ofantlig spridning.

-



DEN FÖRSTA VARMMJÖLK-AUTOMATEN I SVERIGE

öppnades i förra veckan för
allmänheten vid Östermalms torg i Stockholm,
sedan den först af profvats af
riksmarskalken von Essen jämte inbjudna.
Automaten är försedd med
sköljapparat samt tvänne bleckmuggar, som
hvardera fyllas af 60-gradig, varm
mjölk för en femöring. Man har
beräknat att själfva mjölken, oaktadt
detta låga pris, skall »bära sig» och
dessutom kunna betala den för
apparatens fungerande nödvändiga
personalen, hvaremot man i och för
anskaffande af ytterligare apparater nödgas
appellera till personer, som möjligen
kunna intressera sig för det
människovänliga syftet.

*

En ung dam i Stockholm, fröken
Valborg Ulrich, kan berömma sig af
att ha åstadkommit denna automat.
Den är konstruerad af ingeriör Joh.
Karlson efter fröken Ulrichs idé.

DEN NYA VARMJÖLK-AUTOMATEN I STOCKHOLM, den första i vårt
land, som väl kommer att efterföljasaf flera.


NORDISK VINTERIDROTT: SKIDTÄFLINGARNE i GÖTEBORG D. 16 FEBRUARI.

Söndagen den 16 februari afhöllos
flerestädes stora skidtäfiingar.
Så i Göteborg, där man invigde den
nya, präktiga Bragebacken i den
vackra Slottsskogen. I den
internationeUa backlöpningen voro
norrmännen som vanligt de styfvaste
och eröfrade alla prisen; i
terränglöpningen segrade en Umebo, hr
Eriksson, samt två göteborgare.

*

Än mera intresse ha de stora
nationella täflingar, som under
lördagen och söndagen pågingo vid
Gamla Uppsala, väckt öfver hela
landet -- väl mest genom prinsarne
Gustaf Adolfs och Wilhelms
deltaganda i desamma.

Prins Gustaf Adolf var iförd en
klädsam hvit skiddräkt, som gjorde
honom synlig öfverallt, och hans
första hopp i backen, hvilket utfördes
särdeles väl, hälsades med kraftiga
applåder, hvilka stegrades för hvarje

Foto. Steen-Möller, Göteborg.

Öfvre bilden: FRÅN SKIDTÄFLINGARNE I GÖTEBORG: Den nya Bragebacken i Slottsskogen. Man ser »stupen», ett högre och ett lägre, täckta af flaggor. Från dessa stup togos hoppen ända till några ocn 20 meter fram.
Vid sidan af denna bild visar den mindre illustrationen, när ett hopp tages öfver stupet.

Foto. G. & H. Hasselblad, Göteborg.

Nedre bilden: VID FOTEN PÅ BANAN: En skidlöpare synes just på väg utför efter ett lyckat hopp.
NORDISK VINTERIDROTT: FRÅN SKIDTÄFLINGARNE VID UPPSALA.

Fotografier för HVAR 8 DAG af A. Lindahls foto-affär, Stockholm.


Den unge mannen, bärande sina skidor upp till täflan med andra
utöfvare af den präktiga idrotten, är Prins Gustaf Adolf. Och
taflan, som visar kungasonen vid Gamla Uppsala med dess
kungahögar och uråldriga minnen, där mången konungason täflat 
i blodig lek, må väl kallas historiskt stämningsfull.

*

Prins Vilhelm (59) synes å vidstående bild just åka utför backen.



gång han »klarade stupet». Hans enkla och flärdlösa uppträdande bland
de andra skidmännen gjorde ett mycket godt intryck. Ej mindre stora
sympatier vann prins Wilhelm, som åkte i sin hurtiga kadettuniform.
Han föll visserligen ett par gånger och rullade som en boll utför backen,
men det bekom honom ej det minsta. Han tycktes blott ha roligt däråt
-- och publiken också, för att inte tala om kronprinsen själf, som äfven
var närvarande, och som skrattade rätt hjärtligt åt sin sons kullerbyttor.

Detta de båda unga prinsarnes deltagande i de nationella täflingarae 
såsom »män i ledet» bland den andra käcka ungdomsskaran är sannerligen 
ett tidstecken af den mest glädjande beskaffenhet och väl värdt att 
lägga märke till. Ty säga hvad man vill, så är det dock ett äkta och 
i bästa mening demokratiskt drag detta att se två unga prinsar, af 
hvilka den ene en gång skall bära Sveriges krona, täfla sida vid sida 
med och besegras af unga män ur folkets led. Och säkert är, att i vår 
tid, och i vårt land åtminstone, de kungliga ingalunda förlora något i 
värdighet eller anseende genom att på detta sätt stiga ned till sitt
svenska folk!


SKIDBACKEN VID GAMLA UPPSALA.
NORDISK VINTERIDROTT: HOCKEYSPEL l UPPSALA

NORDISK VINTERIDROTT:  Hockeyspel emellan Uppsala hockeyklubb och
studenternas hockeyklubb. Uppsala hockeyklubb vann 8 mot 2,
tack vare dess »kaptens», hr Sune Almquists skicklighet.


KRONPRINSEN och prins Gustaf Adolfs
guvernör, LANDSHÖFDING LAGERBRING,
åse hockeyspelen.
-



NORSKT KRIGARLIF VINTERTID.

Att ligga ute i tält vid en temperatur mellan 20 och 30
grader torde nog tilläfventyrs förefalla äfven mycket härdade
friluftsmänniskor rätt »svalt»! Och dock har detta ägt rum
under de intressanta manövrer, som i förra veckan under den
bistraste kölden ägde rum vid Skedsmo i Norge. I
manövrerna deltogo omkring 900 man af olika vapenslag, och af
dessa kamperade 6-700 i tält i det fria, föremål för åtskilligt
bekymmer och ängslan från släkt och vänner, hvilket man ju
i och för sig knappast kan undra på.

Men det visade sig, att de lätta, praktiska tälten med de
modärna ståltrådsgallren till uppvärmning, hvilka nu äro
allmänt i bruk, absolut lämna tillräckligt skydd mot kölden.
Temperaturen i tälten höll sig jämn hela natten igenom mellan
5 och 8 grader varmt, hvilket med den beklädnad manskapet
har, är alldeles tillräcktigt, och det inträffade ej heller under
de tvänne nätternas bivackering ett enda fall af förfrysning.
Dessa intressanta manövrer ha sålunda till full evidens
bevisat, att vinterbivackering äfven under de mest gnistrande
köldförhållanden är absolut utan risk för manskapets helsa --
väl att märka, om tälten uppslås och ståltrådsgallren anbringas
på det riktiga sättet.

*

Åtskilligt intresse har under dessa manövrer också samlat
sig kring de nya uniformerna, som profvats i olika modeller.
Den förhärskande stegra färgen är mycket klädsam och de
flesta modellerna göra ett sportmässigt och alltigenom
praktiskt intryck. Af hufvudbonader gjorde den mjuka hatten med
brättet uppviket å ena sidan det behagligaste intrycket, ehuru
måhända den vanliga filthattstypen, fastän långt mindre
klädsam, är mera praktisk.

Det manskap, som var ifördt den nya uniformen var
mycket belåtet med densamma. De praktiska damaskerna, och
de ändamålsenliga, rymliga tröjorna och benkläderna, som
samtidigt hålla kölden ute och lätta marschen, var föremål
för enstämmiga loford

Foto. Skarpamoen, Kristiania

NORSKT KRiIARLIF: Vinter-bivack
Foto. Skarpmoen,  Kristiania

DUBBEL SKIDKÖRNING EFTER HÄST, SÅDAN DEN SKER I NORGE,

FRÅN VINTERMANÖVERN I NORGE: Infanteri på skidor,


HOS ANDERS ZORN I MORA

Fotografier tagna af fotograf Julius Grape i Stockholm, speciellt upprest till Mora för HVAR 8 DAGS räkning.

Vår kanske i närvarande stund mest berömde
konstnär Anders Zorn tyckes efter långa
och vida färder i främmande land, under hvilka
han ju skördat både guld och lagrar, numera nästan
vilja bli bofast och stadig i sin gamla födelsebygd
i hjärtat af Dalarne vid Siljans strand.

Här har han i sin villa, som är uppförd efter
hans egen plan och i gammalnordisk stil, samlat
alla sina rika skatter af konstverk och antikviteter,
hvilka, ordnade med den geniale konstnärens säkra
smak, bilda ett helt, som väl tör söka sin like.

Prins Eugen, eller som h. k. h. helt kort och
populärt beämnes bland artistkamraterna:
»prinsen», befinner sig som bekant sedan någon tid
tillbaka på besök hos herr och fru Zorn i Mora.

Det är icke första gången som prinsen gästar
Zorn, och han trifves utmärkt väl däruppe i
Dalarne, där också alla hjärtan klappa den enkle
geniale furstesonen till mötes.

Äfvenså är väl nu vintertid den höga, rena
luften synnerligen nyttig för prinsens fortfarande
något klena hälsa, och h. k. h. ser också, liksom
hans angenäma värdfolk, innerligen belåten och
nöjd ut med sin tillvaro, såsom man ju har allt
skäl att göra, då man befinner sig bland goda
vänner och trogna grannar ...                                                        


PRINS EUGEN OCH ANDERS ZO3N.

HOS ANDERS ZORN I MORA: Nyheter från hufvudstaden. Främst prins Eugen ocl fru Zorn, i bakgrunden Anders Zorn (sittande) och friherre Cederström.
Foto. Julius Grape, Foto.-affär & atelier, Sthlm.

HOS ANDERS ZORN I MORA:  Det vackra hvardagsrummet, där prins Eugen f. ö. spelar schack med Anders Zorn; fru Zorn tänder brasan i den präktiga spiseln.
ZORNS VILLA I MORA.

ANDERS ZORN I SIN ATELIER, sysselsatt med
modelleringen af Gustaf Vasa-statyn. Vid sidan sitter modellen,
en dalayngling.

ANDERS ZORNS ATELIER:  Inrymd i en särskild liten villa. På skidor synas prins Eugen jämte
friherre Cederström, uppvaktande, samt Anders Zorn.


»EN FALLEN STORHET»

De våldsamma stormar, som i dessa dagar rasat öfver
Brandenburgs slätter, hafva bl. a. rifvit omkull ett
märkligt träd.

I närheten af den gamla muren kring Wittstock stod
en poppel, som icke endast väckte hvarje förbigåendes
intresse på grund af storleken och den märkvärdigt formade
stammen, utan var bekant vida omkring med anledning af
de historiska minnen, som voro förknippade med honom.
Poppeln kallades »Banérpoppeln» eller »Svenskträdet».
Detta träd var den 4 oktober 1636 vittne till det blodiga
slag, i hvilket svenskarne under Banér och Torstensson
besegrade de käjserliga och sachsiska trupperna under
Hatzfeld, och under detta träd skola, enligt hvad folket i
trakten ännu vet förtälja, Banér och Torstensson efter
slaget på sina knän ha tackat Gud för segern.

Banérpoppeln omgafs ännu en gång af svenska trupper. Det 
var det sorgliga året 1675, då de vid Fehrbellin
slagna svenskarne såsom fiender utanför Wittstocks murar
höllo krigsråd under det historiska trädet.

Käjsar Friedrich uttalade vid ett besök i Wittstock
sin önskan, att man måtte taga vård om det gamla trädet
såsom ett minne från en stor tid. Men detta synes icke
ha skett. Trädet fick stå, som det stod, utan skydd. För
ett tjugotal år sedan tände okynniga pojkar till och med
eld i dess ihåliga stam, hvarvid denna ännu mera skadades.
Men trädet fortfor dock att lefva, hvarje vår iklädande sig
ny löfskrud. Ännu i november förra året stod trädet
upprätt.

Nu ligger emellertid jätten slagen. Dock finnes
något kvar, och man har nu sent omsider föreslagit att
omhägna kvarlefvorna af trädet och vid detsamma uppsätta
en minnestafla.

Efter fotografi.

BANÉRPOPPELN ELLER SVENSKTRÄDET VID WITTSTOCK
I BRANDENBURG.



DEN NORDENSKJÖLDSKA POLAREXPEDITIONEN

befinner sig, då detta skrifves, inne bland de antarktiska isarne,
trotsande dessas köld och faror. Efter en i allo lyckosam färd
anlände nämligen expeditionen, sedan den någon tid
uppehållit sig i Buenos Aires, själfva nyårsaftonen till Port Stanley
å Falklandsöarne, hvilket är den sista »civiliserade» stationen
före inträngandet i isregionerna. Färden dit var ganska stormig, 
och den hastiga öfvergången från värme till köld hade
ådragit några af expeditionens medlemmar lindrigare
förkylning, men för öfrigt var allt väl. Af de 14 fråu Norge
medförda slädhundarne, af hvilka en synes å bilden, ha 9 stycken
dött under resan, hvadan man skall söka att å Falklandsöarne
komplettera dessa för vinterfärder å isen så oumbärliga djur.

Som bekant har expeditionens energiske
ledare under sin forskkningsfärd drabbats af den
hårda sorgen att i dagarne förlora sin fader,
öfverste Nordenskjöld -- se Veckans
porträttgalleri -- och kommer underrättelsen härom ej
att nå honom, förrän expeditionen, enligt hvad
man får hoppas, nästa sommar välbehållen
återvänder till Falklandsöarne.

Amatörfotografier

FRÅN NORDENSKJÖLDSKA SYDPOLSEXPEDITIONENS FÄRD;
Ombord å »Antarctic» i Buenos Aires, dec. 1901.

Fisksäljare i S:t Vincent å Cap Verdieöarne,
nov. 1901. Fot. tagen ombord å »Antarctic».


FRÅN SCENEN: WAGNERS OPERA "DEN FLYGANDE HOLLÄNDAREN" Å KUNGL. TEATERN.

Fotografi speciellt för HVAR 8 DAG af C. Olausson, Sthlm.

Flygande Holländaren (hr Lejdström)      Senta (fru Lindberg)
SCEN UR 2:dra AKTEN AF »DEN FLYGANDE HOLLÄNDAREN».


VECKANS: PORTRÄTT: GALLERI:

G. STEDT.

Till öfverste i armén har
utnämnts öfverstelöjtnanten vid
fortifikationen, chefen för Svea
ingeniörskår och t. f. chefen för
fälttelegrafkåren, R. S. O. m. m., Nils
Gustaf Stedt f. 1850, känd som en
dugande och framstående militär.

A. CARLSTRÖM.

Efter uppnådd pensionsålder
erhöll majoren vid norra skånska
infant.-regementet A. Carlström d.
24 jan. afsked efter en fyratioårig
nitisk tjänst. G. har också hedrats
med flera olika kommunala
förtroendeuppdrag inom den ort, där
han varit bosatt.

R. M. LILJEFORS.

Uppsalasångens vänner
hälsa säkerligen med glädje det val
af sånganförare som "Allmänna
sången" i dagarne gjort i kand.
Ruben Mateus Liljefors. R., som
är född 1871, har redan förvärfvat
ett godt namn som kompositör och
dirigent.

B. E. LINDBLAD.

90 år fyllde den 9 februari
enkefru Beata Elisabeth Lindblad f. 
Moström, i Söderköping, och var på
födelsedagen föremål för mycken
hyllning af släktingar och vänner.

C. R. ULFSAX.

80 år fyllde den 15 februari
f. d. sekreteraren i
fångvårdsstyrelsen C. R. Ulfsax. Den
vördnadsvärde åldringen, som befinner sig
vid full vigör, hyllades under
dagens lopp af många vänner och
bekanta.

H. V. OLSSON.

75 år fyllde den 23 februari f.
järnhandlaren H. V. Olsson i
Stockholm, hvilken varit en i ovanligt
hög grad anlitad kommunalman.
Den vördade åldringen hyllades på
födelsedagen på mångahanda sätt.

J. A. WENNBERG.

F. d. kanslirådet J. A.
Wennberg fyllde den 10 februari 70 år
och fick af denna anledning
mottaga talrika lyckönskningar. W.
äger, i förhållande till sin ålder,
stor vigör och synes åtnjuta den
bästa hälsa.

M. F. FLODERUS.

70 år fyllde den 17 februari f. d.
rektorn vid Uppsala högre
allmänna läroverk, lektor Manfred
Mustaf Floderus. Den vördade
gamle var på födelsedagen föremål
för mycken hyllning.

R. PETERSON.

70 år fyllde den 1. februari
direktören R. Peterson i Ödeshög och
fick den vördade gamle under
dagens lopp mottaga många bevis på
aktning och vänskap från när och
fjärran.

C. F. F. WAHLSTRÖM.

60 år fyllde den 2 febr.
befälhafvaren å ångaren Norrbotten,
Kapten C. F. F. Wahlström, som då
var föremål för mycken hyllning
från vänner och kamrater när och
fjärran.

F. M. MELIN.

Bataljonsläkaren vid
Dalregementet, distriktsläkaren i
Sandviken F. M. Melin fyllde den 15
februari 50 år och blef, med
anledning af dagens betydelse, föremål
för mycken hyllning af kamrater
och vänner.

G. PETTERSSON.

50 år fyllde den 7 februari
disponenten för guldsmedsbolaget i
Stockholm, G. Pettersson, hvilken
med anledning häraf uppvaktades
af kontors- och arbetspersonalen.
O. G. NORDENSKJÖLD, d.

Den 18 februari afled i Eksjö
f. öfversten och chefen för Kalmar
regemente, R. S. O. 2 kl., Otto
Gustaf Nordenskjöld, f. 1831. Den
framstående militären, som
innehade en mängd förtroendeuppdrag
och nu sörjes i vida kretsar, var
fader till forskningsresanden doc.
Otto Nordenskjöld.

A. G. de GEER. d.

Den 5 februari afled i
Stockholm f. d. kaptenen vid
Södermanlands regemente, friherre Jacques
Anton Gerard de Geer. Ledamot af
landtbruksakad. 1865, erhöll de G.
1866 Söderm. läns
hushållningssällskaps guldmedalj, och blef 1890
sällskapets hedersledamot. Den
vördade gamle sörjes närmast af son.

O. F. af SILLÉN, d.

Den 8 februari afled i
Stockholm f. presidenten i statskontoret
Otto Ferdinand af Sillén, nära 86
år gammal. S. var under flera år
kamrerare vid Vetenskapsakademien. Han 
var en enkel och vänlig man, som sörjes 
af många.

C. F. WARODELL. d.

Den 12 februari afled i Stockholm f. d. 
kaptenen vid Göta Lifgarde, Carl Tedrik Warodell, 
något öfver 55 år gammal. Underlöjtnant
1868, kapten 1882 tog han förlidet
år afsked. Präktig och afhållen
kamrat sörjes han närmast af
maka och barn.

G. W. BELLMAN, d.

Den 11 februari afled i
Haparanda f. telegrafdirektören, f.
löjtnanten Gustaf Wilhelm Bellman, i
en ålder af 90 och ett halft år. B.
afled på samma dag, som sin
farfars kusin, skalden Carl Mikael
Bellman.



A. J. BORG. d.

Medarbetaren i "Vårt Land", fil.
kand. Anders Johan Borg afled i
Stockholm d. 7 febr. B. var född
1852 och aflade 1884 fil.
kand.-examen, hvarpå han vid "Vårt
Lands" grundläggning inträdde i
redaktionen. Han var en skicklig
och vänsäll person, som sörjes af
många.


M. BERLIN, d.

Den 11 februari afled i
Jönköping lektorn vid högre allmänna
läroverket därstädes, fil. dr. Mac
Berlin, 56 år gammal. B. var en
för religiösa och politiska spörsmål
högeligen intresserad man. Han
var äfven hög frimurare. Utom
maka och barn sörjes han af en
stor vänkrets.

J. V. PIHL. d.

Den 11 februari afled i
Göteborg f. d. provinsialläkaren Johan
Valfrid Pihl i en ålder af 69 år.
Den gamle hedersmannen var en
af alla omtyckt person, som sörjes
af många.

C. H. BERGMAN, d.

På sin egendom Ormstorp i
Småland afled f. d. sjökaptenen och
stationsinspektoren C. H. Bergman,
den 28 jan. 70 år gammal. B. aflade
1855 sjökaptensexamen. Ingick 1865
vid Statens järnvägar och tog 1895
afsked med pension. Den gamle
hedersmannen sörjes af barn och
talrik vänkrets.

A. WADSBERG. d.

Den 13 februari afled i Vadstena
den under signaturen "Ester" kända
författarinnan, fröken Augusta
Wadsberg. Hon var född 1835 och
sörjes af släktingar och många
vänner.



C. E. HALLSTRÖM, d.

Den 11 februari afled i
Strängnäs lasarettsläkaren och
stadsläkaren därstädes, med. lic. Christian
Ernst Hallström H., som var född
1834, aflade med. kandidatexamen
1863 och med. licentiatexamen 1868.
T. f. stadsläkare i Strängnäs samma
år blef han 1887 ordinarie
stadsläkare därstädes.


F. W. PETERSON, d.

Den 19 januari afled på sin
egendom Fredriksdal, f. löjtnanten
Frans Wilhelm Peterson, 77 år
gammal. I sin krafts dagar var han
en mycket anlitad kommunalman,
samt var för sitt vänsälla väsen
allmänt omtyckt och värderad.


HVAR 8 DAGS NOVELLBLAD. III.

EN SMUGGLARHISIORIA FRÅN WIGHT.   Öfversättning för HVAR 8 DAG.

»Lukas! Lukas! Säg mig att du endast
skämtar. Du menar väl ej allvar med hvad du sade.»

Flickans röst darrade af rörelse, och hon brast
i en flod af tårar. Den unge mannens anletsdrag
fingo ett bestämdt, nästan hotfullt uttryck, då han
slog armen om hennes lif.

Mellan de unga tu utkämpades här vid
hafsstranden en hård kamp. Ruth, som i själfva verket
älskade Lukas Haskell, den unge fiskaren, med
hvilken hon denna afton sammanträffat, hade låtit sig
påverkas af sin släkt och förlofvat sig mod den
ansedde kustsergeanten James Blenkarn.

Ruth förebrådde Lukas, för att han med berådt
mod trotsade landets lagar och biträdde vid
insmugglande af varor, men trots sina förebråelser måste
hon tillstå, att hon älskade honom och ej James
Blenkarn, ehuru denne var en präktig karl och
alltid visat sig god mot henne.

»Pappa såg, huru god James var», protesterade
den unga flickan. »Och dessutom -- hvad är du?»

»En ärlig fiskare», sade Lukas.

»En lagbrytare, en smugglare, en tjuf».

»En tjuf. Hvem vågar kalla mig tjuf.»

»James gör det», svarade hon.

Lukas höjde hotande handen mot himmelen.

»Låt James komma i min väg en gång, och
Gud må dömma oss emellan!»

Ännu en gång kysste han den darrande flickan
och försvann i kvällens dunkel.

*

År 1873 hade det ryktet spridt sig, att stora
kvantiteter kolonialvaror voro afsända från andra
länder att insmugglas vid ön Wight.

I västra delen af denna ö voro befolkningens
sympatier odeladt på smugglarnes sida, emedan
fiskarne ofta blefvo utsatta för spioneri.

En dag beslöt en farmare, vid namn Giles
Canseway, att spela kustbevakningen ett spratt. Han
lät utsprida det ryktet, att han stod i spetsen för
ett helt smugglareband. Olyckligtvis drabbade
misstankarne då äfven en af hans bästa vänner, Lukas
Haskell. En natt omringade kustbevakningen hans
hus, som låg vid hafvet, och inträngde för att
undersöka huset. Naturligtvis funno de ingenting, men
då undersökningen pågick, fick kustsergeanten se
Haskell komma in. Haskell insåg genast faran och
rusade ögonblickligen bort. Kommen utanför
snubblade han och tumlade omkull. Ehuru han var snabbt
uppe igen, tappade han ett papper, som tillfullo
bevisade hans brottslighet. -- -- --

»Daniel, du måste vara mig behjälplig härvidlag»,
sade Ruth en morgon till sin broder Daniel.

»Med hvad då?» sade denne i det han ömt
betraktade sin syster.

Med af rodnad blossande kinder berättade hon
nu huru Lukas Haskell lyckades undkomma sina
förföljare, då de omringat Giles Canseways hus.

»De jagade ned honom», sade hon, »i den klyftan,
som genom en gång står i förbindelse med
»Fransmannens håla», och då de sökte tränga efter lär
han sprängt tunneln.

»Nu befinner han sig i denna grotta, och som
kustbevakningen håller vakt nedanför på stranden,
kan han hvarken komma upp eller ned. Ingen
lefvande varelse kan klättre upp till klyftan, och
såvida ingen sänker sig ned på ett rep till honom,
skall han omkomma af svält, som den stackars
fransmannen gjorde.»

»Nå, hvad vill du, jag skall göra?»

»Jo, du skall hjälpa mig komma ned i hålan.
Du tar ett starkt rep och släpper ned mig. Du är
stark nog att draga upp honom och sedan mig.»

»Men det är emot lagen», invände Daniel. »Om
jag hjälper honom, råkar jag fast själf...» Men
efter en stunds öfvertalande gick han till sist 
in på att bistå henne.

*

Skyddad af mörkret lyckades den modiga, unga
flickan sänka sig ned utför det förskräckliga
bråddjupet. Då hon hängde där med det brusande
hafvet under sig, och allt berodde på att repet ej
skars af mot någon skarp klippspets, betogs hon
af fasa. Men kärleken till Lukas stålsatte henne.

Slutligen fick hon fotfäste på en utskjutande
klippa framför ingången till »Fransmannens håla».
Hon ropade sakta: »Lukas! Lukas!»

»Hvem ropar?» hörde hon en hes röst svara.
Hon tog några steg framåt, men hejdades af utropet:

»Jaså, ni komma för att arrestera mig! Stanna,
eller ni är dödens!»

»Lukas, ser du ej, att det är jag -- Ruth!»

Snart fattade han situationen och slöt henne
till sitt bröst. I få ord berättade hon om sin plan.

»Hvarför har du riskerat ditt lif för mig?»

Frågan var ej lätt för henne att besvara --
hon som var förlofvad med en annan.

»Min älskling», sade han passioneradt, »jag svär
dig, att kommer jag helskinnad ur den här hålan,
skall jag upphöra med all smuggling och börja ett
nytt, redligt och ärligt lif, fjärran från dessa
bygder. Kanhända jag då en gång kan komma tillbaka
för att gifta mig med dig, mitt lifs ängel.»

»Nej!» sade Ruth bestämdt. »Jag har ju gifvit mitt 
ord till James Blenkarn, och kan ej ändra mig.»

»Jag trodde du mente --»

»Nej -- tro mig, jag kan inte -- tro mig ...»

»Då måste jag i alla fall bort härifrån», sade
han, i det han ännu en gång slöt den darrande
flickan till sitt bröst, passioneradt kysste henne och
ilade mot grottans utgång. Nästa ögonblick skulle
han störtat sig utför bråddjupet, om ej en kraftig
hand gripit tag i honom och kastat honom tillbaka.

»Är det på det sättet, du ämnar börja ditt nya
lif, Haskell? Skäms du ej att handla så fegt, fast
denna modiga flicka vågat lifvet för att rädda dig?»

Lukas slet sig lös och drog fram revolvern.

»Blenkarn!» ropade han. »Himlen vare lof, att
jag träffade dig! Nu kunna vi få göra upp vårt
mellanhafvande!»

Han höjde vapnet, men lika hastigt slog
kustsergeanten det ur hans hand.

»Jag hade ett annat ärende än detta», sade han
kyligt. »Icke för att slåss med dig, utan för att
hjälpa dig har jag kommit hit.»

»Hvad?»

»Det är så», fortsatte Blenkarn allvarligt »Du
har ingenting att frukta af mig. Ruth, hör mig.
Jag har kommit för att befria din älskare.
Dåraktiga flicka! Du anade ej, att hvarje tum af
trakten var bevakad. Sedan du kommit ned, fångade jag
Daniel, och han har berättat mig allt. Hör på,
Haskell, när vi passera herrgården, befaller jag
mina män genomsöka parken. Då slår du mig till
marken och flyr till Yarmouth, under det jag låter
dem leta efter dig åt motsatta hållet.

»Ännu ett ord. Ruth, jag befriar dig från ditt
löfte och lämnar snart trakten för alltid. Då
stormen lagt sig, kommer Lukas tillbaka om några år
för att gifta sig med dig», och hans röst darrade,
»ehuru Gud allena vet, hur innerligt jag älskar dig.»

»James», sade Ruth, »förlåt mig, jag har aldrig
älskat dig, men -- men». Hon tystnade.

»Jag vet det nu», sade kustsergeanten, »och det
var väl, jag fick veta det i tid. Jag lyssnade till
ert samtal här och hörde, hvad du sade till honom.
Jag har misstagit mig grymt. Hör nu, Lukas! Gör
som du sagt. Blif en ärlig människa! Kom tillbaka
en dag, men blif god mot henne. Kom ihåg, att hon
i natt vågat sitt lif för att rädda ditt.»


JEAN RABOUL OCH HANS HISTORIA.

Originalberättelse för HVAR 8 DAG af Erland Bratt.

(Forts. fr. föreg. n:r.)

Jag reste mig upp och såg mig omkring. Hade
då allt varit en villa? Funnos ej dessa hemska
ting i verkligheten? Hade rakt ingenting timat?
Alla dessa frågor stodo att läsa i mina drag, och
doktorn dröjde ej med svaren.

»Ni vill, att jag skall sprida ljus», började han,
»i de tilldragelser, som ni tror er ha bevittnat. Ni
vill veta, om ni drömt, eller om det var figurer af
kött och blod, som stredo och ledo inför edra ögon.
Låt mig då först säga er, att hvad ni såg, såg äfven
jag, och om ni våndades i ångest, var dock er
fasa lekverk emot min. Jag skulle kunna be er
återkomma i morgon och gifva er ett nytt tillfälle
att åse samma handling, och ni skulle återfinna
mig följande dag lika kry som nu. Det samma
året om. Jag vet, att denne främling är ej mer än
luften, som jag andas, och ändå syns mig ingen
verklighet så helvetiskt gräslig, som min kamp mot
denna tunna luft. Tror ni, jag lider, då hans
stämma når mig, såg jag ut som om jag skrattade, när
han sveper sin makt kring min själ och ställer mig
till ansvar?! Jag erkänner min synd, och från mina
läppar tar han en bön, mer djup och innerlig än
någon, som stigit till vår Herres tron. Men han
kommer, ty mitt lidande kan ökas, och jag ser
honom, Chapra, som jag såg honom vid Shivas bild,
den dag min frihet återvanns. Han vill blott öka
bördan af mitt brott och stegra omätligheten i min
ängslan. Jag måste slå honom till golfvet och känna
darrningen af hans svaga lemmar. Min orm skall
bita sig fast vid märkena, i hans kind, på det jag
må uppfånga samma blick, som tindrade i hans
ögon den gången, och ormen skall växa för att låta
mig känna det lefvande lifvets fasa vid hans
kväfvande ringling. Detta är Chapras hämnd. Dag för
dag har jag burit den, och intet har ändrat sig däri.
Hvad glädje skänkte mig stenen, hvad vann jag
genom min frihet? Jag har kämpat länge nog mot
den förbannelse, som hvilar öfver mig, och i denna
strid mot dessa makter är jag för svag. Ni har
sett hvilka slag, man måttat åt mig. De anse sin
ära stå på spel, och de skola uppbjuda sina yttersta
krafter för att drifva mig till sig. Jag vet ej, om
de nått gränsen för sin förmåga, men jag vet, att
jag nått gränsen för min motståndskraft. Mitt beslut
är fattadt, och fastän jag ryser vid de öden, som
vänta mig, ämnar jag återvända, ty ingen
mänsklig existens kan uthärda de marter, som dessa
upprepade syner framkalla i mitt inre.»

Han gjorde ett uppehåll, och hvad jag
fruktade mest af allt, kom nu från hans mun. Han
fortsatte.

»Genom min annons sökte jag komma i
förbindelse med en djärf och modig man, ty möjligheten
af hvad jag nu beslutit, har på sistone ofta kommit
för mig. I er har jag funnit den lämplige och jag
har således att förbereda er på, att vi med det
snaraste skola företaga resan. Det är ej min mening
draga nytta af edra tjänster längre än tills jag nått
fram, och om allt går efter önskan, kan ni fredligt
återvända för att öfverbringa världen min sorgliga
historia.»

Jag skulle nog ha önskat undandraga mig,
men min fruktan för doktorns makt var större än
min oro för framtiden. Och så gick det till, att vi
två dagar senare befunno oss ombord å ångaren
Yalta. Och jag lämnade Frankrike med dystra aningar 
om hvad det kommande skulle bära i sitt sköte.

Detta är uppränningen till min historia, det
första steg, mot det mörker, hvarur jag sent omsider
vaknat. Jag minns så väl denna resa. Minns, hur
jag ofta stod lutad öfver fartygets reling, och
därvid föll mig den tanken in, att likaså visst som ingen
trängt ned i hafvets oändliga djup för att utforska
dess aldrig uppdagade hemligheter, lika säkert skulle
jag aldrig återvända från detta företag, om jag blott
en gång nått det område, där dessa outgrundliga
människor framlefde sitt mystiska lif.

Jag låg på däcket ibland, ensam tyckte jag,
fastän det myllrade omkring mig. Men jag var
ensam, ty mitt mål var ett annat än deras. Det gällde
ej längre de vanliga frågorna, i kampen för tillvaron.
Genom min historia, om jag fått yppa den, något
som doktorn på det strängaste förbjudit mig, skulle
jag nog kunnat skaffa mig åhörare, som ryckt på
axlarne och skrattat i smyg, men aldrig en vän,
som kunnat förstå min oro, emedan han känt en
liknande.

Och därför lät jag mig föras framåt. Doktorn
sökte nog muntra upp mig ibland, men en aning,
starkare än allt, förtog verkan af hans ord, och jag
är för öfrigt säker på, att han i grund och botten
gissade mitt öde.

Jag erinrar mig en episod från denna resa.

Doktorn och jag hade tagit plats på
kommandobryggan, och han var mot sin vana inbegripen i
ett lifligt samtal med kaptenen. Jag gaf ej akt på
deras ord, men såg plötsligt den senare höja armen
och utpeka en sjöfogel, som kretsade långt borta vid
horisonten.

»Det är kanske en tillfällighet», sade han på
sitt godmodiga sjömansspråk, »att jag ständigt ser
en fågel, när jag passerar denna breddgrad, men
hur som hälst, det finns ej en af mitt folk, som
icke söker honom, när vi hunnit till denna punkt»
-- och i verkligheten såg jag äfven, hur man
samlat sig till grupper på underdäck och under skratt
och gissningar pekade på fågeln.

»Det förefaller mig», fortfor kaptenen, »som om
den mist sambandet med de andra och sväfvade
ängslig kring samma punkt, i tron att någon af
hans gamla vänner skall återkomma för att leda
hans trötta vingar mot ett säkert mål. Tusan så
egendomligt i alla fall», tillade han.

Det kom öfver mig, att jag liknade denna
irrande sjöfogel, att äfven jag mist sambandet med
de andra och väntade på någon, som måtte föra mig
tillbaka.

Därför erinrar jag mig denna episod.

-- -- -- -- --

Vi nådde ändtligen fram till Bombay, och jag
trampade Indiens jord. På kajen såg jag en man,
på håret lik de båda andra hinduerna, jag sett i
Paris, och hans blickar flögo mönstrande omkring
liksom för att söka en väntad. Jag påvisade
honom för doktorn, eller ville göra det, men kunde
omöjligt återfinna honom, hvarför doktorn drog på
mun, åt hvad han kallade min inbillning. Jag hade
dock sett honom.

Från Bombay gick resan till Dehli och vidare
till Srinagar, hvarifrån den egentliga expeditionen
företogs. Dragare anskaffades, och försedda med
proviant för mer än en månad, bröto vi upp en
morgon i oktober 1897. Färden gick genom
nästan obebyggda trakter, men landskapet var flackt
och svårigheterna vidtogo först sedan vi nått
Himalayas bergskedjor. Men då begrep jag, hvarför
en ensam man ej kunnat taga sig fram, ty en
ödslighet blickade oss till mötes, så omätlig, att
väl jorden knappast före människans tillkomst tett
sig mera öfvergifven.

Vi vandrade dock alltjämt och vanligtvis under
tystnad. Nog var jag själf upptagen af mina egna
tankar, i det de med en sällsam makt
framlockade allt, som jag haft kärt här i lifvet, och
kommo mig att granska dessa ting med ett
vemod, som om det gällt att för alltid taga afsked
af detsamma, men fastän jag så försjönk i
grubblerier, hade jag dock öga för doktorn, ty i den
mån, vi närmade oss vår resas mål, uttryckte
hans person en sådan närvositet, och hans drag
en sådan ångest, att jag af uppriktigt hjärta skulle
bjudit till att trösta honom, därest jag kunnat.

Men hvad förmådde väl jag gent emot min
mäktige herre? Jag är säker om, att en
tillgifven hund tar del af sin husbondes oro, när han
med undrande, trogna ögon blickar in i hans
oroliga drag, och jag tror, att förhållandet mellan mig
och doktor Raboul, åtminstone hvad mina känslor
gent emot honom beträffade, var närmast att
jämföra med det, som kan existera mellan en hund
och en människa.

Jag vet ej, hur det gått till, men i
doktorn såg jag ett väsen, mig själf och alla andra
så öfverlägset, att jag slutligen utan reflexion fann
hvarje hans tilltag godt, och jag följde honom,
emedan det ej kunde vara annorledes, emedan mitt
inre dref mig att göra det.

Och han, som efter hvad jag tror, aldrig
slutit sig till någon, som städse i känslan af sin
öfverlägsenhet varit sig själf nog, han kunde sitta
vid min sida mången kväll under denna dystra,
ensliga färd, och om jag äfven ej fick del af hans
sorger eller oro, så skänkte han mig dock
månget vänligt ord, hvaraf jag slöt, att han med
deltagande skärskådade min ställning i detta företag.

Och därför kan jag nämna hans namn utan
bitterhet, och därför önskar jag frid åt hans själ,
ty jag vet, att han drefs framåt af makter, som
voro honom öfvermäktiga, och han kunde ej taga
hänsyn till den eller de, som stupade i hans väg!

Hvarför jag blef en af dem, må andra
diskutera. Nu, då ändtligen solen efter en lång,
förfärlig natt skänker mig sitt lifgifvande ljus, vill
jag ej lösa några gåtor. Hellre vill jag känna den
frid, som fyller mitt inre, och om jag lidit, är
jag glad åt att kunna säga: mitt lidande är slut.
Jag önskar af innerligt hjärta, att doktor Raboul
må kunna säga sig detsamma.

En morgon, mot slutet af den månad, då vi
lämnade Srinagar, upplyste mig doktorn, att vi
endast hade trenne dagsresor kvar, och vi
genomgingo än en gång, hvad vi öfverenskommit för att
betrygga min återfärd. Då det ej var ovanligt att
»bröderna» företogo långa vandringar, borde vi
skiljas, medan ännu en dagsresa återstod, ty det var
meningen, att doktorn skulle våga sig fram ensam,
under det jag, med stöd af den karta, jag erhållit,
borde ofördröjligen återvända.

Så var meningen! Se här det verkliga förloppet.

Denna dag, det var den 25 oktober, hade vi
brutit upp på morgonen, och fram mot
middagstiden skymtade vi den bergskedja, som enligt
doktorns utsago var den sista, vi skulle ha att 
öfverskrida, för att trampa det område, där den märkliga
kulten lefde.

Tysta arbetade vi oss framåt och detta i en
stämning så nedtryckt och modlös, att det var ej
utan jag väntade, att doktorn i sista ögonblicket
skulle förbjuda återtåg. Han gick något framom
mig, och genom kikaren granskade han alltsom
oftast omgifningen med största uppmärksamhet.
Skymningen föll på, och vi ordnade för sista gången vårt
nattkvarter. Det var en kylig natt, och, insvepta
i våra grofva filtar, sutto vi framför elden, som
jag i hast gjort upp.

De små tålmodiga hästarne, som ihärdigt och
villigt burit vårt ganska tunga bagage och
stundtals äfven oss, stodo huttrande tryckta intill
hvarandra, kanske äfven de i funderingar öfver denna
långa mödosamma resa. Öfver oss hvälfde sig en
gnistrande, djupblå himmel, och rundt omkring stucko
skuggorna fram ur bergens gömslen. I öfrigt
tystnad, någon gång en susning från vinden.

Och så sutto vi där grubblande båda, tills
ändtligen doktor Raboul tog till orda:

»Jag skulle vilja tacka er, Marmont», sade han,
»för den hjälp, ni lämnat mig, och jag skulle vara
glad, därest ni märkt, att ert sällskap blifvit mig
kärt. Jag har ej brustit i ärlighet, då jag sagt
er, att vår färd skulle blifva vådlig, och jag har
icke hållit er i okunnighet om den möjlighet, att
ni ej ostraffadt kunde tränga in på ett område,
där före mig ingen hvit satt sin fot. Jag trodde
mig ha nått botten af dessa indiers vetande och
ville anse mig nog stark för att våga en kamp.
För er, som känner utvecklingen af min historia,
skall jag väl ej behöfva betona mitt förödmjukande
nederlag.

»Jag måste således bekväma mig till att
erkänna, att jag är främmande för deras
maktresurser, och jag är i okunnighet om, huruvida de
veta af er närvaro. Men skulle så ej vara
fallet, då lofvar jag er att aldrig, vare sig genom
ord eller handling, förråda, att en främling, en
bra och modig man», -- doktorn räckte mig sin
hand -- »varit mig behjälplig, ty anade man detta,
-- Gud vete då, hvad som vore er tillämnadt.

»I morgon vid denna tid har jag nått resans
mål, och mina senare öden skola bli er obekanta.
Men ännu är jag fri, är en människa, och jag
tackar er af uppriktigasto hjärta på en människas
enkla vis. Tack Marmont! I morgon är jag död
för världen, under det ni är på väg att återfinna,
den. Det vill blanda sig en känsla af vemod i
denna tanke, ty lifvet är stort, och världen är
härlig. Blott ett är strunt: vår egen hjälplöshet!

»Jag drömde så stort en gång, ville så väl
och trodde mig så stark, och hvad har jag väl
varit annat än en sten, som faller mot vattenytan?
De närrnasto se ringarne, den bildar, dessa ringar,
som vidga sig och förtona, medan den själf är på
väg mot hvilan ner i djupet.»

Doktor Raboul gjorde ett uppehåll, och liksom
för att skaka af sig dessa reflexioner sade han:

»Jag vill, att vi båda vakna med friska krafter
för morgondagen, och därför ber jag er låta mig
tillreda en dryck åt er.»

Han gjorde, som han sagt, och vi tömde hvar sin.
bägare af det, han lagat. Jag föll i en djup och
drömlös sömn ...

Skall jag kunna skildra mitt uppvaknande? Skall
icke denna framställning få samma otrolighet, som
jag ansåg vidlåda just de händelser, hvilka
utspeltes inför mina ögon?

(Forts.)

3:dje årg.      Den 9 Mars 1902       N:o 23

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Öfverrabbinen professor G. Klein (med 1 porträtt). 
Det nyaste folkskolepalatset i Stockholm (med 9 illustrationer.)
Victor Hugo (med 1 illustration). 
Svensk-Norska konsulatkomitén (med 1 illustration). 
Boforsolyckan (med 6 illustrationer). 
Jean Raboul och hans historia. Originalberättelse för HVAR 8 DAG af Erland Bratt. Förändringarne å Riddarhustorget i Stockholm (med 1 illustration). 
»S. de C.»-Bazaren i Stockholm (med 3 illustrationer). 
Veckans porträttgalleri (med 24 porträtt). 
HVAR 8 DAGS novellblad, IV: Monsieur Grats skor. Öfvers, för HVAR 8 DAG.

--  BONNIERS TRYCKERI AKTIEBOLAG. GÖTEBORG. 1902. --


Foto. Julius Grape, Foto.-affär & atelier, Sthlm.
Professor G. KLEIN.
Speciellt taget för HVAR 8 DAG.
ÖFVERRABBINEN, PROFESSOR G. KLEIN.
Biogiafi, tecknad för HVAR 8 DAG af den framstående prestmannen, teol. doktor S. A. Fries.

Öfverrabbinen, i Stockholm Gottlieb Klein
föddes i Homonna i Ungarn af ett köpmansfolk,
den 18 februari 1852. Efter att i hemstaden
hafva genomgått talmudskola och vanlig folkskola,
lämnade den vetgirige gossen det anspråkslösa
föräldrahemmet, hvilket icke förmådde i ekonomiskt
hänseende understödja sonens fortsatta utbildning.
Ett lif, rikt på försakelser och umbäranden af alla
slag, mötte nu Klein på hans väg mot parnassen.

I Eisenstadt i närheten af Wien åtnjöt han
en tid undervisning af den framstående ortodoxe
rabbinen Hildesheimer, blef student i Heidelberg
1870 och studerade vid såväl detta som Berlins
universitet, förnämligast semitica och filosofi under
ledning af sådana berömda lärde som Abraham
Greiger, Dillmann, Schrader, Zeller, Hitzig och
Steinthal. Af dessa torde den förstnämnde och de tvänne
sistnämnda hafva utöfvat största inflytandet på den
unge lärde, som vid 23 års ålder mottog den
filosofiska doktorsvärdigheten. 1871 blef Klein rabbin
i Schüttenhofen i Böhmen, någon tid därefter i
Elbing (Preussen) och från år 1883 i Stockholm.
Kallelser till andra rabbinat i Danzig och Saaz
(Böhmen) hafva af Klein af böjts.

I sin församling har han verkat nu i snart
tjugo år ej blott med predikan och undervisning i
religionsskolan utan äfven genom lifligt deltagande
i flera judiska föreningar och sällskap bl. a. det
israelitiska litteratursällskapet.

Redan tidigt fäste Klein uppmärksamheten vid
sig för sin begåfning och lärdom. Den berömde
assyriologen Eberhard Schrader ansåg sig till och
med hafva skäl att upptaga sin unge lärjunges
skarpsinniga konjekturer till kilskriftstexten. Men hans
förnämsta vetenskapliga arbeten falla inom den
bibelkritiska och talmudiska vetenskapens områden.
Flera afhandlingar och uppsatser i utländska
tidskrifter äro frukten af hans studier, men äfven på
sitt nya modersmål, hvilket han fullständigt
behärskar i såväl tal som skrift, har han publicerat
flera värdefulla arbeten, bland hvilka särskildt må
nämnas hans år 1898 utgifna »Bidrag till Israels
religionshistoria». Bekant torde äfven vara hans
dråpliga inlägg mot madame Blavatsky i samband
med herr K. af Greijerstams bok »Den afslöjade
Iris». Äfven i rent teologiska och filosofiska
frågor har Klein gjort flitiga inlägg såväl i tryck
som genom föreläsningar. I Orientalistkongressen i
Stockholm 1889, den religionsvetenskapliga i
Stockholm 1897 och den religionshistoriska i Paris
1900 har han gjort viktiga insatser. Hans tal vid
deri sistnämnda kongressens bankett på Eiffeltornet
torde genom sin värme och spiritualitet sent
glömmas af dem, som hade nöjet åhöra detsamma.
Såsom uttryck för vår konungs nådiga välbehag har
Klein af honom 1897 tilldelats professors namn,
heder och värdighet samt både Wasa- och
Nordstjärneordnarne, den senare förärad på
50-årsdagen, då jubilaren hyllades med gåfvor, blommor,
sång och tal i mängd.

Sedan år 1879 är professor Klein gift med Tony
Levy, dotter till den framstående orientalisten,
professor M. A. Levy i Bresslau. Professor Kleins
fader har för flera år sedan aflidit, men hans
åldriga moder lefver ännu i Homonna i Ungarn.

Professor Klein, en allvarlig och varmt religiös
personlighet, omfattar af djupaste öfvertygelse den
religion, inom hvilken han är född och uppfostrad,
och hvars förnämste tjänare han är här i landet.
Men dess framtid ser han icke i ett slafviskt
tilllämpande af »de äldstes stadgar» och den talmudiska
dogmatiken. Från denna judendomens förstelning
vill han i stället frigöra densamma. Medlen
härtill ser han hvarken i en revolutionär ombildning
af sin fädernereligion ej heller i dess uppgående i
den allmänna kulturströmning, som blifvit kallad
»reformjudendom». Genom en allvarlig
religiöstetisk uppfostran i enlighet med det profetiska idealet
och den historiska syn på religionens betydelse och
uppgifter, som en strängt vetenskaplig behandling
af dess problem medför, vill professor Klein
ingjuta framåtskridandets ande i judendomen, i den
lefvande öfvertygelsen, att denna religion ännu har
en världshistorisk mission att fylla i religionernas
allmänna utveckling till »ett fårahus under en
herde». Professor Klein torde nog icke hafva så
många meningsfränder bland sina utomsvenska
trosförvandter. Men de finnas dock. Jag erinrar blott
om den framstående rabbinen Kohler i New-York
och den fräjdade orientalisten professor Goldziher i
Buda-Pest.

Professor Klein intager till de härskande judiska
s. k. ortodoxa åskådningarna ungefär samma
ställning som nyprotestantismens anhängare och
målsmän inom den kristna kyrkan intaga till s. k.
gammalortodoxa läroåskådningar. Denna likhet, som icke
blott är af formell natur, utan äfven har en djup
reel innebörd, har fört professor Klein i mycket nära
beröring med flera af statskyrkans prester, hvilka
liksom han äro besjälade af lefvande intresse för
den vetenskapliga religionsforskningen. Hvilket
inflytande ett lifligt tankeutbyte mellan dem haft på
honom, vågar jag icke uttala mig om, men däremot
vill jag för egen del med dessa rader offentligen
betyga min egen stora tacksamhet för många
vetenskapliga impulser, dem jag mottagit från honom,
framför allt i den riktningen, att, om man skall
historiskt förstå kristendomens genesis, får man ej
försumma att studera den rabbinska skriftlärdomens
mysterier på Jesu tid. Den judiska församlingen i
Stockholm blifva vi således skyldiga vårt tack, att
den tillfört oss en sådan rabbin, och är det en
heder för samma församling, att ingenting förmått
draga professor Klein bort från hans nya
fädernesland och hans verksamhet i vår hufvudstad.

Samuel Fries.


DET NYASTE FOLKSKOLEPALATSET I STOCKHOLM.

ADOLF FREDRIKS NYA FOLKSKOLEHUS.
Fotografier för HVAR 8 DAG af Julius Grape, Foto.-affär & atelier, Stockholm.

Införandet af den följande uppsatsen, skrifven af en ansedd pedagog-penna, har tvvärr måst uppskjutas tillfölje bristande utrymme. Ämnet såväl som de i hög grad tilltalande bilderna torde dock icke ha förlorat i allmänt intresse, då desamma ju icke äro endast »för dagen».

INVIGNINGSHÖGTIDLIGHETEN: Hofpredikanten Heüman talar.



Palats för universitet och högre allmänna
läroverk ha uppförts under flydda sekler,
men »folksekolepalats» voro, åtminstone hvad
vårt land beträffar, för 50 år sedan alldeles
okända och hafva först under det 19:de seklets
sista årtionde blifvit en verklighet. Väl fick
fader Pestalozzi i samma århundrades
morgongryning omkring tre år »hålla skola» i
Burgdorfs  gamla slott,
men näppeligen drömde
han om att hundra år
därefter millionpalats
skulle resas för 
folkundervisningens skull.
Uppförandet af dessa
ståtliga  skolhus kräfva
ju afsevärda
uppoffringar från det allmännas
sida, men glädjande är
att bevittna den
villighet, hvarmed de
erforderliga pänningmedlen
beviljas af de
skattdragande. Någon 
»opposition» förspörjes mera
sällan.

Måndagen den 17
febr. invigde konungen
hufvudstadens yngsta
folkskolepalats, det i                       
Adolf Fredriks församling belägna. HVAR 8
DAG har blifvit satt i tillfälle att meddela
ett flertal intressanta interiörer från det nya
skolhuset.

Nutidens skolpalats söker man ej blott
gifva ett imponerande yttre utan hvad mera
och bättre är en så ändamålsenlig inredning
som möjligt. De bästa ventilations- och 


ADOLF FREDRIKS NYA FOLKSKOLA: interiör af skolsal.
uppvärmningssystem tagas
i anspråk. I detta
hänseende gör man fullt
allvar af den gamla
satsen: »Endast det
bästa är godt nog för
barnen». Färgen på
väggar, tak och
skolmöbler bestämmes ur
hygienisk synpunkt, som
äfven är den afgörande
i fråga om golfvens
beläggning. Den som
vill studera ett modernt
skolpalats i detalj, skall
frapperas öfver den
eftertanke, hvarmed allt
har blifvit utfördt till
främjande af barnens
väl.

SALEN FÖR METALLSLÖJD.

SALEN FÖR TRÄSLÖJD.

I folkskolan
meddelas numera ej blott
bokliga kunskaper.
Redan Pestalozzi talade
om »uppfostringsanstalter, 
kombinerade med
verkstäder». Det frö,
som ligger inneslutet i
dessa ord, har haft
växtkraft. På
folkskolans program har
uppförts det ena
»praktiska» läroämnet efter
det andra. De i veckans
n:r införda interiörerna
från Adolf Fredriks-skolpalats 
utgöra ett vältaligt vittnesbörd
härom. Vårt land kan
ju berömma sig af att
vara den rationella
gymnastikens och slöjdens
hemland. Gymnastik- och slöjdsalar höra
därför med nödvändighet
till ett svenskt
folkskolepalats. I
Stockholms folkskolor 
förekomma trenne slöjdarter för gossar: papp-, trä- och
metallslöjd, samt kvinnlig slöjd, undervisning i den
senare bedrifven efter den i vårt land allbekanta
Stockholmsmetoden», om hvars höga ståndpunkt den
präktiga interiören från sysalen angenämt erinrar. Motstycke
till denna sysal torde knappast kunna uppvisas på
annat ställe i vårt land.

»En särskild sal för
teckningsundervisningen!»
torde någon utropa. Ja, hvarför
icke? Färdigheten i teckning har
blifvit af allt
större  praktisk
betydelse för handtverk
och industri, och 
teckningsundervisningen får
därför äfvensom på grund af sitt
värde som bildningsmedel
i öfrigt icke vårdslösas i folkskolan.

SALEN FÖR PAPPSLÖJD.

Om interiören från teckningssalen
intresserar många af HVAR 8 DAGS manliga
läsare, torde dess kvinnliga läsekrets finna
icke mindre fägnad i att betrakta skolköket
med dess präktiga attiralj, som helt visst
kommer att uppväcka afund hos ej så få
husmödrar. Men låt denna undanträngas af

ADOLF FREDRIKS NYA FOLKSKOLA: Sysalen.

ADOLF RREDRIKS NYA FOLKSKOLA: Skolköket.

en annan känsla, för hvilken vi ju kunna
gifva uttryck sålunda: »Lyckliga flickor, som
komma i åtnjutande af undervisning i
kokkonsten i ett så välordnadt skolkök!»
Flickorna i de högre klasserna bli äfvenledes i
tillfälle att taga de första stegen på
»välgörenhetens» väg i det de i en särskild
matsal få servera middag å de fattigaste
folkskolebarnen.

ADOLF FREDRIKS NYA FOLKSKOLA:
Matsal i hvilken de fattigaste barnen bespisas och serveras af elever från de högre klasserna.


VICTOR  HUGO.

ETT HUNDRAÅRSMINNE.    Korrespondens till HVAR 8 DAG.

Frankrike firar i dessa dagar minnet
af den dag, då för hundra år sedan
en af dess störste diktare, Victor Hugo,
föddes.

Hugos ungdom sammanfaller med
striden mellan klassikerna, anhängarna
af den gamla skolan, och romantikerna.
Såväl formen som innehållet i den
franska tragedien och det franska odet hade
blifvit utlefvade efter 150 års ständig
öfning och återupprepande. Under
det att alla förhållanden rundt omkring
hade förändrat sig, rörde sig på scenen.
Corneilles skuggvärld i allt liflösare
gestalter. Ingenstädes en ton af sanning,
ingenstädes en äkta djup känsla,
ingenstädes ett uttryck af det, som rör
människornas innersta inre. Därvid hade
visserligen Chateaubriand, den ende store
skriftställaren under käjsardömet, genom
sina berättelser och skildringar af sina
resor, och madanie Staël genom sin bok
öfver Tyskland och dess litteratur samt
sina öfversättningar af Byrons dikter
och Walter Scotts romaner visat den
franska ungdomen på en ny väg, på en
ny diktkonst. Men Victor Hugo stod
ännu med ena foten i klassikernas läger,
då han 1822 och 1824 offentliggjorde sitt
första band oden, hvilka förskaffade
honom hederslegionens kors och en
årlig kunglig pension af två tusen francs.
Först hans »Orientaliska dikter», hvilka
han skref 1826 och 1827, förde honom
närmare romantikernas krets. Utan att
någonsin hafva besökt Grekland eller
Mindre Asien, utkastade han, halft
medveten och halft omedveten, under påvärkan
af Byron och tidsströmningen, hvilken
inspirerats och inspirerande vändt
sig till grekernas frihetskamp, fantastiska
skildringar af orientaliska städer, af en
exotisk natur i en färgglöd och en ljusglans, 
som ännu aldrig i den franska
litteraturen så hade bländat och
förvirrat läsaren.

Med företalet till sitt skådespel
»Cromwell» år 1827 uppställde han den
nya skolans program och gjorde sig på
samma gång till dess lärare och ledare.
Med stormande jubel blef han mottagen
af ungdomen. Med teaterns betydelse
inom Frankrikes konstnärliga och
offentliga lif gällde det framför allt för
nyromantikerna att eröfra scenen. I
stället för forntidens skulle nu nyare
tidens historia träda; lokalfärgen skulle
ersätta den klassiska tragediens
obestämda kolorit, den historiska kostymen
fantasidräkterna. De stela reglerna om
rummets och tidens enhet skulle icke
mera hämma fantasiens fria flykt, för
naturens och lidelsernas språk hade den
så kallade klassiska tragediens
konstlade, förvridna och entoniga tal måst
rymma fältet. Skådespelet »Cromwell»
var uppbyggdt på dessa nya, poetiska grundsatser, men dess
femtusen vers omöjliggjorde dess vippförande. Först med det
spanska dramat »Hernani», en underlig blandning af
äfventyrlig röfvarromantik och politik, beträdde Victor Hugo scenen.
Styckets första uppförande på »Comédie française» lördagen
den 25 februari 1830 hör till franska teaterhistoriens oförgätliga
händelser. Segern blef den nya riktningens. Den litterära
revolutionen triumferade, den gamla konstens bastilj var fallen.

I en rad glänsande skådespel, fulla af patetisk lidelse och
grotesk äfventyrlighet, hvilka alltjämt bjödo publiken nya och
upprörande händelser och färgglödande bilder: »Marion
Delorme», »Konungen roar sig», »Lucrezia Borgia», »Maria Tudor»,
»Angelo, tyrannen från Padua», »Ruy Blas», utvecklade Victor
Hugo rikedomen af sin rörliga fantasi och sitt förvånande
förmåga att behärska det historiska ämnet. Hvilka brister hvarje
verk i enskildheterna än må ha, städse voro gestalterna
karaktäristiska, på deras vis lefvande, fasthållande nyfikenheten, här
uppväckande fruktan, där medlidande. Den punkt, från hvilken
diktaren utgick, den plan, hvarefter han uppbyggde sina verk,
var öfverraskande och originell; diktens grundtanke allvarlig,
värdig och betydelsefull. Dock, huru rik hans verksamhet såsom
dramatisk skriftställare än var, utfyllde den ej hans arbetslust
och skaparkraft. Så fullbordade han samtidigt sin stora roman
»Notre dame de Paris», en mönsterbild af fransk romantik,
hvilken typiskt uttrycker den nya konstens innersta väsen,
egenheter och tendenser, såväl i innehåll som form och på samma
gång visar Victor Hugos talang på det rikaste sätt och friast
från utväxter, öfverförande den gotiska stilen från arkitekturen
till diktkonsten.

Det öfver VICTOR HUGO aftäckta monumentet af Barrias.

Hugo försökte äfven spela en politisk roll, men ingen tog
honom för en allvarlig statsman. Frankrikes störste skald var
nära däran att blifva en komisk politisk figur i skämtbladen,
uti presidenten Louis Napoleon genom sin statskupp mot 
republiken den 2 december 1851 räddade honom från detta öde,
Det lyckades honom att undgå den hotande arresten; han flydde
till Bryssel, därifrån till Jersey och slog sig slutligen ned på
Guernesey. I vrede öfver Napoleons våldsdåd stärktes hans
talang och blomstrade på nytt. Under landsflykten uppstodo
»Århundradenas legender», en rad lyrisk-episka dikter och tre
romaner: »Samhällets olycksbarn», »Mannen, som skrattar» och
»Hafvets arbetare».

Det andra käjsardömets fall den 4 sept. 1871 förde Victor
Hugo tillbaka till Paris. Han förblef i staden under tyskarnes
belägring och upplefde kommunupproret. Så föga
politikerns roll hade passat honom, så bra klädde honom patriarkens roll
både i litteraturen och familjen. Huru långt det unga släktet
än hade aflägsnat sig från hans tankar och känsla, ärade det
honom dock såsom, det förgångnas diktare, hvilken hade banat
väg. Outtömlig kvällde uppfinningens källa och versströmmen
från den gamle poeten: »Det förskräckliga året», romanen
»1793», skådespelet »Torquemada», tillhöra hans ålderdom.
Liksom Voltaire, då han i sitt åttiofjärde år återvände till Paris
från Ferney, så hade Hugo satt sig öfver all afundsjuka, all
fiendtlighet. Han var Frankrikes ära, och då han dog i maj
1885, förde Frankrike hans lik in i Pantheon vid sidan om
Voltaires och Rousseaus.

*

Deputationer från många främmande länder hafva i
dagarna vistats i Paris för att deltaga i de stora festligheterna
den 26 febr., Hugos födelsedag, för hvilka festligheter regeringen
anslagit 100,000 francs. En högtidlig ceremoni har ägt rum i
Pantheon, vid Victor Hugos graf, och på Place Victor Hugo
har en kolossal minnesvård åt Hugo rests. Bilden här visar
denna vackra minnesvård och dess väldiga proportioner.


SVENSK-NORSKA KONSULAT-KOMITÉN.

Porträttgrupp tagen af Julius Grape vid ett sammanträde i Utrikesministerhotellet i Stockholm i dessa dagar, efter vederbörligt tillstånd speciellt för HVAR 8 DAG.

K. m:t beslöt vid sammansatt statsråd den l8 sistlidne januari på tillstyrkan af samtliga i Stockholm varande svenska och norska statsrådsledamöter att åt en komité af sakkunnige,
bestående af två svenska och två norska ledamöter, uppdraga att dels undersöka, huruledes en anordning med särskilda konsuler för hvartdera af de förenade rikena under bibehållande af den diplomatiska representationens gemensamhet skulle i praktiskt afseende kommaa att gestalta sig, samt att dels uttala sig i dithörande frågor. Svenska statsrådet har till ledamöter utsett svenske ministern i Rom, friherre Carl Bildt (ordf. 1) och generalkonsuln i Barcelona, M. Améen (2). Det norska statsrådet har valt generalkonsuln i Antwerpen, H. C. Christophersen (3) och expeditionschefen Sigurd Ibsen (4). Svensk sekreterare är fil. d:r F. Grönwall (5) och norsk sekreterare höisteretsadvokaten Irgens (6).


BOFORS-OLYCKAN.

NÅGRA PORTRÄTT OCH BILDER MED ANLEDNING AF DEN I DAGARNE TIMADE
OHYGGLIGA EXPLOSIONEN.

GRUPP FRÅN BOFORS, UNDER KRONPRINSENS BESÖK DÄRSTÄDES I JUNI 1900, TAGEN FÖR HVAR 8 DAG.
Överingeniör Silfversparre (x); Disponenten Wijkander (O).

En hemsk
olyckshändelse har i dagarne
upprört sinnena öfver hela
landet, nämligen den
ödesdigra explosionen vid
Bofors måndagen den 24
februari, som hittills kostat
5 människolif, i det
kaptenen vid k. flottan J. A.
F. Grahm, konstapeln Thyring 
och arbetaren Erlandsson omedelbart
dödades, hvarjämte
öfveringeniören A Silfversparre
och arbetaren C. P. Svanström 
sedermera aflidit
af de erhållna skadorna.
En arbetare Nyström
blef mycket svårt
skadad, men tros kunna
komma sig. Disponent
Sohlman och arbetaren
Forsberg erhöllo
lindrigare skador.

Den ohyggliga
tilldragelsen timade vid
profskjutningen af en
förändrad äldre kanon,
som tillhört »Göta»
bestyckning. Vid
undersökning af kanonen
befanns det s. k.
slagstiftet vara bräckt inuti
kammarskrufven, och
torde den hela därför
vara att anse som en ren
olyckshändelse,
hvilken det knappast stått
i mänsklig makt att
förhindra, då man först
genom söndertagning
af kammarskrufven
kunnat upptäcka felet.
Någon sådan åtgärd
fanns dock ej skäl att
företaga, då man redan under
dagen skjutit 20 skott med
kanonen med godt
resultat. Liknande olyckor ha
inträffat förr, och man
antager, att det tillgick
på samma sätt vid
explosionen ombord å engelska
örlogsmannen »Royal
Sovereign», då 1 officer och
5 man dödades.

A. SILFVERSPARRE d.           F. GRAHM d.
Omkomna vid kanonexplosionen å Bofors den 24 februari.

SKJUTPLATSEN Å BOFORS, där explosionen ägde rum.
Foto. Julius Grape, Foto.-affär &. atelier, Sthlm.

Hofpred. Gemzell håller dödsbetraktelsen.                    

Kistan bäres från Skeppsholmskyrkan.

KAPTEN GRAHMS LIKBEGÄNGELSE.

-




JEAN RABOUL OCH HANS HISTORIA.
Originalberättelse för HVAR 8 DAG af Erland Bratt.

(Forts. och slut f. föreg. n:r.)

Kan jag blott få fram något af den ångest,
som bemäktigade sig mig, när sanningen, den hela
förfärande sanningen, arbetade sig fram likt en svart
och kväfvande mara genom den skyddsmur, som ett
förtvifladt hopp ville resa gent emot den tanken,
att hvad jag såg var verklighet, var ett stycke af
lifvet -- kan jag detta, då är jag ock viss om,
att den eller de, hvilka erfara min historia, skola
ägna mitt minne någon yttring af den vekhet, som
deras hjärtan känna.

Jag är ej i tillfälle lämna några faktiska
uppgifter, om hvad som passerade från det ögonblick,
jag inslumrade vid doktor Rabouls sida, och tills
de händelser vidtogo, som jag nu skall berätta, och
detta med anledning däraf, att jag aldrig blef i
stånd växla några ord med honom eller erhålla
minsta antydan om det verkliga sammanhanget.

Men, öfverlämnad åt gissningar, skulle jag tro,
att vi blifvit öfverraskade under sömnen, och att
man, hvad mig själf beträffar, låtit min naturliga
sömn öfvergå till en hypnotisk sådan, hvarför jag
också saknar möjlighet bestämma, hur lång tid, som
förflöt emellan den afton, då jag sist talat med
doktorn, och tills jag nu hade denna förskräckliga
verklighet inför ögonen.

Jag befann mig i en rymlig sal, men
väggarne voro bergets, och fönstren öppningar däri.
Om det var dag eller natt, vet jag ej -- kanske
det senare, eftersom jag såg facklor kasta sina
oroliga skuggor öfver mörka, allvarliga män.

Shivas bild, sådan som doktorn beskrifvit den,
reste sig i rummets midt, och från dess hjälm
tindrade rubinen som aldrig förr. Doktor Raboul
låg knäböjd framför stoden, och vid hans sida
reste sig Chapra, mera allvarlig än någonsin, mera
grym till dragen, än hvad jag förut sett.

Det härskade en tystnad, som isade blodet i
mina ådror, och jag frös, som om dödens kyla
farit genom min kropp.

Jag bäfvade inför den oförsonlighet, som låg
i luften, och hela mitt väsen var fylldt af fasa
vid åsynen af dessa glimmande ögon, de tärda
gestalterna och dessa mörka hufvuden, hvilkas drag
harmonierade så väl med den dystra, skräckfyllda
omgifningen.

Plötsligt höjde Chapra sin arm och från
hans läppar ljödo ord. Hvilken mening, som låg däri,
vet jag ej, men jag såg de andra närma sig, och
allt trängre blef kretsen kring doktor Raboul.

Han hade rest sig upp, och jag fick se hans
onaturligt bleka ansikte, med de djupa, ångestfyllda
ögonen.

Och  sådan når mig bilden af honom än i dag.

Han svarade på Chapras ord, långsamt, och
som om han varit trött.

Det blef ett sorl bland hopen. Hvad hade
han sagt?

Jag vet det ej, men af den lifliga konferering,
som uppstod, slöt jag, att det varit ting af
innehållsrik betydelse, och när jag såg alla dessa
hotfulla ögon, och märkte hur tid efter annan seniga
armar höjde sig i luften, då bäfvade jag för
doktor Raboul, ty så hopplös syntes mig hans sak,
att det förtviflade i mitt eget läge trädde i
bakgrunden.

För andra gången hördes Chapras stämma.

Allt efter som han talade, tystnade sorlet, och
det föreföll mig, som om till och med hans
åhörare förskräckts vid hans ord. Han slöt, och allas
blickar riktade sig mot doktorn. Han hade åhört
talet, utan att darra, och det förskräckliga, det
innebar, mottog han utan invändning. Blott en gång
flögo hans blickar mot himlen, som om de velat
genomtränga den tunga berghällen och vädjat till
en högre makt, därefter slöto de sig, och han föll
till marken vid Shivas bild.

Då böjde sig Chapra öfver honom, strök hans
panna och ögonlock, samtidigt som de andra
uppstämde en klanglös, underlig sång.

Den tystnade, och doktorn syntes sofva.

Men det var ej sömnens frid, som kommit
öfver honom, ty han sof som en osalig ande. Dock
var det egendomligt, att hans andedrag ej voro
förnimhara, och om han ej då och då gjort en
rörelse, skulle jag trott honom död.

Nu framträdde ännu en man, och jag såg hur
Chapra och den nykomne öppnade doktorns mun
och liksom vek tillbaka tungan inemot
gommen ....

Efter detta förlora tilldragelserna sitt tydliga
sammanhang i mitt minne.

Jag erinrar mig dock, att de lade doktorn i
en urhuggning i berget, och att jag uppfattade
en sista skymt af min olycklige herre, innan en
tung häll, för alltid eller för kortare tid --
därom kan jag ej yttra mig -- skillde honom från
det lif, hvari han lidit så mycket.

Men när han försvunnit, då greps jag af det
förtviflade i min egen ställning, men så sällsamt
var det, jag sett och så underbar den atmosfär,
hvari jag andades, att då tanken på flykt fick
makt i min hjärna, befann jag mig, utan att
ens tillnärmelsevis kunna förklara, hur det gått
till, ensam i samma sal, och mina ångestrop dogo
bort som suckar mellan klipporna.

Barmhärtige Gud! Tänker man begrafva mig
lefvande? Hade man afsiktligt lämnat mig kvar?

Jag bultade på dörren. Jag grät på den häll,
hvarunder doktorn hvilade, och allt kvalfullare
brände sig den tanken fast i min själ, att jag var
förlorad, att intet utom en ohygglig dödskamp stod
mig åter. Det är ej många gånger i mitt lif jag
gråtit, men då grät jag, tills en kärleksfull Gud
sände mig sömnens lindring.

Man begagnade sig af denna sömn, man
förintade mitt förstånd, mitt minne och mitt språk,
och den stackars olycklige man, som blef funnen
i Darbangahs ruiner, det var jag, eller rättare den
brustna, sköflade återstoden af hvad som fordom
varit Gustave Marmont.

-- -- -- -- -- --

Sådan är den verkliga och sanna skildringen af
de händelser, som ödelagt mitt lif, och om jag ej
lyckats återge de härjningar, som därvid öfvergingo
min själ och kropp, så är det ej beroende på att
något minne mildrats, eller någon fasa bortglömts,
men väl därpå, att den lidandets kalk, som jag måst
tömma, varit alltför bitter, för att jag ännu skulle
orka granska mitt öde med den ljungande harm,
som af omständigheterna varit berättigad.

För mig har blott en sak värde, och blott åt
detta faktum kan jag ägna de sista, uppflammande
känslorna från min döende ande.

Jag är åter fri, förbannelsen är häfd och med
den denna namnlösa ångest, som under dessa trenne
år sugit till sig hvarje solglimt, hvarje förhoppning
i mitt arma, plågade hjärta.

Måhända kunde det intressera att få veta, i
hvilket tillstånd jag under dessa år lefvat. Bröt
sig aldrig en strimma af förnuftets ljus igenom det
tjocka mörkret, eller var aldrig mitt öra känsligt
för någon melodi från det förflutna? Förstod jag
själf detta underliga språk, som sprang fram öfver
mina läppar, och hvars dunkla lagar ingen kunnat
finna? Och när i utbrott af förtviflan dess ord
svepte mitt elände i en allt djupare hemlighet,
inneburo de månne då mitt väsens innerliga längtan
efter förståelse och dess gripande bön om
barmhärtighet ?

Ack, så många frågor skola kunna framställas,
ty gåta länkar sig till gåta i denna historia, men
fastän själf en lösning på det hela, skall jag aldrig
kunna klargöra, hvilka makter, som varit i rörelse,
eller under hvilket tillstånd, jag uthärdat deras
bestämmelser.

Jag har ej varit vansinnig i detta ords
egentliga betydelse, ty jag har städse haft förnimmelsen
af en trängtan, som oemotståndligt brutit sig igenom
och vidmakthållit en sällsam känsla af trefvande
mot eller efter någon hållpunkt för min tanke. Jag
kände mig, som om jag förlorat sammanhanget
mellan de olika elementen i min kropp, som om jag
tappat nyckeln till allt och endast erfarit en
stigande ångest vid att intet begripa inför det kaos af
känslor, som i aldrig fastslagen form kringhvärfde
mig.

Jag var på jakt efter mig själf, efter ett enda
litet ord, som kunde tindra i det dunkel, som mötte
mig, efter någon fläkt, som kunde väcka till lif
mitt begrafna »jag».

Det sjöd i mitt inre som om lifsandarne velat
spränga mitt bröst, ty det var fullt, fullt af en
outsäglig åtrå efter lindringens balsam.

Och så har jag framlefvat dessa år som en,
ohygglig gåta för mig själf, ständigt ett offer för
det största lidande på jorden, det att ha förlorat
sig själf och att se sig förintad vid försöket att
återfinna de utplånade spåren af sitt egna
begripliga »jag».

Jag känner ej det språk, jag talade, och det
har aldrig varit uttryck för någon redig tanke. När
kvalen blefvo för stora, bröt det sig igenom och
plågade min hjärna, som om ett otäckt djur
slingrat sig därinne.

Men en gång fingo dess ord sin betydelse, och
en gång väckte de till lif en spillra af mitt döda
förnuft. Det var en blixt, vid hvars sken jag
återfann mitt väsen, men blott för att genast förlora det
i samma natt som förut.

Jag syftar här på det tillfälle, då doktor
Heurteau förde in en mörkhyad främling till mig. Han
tillhörde just denna fruktansvärda indiska kult.

Hvilka lidande jag genomgick vid detta möte,
och hvilken dödsskräck, som kom öfver mig, därom
må doktor Heurteau vittna.

Och när han stack sitt kort i handen på mig,
detta kort, hvarpå skrifvits: »Red à l'hâma te
condamno!», då var det som om ett ljus gått
upp i min själ, och jag tydde orden: »Döden
häfver din förbannelse!»

Kanske att jag ofta upprepat dessa ord, men
blott vid detta tillfälle förstod jag dem.

-- -- -- -- -- -- -- 

Jag är så trött, doktor, så innerligt trött, men
i mitt inre är det hvila, en skön frid, utan hvarje
önskan.

Jag njuter af solen, som lyser genom rutan,
ty dess ljus är mig oändligt kärt!

Hvilken härlig lindring för mitt hjärta att kunna
svalkas af den friska luften och lyssna till fåglarnes
kvitter! Och jag tror, att blott den, som lidit som
jag, ser lifvets hela, rika harmoni. Ty nu är det,
som om sorgen vore död i världen, och hoppet
droge in med morgonrodnaden för att fylla hvarje
bröst med jubel, och som om rymdens oändlighet
blott vore till för att samla innerliga, kärleksfulla
tankar kring Allfaderns tron.

Doktor, jag har lidit så mycket, nu är det min
tur att blifva lycklig!

SLUT.

-


FÖRÄNDRINGARNE Å RIDDARHUSTORGET I STOCKHOLM.
Fotografi för HVAR 8 DAG af Julius Grape, Stockholm.

Riddarhustorget i Stockholm, hvilket tillhör ridderskapet och
adeln, torde komma att försäljas till Stockholms stad. I
och med detta är ridderskapet betänkt på att låta flytta den
å torget befintliga Gustaf Vasa-statyn närmare riddarhuset,
framför hvilket en ståtlig uppfartsväg, allt enligt förslag af
professor Clason, skulle anläggas. I förra veckan, under det
nu pågående adelsmötet, hade medels träställningar och papp
den projekterade anläggningen iordningsstälts så att man
kunde se huru det hela skulle taga sig ut. Vår fotograf 
skyndade sig att då taga en vy af platsen.

-



»S. DE C.»-BAZAREN I STOCKHOLM.
Fotografier speciellt för HVAR 8 DAG.

Foto. Lindahl, Stockholm.
FRÅN "S. de C."-BAZAREN:  Fortunas tämpel, där tombolavinster utdelades.
FORTUNA: Doktorinnan Wilkens; PRÄSTINNOR: t. v. fröken Kolmodin, t. h. fröknarne Grill och Mannerstråle.
Foto. Lindahl, Stockholm.

FRÅN "S. de C."-BAZAREN: Caritas' altare, där frivilliga penningsgåfvor emottogos.
Den stående damen: fröken Märta Gyldenstolpe; den sittande: fröken Nordlund.

»S. de C.» -- Soeurs de
Charité -- det bekanta
välgörenhetssällskapet i Stockholm, som
en gång i tiden bildades af några
skolflickor -- hade i förra
veckan sin sedvanliga bazar, i det
vackra konstnärshuset vid
Smålandsgatan. D:r Folcker, hvilken
anordnat bazaren, lät det hela
utgöra en »renässansfantasi»,med
motiv från 1400-talets Italien. I
bazarlokalen sväfvade ett vackert,
luftigt blomstertak öfver de i
pittoreska renässansdräkter
klädda medhjälparinnorna och deras
med orientaliska väfnader höljda
bord. Till höger i salen fanns
en tombola, belägen i ett
förgyldt tempel, och till vänster
Caritas' altare med den
brinnande offerlågan. På kvällen
utfördes vackra tablåer, efter
prerafaelitiska målningar, sång,
deklamation, dans, m. m. Allt
var synnerligen lyckadt och
inbringade en ansenlig summa åt
sällskapet, hviket underhåller ett
barnsjukhus och bespisar fattiga
folkskolebarn.

Vi återgifva här några vackra
bilder från bazaren. Bland
personer taga vi oss friheten särskildt
nämna fröken Gyldenstolpe,
dotter till förste hofstallmästaren
grefve Fersen-Gyldenstolpe.
Fröken G., en af den högsta
stockholmssocietetens stjärnor,
har nyligen ingått förlofning
med Englands chargé d'affaires
i Stockholm,
legationssekreteraren Bax-Ironside.

Foto. W. Fahlstedt,  Sthlm.
FRÅN »S. de C» -BAZAREN: En prerafaelitisk tafla; Fröken Sjöcrona. 


VECKANS: PORTRÄTT:GALLERI


C. H. ANKARCRONA.

Till öfverste och chef för k. Hallands 
regemente har utnämnts öfveradjutanten 
hos h. m. konungen, öfverstelöjtnanten 
vid Jämtlands fältjägarregemente m. m. 
Carl Henrik Ankarcrona.


G. S. LUNDBLAD.

75 år fyllde den 27 februari f. d. 
hofrättssekreteraren i Göta hofrätt 
R. N. O. Gustaf Sigfrid Lundblad. 
L., som 1892 tog afsked med pension, är 
ovanligt kry och liflig för sina år. 
Hans många vänner uppvaktade honom på 
födelsedagen på flerfaldiga sätt.


C. NAUCKHOFF.

70 år fyllde den 24 februari bibliotekarien 
vid Landtbruksakademien, innehafvaren af 
Hacksta fideikommiss, kapten Carl Nauckhoff, 
hvilken på födelsedagen fick mottaga många 
bevis på vänskap.


C. G. HELLSTRÖM.

I sitt 75 år ingick den 21 Februari 
f. stationsinspektoren vid Liljeholmens 
station C. G. Hellström, som 
frisk och kry lifligt deltager i sin 
församlings kommunala lif och hjärtligt 
hyllades på födelsedagen.


P. CEDERBERG.

65 år fyllde den 22 februari stadsfiskalen 
P. Cederberg i Stockholm, en person, 
hvilken genom sin duglighet och sitt nit 
gjort sig mycket förtjänt om kommun och
stad.


A. H. KLINT.

60 år fyllde den 21 februari 
läroverksadjunkten fil. dr. 
A. H. Klint i Stockholm, 
en skicklig och känd skolman, 
hvilkens arbete varit af stort 
gagn för det uppväxande släktet.


O. MALMGREN.

60 år fyllde den 20 februari 
regissören vid svenska teatern i 
Stockholm, Oscar Malmgren, 
hvilken då var föremål för mycken 
hyllning och erhöll han bl. a. en 
lyckönskningsadress från Svenska 
Teaterförbundet.


G. F. W. KUYLENSTJERNA.

Den 2 mars fyller ingeniören 
Carl Fredrik Wilhelm Kuylenstjerna 
50 år. K. blef vid 23 års ålder disponent 
för Lidköpings mek. verkstad, 1896 
verkstadsföreståndare för Söderhamns 
mek. verkstad, samt innehar nu sedan 
1898 chefsplatsen för Sunds Bruk.


V. N. EKENMAN.

60 år fyllde den 14 febr. häradshöfdingen 
i Bräkne domsaga Viktor Nils Ekenman. 
E., som utom sitt domarevärf jämväl lifligt 
deltagit i det politiska lifvet, har som 
riksdagsman under flere perioder bl. a. 
varit statsrevisor.


E. HAGLUND.


W. SKOG.


S. EHRENBORG.

Vi återgifva härofvan porträtten till trenne namn i sammanhang med chefsombytena vid de förnämsta hotelletablissementen i Stockholm och Göteborg d. 1 inst. april. Fru Wilhelmina Skog, den energiska ledarinnan af de stora hotellen i Rättvik, Storvik och Bollnäs, kommer att, med bibehållande af chefskapet för dessa, jämväl öfvertaga ledningen af Grand Hotell i Stockholm. Nuvarande direktören för detta sistnämnda, Sigurd Ehrenborq, en svnnerligen sympatisk och urban personlighet och framstående fackman, blir sagda dag chef för de båda samhörande hotellen, Grand Hotell Haglund och Hotell Göta Källare i Göteborg. Direktör Emil Haglund frånträder då ledningen af de stora Göteborgshotellen, af hvilka han under snart 15 år förestått Grand Hotell på ett sätt som lämnat Göteborg tillfälle att stoltsera med ett hotell och speciellt en restaurant, materielt jemstäld med det bästa kontinenten har att bjuda på.

K. R. F. REUTERSKIÖLD. d.

Öfversten och chefen för k.
Helsinge regemente Knut Robert
Fabian Reuterskiöld afled den 20
februari å Sofiahemmet. Den
aflidne framstående militären, som
var född 1838, var allmänt aktad
för sitt vänsälla, redbara väsen.

J. R. LANG d.

Den 20 februari afled i Lund
professorn i medicinsk och
fysiologisk kemi vid därvarande
universitet J. R. Lang, f. 1833. Den
aflidne framstående
vetenskapsmannen, som i nära fyra decennier
tillhört universitetet, sörjes
närmast af en son.


E. A. FORSBERG. d.

I Stockholm afled den 18
februari regementsläkaren m. m. E.
A. Forsberg i en ålder af något
öfver 53 år. Den aflidne, som var
en synnerligen intelligent och kvick
person, var högt uppburen inom
sällskaps- och ordenskretsar.

A. O. E. SYLVÈN. d.

Kyrkoherden i Gökhem, prosten
Axel Olof Elias Sylvén, afled den 1
februari 63 år gammal. S. blef
student 1861 och prestvigd 1864.
Komminister 1870 utnämndes han 1881
till kyrkoherde. Närmast sörjes
den aflidne af maka och barn.


M. E. GULLBERG. d.

Den 13 februari afled i
hufvudstaden grosshandlare Mauritz Emil
Gullberg, 78 och ett halft år
gammal. G. innehade i nära 30 år den
Bomanska spelkortsfabriken. Han
var ledamot af öfverstyrelsen för
Stockholms folkskolor, af Klara
kyrkoråd, samt af styrelsen för
Stockholms stads sparbank.


G. A. HAMILTON, d.

F. löjtnanten grefve Gustaf Axel
Hamilton afled den 20 februari i
Stockholm. H., som var född 1833
på Linköpings slott och son till
justitierådet och landshöfdingen
grefve G. M. Hamilton, tog 1859
afsked från militärtjänsten och
utnämndes 1865 till kammarherre.
Han sörjes närmast af barn.


J. UNGEVITTER. d.

F. grosshandlaren Julius
Ungevitter afled den 13 februari i
Stockholm. Han var född 1830 och hade
sedan 1867 egen bankir- och
speditionsaffär i Stockholm. Under en
följd af år var U. föreståndare
för Tyska kyrkan. Han sörjes
närmast af son och dotter.



J. CH. KIÖRKANDER. d.

Den 6 febr. afled i Arboga
bokhandlaren Johan Christoffer
Kiörkander, 64 år, 6 mån. gammal. K.
var i många år stadsfullmäktig och
ledamot af kyrko- och skolråd, samt
hufvudman i Arboga sparbank.


F. A. LUNDGREN, d

Den 7 februari afled i
Helsingborg byggmästaren Frans August
Lundgren. L., som var född 1851,
var sedan 24 år styrelsemedlem i
skånska städernas
brandförsäkringsbolag. Han sörjes närmast af
maka och barn samt åldriga
föräldrar och syskon.


C. W. HANSÉN. d.

Den 13 februari afled i Visby
en af Gottlands störste affärsmän,
grosshandlaren och godsägaren
C. W. Hansén i Burgsvik i en ålder
af 60 år. Den bortgångne, som
från en ringa början genom en
mindre vanlig affärsbegåfning
arbetat sig upp till den ställning han
innehade vid sin död, sörjes af en
stor vänkrets.


C. E. R. PALME. d.

Den 14 februari afled på
hemvägen från Kongostatens tjänst
examinerade sjökaptenen Carl Erik
Rutger Palme, född 1866. Den vid
så unga år aflidne mannen sörjes
närmast af syskon, bl. hvilka
märkas bankdirektör Palme och
direktör Sven Palme.


JOH. A. SVENSSON. d.

Den 12 februari afled
delägaren i firman Axel Stigberg & C:o i
Göteborg. Joh. Alfred Svensson, 61
år gammal. S., som var en driftig
och i vida kretsar bekant man, har
sedan 45 år energiskt arbetat för
sin firmas framgång. Han sörjes
närmast af maka och barn.


HVAR 8 DAGS NOVELLBLAD. IV.

MONSIEUR GRATS SKOR. Fransk humoresk, öfversatt för HVAR 8 DAG.

Under mina affärsresor kom jag att stanna
några dagar i den lilla staden Rubis-sur-l'Ongle.

Samma dag jag anlände, gick jag ned till teatern,
men fann den stängd. Småstäder besökas ju sällan
af kringresande teatersällskap, så ock med denna
stad. Emellertid upptäckte jag å en affisch namnet
af min gamle vän, monsieur Grat. Han skulle
således komma till staden, tvifvelsutan för att lägga
den fåtaliga teaterpubliken för sina fötter.

Då jag återkom till mitt hotell -- l'Hôtel du
Levant & des Carmelites -- såg jag värden sitta
i trädgården rökande sin pipa. Jag slog mig ned
bredvid honom.

»Till min stora glädje», sade jag, »ämnar den
berömde skådespelaxen mr Grat hedra staden med
ett besök, efter hvad jag ser.»

»Mr Grat!» utropade han och for upp från
soffan, eldröd i ansiktet. »Ah! den bofven. Det
nötet, den svindlaren!»

»Känner ni honom?» frågade jag.

»Ja, han var en gång min gäst. Ah! Den
skurken! Hör, jag skall berätta er historien.»

Och han fortfor.

»Det var för omkring fyra eller fem år sedan
mr Grat kom hit för att spela på vår teater, och
naturligtvis tog han in på l'Hôtel du Levant et
des Carmelites.

»Ah! det nötet. Jag säger er, monsieur, han
nöjde sig ej med att spisa vid table d'hôten. Han
rekvirerade de finaste rätterna, den äldsta
Bordeaux'en och den dyraste champagnen. Barnslig,
som jag var, lät jag honom få hvad han begärde,
ty jag hade hört att dessa stora artister lefde högt,
och läto pänningarne gå lika lätt som de
förtjänat dem.

»Och så smickrade det mig att hafva en så
frejdad gäst som mr Grat -- åh! den skälmen --
han kallade mig sin 'käre vän'. Nåväl, hvad som
är gjordt kan ej göras ogjordt. --

»En dag -- jag kommer ihåg det, som om det
varit i går -- kom han vid sextiden från sitt rum,
slog sig ned bredvid mig och sade:

-- Hvad tror ni, monsieur Madurin, om de här
skorna? Och han sträckte fram benen och visade
mig sina stöfletter.

-- Ganska vackra, monsieur Grat. Har ni köpt
dem hos Mandrus eller hos Lestapin?

Mandrus och Lestapin voro stadens skickligaste 
skomakare - de enda som funnos föröfrigt.

»Mr Grat skrattade.

-- Skulle ni vilja veta, hvar jag köpt dem?
Välan, gissa då!

-- Hur skulle jag kunna gissa det?

-- Jo, fundera en stund, medan jag tar mig
en promenad.

»Och han gick gatan bortåt, under det att hans
nya skor knarrade så muntert.

»Klockan hade väl slagit sju, då jag fick se
mr Mandrus nalkas, bärande en sko i handen.

-- God afton, monsieur Mandrus, sade jag.
Hvarmed kan jag stå till tjänst?

-- Jag ville träffa mr Grat.

-- Han har gått ut för en stund sedan.

-- När kommer han tillbaka månne?

-- Det nämnde han ej.

-- Hvad! Sade han det ej? Då vet ni ej
att han skall resa med sju och trettio-tåget till
Toulouse?

-- Nej, men i alla fall kommer han och betalar 
sin räkning innan han reser, så att vi kunna
helt säkert vänta honom hvilket ögonblick som
hälst.

-- Tack, jag skall slå mig ned en stund. Jag
sprang så fort för att hinna hit. Jo, mr Grat
beställde dessa skor af mig i början af veckan. 
I dag kom han in för att profva dem. Jag hade
uppbjudit all min förmåga att göra dem passande,
men då han fått dem på, utropade han plötsligt:
O, där klämmer den mig, pekande på den
vänstra skon; jag kan ej använda dem!

-- En enkel sak att afhjälpa, sade jag.

-- Det var bra, sade han, men jag reser i afton
klockan sju och trettio till Toulouse.

-- Innan dess skall skon vara färdig.

-- Låt se det. Jag kan ju taga den högra
med mig, och så hoppas jag att ni håller ert löfte.

-- Det var egendomligt, sade jag. Monsieur Grat 
visade mig händelsevis ett par skor, han hade köpt. 
Men kanske han beställt dem af mr Lestapin.

-- Store Gud! utropade mr Mandrus, nu slår
klockan half åtta. Mr Grat har försenat sig, han
kommer ej med tåget.

I detsamma kom mr Lestapin, den andre
skomakaren, springande med en sko i handen.

-- God afton monsieur Madurin, sade han. Är
mr Grat hemme?

-- Hvad! Ni också? ropade jag.

-- Hvad menar ni med »mig också»? Jag
kommer för att lämna mr Grat en sko, som jag lofvat
honom till klockan half åtta, emedan han skulle
resa med åtta-tåget till Paris.

-- Hvad! skrek mr Mandrus. Han reste
klockan half åtta till Toulouse!

-- Hvad säger ni? Men jag måtte väl bättre
än ni känna till förhållandet. I dag på 
förmiddagen kom mr Grat för att pröfva ett 
par skor han beställt af mig. Men så klämde 
den högra skon så hårdt att jag måste lästa 
ut den, och jag lofvade bära hit den i så 
god tid, att han kunde hinna med åtta-tåget 
till Paris.

»Mr Mandrus och jag sågo på hvarandra.

-- Då äro vi skönt kuggade, sade mr Mandrus.

-- Hvad? sade mr Lestapin, och vi ha ingen
möjlighet att få igen våra pengar.

-- Hör på mig, mina herrar, inföll jag. Mr Grat 
har ännu ej  hämtat sin koffert från sitt rum.
Jag förmodar han kom att resa tidigare än han
ämnat. Om han icke är här inom ett par dagar,
så öppna vi kofferten, och vi skola väl alltid 
finna något som kan hålla oss skadelösa.

»I sällskap med de två skomakarne gick jag;
upp på mr Grats rum, och till vår stora
glädje funno vi kofferten. Då började vi 
anse det hela som ett skämt och fingo 
ånyo förtroende för mr Grat.

»Herrarne Mandrus och Lestapin kommo
dagligen under två veckors tid för att 
fråga, om jag hört något från honom, men 
jag hade intet att meddela dem. Så gingo 
vi en dag upp på hans rum.

»Vi hade af polisen utverkat rättighet 
att öppna kofferten, och i en gendarms 
närvaro grepo vi verket an. Knappt hade 
vi kommit i rummet förr än Mandrus 
rusade fram, grep tag i handtaget för att
lyfta på kofferten. Men pjesen stod ej 
att rubba!

-- Det måste vara mycket tunga saker i den 
där kofferten, sade han. Försök att lyfta den!

»Nåväl, vi försökte alla tre, men ingen af
oss förmådde ens rubba den.

»En smed tillkallades och han dyrkade upp
låset. Kofferten var fullkomligt tom. Den skälmen
hade så småningom burit bort sina tillhörigheter
utan att jag märkt det. Ej ett grand hade han
lämnat kvar.

»Och kofferten, den hade han skrufvat fast vid
golfvet!»



3:dje årg. Den 16 Mars 1902 N:o  24

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Frans Hedberg (med 1 porträtt). 
Franske konseljpresidenten Waldeck-Rousseau (med 1 porträtt). 
En vacker debut (med 2 porträtt). 
Hans Winderstein (med 1 porträtt). 
Det obrutna brefvet. Originalskiss för HVAR 8 DAG af C. C. 
Den stora fabriksbranden i Göteborg (med 1 illustration). 
Ett minne af Jenny Lind (med 1 illustration). 
Nordisk vinteridrott (med 7 illustrationer.) 
De tyska Ibsen-föreställningarne i Stockholm (med 5 illustrationer). 
En hel stad donerad (med 7 illustrationer)
Veckans porträttgalleri (med 24 porträtt). 
HVAR 8 DAGS novellblad, V: Mannen med svarta väskan.

== BONNIERS TRYCKERI AKTIEBOLAG. GÖTEBORG. ==

Foto.   Julius Grape, Foto.-affär & atelier, Sthlm



FRANS HEDBERG.

Foto. Julius Grape, Foto.-affär & atelier, Sthlm.

Speciellt taget för HVAR 8 DAG.

FRANS HEDBERG.

Ett författarenamn, kändt vida omkring i
norden! Ett författarenamn, högt aktadt och älskadt
redan för många år sedan och ännu i dag,
oaktadt en ny tid brutit in i den svenska litterära
världen, spridande omkring sig något ungdomligt och
friskt. Visserligen ingick namnets bärare den 2
sistlidne mars i sitt 75:te år, men Frans Hedbergs breda
skuldror och ljusa förstånd ha icke nedtyngts af
dagarnes antal. Liksom fordom sitter den gamle
skriftställaren vid sitt skrifbord, sitter där dagen i ända.
Han har en pjäs, ett historiskt stycke, färdig och
antagen till spelning vid Svenska teatern, och
sannolikt håller han nu på med någon ny pjäs, ifall det
icke är en roman eller en novellserie ...

HVAR 8 DAG skulle gärna velat få meddela
några rader af Frans Hedbergs egen hand som text
till hans bild. Men han visade sig i detta fall
omedgörlig.

»Om ni nödvändigt vill låta fotografera mig, så,
i Guds namn, låt gå! -- sade han -- fastän jag inte
vet, hvarför det skall ske. Jag är ju gammal nu ...
Det är andra nu för tiden ... Men en själfbiografi,
nej! Det kan, det vill jag inte skrifva. För länge
sedan gjorde jag det vid ett tillfälle, då Harald
Wieselgren var redaktör för »Ny Illustrerad Tidning» ...
Det var då, men numera gör jag det inte.»

Att disputera med Frans Hedberg tjänar till intet
-- man behöfver endast en gång se honom, för att
förstå, att han är bestämtd af sig -- och därför gick
jag och tog reda på »Ny Illustrerad Tidnings»
nummer för den 13 febr. 1872, där Hedbergs själfbiografi
läses. Den är i mångt och mycket i hög grad
betecknande för både personen och författaren, sådana
de te sig ännu i dag, och jag har tillåtit mig att
göra några utdrag därur, som jag supplerar med
andra uppgifter.

Hedberg, som föddes den 2 mars 1828, skrifver
halft skämtsamt, att han icke kan säga något om sin
släkt, ty han har aldrig känt eller vetat af någon.
Han inskrefs på Frimurarbarnhuset och blef sedan
fosterbarn hos en gammal komministeränka, hvilken
med en ofärdig dotter bodde omkring fyra mil från
Stockholm. Efter sex år återkom Hedberg till
Stockholm och upptogs som eget barn hos en sin moster,
gift med en vaktmästare. Han gick så tre år i
Jakobs skola och två år i Tyska lyceum. Men vid
13 års ålder måste han lämna skolan och kom i
handel. Han hade två år anställning hos en
destillator och därefter hos en kramhandlare, men då han
därefter måste läsa sig fram och dessutom icke
hade någon särskild lust för handel, blef det slut
på kommersen.

Den unge Hedberg, som förgäfves sökt komma
till sjös, blef nu -- ty äta måste man ju! --
handtverkare. I sex års tid arbetade han som
perukmakare, och det var under denna tid hans gamla
lust att bli skådespelare åter vaknade till lif. Han
hade nämligen i barndomen haft en skolkamrat, i
hvilkens hem Fredrik Kinmanson umgicks, och
Hedberg hade af denne utmärkte skådespelare en gång
blifvit bjuden på teatern. Hedberg hade sedermera,
under den tid han skänkte ut »colofonium» hos
destillatorn, blifvit god vän med en af förmännen vid
teatern och fick hvarje söndags afton gå och ställa
sig mellan kulisserna. På detta sätt fick den efter
kunskaper och ljus trängtande gossen njuta af Emelie
Högqvists, Fanny Westerdahls, fru Ericsons, Jenny
Linds, Almlöfs, Dahlqvists och många andra
förträffliga artisters konst.

Mellan sitt femtonde och tjugoförsta år stal sig
Hedberg till att läsa allt möjligt, och om natten
skref han, författade skådespel, poesi, noveller.
Slutligen gaf han sig vid 21 års ålder till teatern. Han
debuterade i Uddevalla -- man kan läsa härom i
hans arbete »Fyra år vid landsortsteatern» -- och
redan 1849 fick han upp sin första pjäs, »Hafvets
son», där han själf spelade en gammal procentare.
Men sedan Hedberg 1849--53 varit skådespelare i
landsorten och 1853--54 vid Mindre teatern i
Stockholm, hade han klart för sig, att han på denna
bana aldrig skulle bli mer än en medelmåtta, och
därför afbröt han densamma för att ägna sig åt
författareskap och sedermera åt dramatiskt
ledareskap. År 1852 hade han på Djurgårdsteatern fått
uppförd pjäsen »En herre, som går vilse», och på
hösten samma år hos Torsslow på Mindre teatern
»Hin Ondes gåfva».

-- -- »Torsslow var den förste som uppmuntrade
mig, på samma gång som han visade mig mina
brister. Han sade mig, då han emottog mitt första
stycke: »Ni tycks vilja bilda er efter de franska
teaterförfattarne; det är rätt, bilda gärna formen
efter dem, där äro de mästare; men var svensk till
andan och karaktärerna!»

»De orden, uttalade af den mannen, klarade för
mig mycket, som förut varit dunkelt. Nu arbetade
jag af hjärtans lust. I början tog man tämligen
kyligt emot mig, och jag tror nog, att jag icke
förtjänade bättre. Men jag kom oupphörligt igen, och
jag sökte göra mig motgångarnes lärdomar nyttiga.
Om jag skall säga det själf, så har jag en förtjänst:
jag låter aldrig nedslå mig af motgången. För hvarje
gång jag halkat omkull, har jag alltid stigit upp
igen och tagit ny ansats.»

Hedberg har under sitt långa och växlande lif
haft tillfälle att taga många sådana ansatser ... Hans
yttre bana ter sig för öfrigt i korthet på följande
sätt: 1862--81 litteratör och lärare i deklamation
vid k. teatern, 1871--81 intendent vid k. stora
teatern och till 1883 föreståndare för Göteborgs stora
teater. Sedan dess har Hedberg varit bosatt i
Stockholm, där han bland annat varit lärare vid
konservatoriet.

Teatern har alltid varit Frans Hedbergs stora
kärlek. Redan 1872 hade han hunnit med 55
original och 70 öfversättningar för scenen! Dessa siffror
hade 1890, enligt hvad Hedberg uppgifver i sitt arbete
»Skådespelarekonst och Dramatik», vuxit till resp.
80 och 130, och summan har nu icke obetydligt
ökats!

Utrymmet tillåter mig icke att lämna någon
uppräkning af Hedbergs dramatiska arbeten. Jag vill
endast nämna, att hans första historiska skådespel,
»Kung Märta», såg dagens ljus 1860 och 1863
följdes af »Dagen gryr» samt 1865 af »Bröllopet på
Ulfåsa», hvilket stycke ju snart kan räknas till de
svenska klassiska dramerna, detta i ordets allra
bästa bemärkelse.

Det finnes väl ingen genre af dramatiskt
författareskap, som Hedberg icke odlat. Särskildt lyckad
har han varit i lustspelet med ämne från allmogens
lif. Hans »Rospiggarne» 1884, kommer förvisso att lefva
ännu i många decennier. När stycket här om året
upptogs å en af Stockholms scener, gick det i många
månader kväll efter kväll för utsålda hus.

Hedberg har äfven, som bekant, utgifvit arbeten
om teatern -- »Svenska skådespelare», 1884, 
»Svenska operasångare», 1885, »På ömse sidor om ridån»,
1888, o. s, v.

Han har skrifvit »Dikter», 1866, och »Efterskörd»,
1898, och man finner bland hans poetiska alster
många som vittna om verkligt skaldskap --
beaktansvärd är äfven hans ovanliga förmåga som
tillfällighetsskald -- han har skrifvit långa
novellsamlingar, »Svart på hvitt», 1876--79, som numera
kanske förefalla något gammalmodiga, men han har
också på de senare area gifvit prof på ett mera
modernt, realistiskt författareskap -- i romanen
»Arbetarelif», 1892, i »Från skärgården och fastlandet»,
1893, i »Från stad och land», 1899.

Själf säger han i sin biografi om sitt arbete
och sitt författareskap följande, som än i dag, som
sagdt, har sitt fulla berättigande:

-- -- »Och vill du slutligen veta, hvarifrån jag
hämtat styrka till mitt ofta nog ansträngande arbete
under de senare åren, i synnerhet de sista tio,
under hvilka jag varit anställd vid de kungl. teatrarne
som litteratör och lärare i deklamation, -- så kan
jag med fullt skäl säga: från min lyckligtvis ännu
aldrig störda hälsa och från ett lyckligt hemlif, för
hvilket jag också har teatern att tacka. Ty min tro
är, att allt hvad vi uträtta här i lifvet, det må vara
godt eller ondt, aktningsvärdt eller förkastligt, har
dock alltid i hemmet sin rot och kärna.»

-- -- »Och nu till slut mitt eget omdöme om
min verksamhet? Ja, min vän, det låter helt kort
så här: Ett arbete, ibland misslyckadt, ibland
kanske också godt; men alltid ett ärligt och ett gladt
arbete och en oaflåtlig sträfvan efter utveckling.
Nästan alltid en smula tendens, -- jag hoppas
likväl: allt mindre framträdande på konstverkets
bekostnad, -- bristfälliga kunskaper -- autodidaktens
vanliga förbannelse -- men god vilja, både att lära
mig själf och att värna andra.

»För några år sedan yttrade en dansk kritiker --
jag tror det var Clemens Petersen, om mina
»Blommor i drifbänk», som under namn af
»Drivhusplanter» gafs på Kasino:

»'Dette stykkes forfatter synes os endnu stående
på det naive ståndpunkt, fra hvilket man på det rene
alvor vil lære god moral fra scenen, et ståndpunkt,
der hos os er i det nærmeste overvundnet!»

»Jag har ännu icke öfvervunnit det och kommer
troligtvis aldrig att göra det.»

O. R.

-



FRANSKE KONSELJPRESIDENTEN WALDECK-ROUSSEAU.

En svår olyckshändelse drabbade härom dagen franske
konseljpresidenten Waldeck-Rousseau. Han hade bevistat en
bankett, som gafs af Seine-departementets pressförening och
därvid hållit ett större tal samt var på väg till Opéra Comique
i sällskap med sin privatsekreterare René Waldeck-Rousseau,
då hans vagn på återvägen kolliderade med en tramway på
Boulevard Sebastopol med den påföljd, att vagnen kullkastades,
kusken slungades i gatan och hästen på fläcken dödades. Af
de inuti vagmn åkande blef konseljpresidenten illa tilltygad i
ansiktet och på armar och händer af glasskärfvor från de
krossade vagnsfönstren. Olyckshändelsen väckte till att börja
med den största bestörtning i Paris, särskildt i det nu samlade
parlamentet. Det troddes ett ögonblick, att Waldeck-Rousseaus
skador voro så svåra, att han skulle nödgas träda tillbaka och
öfverlämna presidiet i konseljen till Leon Bourgeois. Om så
skett hade följderna för Frankrike kunnat bli ödesdigra ty i
nuvarande stund, då valkampanjen är i full gång och de
reaktionära och klerikala partierna samla alla krafter till en
förtviflad storm mot den nuvarande demokratiska regimen, skulle
Waldeck-Rousseaus tillbakaträdande i förtid, innan valen
försiggått, lätt kunna komma att betyda detsamma som
republikens fall.

Lyckligtvis voro farhågorna onödiga. Hur smärtsamma
Waldeck-Rousseaus blessyrer än voro, ha läkarne förklarat,
att de blott kräfva en eller ett par veckors hvila för att vara
läkta. Underrättelsen har hälsats med tillfredsställelse af alla
Frankrikes vänner, ty landet behöfver nu bättre än någonsin
hans kraftiga hand vid regeringsrodret. Det är ännu många
ugglor i republikens mosse och Waldeck-Rousseau är den ende
statsman, som förmår kring sig samla en majoritet af
uppriktiga republikaner. Hans auktoritet är större än någon fransk
statsmans allt sedan Gambettas tid. Men personligen är han
dennes motsats. Sträf och kall, tillåter han intet närmande
och inviger ingen i sitt förtroende. Han inger beundran,
fruktan och hat, men knappast vänskap. Äfven hans klara, skarpa,
väl afvägda vältalighet är motsatsen till Gambettas eldiga och
medryckande om än icke alltid öfvertygande retorik. När
Waldeck-Rousseau icke är på tribunen eller håller officiella tal,
är han helst stum som en fisk. I inrikesministeriets salonger
umgås endast några få gamla vänner till familjen, politici och
artister, och äfven i sällskap med dessa är konseljpresidenten
helst åhörare. Han öfvertänker noga sina beslut och fattar
dem utan att rådgöra med någon. I sitt privaia lif är han en
af de få politiska personligheter i Frankrike, som Rocheforts
diatriber aldrig kunnat smutsa. Vid sidan af politiken är hans
favoritsysselsättning att meta och måla akvareller.
Synnerligen fin konstkännare, beundrar han isynnerhet Gervex och
Detailles målningar och är medlem af inköpsnämnden till
Louvrens konstsamlingar.

Ralph.


Efter fotografi.

WALDECK-ROUSSEAU,
i dessa dagar utsatt för en svår olyckshändelse.


EN VACKER DEBUT.

Den unga intelligenta pianisten frkn Agda
Lysell har nyligen efter fleråriga studier i
utlandet debuterat som konsertgifvarinna dels i
Göteborg -- där hon erhållit sin första musikaliska
uppfostran af den kände och uppskattade
läraren-musikvännen dir. Albert Lindstrand -- dels i
Stockholm; och ha hennes konserter å begge hållen
omfattats med stora sympatier och välvilja så af publik
som kritik.

Och detta med rätta.

Ty fröken Lysell har
otvifvelaktigt något äkta
konstnärligt både i hela
sitt spel och uppträdande.
En viss nervositet i
föredraget skall -- därom äro
vi öfvertygade -- med
tiden bortarbetas, ty
fröken L. förefaller alltför
intelligent för att komma
att tillhöra dessa pianister,
som låta fingrarne löpa
bort med uppfattning och
förstånd.

DIR. ALB. LINDSTRAND.

FRÖKEN AGDA LYSELL.
T. v. T.

-



HANS WINDERSTEIN.

Vårt land gästas f. n. af en af Tysklands
främsta orkestrar,  »Leipziger Philharmonisches
Orchester», som anföres af dess geniale, energiske
stiftare och dirigent, kapellmästare Hans
Winderstein. På den, som första gången ser Winderstein
anföra, torde måhända hans sällsynt lif- och
temperamentfulla dirigering med dess blixtsnabba
rörelser och gestikulering förefalla egendomliga,
kanske för en och annan t. o. m. löjliga.

Men man behöfver ej höra mycket, förrän man
inser, att han med en hvar af sina egendomliga
gester har en intensiv mening, som han konsekvent
genomför ända in i minsta detalj. Det är därför
också hans starka personlighet och vilja, som styr
det hela och -- för det fram till seger.

Född i Lüneburg 1859, har han fått sin
förnämsta musikaliska uppfostran i Leipzig, och det
var också här, som han 1896 grundade den
präktiga orkester, som han nu dirigerar, och som han
på helt kort tid brakte upp till en högst väsentlig
faktor i den gamla musikstaden ex professo.

En stark, genial konstnär och därtill en fin
och nobel personlighet -- se där, hvad Hans
Winderstein är, egenskaper, som gifvetvis måste
betaga hvar och en, som kommer i beröring med
hans konst och personlighet.

T. v. T.


HANS WINDERSTEIN.

-



DET OBRUTNA BREFVET.

(UR LIFVET.)
Originalskiss för HVAR 8 DAG af C. C.

Kamrer Bark var en konstig, gammal herre.
Allvarsam, fåordig, tillbakadragen, i högsta grad
ordentlig och metodisk. Så långt tillbaka den på
hans tid lefvande generationen i den lilla
landsortsstaden kunde minnas, hade han vid samma
klockslag utträdt ur enkefru Lundströms port för att
taga sin morgonpromenad nedåt hamnen, i alla
väder. Precis klockan 10 hängde han upp sin hatt
på samma spik i banklokalens yttre rum. Precis
klockan 2 hängde han upp den, likaledes på sin
bestämda spik, i enkefru Lundströms matsal, satte
sig till bords med hennes öfriga matgäster,
stoppade servietten ordentligt innanför skjortkragen och
yttrade ingenting annat under måltiden än de
reglementerade svaren på de reglementerade frågorna:

»Har kamrern varit nere vid hamnen i dag?»

»Ja,  det  har jag.»

»Voro där några nya fartyg inkomna?»

»Ja -- jag tror visst  ett par stycken.»

Ovanligt intressant konversation!

Ingen, hade någonsin sett honom skratta.
Ingen hade någonsin hört honom prata.

Klockan fem gick han upp till gamle f. d.
major Eneman vid torget, en treflig, förmögen
gammal enkling, som varit hans vän från skoltiden.
De båda gubbarne slogo sig ned vid brädspelsbordet,
och spelade under tystnad, då och då smuttande
på sina toddyglas. Under två timmars tid
förnams intet annat ljud än tärningarnes rasslande och
brickornas dunkande. På slaget sju reste de sig
upp, hvarvid Eneman vanligtvis yttrade:

»Jo, jo, jag blef jan igen, Du är en riktig
öfverdängare i brädspel, bror Bark. Men -- ha,
ha, ha, tur i spel -- -- he, he, he -- jo, jo!»

Detta skulle vara en hänsyftning på kamrerns
otur hos damerna, för hvilka han alltid visade en
oöfvervinnelig skygghet. Hvarpå de båda vännerna
skildes åt med en kraftig handtryckning.

Klockan nio låg kamrer Bark i sin säng efter
att ha inmundigat sitt vanliga glas ölost med två
smörgåsar, hvilken lätta supé stod på en bricka å
skrifbordet, då han kom hem om kvällarne.

-- -- -- -- --

Och på detta vis hade det fortgått dag efter
dag, år efter år, så att det fanns just ingen, som
gaf akt på att gamle kamrerns hår blef allt mera
hvitt, och hans rygg allt mera böjd.

Det fanns dock en dag på året, då kamrer
Bark frångick den gamla vanliga ordningen, och
det var den 2 september. Då stängde han in
sig i sitt rum strax efter middagen, och sedan
såg ingen honom förr än följande morgon. Hvad
företog han sig väl under dessa timmars ensamhet?

Det berättades, att en af fru Lundströms
pojkar en gång klättrat upp i det gamla päronträdet
på gården och därifrån lyckats kika in i
kamrerns rum vid ett af dessa tillfällen. Men han
hade ej fått något vidare för sitt besvär än ett
par sönderrifna byxor och en däraf följande
risbastu. Kamrern hade suttit vid den nedfällda
chiffonnierklaffen, stödjande hufvudet i ena handen,
under det han med den andra vände och vände
på ett försegladt bref. Se där allt!

Till och med den lilla stadens lifligaste
skvallersystrar kunde ej koka ihop någon mera spännande
historia af dessa magra fakta.

Så hände det en dag, att gamle major Eneman 
förgäfves satt och väntade med brädspelsbord
och tutingar -- ingen kamrer Bark visade sig.
Oerhördt.

Då klockan blef sju, kunde majoren ej längre
bekämpa sin oro, utan gick att höra efter sin gamle
väns befinnande.

Det var, som han fruktat -- gubben Bark låg
i sängen i stark förkylning och feber. Hans
ansikte lyste upp, då han fick se sin gamle vän och
spelkamrat.

»Det var bra -- du kom», sade han flämtande.
»Så jag får ordna med dig -- om den smula --
jag lämnar efter mig. Hade du ej -- kommit nu
-- hade jag -- skickat bud. Öppna -- chiffonniern
och skrifbordslådoma, och sätt dig -- där -- i
fåtöljen.»

Så länge hade gubben ej talat i mannaminne.

Majoren gjorde, som han önskade, och mottog
den sjukes förordnanden, en lätt sak, då hans
papper, liksom allt hvad han hade om händer, alltid
vårdats med ytterlig ordning.

Slutligen öppnade majoren en liten lönnlåda,
som endast innehöll en vissnad marskalkskrans, en
blå bandstump och ett gulnadt, men oöppnadt bref.

»Hvad skall detta betyda, din gamle spjufver?»
sade Eneman, med ett försök att skämta.

»Gif hit!» sade Bark. Skall jag öppna det
innan jag dör? Nej -- jag vågar ej -- jag vill
dö med hoppet inom mig!»

»Hvad är det fråga om? Från hvem är det?
Hvarför har du ej brutit det?»

»Kom hit -- sätt dig bakom sänggardinen, så
att -- jag ej ser dig -- så skall jag tala om
brefvets historia. Och lofva -- att ej skratta åt
mig. Detta bref -- som du här ser -- är svaret
på ett af mig skrifvet -- friarebref.»

Majoren lät höra ett kväfdt utrop af
öfverraskning.

»Ja», fortfor Bark, »detta bref -- innehåller
det ord -- som skulle ha gjort mig till den
lyckligaste man på jorden -- eller den olyckligaste.
Jag hade ej mod att öppna det då -- för fyrtio
år sedan -- och jag har aldrig fått mod därtill.
Ser du -- jag har haft detta kanhända att lefva
på. Jag har kunnat drömma, att där stod ett:
"Ja!' -- och hur har jag ej drömt - hvilken
sällhet har ej detta bref skänkt mig -- i
inbillningen. Men hvar gång jag ville bryta
förseglingen för att få visshet -- så kom tanken -- om
det nu vore: 'Nej!' -- och så lät jag det vara.
Nu har jag hört att hon är död. Och nu vill jag
bedja dig att låta brefvet -- hennes bref -- följa
mig i grafven. Dock må du dessförinnan bryta
det -- om du så vill -- efter min död.»

»Men -- men flickan, bror! Flickan! Tänk
om hon antog ditt frieri, och väntade och grämde
sig ihjäl? Har du inte tänkt på den saken? Och
huru oförsvarligt du handlat? Kan jag få veta
hennes namn?»

»Det måste du få veta -- ty mitt testamente
måste ändras -- om hon lefvat, skulle hon haft
det lilla jag sparat ihop. Nu får det gå till
stadens fattiga. Tag hit testamentet. Jag har tagit
mig friheten välja dig till exekutor.»

Majoren tog fram testamentet, och den sjuke
vecklade upp det, och lät sin darrande hand
liksom smekande öfverfara namnet Marie Brisskow.
»Jag var för blyg», mumlade han. »Jag
vågade ingenting säga, då vi voro tillsammans --
jag hade ju intet att bjuda henne på -- så fick
jag denna plats -- jag vågade ej uppsöka henne
-- för att personligen bedja henne blifva min
hustru -- jag skref -- --»

Han försjönk i en slags halfslummer eller
dvala, så att majoren sakta drog testamentet ur
hans hand, stängde lådor och fack samt lofvade
värdinnan att återkomma tidigt följande morgon.

Han kunde ej nog förundra sig öfver det gamla
originalets idé, att ej bryta brefvet. Han hade
kunnat skratta däråt, om det ej på samma gång
förefallit honom så djupt sorgligt. Han påminte
sig från sin löjtnantstid en ingeniör Brisskow, som
varit disponent på det stora bruket utanför staden,
och hvilkens hus alltid var öppet för traktens
ungdom. Efter hans död flyttade änkan med sina barn
upp till Östersund, och med den tidens dåliga 
kommunikationer gick det lätt att alldeles förlora folk
ur sikte.

Under en sömnlös natt gräfde han i sina
gamla minnen, och där fann han ett gladt bröllop,
där Bark varit marskalk och Marie Brisskow tärna.
En glad, vänlig, vacker flicka -- sedan hade han
aldrig sett henne mer.

Tänk om här förelåg tvänne personers
förlorade lefnadslycka! Hvad hade ej kunnat blifva af
den gamle, buttre enstöringen, om han varit
omgifven af en glad, lefnadsfrisk hustru och muntra
barn? Hvar och hur hade väl den täcka,
lefnadsglada flicka, som han mindes, vissnat bort?

Då han morgonen därpå återvände till sin gamle
vän, låg denne död i sin säng, med ett belåtet
leende på lapparne, och det obrutna brefvet i de
sammanknäppta händerna.

Majoren lossade det sakta och bröt sigillet med
darrande hand -- det var: »Ja!»

-



DEN STORA FABRIKSBRANDEN I GÖTEBORG.



Foto. Rinman, Göteborg.

ROSENLUNDS TEXTILFABRIKER FULLKOMLIGT ÖDELAGDA.

En af de svåraste eldsvådor, som på länge
hemsökt Göteborg, timade på morgonen den 6
mars, då Rosenlunds stora textilfabriker fullständigt
ödelades. Arbetet å fabriken hade börjat som
vanligt kl. 1/2 7 å morgonen, då omkring 10 min.
därefter en lina slirade i en s. k. mullstol i
spinneriets tredje våning och antändes. Det
lättantändliga arbetsmaterialet fattade eld, och med linan
flög elden också tvärs öfver lokalen. Innan man
ens rätt hann fatta, hvad som försiggick, stod hela
den väldiga fabriksbyggnaden i lågor, och endast
med stor svårighet lyckades arbetspersonalen att
komma ut i det fria -- en del hann ej ens få
ytterplaggen med sig! Hela den stora fabriken med
dess dyrbara maskiner, inventarier och lager
ödelades i grund på mindre än två timmars tid, så att
nu blott de nakna murarne, och äfven dessa
ramponerade och fallfärdiga, återstå. Ej mindre än
475 personer, de flesta kvinnor, bli genom branden
arbetslösa; och en del pänningar, tillhörande en af
arbetarepersonalen grundad kassa ha ock gått
förlorade. Brandskadan anslås till den för våra
förhållanden betydliga summan af innemot två
millioner kronor.

-


ETT MINNE AF JENNY LIND.


Fotografi speciellt taget för HVAR 8 DAG af firman Chickering & Sons, Boston, ägare af instrumentet nedan.

DET PIANO, SOM FÖRFÄRDIGADES I BOSTON ENKOM FÖR JENNY LIND, OCH HVILKET ANVÄNDES VID HENNES KONSERTER DÄRSTÄDES.

Ett minne af Jenny Lind, som i sitt slag
torde vara ganska enastående, äro vi här i tillfälle
visa våra läsare, nämligen det piano, som enkom
förfärdigades för den svenska näktergalen, och
som arrangerades speciellt efter hennes röst och
begagnades vid hennes konserter i Boston. Det
utställes jämte en hel del andra Jenny Lind-minnen å
den af firman Chickering & Sons arrangerade stora
utställning af antika och moderna musikinstrument
i Horticultural Hall i Boston, där fotografien tagits
speciellt för HVAR 8 DAG.

Då Jenny Lind den 27 sept. 1850 första gången
uppträdde i Boston, var hon redan en världsberömd
konstnärinna, den där skördat guld och ära i alla
de stora europeiska metropolerna. Hennes impressario 
på den amerikanska turnén var den bekante
P. T. Barnum och hon åtföljdes af barytonisten
Belletti och pianisten Benedict.

Man kan göra sig en föreställning om den
entusiasm för Jenny Lind, som rådde, då vi nämna, att
en viss Dodge för sin biljett till hennes första
konsert  biljettförsäljningen skedde genom auktion  
betalade 625 dollars (omkr. 2,500 kr.) Inkomsten af
denna konsert var 25,000 dollars, en enorm summa,
då man betänker, att lokalen var synnerligen liten.
Det rasade då för tiden i Amerika en formlig Jenny
Lind-epidemi, och det gick så långt, att vid den
politiska »Whig State Convention» i Worcester 1850
en af de röster, som afgåfvos till vice
guvernörsämbetet lydde på  Jenny Lind.

Det var också i Boston, som Jenny Lind två år
senare gjorde bekantskap med och äktade pianisten
Otto Goldschmidt. Efter sitt giftermål drog
hon sig som bekant tillbaka till sin förtjusande villa vid
London, delande sin tid mellan det lyckliga familjelifvet, 
kristlig välgörenhet och nit för sin konst. Hon
uppträdde nämligen allt fortfarande  oftast för
välgörande ändamål  å konserter, alltid hälsad med
samma jubel. I England står hon i anseende som
en af de ädlaste kvinnor, som lefvat, och hennes
namn nämnes alltid med en nästan religiös vördnad
och beundran. Ehuru bosatt utom fäderneslandet,
ihågkom hon det tidt och ofta med frikostiga
pänninggåfvor, och många äro både de kamrater och
milda stiftelser, som hon hjälpt och understödt.

Som afslutning vilja vi anföra de vackra ord,
som J. A. Josephson yttrar om Jenny Lind: »Kommer 
nu härtill», säger han, »en själfullhet, som vid
föredraget af visan ej behöft det minsta koketteri
eller själfsvåldiga utstyrsel för att låta den framstå
i dess naiva skönhet, som för den dramatiska sången 
ej funnit blott det trognaste och sannaste utan
äfven det varmaste uttryck, och som i oratoriet
tager sin flykt mot de rymder, där den jordiska sången
har sin urbild  så kan hvar och en förstå, att
Jenny Lind kan nämnas som ett bland dessa snillen,
af hvilka under hvarje århundrade konsthistorien har
blott få att nämna».

-



NORDISK VINTERIDROTT.

FRÅN TÄFLINGARNE I UMEÅ DEN 3 MARS.
Fotografier speciellt tagna för HVAR 8 DAG.

Fredagen den 28 febr. samt lördagen och
söndagen den 1 och 2 mars egde i Umeå
stora idrottstäflingar rum, omfattande nästan
alla grenar af nordisk vinteridrott. Särskildt
voro skidtäflingarne, från hvilka vi här återge
några bilder, ovanligt intressanta och
spännande, då många af de allra främste
skidlöparne både från Sverige, Norge och Finland
infunnit sig. Från Stockholm hade anländt
styrelsen for Föreningen för skidlöpningens
befrämjande, hvarjämte täflingarne öfvervoros
af prins Carl, hvilken i inspektionsärenden
besökte det i Umeå förlagda Norrlands
dragonregemente samt jämväl förrättade
prisutdelningen.

Foto. Lindahls fot.-aff., Sthlm.

1. PRINS CARL åser backlöpningen.  2. 1:ste pristagaren Braathen.  3. 3:dje pristagaren Blomgren.  4. En, för hvilken 
Norrlands skogar tydligen ej utgöra något hinder  5. Från damernas terränglöpning: Fröken Ester Björzén.  
6. Pristagaren i terränglöpning, lappen Lars Olofsson från Arvidsjaur.  7. Förste pristagarinnan i damernas 
terränglöpning, »Lapp-Christin», (Lappflickan Christina Persdotter).



DE TYSKA IBSEN-FÖRESTÄLLNINGARNE I STOCKHOLM.

Fotografier speciellt för HVAR 8 DAG af C. Olausson, Stockholm.

»Ibsenteatern» från Berlin har nyligen i
Stockholm uppfört »Gengångare», »Rosmersholm»
och »Hedda Gabler». Det är en ung tysk skådespelare, 
hr Gustaf Lindemann, som för fyra år sedan
bildade detta sällskap för att spela så godt som
uteslutande Ibsenstycken, och den nu 28-årige
direktören utför själf Osvalds roll i »Gengångare»
och gör det på ett förträffligt sätt, så att man sent
eller aldrig glömmer denna prestation. 
»Ibsenteatern», hvilken sedan oktober företager en stor
europeisk tourné öfver Italien, Turkiet, Serbien,
Rumänien, Ryssland o. s. v., räknar för öfrigt flere
goda förmågor, om också damsidan tyckes väl matt.
Sällskapets sträfvanden gå ut på att spela
Ibsenstyckena så naturligt som möjligt, men därigenom
förlora dessa mycket af den tragik, som de
innehålla, och det sublima mister sin storstilade kraft
och nedsjunker i stoftet. Huru som helst, måste
man gifva sitt erkännande åt dessa tyska artister
och i främsta rummet åt deras intelligente och
energiske ledare, hr Lindemann, som på detta sätt låta
hela Europa göra bekantskap med Ibsen. Ja, nästa
år är det meningen, att »Ibsenteatern» skall fara
öfver till Amerika och äfven bland yankees sprida
kunskap om den store norske dramaturgen.


Fru Alving.  				Osvald Alving.

DE TYSKA IBSENFÖRESTÄLLNINGARNE I STOCKHOLM: Gengångare.

DE TYSKA IBSEN-FÖRESTÄLLNINGARNE I STOCKHOLM

Personer i »Hedda Gabler»:

1.  Hedda Tesman (Maria Rehoff).

2.  Assessor Brack (Leop. Jessner).

3.  Jörgen Tesman (Arthur Holz).


Personer i Rosmersholm:

1.  Ulrich Brendel (Arthur Holz).

2.  Johannes Rosmer (Leop. Jessner).

3.  Rebekka West (Maria Rehoff)

Personer i Gengångare:

1.  Helene Alving (Maria Rehoff).

2.  Osvald Alving (Gustav Lindemann).

3.  Pastor Manders (Leop. Jessner).

4.  Snickare Engstrand (Arthur Holz)

5.  Regina Engstrand (Laura Keffel).


 
GUSTAV LINDEMANN


Öfverst:  HEDDA GABLER.       Mellerst:  ROSMERSHOLM.       Nederst:  GENGÅNGARE.



EN HEL STAD DONERAD.

Korrespondens jämte originalfotografier för HVAR 8 DAG.

I mångt och mycket har England visat sig vara
föregångslandet gent emot Europas öfriga stater.
Så har England äfven i fråga om lösningen af
bostadsfrågan, denna de industriidkande nationernas
lifsfråga, gått i spetsen. Allmänt bekanta äro
grefskapsrådets i London storartade reformer i detta
hänseende. Mindre bekant däremot torde det 
storartade experiment vara, som chokladfabrikanten
Cadbury utfört i närheten af Birmingham. Utan
tvifvel af intresse äfven för en svensk publik torde
en beskrifning vara, huru denne filantrop tänkt sig
lösningen af den stora frågan om beredande af
hälsosamma och billiga bostäder, hvilka kunna göra
skäl för namnet hem, icke blott för arbetareklassen
utan för det öfvervägande stora antalet af
stadsinnevånare. I socialpolitiska kretsar har Cadburys
experiment väckt berättigad uppmärksamhet, och
säkert är, att, om han nu verkligen funnit lösningen 
till detta viktiga problem, skall Cadburys namn
gå till eftervärlden som en tjugonde århundradets
store sociale reformator.

TRÄDGÅRDSSTADEN BOURNVILLE:  Linden Road, en af de vackra gatorna.

George Cadbury har å en stor domän utanför
Birmingham anlagt en stad, hvilken han
kallat Bournville. I olikhet med
bruket i andra städer
bygges här
endast en- à tvåvåningsvillor i stället för
hyreskaserner. Hvarje villa är omgifven af en trädgård.
Beaktansvärdt är att alla gatorna icke ligga vinkelräta 
mot hvarandra samt att samtliga villorna äro
olika, hvilket förlänar omväxling.

Staden, eller rättare kolonien, är anlagd på
mycket kuperad mark, och i dess midt ligga
chokladfabrikerna.

TRÄDGÅRDSSTADEN BOURNVILLE: Willow Road.

»Vår koloni», sade mr Cadbury härom dagen
till en journalist, »är icke befolkad
uteslutande af arbetare från våra 
egna fabriker. Ett stort  
antal personer, som

arbeta  eller ha sin sysselsättning
i Birmingham begagna spårvagn,
tåg eller velociped för att komma
till sina hem härute.

»Den rena, friska luft trädgårdsstaden 
Bournville har att erbjuda
har redan visat sig välgörande för
dess innevånare. Barnen, liksom
ock kvinnorna, deltaga med all
ifver i trädgårdsarbetet, och
rörelsen i det fria gör dem
blomstrande och rosenkindade. Under
loppet af sex år har jag arbetat
på att verkliggöra min idé. Jag
ser ingen annan utväg att rädda
England, ty om en man arbetar
om dagen i en instängd fabriksluft 
och tillbringar kvällarne på
krogen, hvad kan man vänta
annat än att han skall blifva en
stackars varelse utan både fysisk
och moralisk styrka. De stora
jordägarne klaga öfver att
landsbygden blir fördärfvad  men
hvad betyder det att några sädesfält 
uppoffras, om vi äro i stånd
bereda sju à åttatusen människor
en hälsosam vistelseort.»

Så långt koloniens anläggare.

Våra bilder visa några af
villorna och gifva en god idé om
koloniens omväxlande utseende.
Det pittoreska värdshuset i
gammaldags stil erbjuder den resande
främlingen ett skydd för natten.
Tillräckligt med öppna lek- och
idrottsplatser finnas. En naturlig
skogspark erbjuder en härlig
promenadplats, där de unga kunna
fritt få röra sig, utan fruktan för
att »trampa på rabatterna».

För 5 à 7 kr. i veckan kan man
här få hyra en sex rums villa 
innehållande tre rum och kök i första
och tre rum i andra våningen, jämte
badrum och öfriga bekvämligheter.

TRÄDGÅRDSSTADEN BOURNVILLE: Några villatyper.

För högre aflönade personer
finnas större villor att tillgå.
Omkring 450 hus äro nu uppförda och
trots den billiga hyran synes
företaget bära sig. Mr Cadbury har
öfverlämnat hela den till 3,600,000
kronor värderade staden till en trust
eller stiftelse, hvars styrelse det
åligger att förvalta egendomen i det
syfte, som donatorn angifvit, till
förmån för engelska folket. Den
uppstående vinsten kapitaliseras till
inköp af en ny egendom. Därvid
är att märka att styrelsen har fria
händer att anlägga nästa koloni
hvar hälst i England den finner
lämpligt. Häraf framgår att
donationen är en gåfva till hela engelska

nationen och det är att hoppas att denne donator,
liksom Peabody på sin tid, skall få många
efterföljare och detta äfven på svensk botten. Ty
säkert är, att skall ett land kunna värna sin 
nationella själfständighet bör i första hand
människovärdiga bostäder och om möjligt lyckliga hem
beredas dess söner.

Sigma.

TRÄDGÅRDSSTADEN BOURNVILLE: Värdshuset.

BOURNVILLES SKOGSPARK.



VECKANS: PORTRÄTT: GALLERI

W. V. LIEBERATH.

Den 12 mars fyllde f. d.
öfverinspektören vid tullverket i
Göteborg R. N. O., R. V. O.  Wilhelm
Victor Lieberath, 80 år. Den allmänt omtyckte
tullmannen,sedan afskedstagandet
1898 bosatt å egendomen
Sund i Nerike, fick på
högtidsdagen mottaga många
välgångsönskningar.

J. A. HELLBERG.

80 år fyllde den 4 mars
häradshöfdingen i Tveta. V.sta, Mo
häraders domsaga Johan Adalvik
Hellberg, H., som är iödd 1822, och
1866 blef häradshöfding,
uppvaktades under dagens lopp af många
vänner och bekanta.

C. G. R. SVENSSON.

75 år fyllde den 2 mars
regementspastorn i Östersund
Carl Gustaf Robert Svensson. S. blef
student i Uppsala 1815, prestvigd 1857,
läroverksadjunkt 1859, samt
regementspastor 1879.

B. S. von OTTER.

Den l mars fyllde majoren i
arméen, R. W O., R. S. O. m. m
friherre Bror Salomon von Otter i
Kristianstad 70 år, och blef med
anledning af dagens betydelse
föremål för liflig hyllning från
släktingar och vänner.

M. G. L. OXENSTJERNA.

68 år fyllde den 24 februari
tullinspektören i Engelholm, den kände
skriftställaren friherre Mårten
Gabriel Leijonsköld-Oxenstjerna å
Andersro. O., innehar bl. a iransk
guldm. för räddning af skeppsbrutne,
samt silfverm. "för beröml. gärn."
Han var på högtidsdagen föremål
iför hyllning från skilda håll.

I. F. CORNELL.

65 år fyllde den 24 februari en
af Sundsvalls främste män,
stadsfullmäktiges ordförande, majoren
m. m.  I. F. Cornell. I anledning af
dagens betydelse var C. toremål för
en hjärtlig hyllning från när och
fjärran.

H. O. HEDÉN.

65 år fyllde den 1 mars
kontraktsprosten i Hjo Olof Hedén.
Född 1837, utnämndes han t ill 
kyrkoherde i Hössna 1878, i Hjo 1892,
samt till kontraktsprost därstädes
1898. H. har äfven under många
år varit inspektor vid pedagogien i
Ulricehamn samt samskolan i Hjo.

G. R. GEIJER.

65 år fyllde den 1 mars
bruksägaren, disponenten för Brattfors
aktiebolag i Wärmland, R. W. O.
Christoffer Reinhold Geijer, som då
var föremål för uppvaktning och
hyllning från olika håll.

R. RÖDING.

55 år fyllde den 8 mars rektorn
vid högre latinläroverket i
Göteborg, R. N. O., Rudolf Röding, och
blef den framstående skolmannen
med anledning af dagens betydelse,
föremål för mycken hyllning.

C. F. M. FANT.

50 år fyllde den 8 mars
direktören C. F. M. Fant, hvilken sedan
1882 utöfvat en välsignelsebringande
verksamhet som direktör för
åkerbrukskolonien Hall vid Södertelje.

E. ÖSTERLIND.

50 år fyller den 16 mars hr
Emil Österlind, innehafvaren af
den kända firman Olof Glenne &
Co.  i  Stockholm och Göteborg.
är icke blott en driftig köpman,
utan äfven en i umgängeskretsen
mycket uppburen person.

F. W. E. ENESTRÖM.

Den 20 februari invaldes till
medlem i Svenska sällskapet för
Antropologi och Geografi
konduktören vid Halmstad-Nässjö
järnvägar F. W. E. Eneström. År 1900
kallades E. till ledamot och ombud
för Nordiska Museet och år 1901
till ledamot i Svenska
Fornminnesföreningen.
C. E. A. PIPER, d.

Den 3 februari afled å Löfstad
kammarherren hos drottningen,
K. m. st. k. N. O. m. m. grefve
Charles Emile Adolf Piper f. 1818.
Den gamle ädlingen sörjes närmast
af döttrar.

I. W. SCHENSTRÖM. d.

Den 24 februari afled på Östuna
egendom öfversten i armén Isak
Wilhelm Schenström, i en ålder af
83 år. S. blef löjtnant 1847, kapten
1856, major 1863, öfverstelöjtnant i
armén 1871, tog afsked 1875, men
utnämndes sju år därefter till
öfverste i armén. Vänlig och godlynt,
sörjes han af många.

A. H. A. FALKENBERG, d.

Den 28 februari afled å Sjöatorp
i Småland f. underlöjtnanten vid
Lifregementets grenadierkår frih.
Axel Henrik Arvid Falkenberg, f.
1827. Han sörjes närmast af
dotter, måg och syskon.

G. SUNDSTRÖM, d.

Den 23 februari afled i Malmö
f. d. fängelsedirektören Gustaf
Sundström i en ålder af nära 80 år.
S. var åren 1859--66 direktör vid
fästningsfängelset i Ny-Elfsborg.
Han sörjes närmast af barn.

O. R. ROSENGREN, d.

Ingeniören vid Liljeholmens
stearinfabrik Orvar Erhard
Rosengren afled den 25 februari, 71 år
gammal. R. var omtyckt för sina
många goda egenskaper och
efterlämnar ett aktadt minne. Han
söries närmast af maka, barn och
barnbarn.

H. G. LINDHULT. d.

Den 28 februari afled i Alingsås
förre rektorn vid pedagogien i
Kongelf, fil. d:r Henrik Georg
Lindhult i en ålder af 77 år. Om hans
intresse för sitt värf vittnar bl. a.
hans: "Försök till kateketisk
läsebok", en utveckling af Luthers lilla
katekes utan frågor och svar. Han
sörjes närmast af maka.

C. J. W. KÖHLER. d.

Den 20 februari afled i
Stockholm f. kamreraren Carl Johan
Wilhelm Köhler, 64 år gammal. K. var
i lång tid kamrer å Bergvik-Åla
sågverksaktiebolags kontor i
Stockholm ocn öfvergick sedan till
Grängesberg-Oxelösunds byrå.

J. H. RÖING. d.

Den 20 februari afled i Kungelf
grosshandlaren därstädes Johan
Harald Röing, f. 1840. Han
innehade en mängd förtroendeuppdrag
af både kommunal och
enskild natur samt sörjes i vida kretsar.

A. WALLBERG, d.

Den 19 februari afled i
hufvudstaden grosshandlaren Adolf
Wallberg i en ålder af 74 år. W. var
delägare i den bekanta, stora
manufakturfirman Adolf Wallbergs
fabriksaktiebolag och sörjes
närmast af barn och barnbarn.

C. F. J. LINDSTRÖM, d.

En  af Stockholms  äldste 
borgare, grosshandlaren Carl F. J.
Lindström, afled den 5 mars i en
ålder af  88 år. L. var en af
grundläggarne af den bekanta firman
Nordblom & Lindström. Den gamle
sörjes närmast af maka och barn.

CH. HOLMBERG. d.

Den 18 februari afled i
Stockholm en af huvudstadens mest
kända affärskvinnor , enkefru
Ingrid Charlotta Holmberg, f. 
Sundqvist, 83 år gammal. Hon började
för omkring 40 år sedan sin affär
och blef 1880 utnämnd till k.
hofleverantör.

O. A. LENNHOLM. d.

Den 25 februari afled i
hufvudstaden f. d. postvaktmästaren O. A.
Lennholm, 68 år gammal. Han
konstruerade en praktisk apparat för
stämpling af postförsändelsir,
hvilken 1895 antogs af
generalpoststyrelsen. L., som äfven var mycket
musikalisk, sörjes närmast af maka.


HVAR 8 DAGS NOVELLBLAD.   V.

MANNEN MED SVARTA VÄSKAN.   Novell af Frank Vernon.   Öfversatt för HVAR 8 DAG.

Under tvenne dygn hade expresståget rasslande
ilat mot sitt mål, Saltsjöstaden i Utah, och inom
några timmar skulle det vara framme. Allt inom och
utanpå tåget var betäckt med ett lager af den fina,
röda ökensanden. Passagerarne hade tröttnat vid
sina böcker och tidningar, alla samtal hade afstannat.
Endast en af alla de resande i salongsvagnen
föreföll nöjd och belåten. Utan att fästa sig vid
landskapets tröstlösa enformighet satt han timme efter
timme och blickade ut genom fönstret. Allt emellanåt 
tog han upp en annotationsbok ur sin svarta
väska, gjorde några anteckningar och stoppade ned
den igen.

På andra sidan gången satt en ung engelsman,
hvilken flera gånger sökt inleda samtal med honom
utan att lyckas. Midt emot den unge mannen satt en
spanjorska, visserligen endast halfblod, men icke
desto mindre högst intressant i hans ögon. Bredvid
henne satt hennes far, för resten voro alla
passagerarne affärsmän, hvilkas enda samtalsämne var
pänningar. Skymningen inbröt och en svart kypare
förkunnade att middagen var serverad.

Den unge engelsmannen inbjöd mannen med den
svarta väskan att spisa middag tillsammans med
sig, hvilket denne dock artigt afböjde.

Sedan middagen var öfver intog hvar och en
sin plats i den nu upplysta salongsvagnen.

Plötsligt stannade tåget och utanför dånade en
våldsam skottsalva som från ett helt regemente.

»Hvad skall detta betyda?» sade engelsmannen.

»Vi ha blifvit öfverrumplade», sade mannen med
den svarta väskan.

Den spanska flickan suckade djupt, slet upp
sin reskappa och tog från sin hals ett härligt
diamanthalsband. Därpå böjde hon sig ned, öppnade
spottlådan, som stod i gången mellan sofforna, och
lade sitt halsband inuti densamma och tillslöt den
igen. Sedan detta var gjordt tände hon en cigarrett
och satte sig, lugnt afbidande hvad som komma skulle.

Den unge engelsmannen brast i ett hjärtligt skratt,
men hans munterhet försvann, då han såg tvänne
män inträda från hvar sin ända af vagnen. De
buro den bekanta Rough Riders-kostymen, slokhatt,
blus och höga ryttarstöflar. För ansiktet halfmask.

»Händerna upp!» kommenderade banditerna, och
på en gång höjde samtliga passagerarne händerna i
höjden, med undantag af den unge engelsmannen,
hvilken gjorde en rörelse för att gripa något han
hade i bältet. Men innan han hunnit utföra sin
afsikt, krossade en revolverkula glasrutan bakom
honom, endast några tum öfver hans hufvud.

»Tuppkyckling», sade en af banditerna, »försök
en gång till och ni är dödens!»

»Följ ni vårt exempel», sade mannen med den
svarta väskan, och den unge mannen fann för godt
att foga sig i sitt öde.

»Nu mina herrar», sade den beväpnade röfvaren,
»ämna vi taga upp kollekt för de fattiga. Jim, gör
din plikt och låt ingen slippa undan».

Jim grep verket an och utförde det ytterst
samvetsgrann! Då han kom till den spanska damen,
vek han undan hennes kappkrage, bad om ursäkt
för att han besvärade, sparkade till spåttlådan och
fortsatte sin ransakning. 

Till slut kom han till den tyste mannen med den
svarta väskan.

»Fram med hvad ni har!» röt han till denne.

»Hör på», ljöd svaret. »Jag skall tala om mina
förhållanden. Jag är kontorist och min principal
har sändt mig att hämta 150 dollars, hvilka jag
har med mig i väskan här».

»Kanske den där firman vill lämna dem till de
fattiga. Fram med dem bara!»

»Alldeles rätt», sade mannen och gjorde sig redo
öppna väskan. »Jag ville endast säga er, att ni
just gått förbi någonting, som är värdt tjugo
gånger denna summa. Troligen skall ni ej finna det,
ty jag hör redan signalerna från nattåget som vi skola
möta där borta vid kullarne. Vill ni låta mig
behålla mina 150 dollars, så skall jag visa er på det.»

Röfvaren höjde hotande sitt vapen.

»Låt bli det där, Jim», röt hans kamrat, »Vi
ha ej tid med sådant. Vändande sig till mannen
med väskan tillade han: »ni kan lita på mitt ord,
att ni skall få behålla edra pänningar om ni raskt
säger oss hvar vi skola finna den summa ni
talar om.»

»Det är inga pänningar alls, endast ett
halsband. Om ni lyfter upp locket på den där
spottlådan, så hittar ni det.»

Ett undertryckt mummel af ovilja hördes i hela
vagnen och den unge engelsmannen sprang
ursinnig upp.

»Sitt ned, unge man», sade mannen med den
svarta väskan. Betvingad af röfvarnes hotande
vapen lugnade engelsmannen sig, medan Jims kamrat
drog fram halsbandet i fråga och stoppade det i
fickan. Den spanska damen snyftade.

»Jag beklagar, att ha vållat er så mycket
obehag», sade Jim ursäktande, i det de båda
bofvarne drogo sig tillbaka mot ingångarne och
försvunno lika blixtsnabbt som de kommit. Ett
ögonblick senare hördes ljudet af deras bortilande
hästar.

Den unge mannen lutade sig ut genom den
sönderskjutna rutan och affyrade sin revolver efter
dem.

»Bry er icke om dem», sade mannen med den
svarta väskan, »ni bara ödslar bort er ammunition.
Detta yttrande drog uppmärksamheten till personen,
som uttalat det.

»Du -- din fege skurk!» röt den unge
mannen. »Din eländige usling, som så kunde missbruka
en kvinnas förtroende!»

»Mina herrar!» sade den unga damens far. Dessa
diamanter voro allt hvad vi ägde, värda minst 5,000
dollar, och vi ämnade sälja dem i Saltsjöstaden
för att slippa gå ifrån gård och grund. Nu äro
vi ruinerade.»

»Stå upp, så får jag slå in skallen på er»,
sade den uppbrakte unge mannen.

»Håll!» sade en annan. »Då vi komma fram
anmäla vi honom för polisen, ty säkerligen är han
i komplott med tjufvarne.»

På detta sätt haglade tillmälen öfver honom
en stund, men han satt helt stilla och lugn. Då
de lugnat sig något tog han fram sin väska,
öppnade den och tilltalade den unga damen:

»Det där halsbandet var värdt 5,000 dollar.
Välan! Jag skall spara er besväret att resa till
Saltsjöstaden och sälja det. Jag betalar er 10,000
dollar för det.»

Han stack handen i väskan och drog fram
en sedelbundt, hvilken han räckte den förvånade
gamle mannen.

»Och ni, unge man», fortsatte han, vänd till
denne, »ni är något het af er, men jag tycker om
er. Här», tillade han i en faderlig ton, »har ni
en tusenlapp för er rättrådighet, Om ni i
morgon före klockan 11 köper hundra aktier af mig
namngifna på detta papper, skall ni förtjäna nog
att starta en fin affär med», sade han och räckte
den unge mannen ett blad, som han rifvet ur sin
annotationsbok.

»Min fröken», sade han till den spanska damen,
»jag är er mycket tacksam för ert skarpsinne. Denna
väska innehåller öfver en och en half million
dollar, och fastän jag äger öfver fem gånger denna
summa, hade jag stått mig illa, om jag ej
kunnat inbetala dessa pänningar i Saltsjöstaden i
morgon. Här är mitt kort, min fröken! Kommer ni
i pänningförlägenhet någon gång, så skrif gärna till
mig. -- Nu, mitt herrskap, skulle jag behöfva några
timmars sömn.»


3:dje årg.         Den 23 Mars 1902              N:o 25

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Alfred Hedenstjerna (Sigurd) (med 1 porträtt). 
Den nye danske ångaren »Oscar II» (med 1 illustr.)
Guerillakrigets växlingar (med 2 porträtt). 
Konstutställningen i Stockholm (med 3 illustrationer.) 
Hela Sverige på bazar (med 11 illustr.)
Jordbäfningen i Schemacha (med 1 illustr.) 
Från käjsarjaktens stapelaflöpning (med 2 illustr.) 
Det afslöjade blomstermediet fru Rothe (med 2 illustrationer). 
En historia efter middagen. Originalberättelse för HVAR 8 DAG af Bo Bergman. 
Gatuoroligheterna i Göteborg (med 3 illustrationer) 
Veckans porträttgalleri (med 24 porträtt). 
HVAR 8 DAGS novellblad, VII: En modern sjöröfvare.

-- BONNIERS TRYCKERI AKTIEBOLAG. GÖTEBORG. 1902. --

Foto. Julius Grape, Foto.-affär & atelier, Sthlm.

ALFRED HEDENSTJERNA ("SIGURD").  

Speciellt taget för HVAR 8 DAG.
ALFRED HEDENSTJERNA (»SIGURD»).

Vid en resa genom Ungern för några år
sedan, hade jag ressällskap med en äldre herre från
Karlstadt. Då han fick höra, att jag var svensk,
frågade han mig, om jag kände en svensk
författare, Hedenstjerna -- han uttalade namnet
mycket korrekt. Då jag förnekade det, blef han
mycket förvånad, ty han hade läst några af hans
böcker på ungerska och tyska; och han hade haft
mycket roligt åt dem -- »det är en humorist af Guds
nåde». Då kom jag ihåg, att »Hedenstjerna» är
magyariska och öfversattes på svenska med »Sigurd»,
och nu kunde jag förklara för min reskamrat, att
jag kände honom mycket väl, äfven personligt.
Hvarför han blef mycket glad och bad mig hälsa sin
glädjebringare.

Det är antagligt,  att det finnes många svenska
medborgare, hvilka, liksom jag, mäst och nästan
uteslutande känna »Sigurd» -- det är därför som båda
namnen   förekomma   här ofvan.

*

Han föddes naturligtvis som en Hedenstjerna.
Och att han föddes smålänning, behöfver jag väl
knappt säga. Den 12 mars 1852 såg han dagens
ljus och har sålunda i dagarna fyllt sina 50 år.
Fadern, var »hofjunkare», en titel som nu icke
finnes -- i alla fall hade Sigurd aldrig fått den,
ty till hofman duger han icke. Det har han icke
varit, hvarken »uppåt, framåt, bakåt eller nedåt».
Han blef först landtbrukare -- han var det i 7
hela år, mellan 1872--1879 -- och dessa 7 år
voro för honom nog inte de fetaste. Han skall
ha varit intresserad landtbrukare, enkannerligen
hästkarl, och nog vet jag, att han intresserade sig
varmt för Marstrandshästen under sin
västkustvistelse.

Nej, för honom kommo de sju magra åren
först och de feta senare. Och som »Sigurd» alltid
hafver varit en märklig man, gjorde han sin entré
i litteraturen direkt från landtbruket och icke nog
med det, han blef en förmögen man på litteratur
och tidnhigsskrifveri. År 1879 inträdde han i
Smålandsposten, blef dess medredaktör 1884, dess
hufvudredaktör och hufvud delägare (öfverhufvud dess
hufvud) 1890--98, hvilket sistnämnda år han
bosatte sig i Stockholm som korrespondent.

Mellan det år, han inträdde i Smålandsposten
1879, till hans afflyttning från Vexiö år 1898,
ligger ett oerhördt stort publicistiskt författararbete.
Ingen svensk publicist har i sin tidning skrifvit
flera själfständiga artiklar än han; på nästan alla
tryckte han en individuel prägel; man kunde gilla
eller ogilla det skrifna -- artikeln hade dock hans
klo och ingen annans,

Det låg något ursprungligt friskt och muntert
öfver den unge Sigurds första berserkagång. Han
slogs till höger och vänster, uppåt och nedåt, ibland
något för starkt -- men det fanns en viss
godmodighet i slagsmålet, en stark rättfärdighetskänsla, 
icke minst mot de små i samhället, samt
först och sist en urkraftig humor, som visserligen
tagit intryck af de då så populära amerikanska
humoristerna, men som dock hade något äkta
svenskt öfver sig.

Hon. var inte alltid salongsdam, sångmön från
Växiö -- därtill voro hennes former något för kraftiga
och hennes röst något för grof, men hon bar
landsbygdens friska färg på sina kinder,
hennes händer voro starka, hennes ögon klarblå
pigga, hennes skratt litet bullersamt men
smittande -- hon stod på ganska utvecklade ben och
hvilka närver hon hade! I alla dagens frågor
yttrade hon sig. Kungar och prinsar, primadonnor och
excellenser, politici och journalister -- alla fingo
sin släng af den väl fyllda slefven. Hvarje vecka
lästes Sigurds kaleidoskop af »hela Sverige». De mäst
litterära rynkade på näsan, de liberala jämrade sig
under slagen, de konservative gillade inte alltid sitt
»enfant terrible» -- men man läste, hvad han skref,
och höll man inte Smålandsposten, så fick man nog
läsa »Sigurd» ändå, ty han var en ovanligt flitigt
oaflönad författare i Sveriges tidningar.

Men han skref icke blott »kaleidoskop» -- jag
för min del sätter hans »Svenska bondhem» mycket
högt. Där fanns det icke blott lustighet och humor
utan ock en djup medkänsla med det skildrade. I
allmänhet är »Sigurd» bäst, då han skildrar folket;
då kommer något öfver honom, som gör honom till
skald. I samband med detta vill jag ock erinra
om, att »Sigurds» allvarliga och känsliga
pennteckningar ingalunda äro de sämsta. Jag minnes
särskildt en, »Min lilla väninna», hvilken i skärhet och
finhet icke öfverträffas af någon på vårt språk.

De små skildringarna och de korta skizzerna äro
Sigurds egentliga styrka. Dem samlade han under
titeln »Kväden och okväden», »Ljud och oljud», »Vett
och ovett» -- och de samlingarna hade strykande
afgång. Och då han, uppmuntrad af framgången,
började skrifva större romaner, gingo de icke sämre.

Det är omöjligt att tillmäta dem samma
konstnärliga värde, som hans krönikor och småskizzer.
»Sigurd» saknar som »litterär» romanförfattare
begränsningens konst och någon gång stores totalintrycket
af någon enskild skildring af mindre god ton. Men
i stället för att vara »litterär», är han »läst» -- och
läst med nöje. Han har varit det stora
borgerskapets mäst omtyckte svenske romanförfattare under
förra århundradets sista årtionde, och det har
säkert gladt både hans hjärta och kassabok. Och
jämför man t. ex. »Sigurds» romanskrifning med
åtskilligt, som man läser i de stora kulturländerna, där
den sorgligaste idiotism härskar, allt ifrån
Themsens smutsiga våg till Sprees gulgröna gyttja och
Donaus såkallade blå vågor, sä måste man erkänna,
att »Sigurd» ingalunda behöfver skämmas. Men
helt visst kommer han icke att lefva som
romanförfattare, utan som krönikör.

Romanerna äro öfversatta till tyska (nästan alla),
franska, holländska, polska, danska, norska, finska,
engelska, magyariska och grekiska. Ingen nu lefvande
svensk författare torde vara så »öfversatt» som Sigurd.

I sitt privatlif är »Sigurd» en den allra
angenämaste människa. Glad och kvick, är han en
kamrat som få. Hans jättelika kroppshydda står i
underbar kontrast till den späda rösten -- »Sigurd»
behöfver dock inte vara ledsen för det, så var
förhållandet också med Bismarck. Han är lycklig make
och far till två barn -- hans ekonomiska förhållanden
tillåta honom att lefva sorgfritt. Visserligen har
han varit något sjuklig på sista tiden, men det är,
så hoppas alla hans vänner och han har många
sådana i Sverige, öfvergående.

Han har icke blott i sina skrifter utan ock i
lifvet varit glad och mot allt hyckleri. Han kan säga
som Stjernhjelm: medan han lefde, lefde han glad.
En gång, då jag bad honom om hans porträtt, skref
han: »här har du f. d. Gudsbelätet, Ursäkta Vår
Herre bristerna i detsamma. Jag har aldrig farit
illa med det och inte nekat det något som det
velat ha!»

Då han skref det, var han inte så synnerligen
frisk. Men glad var han. ändå och såg lifvet med
humorns blick.

Ja, det är »Sigurds» stora betydelse -- han har
varit glad, vårdat glädjen, älskat glädjen, gifvit
glädjen åt många. Därför var det nog många, som
på hans femtiårsdag önskade honom glädjen tillbaka.

GUSTAF BELLANDER.
DEN NYE DANSKE ÅNGAREN »OSCAR II».

MED ANLEDNING AF UPPTRÄDENA VID ÅNGARENS AFGÅNG FRÅN KÖPENHAMN.


Foto. Fred. Riise, Köpenhamn.

»OSCAR II» heter efter vår ståtlige, vördade monark »Det Forenede Dampskibs Selskabs» nya,
ståtliga Amerikaångare, hvilken torsdagen den 13 mars lämnade Köpenhamns frihamn för att med 800 passagerare   ombord anträda sin första resa öfver oceanen. Fartyget, som är byggdt af den välkända firman Alexander Stephen & Son, är ett af dessa moderna
flytande palats, inredt på första klass med all
upptänklig komfort och elegans samt för öfrigt
allt igenom med praktisk soliditet. Priserna
äro jämförelsevis billiga: man far på första
klass, två passagerare i ett sofrum, för 375 kr.,
å andra under samma förhållanden för 237 kr.
Tredje klass kostar mellan 200 och 160 kr. För
detta får man »full pension», så när som på öl,
vin o. d, som betalas extra. Tre måltider
serveras om dagen; på första klass får man 10
rätter mat, på andra 5 och på tredje 2.

Det väldiga skeppet är 515 fot långt, 58 fot
bredt och dess höjd till öfverdäcket är 42 fot.
Det är byggdt af stål alltigenom samt har tre
genomgående stildäck.

Då man vid »Oscar II:s» afresa från
Köpenhamn skulle föra tvenne deserterade eldare
ombord, tog folkmassan, som till stor del bestod
af sträjkande eldare och deras meningsfränder,
parti för de förstnämda. De båda eldarne
sletos lösa från polisbevakningen, denna trängdes
tillbaka samt öfverfölls med tillhyggen och
stenkastning och ett våldsamt upplopp följde,
som först dämpades, då ett par hundra
konstaplar med battongerna röjde platsen. Under
den allmänna förvirringen lyckades ytterligare
en del eldare rymma från fartyget, som dock
afgick dem förutan. De våldsamma uppträdena
ägde rum å den plats, som bilden visar.

-

GUERILLAKRIGETS VÄXLINGAR.
»FAIR EXCHANGE IS NO ROBBERY.»

Guerillakriget i Sydafrika fortgår
alltjämt med samma uthålliga
tapperhet från boernas sida och med alla ett
dylikt krigs växlande stridslycka för
båda parterna. Vid den stora razzia,
som lord Kitchener nyligen företog i
östra Oranjekolonien, förlorade boerna
öfver 1,200 man, och nu ha dessa i sin
ordning tillfogat engelsmännen ett
allvarligt nederlag vid Tveebosch,
hvarvid generalen lord Methuen och flera
hundra man tillfångatogos. För den
af engelsmännen redan förut
tillfångatagne boerkommendanten Kruitzinger,
hvilken man antagit skulle komma att
skjutas på grund af hans rebellion i
Kapkolonien, kommer detta Methuens
fångande ganska lägligt, då boerna nu
hoppas att få utväxla
boerkommendanten mot den engelske generalen. Enligt
senaste underrättelser har emellertid
lord Methuen frigifvits, man vet dock
ej ännu på hvad villkor.


Den af boerna tillfångatagne
GENERALEN, LORD METHUEN.

Den af engelsmännen tillfångatagne
GENERAL KRUITZINGER.

-

KONSTUTSTÄLLNINGEN I STOCKHOLM.

Fotografier för HVAR 8 DAG af Julius Grape, foto.-affär & atelier, Stockholm.

Konstnärsförbundets vårutstllning i Stockholm, som den 10 d:s hade
»vernissage», är måhända i år icke jämförlig med fjolårets ypperliga exposé
hvilken sedermera gjorde sådan lycka i München, men den är nu som alltid
sofrad med yttersta noggrannhet samt företer en hel del af intresse. Särskildt
framträda med vackra arbeten inom olika genrer Karl Nordström, Carl
Larsson, Hanna Pauli, Robert Thegerström, Richard Bergh, Per Ekström, Carl
Wilhelmson, G. A. Fjæstad, Axel Sjöberg, Nils Kreüger och Eugene Jansson
samt inom skulpturen Chr. Eriksson och Sörensen-Ringi. Flere af de yngre
såsom A. Gerle, E. Rignér och G. v. Hennings, utställa äfven vackra saker

Å den öfversta bildan märkas:  (ofvanifrån  och från  vänster räknadt)  Küsels »Fäbod i Dalarne», Kreügers »Efter ovädret», Fjæstads »Barrskogsinteriörer», Thegerströms porträtt af prof. Günther. Å mellersta: (ofvanifrån från höger) Wahlströms »Från Uppsala-slätten», därunder Axel Sjöbergs »Isen lägger sig», H. Nyman »Porträtt», två taflor af Krüger, porträtt af Thegerström och fru Pauli   underst i hörnet en tafla af C. Wilhelmson o s. v.  Å den nedersta: (från vänster) Karl Nordström »Seglare vid solnedgång», i midten Carl Larson: »17 år» samt det stora vinterlandskapet af Fjæstad
Skulpturerna äro af G. J. Eldh.

HELA  SVERIGE  PÅ  BAZAR.

FRÅN NORR TILL SÖDER,  FRÅN ÖSTER TILL VÄSTER.
Fotografer tagna speciellt för HVAR 8 DAG.

Foto. Rangnitt, Helsingborg.

HELSINGBORG: SOIRÉN DEN 27 OCH 28 FEBR. FÖR HELSINGBORGS BARNASYL: Tablå ur »STENBOCKS KURIR»
den välarrangerade och gouterade festens stora nummer.


Foto, Kihlbaum, Sundsvall.

SUNDSVALL: SUNDSVALLS SKYTTEBAZAR DEN 27 OCH 28 FEBR: I. Kung Erik och Karin Månsdotter.
II. Folkdans.   III. Grupp af deltagare.
Staden och, icke minst, den Militära skytteföreningen voro särdeles belåtna med bazaren.

Foto. Julius Grape,  Foto.-affär & atelier, Sthlm.

STOCKHOLM: BAZAREN FÖR FJÄLLKOLONIEN.

Bazaren i Göteborg till förmån för anstalten å
Styrsö för skrofulösa barn, afhållen under 
kronprinsessans beskydd, gick under dagarna den 14
och 15 mars af stapeln å Börsen.
foto. Jonason, Göteborg

GÖTEBORG: BAZAREN FÖR SKROFULÖSA BARN: Stora Börssalen med en del af stånden.
Till vänster det krönta ståndet med kungl. gåfvor.

foto,  Jonason, Göteborg.

L.

GÖTEBORG: STÅNDET MED DE KUNGLIGA GÅFVORNA, förestås af landshöfdingskan, frih. Lagerbring (L).

Våra bilder lämna en högst ofullständig idé
om anordningarna, hvilkas omfattning kräfde hela
Börshuset. Vi ha sålunda intet från Buffeterna,
Frukt- och blomsterstånden, Überbrettel'n,
Tombolor, American Bar m. m. -- hvar och en af dem
en dragningskraft. Själen -- och hjärtat -- i det



Foto. Jonason, Göteborg.

S.                                                                                                    E.

GÖTEBORG: TVENNE AF DE MÅNGA VACKRA STÅNDEN.

BARNKLÄDSTÅND: Förestånd. Borgmästarinnan Svanberg (S.).     KONST- & BOKHANDELN: Förestånd. Fru Elliot (E.).

mångpröfvande
företaget var
friherrinnan Lagerbring,
som med en stab af
medhjälpare
åstadkommit något
ganska storslaget. Bland
dessa medhjälpare
bör icke minst
framhållas alla dem, som
med gåfvor i
penningar eller in
natura möjliggjort det
anmärkningsvärda
resultatet. Det
belopp, som vid ett
hastigt öfverslag
synes komma
anstalten ifråga tillgodo,
belöper sig
nämligen till bortåt 70
tusen kronor! Ett
i sanning glänsande
resultat i tider af
allmän sparsamhet!

En särskild
mention till HVAR 8
DAGS vän och
ovärderlige
gynnare hoffotografen
Aron Jonason i Göteborg, som med en afundsvärd
älskvärdhet och en dito kamera städse stått och
fortfarande  synes vilja stå till vår tidnings
disposition i trots af ofta pröfvande svårigheter!

Foto. Jonason, Göteborg

L.

MINNETS TEMPEL: »DET ALLRA HELIGASTE», »MINNET» (Fru Lieberath, L), omgifven af
»LIF», »DÖD», »TRO» och »HOPP».

foto. Jonason, Göteborg.

MINNETS TEMPEL: Grupp gudinnor, danserskor m. fl.

JORDBÄFNINGEN I SCHEMACHA (KAUKASIEN).

Efter fotografi.

EFTER JORDBÄFNINGEN I SCHEMACHA.

Med fasa och deltagande har man förnummit de underrättelser, som i dagarne förmält om de hemska jordskalf, hvilka ägt rum i Sydryssland, och som kostat tusentals människolif. Den värsta katastrofen ägde rum den 13 febr., då hela staden Schemacha i det närmaste ödelades. Eländet bland den arma, till 35,000 människor uppgående befolkningen, som här med ett slag sett sig beröfvad hus och hem, är naturligtvis stort; ryska regeringen har också kraftigt ingripit för att hjälpa de nödställda.

-

FRÅN KÄJSARJAKTENS  STAPELAFLÖPNING.

NÄR »METEOR» LÖPTE AF STAPELN: Miss Roosevelt döper båten med en flaska »Kaisersekt». Vid hennes sida står
prins Heinrich. Den civile mannen är båtbyggaren mr Downey.
Käjsar Wilhelm tillhör nu en gång dem, som gärna vilja
låta tala om sig, och orätt vore väl att säga, att han
på något vis sätter sitt ljus under en skeppo. Och nog
kunde man tycka, att den apparat, som högstdensamme
satt i gång genom att i storståtlig, officiell mission sända
sin broder prins Heinrich till Amerika för att öfvervara
dopet af hans därstädes byggda, nya kappseglingsjakt, är
en smula öfverdrifven. Men å andra sidan var nog detta
en artighet, som lifligt senterats af amerikanarne, och som
nog icke torde vara utan sin betydelse för det goda
förhållandet mellan de båda mäktiga staterna och deras
ofantliga kommersiella förbindelser. Att den tyska prässen, som
under hela prinsbesöket simmat i ett haf af förtjusning
öfver det glänsande mottagande, som kommit honom till
del, likväl i mångt och mycket öfverdrifver de praktiska
följderna af resan i politiskt och kommersiellt afseende, är
likväl tydligt nog, och tyskarne få nog småningom sänka
sina högtspända förhoppningar. »Business is business»,
säger yankeen, och gäller det sådana, är han minst af alla
besvärad af någon sentimentalitet.

Bilden härvid visar »Meteor» efter stapellöpningen.

-

DET AFSLÖJADE BLOMSTERMEDIET FRU ROTHE.

Efter fotografier.

»BLOMSTERMEDIET» FRU ROTHE.

Man torde erinra sig det skarpa uttalande, som käjsar
Wilhelm nyligen fällde gentemot »obskurantismen», och som
haft till följd, att man i Tyskland litet hvarstädes med kraft
inskridit mot den spiritistiska humbugen. Så häktades nyligen
i Berlin det bekanta »blomstermediet» Anna Rothe, och
befunnos härvid såväl de blommor som de »andar:» hon 
behändigt visste framkalla, vara det gröfsta bedrägeri. Blommorna,
som särskildt voro hennes specialitet, dolde hon i sina vida
kläder, och de levererades henne i stora mängder, friska och
doftande, från en släkting, sorn innehade ett gartneri. De
personer, som njutit af och trott på denna humbug, äro ur de
mest skilda samhällsklasser. Bredvid den fattiga
arbetarehustrun, som lät bedragerskan förmedla en hälsning till sig
från andra sidan grafven från sitt aflidna barn, närvoro vid
hennes »seancer» köpmän, tjänstemän, officerare samt män,
som vetenskapligt behandlade spiritistproblem. Och alla trodde
de på henne! Rothe lär äfven ha haft förbindelse med vår
egen spiritistprofetissa prinsessan Karadja och dennas
beryktade fru Abend, hvilket just icke är ägnadt tala till dessas
fördel.

NÄR BLOMSTERMEDIET FRAMKALLADT EN ANDE.
EN HISTORIA EFTER MIDDAGEN.

Originalberättelse för HVAR 8 DAG.

Vi sutto och pratade efter middagen, några
författare. Kritikern satt inlindad i sin vanliga
ofelbarhet och lät alla våra elakheter om hans yrke gå
till väders med cigarröken. Plötsligt sköt han upp
glasögonen i pannan och gäspade.

»Och ändå har jag varit med om en god gärning»,
sade han.

»Åh», svarade vi alla så långdraget som möjligt.

Och kritikern berättade:

Det är fyra år se'n; det var en marskväll som
nu. Jag hade suttit vid skrifbordet hela dagen och
flått skribentsjälar som vivisektorn flår kaniner, och
jag var trött. Yrket äcklade mig. Jag gick ut för
att leta reda på mitt kaféhörn, men när jag kom
till tamburvaktmästaren vände jag. Det skulle ju
bara bli det vanliga; så och så många
djupsinnigheter till så och så många groggar. Tom i hufvudet
och obeslutsam som ett geni, drog jag i väg dit näsan
pekade, och den måtte ha pekat nedåt Staden.

Alltnog; om en stund var jag vid flottbron,
som leder öfver till Söder. Det var en liten
folksamling på bron och kajen, och jag gick dit. Ett
snölass hade strukit baklänges i sjön, kärran var
upptagen, men hästen låg och flöt död.

Detta har ingen betydelse för min berättelse;
jag talar bara om det därför att det var så och
därför att jag mins det som en ingrediens i min
mörka stämning den kvällen. Vädret var rått med
regn och snötjocka, som vältrade in från Mälaren.
Drifisen sågade jämrande mot bron. Högt uppe
i dimman lyste ljusen från Mariahissens restaurant.

Folkmassan stod tyst, och en poliskonstapel
promenerade af och an med legaliserad barskhet i sitt
ölansikte. Jag stod och fånstirrade på den
drunknade hästen, som alla andra; så kände jag en hand
på min axel.

»Är det inte Gren?»

Mannen, som talade, var en lång,
medelklassklädd herre med hvassa kindben och ett par
glansiga ögon. Jag såg in i dessa ögon och begrep, att
jag sett dem förut, frågan var bara när och hvar.
Han drog litet på munnen, enär jag icke kände igen
honom strax, och sade så sitt namn. Nu kom jag
mycket väl ihåg det: Karlman, Axel Karlman. Vi
hade varit klasskamrater på gymnasium, men han
försvann plötsligt ur min åsyn, tog aldrig
studentexamen.

»Jag är faktor hos Lundberg», sade han, »och
har det jämförelsevis bra. Gift är jag också.»

Vi började gå på bron och försökte kroka fast
våra gemensamma minnen. Han var skickligare i
den saken, än jag, och nu, när jag hörde honom
tala, blef han först riktigt klar för mitt minne. Det
var samma impulsiva röst som i skoltiden, med
plötsliga språng från skärpa till vekhet, och han lade
hufvudet på sned alldeles som förr, när han fick
höra eller ville säga något vackert.

»Mins du, när vi lofvade hvarandra att
pånyttföda svenska vitterheten? Det var en
månskenskväll i ett jullof. Nu sätter jag hvad andra
skrifvit . . .»

»Och jag slår ihjäl det»,  sade jag skrattande.

»Ja, det är sant, du har ju ett fruktadt namn.
Du är halfvägs till auktoriteten.»

Jag tyckte, att haas röst blef hård, och han
hostade skarpt ett par tag. Det hade blåst upp;
regnet dref kallt och otrefligt in under paraplyerna.
Jag föreslog att vi skulle söka skydd någonstans.

Han stod ett ögonblick tvehågsen, och så frågade
han om jag inte ville göra honom det nöjet att gå
med hem. Han bodde strax ofvanför; det var bara
hissen och fem minuters väg. Jag tackade och vi
följdes åt.

Vi kommo in i ett par små ljusa rum, enkla
men ändå möblerade med en icke precis alldaglig
smak. Min vän presenterade sin hustru. Det var
en lång, litet fyllig blondin; hon hade goda ögon
och tysta rörelser. Något moderligt i sitt sätt
kanske, men det klädde henne. Hon gick i hvitt
bröstförkläde och hvit, nervikt krage. När hon
skrattade liknade hon Rubens' kvinnor.

Jag satt och såg på henne, medan hon ordnade
toddybrickan, och jag gladde mig åt hennes styrka
och sundhet. Min vän däremot föreföll dålig; det
var bröstet. Han hade sjunkit hop i soffhörnet, och
hostan afbröt honom gång på gång. Den första
tafattheten efter en lång skilsmässa gaf med sig
så småningom, ljuset och värmen och toddyn gjorde
oss meddelsamma, och rätt nu voro vi inne i en
halsbrytande diskurs om dagens litterära gudar. Min
vän spelade Loke. Han spottade sitt hån i
ansiktet på dem, hans röst hväste af häftighet, han
var i tur och ordning öfverlägsen, medlidsam,
patetisk. Det var som om man ryckt loss en
dammlucka; all instängd bitterhet rusade ut som en
vattenmassa.

I början försökte jag säga emot honom, men
så kom jag att möta hans hustrus ögon och jag
läste en ångest och en bön i dem. På mindre
än en minut förstod jag, att vi voro i förbund
med hvarandra, hon och jag. Jag föll undan för
den sjukes angrepp, och de lade sig snart. Hans
röst fick tillbaka sin sjungande barnklang, och
med ett barns hänförda och omisstänksamma ögon
såg han in i mina och började gifva mig
förtroenden.

Det var icke alldeles sant, att han glömt
pennan för kasten. Han sysslade nog med litet
författareskap på lediga stunder. Om det roade mig
ville han gärna läsa upp några profbitar. Han
hade svårt att göra sig reda för hvad kritiken skulle
säga -- och han skrattade småslugt och
förnöjdt. Bra eller dåligt, så var det inte något
dussinkram precis...

Han fick rätt; något dussinkram var det inte.
Men hvad det var mer än vers, såg jag mig inte
i stånd att afgöra för tillfället, om det var en
hymn eller en straffpredikan, och om det var riktadt
mot Gud eller mänskligheten eller bäggedera.
Förmodligen var det allt detta och mera till. Det
dundrade och slog gnistor. Det gaf Vår Herre en
vänlig admonition att göra om världen och
världen en lika vänlig att göra om Vår Herre. Det
filosoferades öfver rösträttsfrågan, madame
Blavatsky och kärlekens lyckomöjligheter. Det var något
oerhördt med ett ord.

Han höll på nära en timme, och smörgåsen
kom som en befrielse. Men efter supén
börjades det på nytt. Han hade nu alldeles glömt
att fråga efter mitt omdöme och reciterade i
sporrsträck.

»Bara du inte tröttar herr Gren», sade frun.
Hon gick fram och lade handen på hans skuldra.
Han gjorde sig lös med ett otåligt ryck, och jag smålog
lugnande mot henne.

När jag tog farväl följde fru Karlman mig  ut

i tamburen; min vän tordes icke för sin hosta.
Vi skakade hand med hvarandra, och hon behöll
min ett ögonblick.

»Säg mig, herr Gren, hvad tyckte ni
egentligen om det Axel skrifvit? Kan det bli till
något?»                                                           :

Hennes ögon stodo vidöppna mot mig, och på
nytt såg jag ångesten i dem. Jag mumlade
någonting om, att det fans vackra saker och med
en smula begränsning hade han säkert
framtiden för sig. Hon tackade mig kort, och vi
skildes.

Jag kom hem i en tämligen öfverretad
sinnesstämning, som räckte flera dagar. Min gamle
skolkamrats exalterade röst surrade i öronen på
mig. Och jag mindes också hans hustru. Men
tiden gick och jag hade nästan glömt det hela,
då jag en dag fick mig tillsändt ett tjockt
manuskript -- min väns. Han båd mig göra honom
den tjänsten, att öfverlämna det till en
förläggare. Jag kände förläggarevärlden bättre än han
och kunde kanske säga några goda ord på
samma gång för att underlätta affären. Han
hoppades, att jag icke skulle finna det allt för
påkostande.

Jag var icke alldeles ense med honom i det
sista, allra minst sedan jag användt en half natt
för att söka begripa något af hans pekoral. Det
var ett kaos utan like. Och detta skulle jag nu
stå fadder åt, med mina ord. -- Jag är en
stillsam man, och tycker inte om att väcka
uppseende.

Emellertid skickade jag af luntan, och det blef
tyst. Jag hörde hvarken från förläggaren, som
jag bedt svara under min adress, eller från min
vän. Men en middag, när jag kom hem, hviskade
hushållerskan till mig, att det satt ett fruntimmer
och väntade i mitt arbetsrum. Hon ville
nödvändigt träffa mig.

Det var fru Karlman. Hon rodnade lätt vid
hälsningen, men blef strax oberörd igen.

»Jag kommer för att be er om en sak. Jag
vet att Axel skickat er sitt manuskript, och jag
vet också, att det är förgäfves. Jo, se så; ni
ansåg er inte kunna vara uppriktig, när jag
frågade om ert omdöme, men jag förstod allting. Nu
är Axel mycket klen; oron för manuskriptet tar
hans sista krafter.»

Rösten stockade sig, och det kom som en
hviskning:

»Jag ville så gärna göra honom glädje den tid
han har kvar. Vill ni hjälpa mig?»

Och då jag gjorde en stum bugning:

»Då måste ni skaffa svar från förläggaren nu
så fort som möjligt. Han skall skrifva, att han
tar boken med nöje, att han gör sig stora
förväntningar om den och att den kommer till julen.
Åh, ni måste, ni måste. Ni gör en god gärning,
och ni har lofvat mig.»

Hon  tillade  lågt:

»Och ni riskerar ingenting, hvarken ni eller
förläggaren. Till julen -- fins inte Axel.»

Jag satt och såg på henne. Hennes ögon
brunno. Det skulle vara en kvinna, hos hvilken
något som detta kunde rinna upp och som icke
lät det stanna vid tanken. Jag var redan från 
början öfvervunnen, och hon gick med mitt bestämda
löfte. Hon hade suggererat mig litet af sin egen
energi, och min vän förläggaren togs med storm
efter en god middag, när hans hjärta var så öppet
för mänskligheten, som bara Roederer och filet truffé
kan öppna ett förläggarhjärta. Jag dikterade och
han skref. Och så sköljde vi ner vår goda gärning
med mera vin.

Dagen därpå hade jag bref från Karlman. Han
var utom sig af lycka, Det hade ändtligen kommit
meddelande från förläggaren; han tog boken med
nöje, han gjorde sig stora förväntningar om den
och den skulle komma till julen. För detta hade
han (Axel) mig att tacka, och han ville gärna göra
det muntligen. Han var litet dålig och kunde inte
gå ut; om jag kanske hade lust att se upp till
dem i kväll och äta en enkel smörgås, som förra
gången?

Någonting höll mig tillbaka i början, men
jag gick. Hans fru kom själf och öppnade vid
ringningen.

»Tack», sade hon, och tryckte min hand.

Jag blef förskräckt öfver förändringen hos min
vän. Allt kött i ansiktet var borta; huden satt
torkad vid kindknoterna, som hopdragen med ett
osynligt snöre, och det var feber i blicken. Han
halflåg i gungstolen, med en filt om benen och
gjorde inga försök att resa sig, när jag kom in.
Men han sträckte bägge händerna mot mig med
samma barnsliga och vackra åtbörd, som jag mindes
från skolan.

Vi talade naturligtvis mäst om hans bok,
diskuterade utstyrseln, honoraret, framgången. Han
skulle själf göra ett besök hos förläggaren, bara
han blef kryare. Och det skulle nog inte dröja så
länge nu, när han fått ledighet från tryckeriet.
Hostan var redan mycket bättre.

Hans hustru sysslade stilla som vanligt omkring
oss, och vi utbytte några tunga blickar. Så blef
det ätdags, det var en hel flaska champagne,
högtiden till ära, och min vän höll tal. Han
tackade mig för allt besvär, och i den traditionella
skålhumorn, där dock hans stolthet sken igenom,
tillade han något om, att hela svenska
litteraturen förenade sitt tack med hans. Jag kände hur
det stack till i ögonlocken, och det var med
någon möda jag fick skålen transporterad öfver på
hans hustru.

»Ja, tack, barn», sade han; »du är så god.»

Han stötte sitt glas mot hennes, och jag
tyckte att klangen lät som en aflägsen
begrafningsklockas.

Vid afskedet höll han länge min hand mellan
sina iskalla fingrar. Hans ögon voro djupa och
strålande.

»Det är ändå skönt, att ha lyckats», sade han.

Det var de sista ord jag hörde från min vän
Axel Karlman. En månad därefter stod
dödsannonsen i tidningen.

Här tystnade kritikern. Vi sutto med släckta
cigarrer; skymningen och middagströttheten hade
fallit öfver oss.

Men så sporde någon:

»Och fru Karlman, hur blef det med henne?»

»Det är min hustru», svarade kritikern.

BO BERGMAN.

GATUOROLIGHETERNA I GÖTEBORG.

Fredagen den 7 och lördagen
den 8 mars timade i Göteborg
händelser, som väckt sensation
öfver hela landet Prässen har
varit minutiös i beskrifvandet af
allt som tilldragit sig. Detta
besparar oss från att ingå i
kommentarier öfver anledningen till
det nesliga som passerat. Men
det som händt, har väckt en så
stor harm hos alla rättänkande i
denna stad, af hvad åsikter och
stånd de vara må, att, om
ansatser till ett återupprepande af
våldsamheterna från samma
skräcklystna håll skulle skönjas, man
då för visso en gång för alla
fastslår, att Göteborg vill och skall
vara fredadt för ligatyranni.

Foto. Rinman, Göteborg.

DET STENKASTADE, ASKLUNDSKA. BAGERIET:   Redan under fredagens
kravaller krossades rutorna i de stora fönsteröppningarna, hvilka därefter
fylldes med bräder. Äfven bostadsfönstren bära spår efter händelserna.

Foto. Rinman, Göteborg.

PLATSEN  FRAMFÖR ASKLUNDSKA  BAGERIET,  hvarest den våldsamma stenkastningen mot polis, civila, bageriet och spårvagnar skedde. Frän trähustaket  till vänster (närmast hörnhuset) kastades t. o. m. taktegel på polisen.   Själfva bagerilokalerna ligga inåt tvärgatan (Risåsgatan) till höger, där alla fönster inslogos

JÄRNTORGET, PLATSEN FÖR LÖRDAGENS SENASTE VÅLDSAMHETER.
VECKANS: PORTRÄTT:GALLERI

C. J. LANDGREN.

85 år fyllde den 11 mars
kontraktsprosten i Lilla Mellösa R. N.
O., R. V. O. Carl Johan Landgren.
L., som äfven är kommunalordförande, 
hedersledamot af Gestr.-
Hels. nation, landstingsman m. m.,
uppvaktades på födelsedagen på
många sätt.

A. LUNDBLAD.

80 år fyllde den 8 mars
direktören i Linköpings sparbank R. W. O.
Axel Lundblad, och blef med
anledning af dagens betydelse löremål
för mycken hyllning från skilda
håll.

A. ELBE.

70 år fyllde den 11 mars
fabrikören Adolf Elbe, innehafvare af
den kända cigarrfabriken Renard &
Elbe i Stockholm. E. hyllades på
födelsedagen af många vänner och
bekanta.

F. A. W. PALMGREN.

60 år fyllde den 4 mars
kyrkoherden i Dädesjö fil. kand. Frans
August Wilhelm Palmgren och blef
med anledning af dagens betydelse
föremål för mycken hyllning af
vänner och bekanta.

E. O. TH. GYLLENRAM.

Den 22 mars fyller kaptenen
vid kongl. Gottlands
infanteriregemente, R. S. O., Ernst Oscar Theodor
Gyllenram 60 år G. är äfven ägare
af egendomen St. Ekered, där han
är bosatt

E. JÄDERIN.

50 år fyllde den 5 mars den
bekante astronomen och geodeten,
lektorn vid Tekniska högskolan i
Stockholm Edvard Jäderin, hvilken
särskildt gjort sig känd i vida
kretsar genom sina populära
föreläsningar. Under dagens lopp
ingingo talrika lyckönskningar.

O. PAULSON.

55 år fyllde den 8 mars doktor
Olof Paulson i Karlskrona, där han
sedan 1889 varit provinsialläkare.
P., som i flere år varit ordförande
i stadens hälsovårdsnämnd, har
hållit föreläsningar i hygien samt
har äfven uppträdt som författare
i medicinska och andra ämnen.

O. SCHERSTÉN.

50 år fyllde den 7 mars den
kände framstående idrottsmannen
och gymnastikdirektören, majoren
Otto Scherstén i Stockholm, hvilken
på födelsedagen hjärtligt
lyckönskades från när och fjärran.

E. J. HAGSTRÖMER.

K. m:t har utnämnt till
häradshöfding i Oppunda och Villåttinge
härads domsaga vice
häradshöfdingen juris kandidaten Erik
Jacob Hagströmer, född 1864.

I. A. NYQUIST.                             AUG. JAHNKE.

Stockholms allmänna sångförening som stiftades den 5 mars 1862,
firade nyligen sitt 40 årsjubileum med en särdeles lyckad fest. Vi
återgifva med anledning däraf bilderna af föreningens
hedersordförande herr I. A. Nyquist och föreningens stiftare doktor Aug. Jahnke.


A. JOHNSSON.

Vi hafva särskild anledning att
återgifva porträtt af
musikdirektören Adolf Johnsson, lärare vid
musikaliska akademiens
konservatorium i Stockholm. J., som i 18 år
varit musikanlörare vid Svea
Trängbatalion, lämnade nyligen
denna post. uppvaktad och hyllad
af bataljonen med minnesgåtva.
V. M. von POST. d.

Den 24 februari afled på Skenas
i Södermanland f. d. majoren vid
Kongl. Södermanlands reg:te, R.S O.,
Vilhelm Mauritz von Post, i en
ålder af 84 år. Sedan år 1873 var
han anställd vid meteorologiska
stationerna i Stockholm och Uppsala,
samt erhöll afsked ur armén 1877.

J. H. E. HALLENBORG,  d.

Den 11 mars afled kontrollören
vid postdirektörsexpediiionen i
Göteborg Johan Harald Emil
Hallenborg, i en ålder af 63 år. H. har
under senaste åren på grund af
sjuklighet varit tjänstledig. Han var
en duglig tjänsteman, hvarjämte han
för sitt glada väsende och sin
redbara karaktär vunnit många vänner.

P. A. LAGERGREN, d.

Den 7 mars afled i Hjo
postmästaren P. A. Lagergren, närmare
60 år gammal. Sedan 1886 har L.
varit postmästare därstädes och
under denna tid tillvunnit sig allas
vänskap genom sitt humana och
vänsälla väsen. Han sörjes
närmast af maka och två döttrar.

P. J. JOULIN. d.

Den 1 mars afled i Stockholm
f. kaféidkaren Petter Julius Joulin,
61 år gammal. J. var grundare till
den första s. k
billighetsmatserveringen i hufvudstaden, hvilken af
honom upparbetades till den största
matserveringen därstädes. Känd i
vida kretsar, sörjes den driftige
mannen af många.

E. G. FOGELSTRÖM, d.

Den 19 februari afled i
Stockholm snickaremästaren Erik
Gustaf Fogelström, i en ålder af 65år.
F. blef för omkring 30 år sin egen
och har bedrifvit ett betydande
möbelsnickeri å Södermalm.

C. W. WAHLGREN, d.

Den 10 februari afled i
Sundsvall källarmästaren C. W. Wahlgren,
född 1838. W., som var mycket
musikalisk, ägde äfve i kunglig
guldmedalj för räddning af
människolif. Enkel och anspakslös,
godhjärtad och redbar, sörjes han af
många.

E. J. G. HJERTSTRÖM. d.

En stor förlust drabbade
Sveriges läkarekår, då den 14 mars
öfverläkaren vid Konradsbergs
hospital e, o. professorn Ernst Johan
Gustaf Hjertström afled 52 år
gammal. Den framstående
psykiatrikern hade i studiesyfte företagit
flere utländska resor , och utgifvit
åtskilliga afhandlingar.

C. LUNDGREN, d.

Den 28 februari afled i Varberg
förre vice konsuln, skeppsmäklaren
Carl Lundgren. L., som var född
i Varberg 1856, ägnade sig vid unga
år åt sjömansyrket hvilket han
dock vid fadrens frånfälle lämnade
för att efterträda denne såsom
skeppsmäklare. Han sörjes
närmast af moder och barn.

C. G. BERGSTRÖM, d.

Den 28 februari afled
hufvudstaden fanjunkaren vid Göta
lifgardes musikkår, den skicklige
esskornettisten Carl Gustaf Bergström,
en ålder af 62 år. B. kunde redan
vid 12 års ålder uppträda som solist
och tillhörde sedan många år
tillbaka olika teaterorkestrar. Han
sörjes närmast af maka och barn.

W. NORDSTRÖM, d.

Den 27 febuari afled i Borgå
den i vida kret. -- inom Finland
kända skaldinnan Vilhelmina
Nordström. Efter en år 1861 företagen
pedagogisk resa till Tyskland och
Schweiz organiserade
hon med statsunderstöd en läroanstalt för flickor
i Borgå. Den bortgångne var högt
värderad i vida kretsar.

S. ANDERSSON, d.

Den 22 februari afled i Bjuf
stationsinspektoren Sven Andersson,
55 år gammal. A., som alltid skött
sin plats med största
plikttrogenhet erhöll vid järnvägens 25-års
jubileum i fjor Patriotiska
Sällskapets stora guldmedalj för
långvarig och trogen tjänst. Han sörjes
närmast af maka och barn.

B. G. THULIN, d.

Den 10 mars afled i
hufvudstaden konditorn Bernhard Gustaf
Thulin, 68 år gammal. P., som var
född i Ystad, hade många år affär
i Stockholm. Han sörjes närmast
af maka och barn.

HVAR 8 DAGS NOVELLBLAD.    VI.

EN MODERN SJÖRÖFVARE.   Öfversättning för HVAR 8 DAG.

Det hade länge rådt ett spändt förhållande
melland England och Frankrike. För hvarje dag ökades
upphetsningen de båda nationerna emellan. För alla
var det klart, att kriget skulle förklaras endera
dagen.

Under sådana omständigheter var det ingalunda
behagligt för en engelsman att vistas i Paris, och
Fred Hardy beslöt sig för att hellre använda den
breda amerikanska dialekten, än onödigt stöta sig
med omgifningen. Han besökte på grund däraf ofta
en välkänd amerikansk bar, och blef där en dag
tilltalad af en yankee och af honom bjuden på en äkta
amerikansk grogg.

»Mitt namn är Hiram Schneider», sade
främlingen, då de samtalat en stund.

»Mitt är Fred Hardy», svarade vår hjälte.

Så mycket hade främlingen inhämtat af sitt
samtal med Fred, att denne var i behof af plats och
bad honom besöka sig å hotellet. Följande dag styrde
Fred sina steg öfver Boulevard des Capucines till
Grand Hotel.

Han fick snart klart för sig att främlingen var
en mycket rik man. Denne berättade, att han höll
sig med lustjakt och behöfde en pålitlig person till
»kapten å skutan», som han uttryckte sig. Som
Fred varit med i boerkriget, hade han äfven
någon kännedom om att handskas med kanoner och
kulsprutor, och Fred, som märkte det intresse hans
nya husbonde visade för dessa vapen, beslöt hålla
god min och vara på sin vakt.

Följande morgon reste de till Cherbourg och
foro direkt ut till dockorna. Där låg en ståtlig
ånglustjakt, hvilken väckte Freds beundran. Fyra
väldiga skorstenar tillkännagåfvo, att ångaren var
snabbgående. Kommen ombord såg han till sin
förvåning tvänne snabbeldskanoner å öfre däck.

Sedan Schneider fört Fred omkring och visat
honom ångaren i alla detaljer, tog han honom med
sig in i kajutan.

Här aftalades Freds löneförhållanden, och då
han blef erbjuden 1,800 kronor i månaden,
förstod han, att han kallats till en maktpåliggande
post.

De foro sedan omedelbart tillbaka till Paris,
där Fred beställde sig en elegant uniform. I land
skulle han tjänstgöra som sekreterare, och han
iakttog med hvilken uppmärksamhet hans herre i
tidningarne följde händelsernas gång. Dagligen blef
spänningen mellan England och Frankrike allt
starkare, och man var fullkomligt viss om, att krig
skulle utbryta. Då gaf Schneider ånyo order om,
att resa till Cherbourg, och pä tåget såg Fred
honom uppmärksamt studera sjöfartstelegrammen.

»En million pund», hörde Fred honom mumla.

Ankomna till Cherbourg, begåfvo de sig genast
ombord å »La Sylphide», så hette ångjakten. Ännu
en gång gick Schneider i land med en
ångbarkass, och då han kom tillbaka, gaf han genast
order att sätta ut till sjös, emedan krig blifvit
förklaradt mellan England och Frankrike.

Följande dag höll Schneider ett tal till
besättningen och förklarade för dem, att krig utbrutit
mellan England och Frankrike och att det var deras
skyldighet som fransmän att tillfoga fienden så
mycken skada som möjligt.

»Men denna skyldighet medför utsikten, att få
sina fickor fyllda med guld», sade han.

»Vi skola med all säkerhet möta ångaren
»Majestic» på väg från Newyork med en million pund
sterling guld ombord, och min mening är nu,
att vi skola öfverflytta denna summa till vårt
skepp.

»Hvad säger ni om det gossar?» slöt han sitt tal.

Med entusiastiska jubelrop besvarade de
frågan, och till Freds stora förvåning fick fartyget
snart ett annat utseende. Snabbt plockade man
bort promenaddäcken för- och akterut, och genom
hydrauliska apparater höjdes en väldig
femtoncentimeters kanon jämte en del kulsprutor upp i
skottlinie.

Schneider lät sedan kalla Fred till sin kajuta,
och här förklarade han närmare sin plan. Som,
han ej vågade anförtro sig åt någon annan af de
ombordvarande, ville han ha Fred med sig ombord
å »Majestic», då vi fått den »att sakta farten.»

»Då vi komma ombord», sade han, »gå vi till
kaptenen och meddela honom, att krig är
förklaradt, och att han endast har att utlämna skatten
till oss.»

»Men om han vägrar», inföll Fred.

»Välan, då visa vi honom våra kanoner och.
säga, att han har att vänta en salva i
vattenlinien. Ni tilltalar honom först på franska. Skulle
han icke förstå det, så tar jag vid och förklarar
saken för honom.»

Under två dagar gick ångjakten för full maskin
framåt. Manskapet öfvades flitigt i kanonexercis,
och allt syntes vara mycket väl planlagdt.

Först på tredje dagens morgon fick man se röken,
af ett fartyg, och snart stucko äfven masterna upp
öfver synlinien. Det var »Majestic».

Klädda i franska flottans officersuniformer
gingo Fred och Schneider af och an på kommandobryggan..
Han hade låtit hissa engelska unionsflaggan på
halfmast, och lät fartyget ligga drifvande för vinden.
När kaptenen å »Majestic» observerade denna
nödsignal, stoppade han och slog back. Genast sprungo
Schneider och Fred i ångbarkassen. Officerarne
ombord fingo order att ej visa kanonerna, förr än
Schneider gaf tecken därtill. Hafvet var lugnt som
en spegel, och snart hunno de fram till »Majestic»;
De mottogos vid trappan af tvenne officerare.

»Hvar är kaptenen?» frågade Fred på franska.

»Det är jag», svarade en ung man.

»Talar ni franska?» fortsatte Fred.

»Nej, jag har ej lätt att förstå er!» ljöd svaret.

Då tog Schneider vid och förklarade på
bruten franska, att krig utbrutit emellan England och.
Frankrike, att hans fartyg var ett franskt krigsfartyg,
hvadan »Majestic» nu var i hans våld såsom god
pris, och »gjorde kaptenen klokast i att utan
vidare öfverlämna den million pund i guld, som han
hade ombord», mente han.

Kaptenen vägrade, blek af raseri. Schneider
hotade skjuta honom i sank, i det han gjorde ett
tecken med handen. Nu blef det också liflig
rörelse ombord å »La Sylphide», men några skott
hördes ej af.

»Tänk på edra passagerares lif», sade Schneider
patetiskt.

Kaptenen tycktes på väg att bli förvirrad, men
i detsamma inföll Fred på ren engelska:

»Ni har ingenting att frukta, ty jag har afbrutit
hvarenda tändnål ombord på det där fartyget, så
det är alldeles oskadliggjordt. Gå ni bara för fulla
fart framåt, herr kapten!»

Med ett skri af förbittring drog Schneider sin
revolver, aflossade ett skott mot Fred och sprang:
ned i sin ångbarkass. Han stod snart ombord å sin
ångare igen, och nu började en skarp hetsjakt.

»La Sylphide» fann emellertid snart nog för godt
att inställa förföljandet, då några engelska
örlogsmän visade sig vid horisonten.

Passagerame ombord på »Majestic» samlades i
en ring kring Fred. Läkaren, som förband hans
sår, fann att kulan hade inträngt i axeln, dock utan
att förorsaka någon allvarsam skada.

Fred berättade nu sitt äfventyr, och då
»Majestic» ankom till Liverpool öfverlämnades till honom
en större summa pänningar, hvilken tillräckligt
ersatte honom för all sveda och värk.


3:dje årg.        Den 30 Mars 1902                 N:o 26

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

O. W. Stael von Holstein  (med 1 porträtt). 
Prins Heinrich i Amerika (med 1 illustration). 
Svenska konstnärernas förenings utställning (med 13 illustrationer.) 
En historia från skären. Originalberättelse för HVAR 8 DAG af Saxo.
Sudermanns »Lefve lifvet» (med 3 illustrationer). 
Konungens senaste besök i Uppsala (med 1 illustration). 
Enkefurstinnan Marie af Wied  (med 1 porträtt). 
Arffurstens palats i Stockholm (med 1 illustration). 
Ögonblicksbild från adelsmötet (med 1 illustration).
En påskpuss. Originalskizz för HVAR 8 DAG af Karla Rönne. 
Madame Claire Heliot med sina afrikanska lejon (med 4 illustr.)
Skidutställningen i Tattersall i Stockholm (med 1 illustration). 
Svensk skridskosport i utlandet (med 2 illustr.) 
Veckans porträttgalleri (med 24 porträtt). 
Våra modernaste samfärdsmedel till lands (med 3 illustrationer).

-- BONNIERS TRYCKERI AKTIEBOLAG.  GÖTEBORG. 1902. --



Foto. Lindeborg, Jönköping.

Presidenten friherre O. W. STAEL von HOLSTEIN. 
Med denne man gick en af våra mera begåfvade
och kunniga jurister ur tiden. Son af en hög
ämbetsman och bärande ett namn, som genom ett
stort snille gjorts världsberömdt, ägde han alla
förutsättningar för stor framgång på
ämbetsmannabanan. Att denna förväntan, som säkerligen ej
håller var för honom själf främmande, dock endast
i mindre mån blef förverkligad, torde böra
tillskrifvas dels eget temperament och lynnesriktning dels
vissa traditionella vanor och uppfattningar inom
ämbetsmannakretsar, hvilkas fordringar han
måhända ansågs ej kunna fullt tillfredställa.

Presidenten S. genomgick såsom vanligt är,
graderna inom hufvudstadens juridiska ämbetsverk
och avancerade till adjungerad ledamot och assessor i
Kongl. Svea Hofrätt och byråchef för lagärenden i
Kongl Justitie Departementet samt blef därifrån
förflyttad till presidentstolen i Kongl. Göta Hofrätt. Hans
lifsverksamhet var sålunda icke synnerligen
omfattande, men därtill hörde likväl äfven åtskilliga
enskilda och offentliga uppdrag af mera tillfällig art.
En sådan lefnadsbana var ägnad att utbilda honom
till en duglig domare, men ej till en praktisk
politiker än mindre till statsman.

Med sin snabba och skarpa uppfattning
förenade S. ett lifligt temperament och en stor
förmåga öfver ordet både i tal och skrift. Men han
ägde icke alltid till sitt förfogande den på en lycklig 
naturell grundade eller genom långvarig vana
och själfbehärskning förvärfvade hänsynsfullhet gent
emot olika meningar, som utgör ett oundgängligt
villkor för ett angenämt samlif och i sin mån äfven
för en fruktbringande ämbetsmannaverksamhet.
Härtill kommo väl förhållanden af särskild inverkan
på hans personliga ställning. Det är, såsom
framlidne excell. de Geer i sina minnen erinrar, en känd
sak, att bland högre ämbetsmannakretsar fordras,
för att däri vinna inträde, ej allenast god
begåfning och duglighet, utan äfven en viss angenämt
tilldragande förmåga hos personligheten, hvaraf
man kan känna sig tilltalad och tillfredsställd.

Att emellertid S. genom städse fortsatta studier
var i besittning af ett kunskapsmått inom sin
vetenskap, som betydligt öfversteg både hvad som kunde
erfordras för skötande af ett presidentämbete i en
hofrätt och hvad som vanligen kommer våra
ämbetsmän till del, är allmänt erkändt. Detta högst
aktningsvärda sträfvande efter ökad kunskap och
duglighet hade utan tvifvel förtjänat att på en annan
plats komma till bättre användning. Om i vårt
land det fria ordet komme till sin rätt vid våra
rättegångsförhandlingar, så skulle en person med
S:s kunskaper och lynnesriktning varit försäkrad
om en glänsande ställning och om sina klienters
och det allmännas tacksamhet.

J. L. B.
-



PRINS HEINRICH I AMERIKA.

FRÅN BESÖKET I BOSTON. -- Fotografi från HVAR 8 DAGS korrespondent.

Foto. Partridge, Boston.

PRINS HEINRICH I BOSTON DEN 6 FEBRUARI: I vagnen sitta: t. h. prins Heinrich och t. v. amiral Evans. Som kuriositet
kan nämnas, att kusken på prinsens vagn är en svensk vid namn Erland Håkansson.



SVENSKA KONSTNÄRERNAS FÖRENINGS UTSTÄLLNING.

Fotografier speciellt för HVAR 8 DAG af Julius Grape, Stockholm.

»REVELJ», af friherre Thure Cederström, München

»FRÅN SKAFFERIET, STILLEBEN, oljemålning af
Hildur Kjerner, Stockholm.

»SOLNEDGÅNG VID OJSEFLODEN oljemåIning af
Alfred Wahlberg, Paris.

Svenska konstnärersnas förening har nyligen öppnat sin
utställning, den 10:de i ordningen, i Konstakademiens hus
vid Rödbotorget. Expositionen upptager icke mindre än 141
nummer målning och teckning samt 28 nummer skulptur.
Man frapperas af att se, huru många af föreningens medlemmar 
tydligen  hylla konstnärliga åsikter, som först här i 
Sverige framfördes af Konstnärsförbundet och bemödad sig om att
få så mycket luft och ljus som möjligt in i sina taflor. Bland
de äldre konstnärer, som samtidigt äro fullt ungdomligt friska
i sin produktion, märkes professor Alfred Wahlberg med flere

»SNÖ OCH SKOG»,
oljemålning af Olof Arborelius
Stockholm.

»DRUFVOR»,
oljemålning af Anna
Munthe-Norstedt, Stockholm.

»SMÅLAND»
oljemålning af G. Kallstenius,
Stockholm.

»BONDKVARTER»,
oljemålning af Olof Arborelius, Stockholm.

»DISPUTATION ÖFVER STÄLLEN I TALMUD»,
oljemålning af G. Saloman, Stockholm.
»KRISTUS OCH MAGDALENA».
Altartafla för Karbennings kyrka (Västmanland)
Oljemålning af O. Hjortzberg, Paris.

förtjusande landskapsmålningar, tre franska och
ett svenskt motiv. Dessa taflor tyckas oss utgöra
det förnämsta å hela expositionen. För öfrigt
märkas arbeten af Olof Arborelius, professor
Cederström, Albert Engström, Anton Genberg,
Gunnar Hallström, Olle Hjortzberg, Carl Johansson,
Gottfrid Kallstenius, Geskel Saloman, Carl Millés,
professor Börjeson m. fl.

PORTRÄTT AF LANDSHÖFDING CURRY TREFFENBERG«
af G. Malmquist, Stockholm.

»HYLAS», skulptur i marmor af C. Millés, Paris.

»LOKE», staty i gips af I. Matton.

«DÖENDE YNGLING»,
staty i gips af
G. Malmquist.
-



EN HISTORIA FRÅN SKÄREN.

Originalberättelse för HVAR 8 DAG af Saxo.

»Jag ville se den i synen, som kan dra mej
vid näsan, när det gäller tjänsten», sade den gamle
kustlöjtnanten, där han satt vid aftontoddyn i sin
lilla trefna stuga med några glada vänner
omkring sig.

»Säger farbror de'» svarade kapten Bark, som
tillfälligtvis med sin skonert var på besök i
hembygden och gästade den gamle tulltjänstemannen.
»Det är nog många duktiga saker farbror har
berättat, men jag undrar, om inte jag skulle
lyckas bättre, om jag försökte mig på en
smuggleriaffär härinne.»

»Du, du!»

Gubben blef genast het om öronen, som
alltid när någon vågade tvifla på hans obegränsade
skarpsinnighet.

»Den som kan lura mej  den ...»

»Jag håller vad om, att jag i morgon natt skall
smuggla en ankare rom in i fiskläget, utan att
farbror skall se åt mej en gång.»

Gubben slog näfven i bordet, så att
toddyglasen hoppade.

»Ja, gör du det, så ska du få allt hvad du
begär af mej. Här har du näfven på't.»

*

Följande kväll var det ett lif och ett stök
nere vid bryggan. Den gamle kustlöjtnanten
ordade vidt och bredt om den förestående expeditionen.

»Det blir nog inget söndagsväder», menade
gubben, då han ombord på tulljakten satte på sig
sydvästen och fattade rorkulten, »Lägg ut, gossar,
i natt ska vi göra ett godt kap. Håll gluggarna
öppna för nu gäller det äran.»

Och med trerefvadt storsegel dansade tulljakten
lustigt ut på fjorden.

Det blåste friskt, och tunga mörka skyar bådade
oväder. Vid horisonten var himlen svart, och
hafvet upplystes emellanåt af klara blixtar.

»Ser I nå't?» frågade gubben och späjade
rundt omkring. Men ingen såg något. Därinne i
skydd af ett par holmar såg man den smäckra
riggen af skonerten afteckna sig mot himlen. »Det
blir väl lättast att ta honom, när han ger sig i
väg från skutan», tänkte gubben och styrde in
mellan holmarne.

Tulljakten passerade akter om skonerten och
lovade upp långs, sidan. Ombord var allt tyst och
stilla, inte en mänsklig varelse syntes till på
däcket. Det tjöt och pep i riggen, och
rägndropparne glittrade på glaset på ankarlanternan.
Gubben beundrade nu mera den smäckra skonerten, än
han tänkte på smuggelhistorien, Ty han var en
stor beundrare af vackra fartyg, det var en af den
gamles svagheter. Men så väcktes han ur sin
beundran af ett hundskall och ett lurfvigt hufvud dök
upp bakom relingen.

»Gläfs lagom», röt gubben och halade ett slag
i storsegelskotet. Ännu ett hufvud dök upp vid
relingen, denna gång af en människa.

»Är kapten ombord!» ropade kustlöjtnanten, så
högt han förmådde.

»Han seglar därborta!» blef svaret.

»Slå ut refven!» kommenderade gubben, »här
ska seglas, det gäller äran, pojkar!»

Kort därefter rusade tulljakten i väg för fulla
klutar efter en liten kosterbåt, som lustigt hoppade
fram mellan skär och bränningar. Den lilla båten
hade snart rundat holmen och satte af med half slör
ut öfver fjorden, hack i häl följd af tulljakten.
Ovädret tilltog hastigt, och när de båda kämparne
började slåss mot de höga sjöarna på fjorden,
dundrade åskskrällarne tätt på hvarandra.

»Detta blir ingen lustseglats», mumlade gubben.
»Vore det bara för romankaren, skulle jag ge sjutton
alltihop -- men äran, äran! -- Vinner vi på honom,
tycker I?» frågade han tullkarlarne, som stodo vid
lovarts vant och höllo utkik.

»Åja, om en timmei ska' vi väl ta honom, om
det håller på så här. Men frestar det inte bra
mycke' på att föra fulla segel?»

»Inte när det gäller äran.»

Lustigt gick den vilda jakten öfver fjorden och
efter en half timme kilade kosterbåten in i ett smalt
sund mellan tvenne skär, så smalt att man skulle
kunnat hoppa i land på båda sidor.

Kustlöjtnanten brummade fram en ed.
Tulljakten var för stor att ta sig igenom sundet och måste
därför segla omkring skäret. När kosterbåten åter
kom i sikte på andra sidan sundet, hade den
vunnit ett par kabellängders försprång.

Så vände kosterbåten hastigt och stäfvade
tillbaka emot tulljakten.

»Hurra, han ger sig, pojkar», ropade gubben
förtjust, »äran är räddad, fira piken!»

Knappt hade pikfallet lossats och piken firats,
förrän kosterbåten gjorde en vändning igen och
seglade tillbaka in i det lilla sundet midt framför
gubbens näsa.

»Opp med piken igen, opp med piken!»
kommenderade den gamle kustlöjtnanten, utom sig af
raseri. »Hämta opp min gamla framladdare, så
får jag ge den lymmeln ett skott i vattenlinien!»

Och så lade han om rodret och fortsatte jakten
som förut -- -- --

Efter ett par timmars oafbruten seglats i åska
och stormbyar lyckades tulljakten komma så långt,
att den ursinnige gubben, alldeles invid fisklägets
brygga, med sina karlar kunde hugga båtshakarne
i kosterbåtens reling. Åskvädret hade då dragit
bort igen, men stormen fortfor att tjuta, och
månen lyste öfver fjorden, som vältrade sig i blåsvart
och hvitt.

»Nu har jag dej ändtligen, din filur!» röt
gubben segerstolt.

»Farbror, ska' farbror ha sig en romtoddy!»
hördes en röst från bryggan.

Ett skallande skratt uppstämdes från
kosterbåten, och i månskenet såg löjtnanten två bekanta
ansikten, som kvällen förut varit med, när vadet
uppgjordes. Men på bryggan stod kaptenen
bredbent och trygg, rökande på sin pipa.

*

Det dröjde inte länge, förrän gubben lugnade
sig och skrattade åt alltsammans. När han steg
in i ett hus, såg han romankaren stå där midt
på bordet, omgifven af hans »kära, sköna»
toddyglas.

»Ja, nu kan man behöfva en, som värmer
inombords», sade gubben, sedan han kastat af sig de
vattendrypande oljekläderna. »Men hur bar du dej
egentligen åt?»

»Det var mycke' enkelt. Jag stannade ombord
på skonerten tills farbror satte i väg efter
kosterbåten. Sedan tog jag en man med mig i
skeppsbåten och rodde hit med härligheten. Här har vi
hunnit med mycke' under tiden», sade kapten Bark
och såg förstulet åt löjtnantens unga dotter, som
rodnande åhörde samtalet.

»Men det är ju förbruten vara», menade
gubben och pekade på romankaren.

»Därför ska vi dricka ur det», replikerade
kaptenen. »En sak till! Om vinden håller i sig
som nu, går jag till sjös i morgon. Dessförinnan
ville jag gärna, att farbror infriade vadet.»

»Aj, som satan, det blir kanske lite' värre»,
menade gubben och ref sig i skägget.

»Visst inte», sade Bark och slog armen om den
unga flickans midja, »kunde inte Elin ingå i vadet,
farbror.»

»Din spjufver -- kom hit får jag omfamna dig»,
ropade den gamle kustlöjtnanten och kramade sin
nye måg, så att denne höll på att mista, andan.
»Det är inte nog med, att du smugglar sprit in
i mitt hus, utan nu vill du dra i väg med
dotter min också! Egentligen borde jag häkta dig
för smuggleri, men en som har lurat mig så
grundligt, har jag ta mej dalern inte hjärta att slå i
bojor.»

»Det blir allt ditt göra, lilla Elin», sade
kaptenen och kysste sin unga fästmö. »Aldrig har
jag gjort ett sådant godt kap, som när jag
smugglade i själfva kustlöjtnantens hus.»

-


SUDERMANNS   »LEFVE LIFVET».

Fotografier för HVAR 8 DAG af C. Olausson, Stockholm

Det har i Tyskland blifvit ett slags sport
att häckla och kritisera Sudermann på
ett högst orättfärdigt sätt. Så minnes man,
att äfven hans ypperliga trilogi »Morituri»,
af hvilka det speciellt psykologiskt fina lilla
mästerstycket »Fritz» uppförts här i Sverige,
i Tyskland i allmänhet mottogs tämligen
oförstående och kallt.

Hans senaste skådespel »Es lebe das
Leben» har visserligen gjort betydande succés,
men dock ingalunda vunnit det erkännande
af kritiken, som det förtjänar.

Dramat handlar om en stark kvinnas
kärlek till en svag man, en kvinna, som,
dödsdömd af naturen, krampaktigt hakar sig
fast vid lifvet blott för att kunna gagna den
hon håller kär, och som med glädje släpper
taget i det ögonblick, då hon är till hinder
för hans framgång.

Sällan har Sudermann åstadkommit något
mera psykologiskt innerligt, intimt och fint
än denna kvinnogestalt. Den är framsprungen
ur en stor skalds kännande, brinnande sjäL
I teatertekniskt hänseende är Sudermann
fortfarande samme mästare, och äfven hans
senaste drama är härutinnan ett chef d'oeuvre.

Också blef stycket, som nyligen gick
öfver Svenska teaterns scen, en berättigad
och varaktig succés, i all synnerhet som
hufvudrollens innehafvarinna fru Julia
Håkansson här excellerade i ett alldeles mästerligt
spel, fullt af själfullhet, äkta känsla och
verklighetstrohet.

Äfven hrr Svennberg och Eliason skötte

»LEFVE LIFVET»: Scen ur 5:te akten.

1. Baron von Brachtman (hr B. Olsson).   2. Prins Usingen (hr Byström).   3. Beate (fru Håkansson).   4  Ludvig
von Völkerlingk (hr Lavén).  5.  Richard von Völkerlingk (hr Svennberg).  6. Mikael von Killinghausen (hr Eliason),,

sig godt i sina maktpåliggande
uppgifter, och hrr Byström och G. Ranft
hade gjort ett par roliga tysk-politiska
typer.

*

Hr Ranft tycks vilja göra »Södran»
till en »klassisk» svensk teater. Efter
fru Carléns köpmanshus och Frans
Hodells ungkarlar kommer nu August
Blanches »Läkaren», hvilken onsdagen
den 19 dennes gick öfver tiljan. Den
verkade dock skäligen gammalmodig,
ehuru å andra sidan måste medges att
en viss tidsstämning också emellanåt
gjorde sig gällande.

Om spelet i en pjäs som denna är
ju icke mycket att säga. De
uppträdande skötte sig i genomsnitt rätt godt,
särskildt hr Barklind, hos hvilken man
fortfarande märker det äkta teatergryet.
Uppsättningen var omsorgsfull och nätt,
om än icke stiltrogen i alla detaljer.

Öfre bilden: SCEN UR »LÄKAREN»: Läkarn (hr Barklind), Rudolf (hr Hagman, på knä).
Nedre bilden: BALSCENEN UR »LÄKAREN».

-


KONUNGENS SENASTE BESÖK
I UPPSALA.

Ögonblicksbild för HVAR 8 DAG.

Amatörfoto. S. Lampa.

-



ENKEFURSTINNAN
MARIE AF WIED. 


DROTTNING SOFIAS SYSTER, ENKEFURSTINNAN MARIE
AF WIED, afled den 24 mars vid 77 års ålder. Vid
dödslägret voro samlade furstinnans närmaste, hvaribland, jämte
vår drottning, drottningen af Rumänien.

-



ARFFURSTENS PALATS I STOCKHOLM.

MED ANLEDNING AF DEN PROJEKTERADE FÖRSÄLJNINGEN.

Foto. Lindahls fot.-aff.,  Sthlm.

Mycket uppseende har det helt naturligt väckt öfver hela
landet att k. proposition å försäljning af detta gamla
palats till enskild man blifvit af lämnad till riksdagen.
Dagspressen har anslagit patriotismens strängar i alla tonarter till
väckande af en känslo-opinion mot förslagets förverkligande.
HVAR 8 DAG har städse i sin mån med ord och bild erinrat
om värdet af våra historiska minnesbyggnader och kan väl ej
gärna misstänkas gå någons ärenden. Vi vilja då förklara,
att vi ej fatta motståndet mot denna försäljning annat än som
en rent personlig fördom mot -- köparen. Palatset ifråga är
icke ursprungligen kungligt,  det uppbyggdes af Lennart
Torstenson, och har under 20 års tid varit i enskild mans ägo,
innan prinsessan Sofia Albertina inköpte och bebodde
detsamma. Denna prinsessa har genom testamente förordnat,
att palatset skall disponeras af den »Sveriges Rikes äldste
arffurste, som näst efter kronprinsen äger rätt till kronan».

Afsikten var, såsom af testamentet framgår, att bereda denne
äldste arffurste en ekonomisk fördel. Denna stiftarinnans
afsikt kan nu ej mera tlllgodokomma innehafvaren af donationen,
nu prins Gustaf Adolf, ty palatset, som är taxeringsvärderadt
till 600,000 kr., lämnar endast i procent ränta därå. Nu är ett
köpeanbud å 2,250,000 kr. för palatset lämnadt och med detta
belopp väl placeradt kan verkligen den ekonomiska fördel
tillgodokomma den nuvarande arffursten-innehafvaren och dennes
efterföljare som ursprungligen afsetts. Härtill kommer att den
ifrågasatte köparen förklarar sig villig under alla förhållanden
låta en eventuellt blifvande ny byggnad motsvara lägets
fordringar; möjligen restaureras endast byggnaden, i hvilket fall
façaden mot Gustaf Adolfs torg bibehålles oförändrad i stil
Kunna fullgoda skäl i så fall lämnas för ett afslag å
anbudet ifråga? Vi betvifla det. Emellertid emotses riksdagens
förhandlingar med stort intresse.



ÖGONBLICKSBILD FRÅN ADELSMÖTET.

Blixtfotografi speciellt tagen vid ett sammanträde i dässa dagar af Julius Grape, Stockholm, efter tillstånd för HVAR 8 DAG

1. Excellensen v. Essen. 2 Frih. G. Cederström (artisten) 3. General O. M. Björnstjerna. 4.Ridd.-sekr. Syuart. I ordf.-stolen: landshöfd. frih. Palmstjerna. 5. Riddarhuskanslisten
v. Hartmannsdorff.  6. Generalen grefve Hamilton. 7. Öfverste O. W. Virgin. 8. Kammarh. frih. R. Cederström. 9. Kammarh. Belfrage. 10. Kammarh. grefve Adam Lewenhaupt. 11. Grefve  E. von Rosen. 12. Vice häradshöfding af Petersens. 13. Förre kanslirådet Silfversvärd. 14. Kapten Planting-Gyllenbåga. 15. Hofmarskalken Lilliehöök.
16. Förste hofmarskalken Printzsköld. 17. Vice häradshöfding Sven P:son Lagerberg. Omkring ordf.-bordet sitta från ordf. högra sida räknadt: v. hfdgn frih. Rudbeck, 
grosshandl. Murray, kanslisekr. Tigerschiöld, v. hfgdn v. Matern, direktör v. Heland och -- på ordf. vänstra sida -- godsägaren  Wasastjerna.



EN PÅSKPUSS.

Originalskizz för HVAR 8 DAG af Karla Rönne.

Unga fru Sterner stod framför spegeln och satte
den stora hatten med de vajande plymerna på sitt
burriga, ljusa hår. Det var ett rosigt, förtjusande
ansikte spegeln återgaf och hvilket hon nu vände
mot sin inträdande man.

»Nå, ändtligen färdig att värdigt möta morbror
och hans påskpuss», skämtade denne med en 
beundrande blick på sin vackra hustru. »Du skall
få se, att morbror Sven kommer att taga sin 
påskpuss med känsla och öfvertygelse.»

»Men han väntar väl tills vi komma hem. Inte
far han mig väl om halsen nere på perrongen bland
allt folket», tyckte fru Vivi och rynkade på sin
fina näsa.

»Jo, det är jag alldeles säker på». Så fort
morbror får se dig, smäller det med samma, precis
så här». Och Artur Sterner slog armen om sin
hustrus mjuka midja och tryckte trots hennes 
motstånd en kyss på hennes varma, röda mun.

»Du stygge Artur, som du bär dig åt! Knuffar
hatten på ena örat och nästan krossar min 
violbukett», förebrådde lilla frun med låtsad vrede och
fick ånyo en stunds angenäm sysselsättning 
framför spegeln.

»Men nu är det tid ge sig i väg». Moster Elin»,
ropade hon inåt matsalen, där denna just höll på
med att lägga sista hand vid det fästligt dukade
bordet, »vid 7-tiden äro vi tillbaka, ha då allting
färdigt, så att vi kunna gå till bords genast. Morbror
har gjort en lång resa och är säkert duktigt hungrig.»

»Och glöm inte, moster lilla, att ölet och 
akvaviten få en lagom temperatur», tillade hennes man.
»Morbror Sven håller styft på en god aptitssup.»

För ett par dagar sedan hade det kommit bref
till ingeniör Sterner från hans morbror, patron
Stensson nere i Skåne, att denne med nöje mottog
inbjudningen att hälsa på hos sin nygifte brorson
och göra hans unga hustrus bekantskap.

»Jag gläder mig mycket åt att få se din 
förtjusande fru», skref morbror Sven. »Vid denna
tid på året är jag mest ledig, och har därför tänkt
komma upp till er nu till påsk och ge min nya,
hittills obekanta, släkting en smällande påskpuss.»

Ja, morbror Sven var välkommen hos unga
Sterners. Det var ju han, som hjälpt Artur med
pänningar till studierna och som bröllopsgåfva 
betalt fem års hyra för det unga parets charmanta
våning i villastaden. Och han var ju ungkarl och
rik godsägare och de närmaste att ärfva voro Artur
och hans syskon. Ja, morbror Sven var ju förstås
inte så lastgammal än, femtio år eller så där, och
kunde ju lefva många år ännu, men ändå så...
Det skadar ju aldrig, att man tänker lite på 
framtiden ...

Det blef en ryslig brådska hos herrskapet 
Sterner för att få allt i ordning tills patron Stensson
skulle komma. Unga frun förstod sig icke det 
minsta på hushållssaker och gick bara och var i vägen
öfverallt. Det mesta arbetet kom därför att hvila
på moster Elin, som flyttat med från Vivis hem
för att styra och ställa hos de nygifta tills lilla
Vivi blifvit mera van och riktigt hunnit sätta sig
in i sina nya plikter.

Elin Bååt var en blond, högväxt kvinna med
vackra blå ögon, som ofta fingo ett vemodigt 
uttryck. Hennes rörelser voro lugna och behagfulla,
rösten mjuk och djup, sällan såg man henne le.
Hennes lif hade icke häller varit rikt på 
glädjeämnen. Tidigt föräldralös och fattig, utan medel till
sin uppfostran, fick hon bero af sina äldre syskon
och vistades tidtals hos än den ena, än den andra
af dem, tills hon vid sexton års ålder fick ett 
ständigt hem hos sin äldsta, gifta syster, Vivis mor.
Här hade hon så i många år varit »allting och ingen-
ting», vårdat och undervisat barnen, gått i 
hushållet, varit systerns hjälp och biträde i alla bestyr.
När den nittonåriga Vivi gifte sig, följde Elin med
för att i detta nya hem fortsätta sin föga 
uppskattade lifsgärning.

Långa år af beroende och glädjelöst arbete
hade lärt Elin Bååt att icke begära eller hoppas
för mycket af lifvet. Men det fans stunder, då
hon kände djup smärta öfver att stå så ensam och
öfverflödig, kände hela bitterheten i att icke betyda
något för en enda varelse och med kvinnans varma
längtan trånade efter ett väsen, för hvilket hon
kunde vara något och som hon kunde få skänka
den ömhet hennes rika hjärta gömde.

*

På uppgående snälltåget satt patron Stensson
och konstaterade just med en blick i tidtabellen,
att endast ett par stationer återstodo till hans 
resas mål. Med flit hade han i sitt bref icke 
bestämdt utsatt tiden för sin ankomst, han ville 
komma och öfverraska och taga den där påskpussen
af lilla fru Vivi. Det skulle bli roligt se hennes
och Arturs förvåning, då han så där apropos steg
öfver tröskeln! Han riktigt längtade därefter.

Men villastaden, där Artur bodde, låg nästan
närmre södra stationen än centralen. Om han skulle
stiga af på söder, så hann han fram en god stund
förr?

Sagdt och gjordt! En droska förde snart 
patron Stensson utåt villastaden. Han lät vagnen
hålla vid närmaste gathörn och begaf sig gående mot
ingeniör Sterners bostad. Så tyst som möjligt
transporterade vår patron sin bastanta kroppshydda
uppför trapporna, öppnade försiktigt tamburdörren
och klef in. Dörren till salongen stod öppen. 
Försiktigt kastade han en blick in i rummet. Framme
vid fönstret stod en kvinlig gestalt, pysslande med
krukväxterna. Naturligtvis lilla frun! Ypperligt! 
Ett präktigt tillfälle att taga lilla pussen!

Den mjuka mattan borttog alldeles ljudet af 
patronens steg då han nu smög sig fram mot fönstret,
satte sina knubbiga händer framför damens ansikte
och helt förnöjd öfver att hans puts lyckats så
väl, gladt utropade: »Nå, gissa hvem!»

Förgäfves sökte damen lösgöra sig. Patronen
trycker sina skäggiga läppar mot hennes mun till
en kraftig kyss och jublar på sin breda, trygga
skånska: »Se här har du påskpussen jag lofvat
dig! Ha, ha, ha! Men hvar har vi Art...»

Han afbröt sig tvärt. Kunde detta vara fru
Vivi? Artur hade ju skrifvit långa utgjutelser öfver
sin hustrus skönhet och sylfidiska gestalt, denna
dams former voro väl junoniska och hon såg ut att
ha lämnat sin första ungdom bakom sig.

Han måste ha gått vilse, tagit fel på husnummer!
Han tappar alldeles konseptena och känner sig 
snopen och förlägen som en skolpojke.

»Ursäkta ... sökte ingeniör Sterner...», stammar
han, blossande röd och osäker. Stackars patron
Stensson, han står där så generad och olycklig med
armarna slappt hängande nedåt sidorna och med
ett uttryck af yttersta förlägenhet i sitt godmodiga
ansikte och bara stirrar på sin vis à vis.

Det komiska i hela situationen grep med all
makt Elin Bååt och nästan mot sin vilja hrast hon
ut i ett klingande skratt.

Patronen försökte fatta sig, under en mängd 
ursäkter förklara hur saken hänger ihop.

»Hm ... trodde det var min släkting, lilla fru
Sterner ... hm ... ville ge henne en påskpuss ...
hm ... hm ...»

»Åh, då är det bestämdt patron Stensson, icke
sant.» Elin försökte så godt hon kunde hjälpa 
patronen ur hans förlägenhet. »Och Artur och Vivi
som just äro nere vid stationen för att möta Er!
Men här tror jag vi ha dem tillbaka igen!»

Och nu blir det ett frågande och förklarande
och kommenterande och skratt och skämt utan all
ända, när morbror Sven fått berätta sitt äfventyr
och hur det kom att bli moster Elin i stället för
Vivi som fick nöjet mottaga den beramade påskpussen. 
-- -- --

Morbror Sven har nu i flera dagar varit gäst
i sin brorsons hem och finner sig utomordentligt
väl där.

Han har alltid längtat efter familjelifvets lycka,
men i yngre dagar med dess järnhårda kamp för
existensen har han haft föga tillfälle stifta 
kvinnliga bekantskaper. Som rik godsägare och med 
ganska fördelaktigt yttre skulle det nu icke varit svårt
för patron Stensson att få sig en hustru, men han
har aldrig funnit en kvinna, som riktigt behagat
honom.

Men när han såg Elin Bååt blid och stilla som




EN SÄLLSYNT, LEFVANDE TAFLA: Madame Claire Heliot med ett af sina afrikanska lejon.


MADAME CLAiRE HELIOT MED SINA AFRIKANSKA LEJON.
De i hög grad intressanta och egendomUga fotografierna tala för sig själfva.    De visa den förtjusande unga kvinnan, som med småleenden och vänlighet betvingar dessa ohyggliga vilddjur och gör dem till sina lydiga kamrater.



en hemmets goda tomte ordna allt för andras 
trefnad, hörde hennes djupa, mjuka röst och blickade
in i hennes vänliga ögon, erfor han en underlig
känsla af längtan efter en hustru, efter en kvinna,
som kunde göra hans trista ungkarlshem varmt och
hemtrefligt och sprida glädje och ljus i de tysta,
öde rummen.

Elin å sin sida hade snart funnit, att den
skämtsamme, muntre patron Stensson ägde en 
präktig karaktär och ett hjärta godt som guld och 
efter dessa ömsesidiga upptäckter, dröjde det icke
länge innan de båda funnit hvarandra. Och första
söndagen efter påsk satte Sven Stensson den 
gyllene ringen på Elin Bååts finger och tryckte 
fästmanskyssen på hennes läppar, en kyss, visserligen
icke så stormande som påskpussen, men full af
innerlighet och värme och ljusa löften för 
framtiden.




SKIDUTSTÄLLNINGEN I TATTERSALL I STOCKHOLM.

Foto. Lindahls fot.-aff., Sthlm.

På skidutställningen i Tattersall finnas nära ett 80-tal svenska
utställare samt 15 norska och 15 finska. På den svenska
afdelningen märkas främst hrr Ivar Arvidssons och Carl
Liljefors' samlingar af skidor af alla åldrar och typer, hufvudsakligast 
från Värmland, Dalarne och Norrbotten. Dessa
samlingar komma att efter utställningens slut till största delen
införlifvas med Nordiska museet. Vidare må nämnas direktör
Sahlin i Luleå, firmorna Jansson i Östersund och Langbors i
Stockholm bland de svenska utställarne. Kapten P. Möller
utställer ett turisttält, som uppstäldt lämnar plats för 3 à 4
personer och som likväl icke väger mer än 3,7 kg. Af
norrmännen är firman Hagen & komp. och af finnarne Koch, 
Uleåborg, mest framträdande.
-



SVENSK SKRIDSKOSPORT I UTLANDET.

Foto. Lindahls fot.-aff., Sthlm.

Vi meddela  här bilderna af trenne af den vackra
skridskosportens främste utöfvare i vårt land, fkn Sjöberg och herr
Soldan samt herr Salchow hvilka i dagarne återvändt hem efter
att flerestädes i utlandet ha fört Sveriges runor med den äran.

Senast var detta fallet i London, där samtliga eröfrade pris,
och hr Salchow ånyo världsmästerskapet, som han redan 
tidigare i Davos -- se HVAR 8 DAG N:o 18: III -- förvärfvat.


VECKANS: PORTRÄTT: GALLERI

TROLLE-WACHTMEISTER.

Den 13 mars fyllde grefve A. K.
Trolle-Wachtmeister på Trolle-
Ljungby 90 år och mottog med
anledning däraf en mängd
lyckönskningar, däribland äfven från
konungen. Deputationer och många
enskilda personer uppvaktade den
vördade åldringen.

J. J. G. LOTHIGIUS.

75 år fyllde den14 mars f.
hofrättsrådet Isaac Johan Gustaf
Lothigius i Jönköping. Den vördade
gamle är stadsfullmäktiges ordförande 
därstädes. Utnämndes 1850
till e. o. notarie i Göta Hofrätt, 1862
till assessor och 1875 till
hofrättsråd, samt tog 1879 afsked med
pension.

P. J. MALMBERG.

75 år fyllde den 13 mars
godsägaren Per Johan Malmberg å
Hammesta. M. är äfven mångårig
kommunalman och hedrad med
många förtroendeuppdrag. Den
vördade gamle uppvaktades lifligt på
födelsedagen.

A. L. PETTERSON.

75 år fyllde den 15 mars
apotekaren i Seffle Anders Laurentius
Petterson. P. innehar sedan 1863
privilegium å apoteket och var
under dagens lopp föremål för
lyckönskningar.

G. G. LILJENSTOLPE.

70 år fcfyllde den 14 mars f. d.
öfverstelöjtnanten vid Kalmar
Regemente, R. S. O., Carl Gustaf
Liljenstolpe. L., som 1851 utnämndes
till officer och 1889 fick afsked med
pension, var på födelsedagen i godt
minne.

A. W. SUNDBLAD.

65 år fyllde den 15 mars
föreståndaren för apoteket Leionet i
Uppsala, apotekaren Adolf Wilhelm
Sundblad. Många lyckönskningar
ingingo under dagens lopp från
vänner och bekanta.

J. ÅSLUND.

65 år fyllde den 6 mars
grundläggaren af högfjällsanatoriet
Fjellnäs direktören därstädes Jonas
Åslund. Å, är äfven grundläggare
af firman Skand. orgelfabriken i
Stockholm.

C. G. G. LOVISIN.

60 år fyllde den 16 mars f. d.
kaptenen vid Södermanlands
regemente, R. S. O, friherre Carl Georg
Gerdt Lovisin i Strängnäs,
lyckönskad från när och fjärran.

TH. D. G. WIDEGREN.

60 år fyllde den 12 mars
kontraktsprosten, teol. och fil. dr.
Thor Durd Gunnar Widegren i
Falun. W., som utnämndes till 
kyrkoherde i Falun 1880, uppvaktades
på födelsedagen af släktingar och
vänner.

G. NYSTRÖM.

60 år fyllde den 8 mars
grosshandlaren Gustaf Nyström i Nvåker,
hvilken med anledning af dagens
betydelse var föremål för liflig
hyllning från när och fjärran. N. är
en af Norrlands störste
tjärexportörer.

A. O. WINROTH.

50 år fyllde den 14 mars e. o.
professorn i civilrätt vid Uppsala
universitet Alfred Ossian Winroth.
Prof. W., som tidigare innehaft
ordinarie professur vid Lunds
Universitet, har utöfvat ett omfattande
juridiskt författarskap.

Y. OSTWALD.

50 år fyllde den 18 mars förste
landmätaren Yngve Ostwald i
Jönköping. O., som till åren är
Sveriges yngste förste landtmätare,
hyllades på högtidsdagen af
släktingar och vänner.

H. R. BERNS, 

Den 18 mars afled i
hufvudstaden f. konditorn Heinrich Robert
Berns vid 87 års ålder. Berns namn
har flugit Sverige rundt, tack vare
den storartade förlustelselokalen,
som öppnades 1863 och som B.
ledde ill 1885. Personligen en god
och älskväid man, sörjes B.
närmast af barn.

C. H. HULTENBERG. 

Den 4 mars afled i Borgholm
grundläggarea af Borgholms
landtbruksskola, direktören Carl Henrik
Hultenberg, i en ålder af 88 är, H.
var under många år ledamot af
hushållningssällskapets
förvaltningsutskott, af lasarettsdirektiouen
i Borgholm m. m.

G. I. STRIDBECK. 

Den 12 mars afled i Stockholm
f. revisorn i generaltullstyrelsen
Gustaf Ivar Stridbeck. i en ålder af
något öfver 72 år. S. ansågs som
en af kameralbyråns allra
skickligaste tjänstemän. Han var äfven
mycket musikalisk.

E.  TH. GEDERFELT. 

F. d. handelsbokhållaren Elieser
Theodar Cederfelt arfled den 11 mars
i Göteborg. Han var den siste af
denna adliga ätt, som är svensk
till härstamningen och förut hette
Sommar samt adlades 1714 och
introducerades påföljande år.

N. STENBOCK, 

Den 8 mars afled i Estland
godsägaren fil. licentiaten grefve Nicolai
Stenbock, ägare af Gottenvik i
Östergötland. S., som var född år 1840 i
Narva, sörjes närmast af maka, fem
söner och en dotter.

J. B. LIBERG. 

Den 11 mars afled bruksägaren
Johan Bernhard Liberg å Rosenfors,
chef för B. & O Libergs
fabriksaktiebolag i Eskilstuna, i en ålder
af 66 år. Han sörjes närmast af
maka och barn.

J. PETTERSSON. 

Nyligen afled i hufvudstaden f.
innehafvaren af källaren P. B. John
Pettersson. P. innehade denna
kallare, den forna S. H. T., som han
kallade P. B.-- med anledning af sin
ställning som hög bricollist -- från
1869 till 1899. Den omtyckte
mannen sörjes närmast af maka och
barn.

C. W. NYSTRÖM. 

Den 21 januari afled å
Pukeberg, brukspatron C. W. Nyström,
född 1828. N., som var den
egentlige skaparen af
lampglasfabrikationen i vårt land, innehade i 20 år
Pukebergs glasbruk i Småland. Han
var en omtyckt hedersman af den
gamla stammen.

C. G. M. GLEERUP. 

Bok- och pappershandlaren
Carl Gustaf Magnus Gleerup afled
den 16 mars i Malmö. G. var son
till grundläggaren af den kända
bokförlagesfirman i Lund C. V. K.
Gleerup. Han var född 1839.

S. M. RHODIN. 

Den 9 mars afled i Stockholm
kassören Sven Mauritz Rhodin, en
plikttrugen och vänsäll person,
vilken på ett hedrande sätt skött
den befattning han haft i 30 år hos
sin broder, konsul H. Rhodin.

S. J. A. SJÖGREN. 

Den 13 mars afled f. d.
sjökaptenen Sven Johan August Sjögren
i Kalmar. S., som var född 1846,
var under senare åren
skeppsmäklare i Kalmar. Han var äfven
hög frimurare och mycket anlitad
i kommunala angeläget heter. Hans
bortgång sörjes, förutom af
närmaste, af en stor vänkrets.

A. J. W. PETTERSSON. 

Porslinsmålaren vid Rörstrand
Anshelm Johan Wilhelm Pettersson
afled i Stockholm den 15 mars nära
44 år gammal. P. ägde stor
konstnärlig skicklighet i sitt yrke, hvarom
vittnade sällsynt vackra alster af
keramik, som utgått från hans
hand.


VÅRA MODERNASTE SAMFÄRDSMEDEL TILL LANDS.

Efter fotografier tillställda HVAR 8 DAG.



Foto. Carl Horner, Boston.

VELOCIPED MED »MOTOR-PACEMAKER».

Denna senare brukas, i Amerika vid täflingar. Den ensamåkande bicyclisten är svensk-amerikanen John Johnson, sistlidet år dödad under täflan genom sammanstötning med motorpacern. Dessförinnan hade han eröfrat världsmästerskap.

*

Från Vagn- och Maskinfabriks-Aktiebolagets verkstäder
i Falun har i dagarne utgått ett lokomotiv beställdt af statens
järnvägar, af helt och hållet ny konstruktion. Lokomotivet är
det största, som hittills tillverkats i Sverige, och öfverträffas i
storlek af endast ett fåtal maskiner å kontinenten.

Maskinen, som närmast är afsedd för malmtransport på
Gellivare-Ofotenbanan, är 8-kopplad med ledarhjul främst samt
försedd med compoundanordning enligt Mellins system. 
Lokomotivets och tenderns vikt i tjänst är 110,500 kg.

Då konstruktionen, som är utförd af statens järnvägars
maskinbyrå, är helt ny, har med denna första maskin under
en längre tid anställts omsorgsfulla pröfningar. Härvid har
dock allt i stort fungerat väl, hvilket länder såväl 
konstruktören som verkstaden till all heder.

Som bevis på maskinens storlek må anföras, att 
Krylbo-Örebrobanan är den enda bana omkring Falun med 
tillräckligt stark öfverbyggnad för att profkörning där kan äga rum.
Maskinen får ej gå under ånga från Falun till Krylbo utan
drages af extra maskin, hvarvid dessutom, genom borttagande
af mekanism, skorsten m. fl. lösa delar, vikten reducerats så
mycket som möjligt. Samma förfarande måste iakttagas vid
transporten upp till bestämmelseorten.

Det bör för oss svenskar vara glädjande att veta det våra
inhemska verkstäder inom denna branche nu äro rustade för
att upptaga konkurrensen med de utländska och att vårt 
fabrikat ar fullt jämförligt med dessas

Vagn- och Maskinfabriks-Aktiebolaget i Falun, till åren
yngst bland vara lokomotiv-verkstäder, har dock redan hunnit
dokumentera sig som en förstklassig fabrikant samt tillvunnit
sig allmänt och berättigadt förtroende.



Amatörfoto.

Som bekant afhålles i dessa dagar en automobilutställning
i Köpenhamn. Till denna sände en fransk firma en vagn, 
hvilken, för att visa sin praktiska förmåga, åkte landvägen från,
Paris till destinationsorten. Vid ankomsten till Ringsted på
Sjelland togs denna snapshot. På baksätet synes den bekante
danske journalisten Henrik Cavling.



Foto. Bohman, Falun.

SVENSKA STATENS NYASTE LOKOMOTIVTYP.


3:dje årg          Den 6 April 1902           N:o 27

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Julius Günther (med 1 porträtt). 
Under sultanens spira (med 1 porträtt). 
Fallen på sin post (med 2 illustr.)
Två berömda Freiburgare (med 5 illustrationer). 
"Historiska slottet" (med 1 illustration). 
Hela Sverige på bazar, II (med 5 illustr.)
Cecil Rhodes  (med 1 porträtt). 
En afliden statsman (med 1 porträtt). 
Bilder från kriget i Sydafrika (med 3 illustr.) 
Guldgräfvarens historia. Novell af Mark Twain. Öfvers. för HVAR 8 DAG. 
Det nya lodjuret å Skansen (med 1 illustration). 
Veckans porträttgalleri (med 23  porträtt.)  
HVAR 8 DAGS novellblad VII: Pröfvad genom eld. Öfversättning för HVAR 8 DAG.

--  BONNIERS TRYCKERI AKTIEBOLAG.  GÖTEBORG.  1902.  --




Foto. L. Larsson, Stockholm.

Professor JULIUS GÜNTHER.
Man har sagt, att det bäst kläder somliga skalder
att dö unga. Hur skulle t. ex. Alfred de Musset,
tian som i sina dikter funnit vackrare uttryck än
någon annan för ungdomskärleken, ha tagit sig ut
på gamla dagar? Det förefaller dock en smula
osmakligt, när en gubbe sjunger ungdomskärlekens lof, och
det är ju endast få skalder förunnadt att med åren
ständigt finna nya och djupare toner.

Man vill icke häller gerna tänka sig en gammal
tenor... Tenoren tolkar ju i operorna det veka
svärmeriet och den trånande kärleken, tolkar de
ungdomligt glödande känslorna. Äfven tenorerna borde
dö unga -- eller i tid draga sig bort från scenen.
Och när de sedan åldras, böra de göra det med
värdighet. Deras yttre bör, oaktadt de grå håren och
de många rynkorna, ändå bevara något ungdomligt
friskt, så att ett yngre släkte kan förstå den trollkraft,
som en gång i tiden utgick från sängarne med det
ljusa välljudet i stämman.

Julius Günther har förstått den svåra konsten
att åldras utan att bli gammal. Ännu i dag bevarar
han sin ungdomliga spänstighet -- ja, han bevarar
till och med en elev vid musikkonservatoriet, sin
sista elev därstädes, ty, som bekant, drog sig
professor Günther för snart fyra år sedan tillbaka från
sin lärarebefattning i sång vid konservatoriet, ehuru
han allt fortfarande bibehållit en del elever, hvilka
sedan efter hand lämnat läroverket.

Den 1 sistlidna mars fyllde Julius Günther 84
år. Han föddes nämligen den 1 mars 1818, i
Göteborg, där fadern var organisten vid Tyska kyrkan,
musikdirektören Georg Günther; modern hette
Bleidorn. G. ägnade sig först åt militärtjänsten och
tjänstgjorde tre år som underofficer vid Elfsborgs
regemente. Men hans håg stod till teatern, och den
8 nov. 1838 debuterade han i Fra Diavalos roll på
k. teatern.

Julius Günther stannade i aderton år vid operan,
under hvilken tid han utförde en mängd partier:
Don Juan Almaviva i »Barberaren i Sevilla»,
Renaud i »Armide», Masaniello i »Den stumma från
Portici», Narcisse i »Turken uti Italien», titelrollerna
i »Robert af Normandie» och »Stradella», Edgar i
»Lucie», Nemorino i »Kärleksdrycken», Elvino i
»Sömngångerskan», Raoul i »Hugenotterna», m. fl.

År 1846 företog Günther en resa till Köpenhamn,
där han följande året den 19 och 31 januari 
uppträdde på k. teatern i »Hugenotterna» och lofprisades
som en »smagfuld Sanger». Han fortsatte resan till
Hamburg, där han sjöng på Filharmoniska sällskapets
konserter och på Stadtteatern utförde Octavios parti
i »Don Juan». Han rönte här stort bifall.

Sommaren 1846 kom Günther till Paris, där han
uppehöll sig till i juli 1847 och studerade för den.
ryktbare Garcia. På hemresan uppehöll han sig en
tid i Baden-Baden hos den bekante pianisten och
kompositören Pixis, där han kom i beröring med
åtskilliga musikalska ryktbarheter, bland andra
Mendelssohn-Bartholdy. 1851 företog han åter en resa
till Paris, reste 1853 i Norge och Finland, 1855 och
1857 i Schweiz och Italien, o. s. v.

Från 1850 var Günther i tolf års tid sångmästare
vid operan i Stockholm. Åren 1860-78 var han
kördirigent i Nya harmoniska sällskapet. Han erhöll
1864 professors titel.

Under den tid Günther var anställd vid operan,
var han en af publikens gunstlingar. I besittning
af en vacker, om också icke stor röst, förstod han
att behandla densamma på ett utmärkt sätt, och
hans uppträdande präglades af mycken finess.

Som sånglärare har professor Günther varit af
stor betydelse för den svenska musikaliska världen.
Antalet af hans elever är, snart sagdt, oräkneligt.
Icke endast vid konservatoriet, utan äfven privat
har han i en tidrymd, längre än som varit de flesta
beskärd, utbildat röster i sångens svåra konst, och
han har genom sina lärjungar vunnit många och stora
segrar. Klart är, att professor Günther i sin
lärareverksamhet många gånger varit utsatt för tadel; i
artistvärlden är den ene icke alltid så vänlig mot
den andre. Man har särskildt på de senare åren
talat om »en föråldrad metod», o. s. v. Men hvem
säger, hurudan den absolut riktiga metoden är, i
fråga om sångröstens utbildning? Och de resultat,
som professor Günther uppnått, vittna förvisso om
hans lärareskicklighet.

Professor Günther är i umgängeslifvet en
ovanligt behaglig person. Han konverserar fint och
spirituelt, han har sinne för humor och skämt. Den
stamning, hvarmed hans tal är behäftadt, lägger ingen
dämpare på hans sinnes liflighet, och åren ha icke
kommit hans blod att kallna. Ännu vid 84 års ålder
är Julius Günther en älskvärd tjusare.



UNDER SULTANENS SPIRA.

Som bekant har på senaste tiden ett formligt
skräckvälde rådt i Konstantinopel, och sultanens
attentatsfruktan, som underblåses af den intrigenta
hofkamarillan, och en del ämbetsmän af olika sorter,
som vilja »meritera» sig, har resulterat i
masshäktningar, deportationer och dödsdomar af den mest
orättfärdiga beskaffenhet. Så har nu polischefen i
Konstantinopel, en af dem, som genom sina angifvelser,
och »upptäckter af politiska sammansvärjningar»
ständigt söker hålla sultanens oro och fruktan vid makt,
och som nyligen genom sitt ränksmideri lyckades
störta den präktige Fuad pascha, också lyckats att
kasta en skugga på Chakir pascha, så att äfven
denne nu blifvit häktad. Chakir pascha intog samma
ställning i Yildizkiosk som general Sven Lagerberg
vid hofvet i Stockholm, d. v. s, han var chef för
sultanens militära stab.

Efter fotografi.

CHAKIR PASCHA.
-


FALLEN PÅ SIN POST.

Flertalet af dem, som pr
järnväg till eller från
hufvudstaden passerat Saltskogs station,
minnes säkerligen den stora
svängbron, som högt uppe i
luften leder öfver Södertelje
södra kanal. Den man, som i
öfver 25 år troget och med
aldrig svikande påpasslighet skött
den ansvarsfulla posten som
brovakt, Johan Alfred
Pettersson, har i dagarne i ordets
bokstaf liga bemärkelse stupat på
sin post samt tör väl vara
förtjänt af några ord in memoriam.

Under vintrarna, då
kanaltrafiken ligger nere, låses bron,
och brovakten beordras att
utföra banbevakningstjänst.
Tisdags afton, d. 25 mars, infann
han sig som vanligt på
tjänstgöringsstället, vägöfvergången
vid Igelsta anhalt, strax invid
bron. Midt emot vaktkuren, på
andra sidan spåret är poststället.
I väntan på tåget hade P.
antagligen ställt sig ett ögonblick
i vaktkuren. Banan beskrifver
här en kurva och lutningen är
rätt stor. Till följd häraf gå
tågen vanligen med afstängd
ånga, och vakten kan således
knappt höra eller se dem, förr
än de äro framme. För sent
upptäckte också vakten det
framilande tåget. Då han skyndade
öfver från vaktkuren till
poststället, lyckades det för honom
ej bättre, än att han träffades af
lokomotivet och slungades långt
bort från spåret.
Lokomotivföraren stannade genast tåget,
och man sökte reda på den
skadade. Han var då redan död.
Liket fördes med tåget till
Saltskogs station. P. var född 1845
och skulle om ett par år blifvit
pensionerad.

*

Amatörfoto. Tisell, Djursholm.

BROVAKTAREN  PETTERSSON. PÅ SIN POST VID BRON ÖFVER SÖDERTELJE
SÖDRA KANAL.

Igelsta hållplats, där den olycka timade hvarvid P. dödades af lokomotivet, ligger
några minuters väg från at från bron i riktning mot fotografen. Vid kröken
längst bort, tiil venster å fotografien ligger Saltskogs station.

Den så plötsligt
bortryckte var född 1845 och
efterlämnar maka och barn.
Sin ansvarsfulla post vid
svängbron öfver kanalen
hade han, som sagdt, skött i
öfver 25 år, alltid med stor
pålitlighet. Denna bro är
en af de farligaste på hela
svenska järnvägsnätet och
är i hög grad i behof af
pålitlig tillsyn och skötsel.
Säkert är, att utan den
nu fallnes starka
plikt- och ansvarskänsla för den
post han var tillsatt att
fylla, olyckor af
oberäkneligt omfång hade
kunnat tima.

Amatörfuto. Lundgren, Södertelje.

JÄRNVÄGSBRON ÖFVER SÖDERTELJE SÖDRA KANAL.
Längst till venster å fotografien synes en del af vaktstugan.


TVÅ BERÖMDA  FREIBURGARE.

Korrespondens till HVAR 8 DAG jämte fotografier stälda till vår korrespondents di position.

I. FRITZ GEIGES.

Den åsikten torde
icke vara så
sällsynt, att glasmåleriet
egentligen är något
som var, att det är
en konst, som, i sin
högsta fulländning
åtminstone, tillhör
flydda tider. Låt vara
att det numera kan
uppvisa blott relativt
få utöfvare. Så länge
sådana diktare i
färgadt glas som Fritz
Geiges ännu äro
verksamma, har man icke
rätt att betrakta denna
konstgren såsom
utblommad.

Professor
Geiges' atelier för
glasmåleri är antagligen
den främsta i sitt slag
i Tyskland, och från
densamma ha många
storstilade arbeten
utgått. Ensamt af
kyrkofönster har prof.
Geiges utfört ett stort
antal till Freiburg,
Konstanz, Eichstädt,
Frankfurt,
Bonn,Magdeburg, Berlin,
Krakau o. s. v., hvadan
man ser, att hans
namn är kändt och skattadt i vida kretsar. Hans
arbeten äro alltid originellt träffade, men besitta
därjämte en äkthet i stilen, som i hvarje särskildt
fall så fullkomligt afpassar sig efter tids- och
lokaltonen, att det förekommit tillfällen då de finaste
konstkännare beundrat och bedömt hans verk
såsom stammande från medeltidens bästa dagar.

Fritz Geiges föddes i Offenburg 1853. Då han
var tre år gammal, flyttade hans far, arkitekten, till
Freiburg im Breisgau, som sedan blef hans
egentliga fädernesstad. 1872-78 vistades han för sin
utbildning vid akademierna i Stuttgart och München
och eröfrade på båda ställen medaljer för sina vackra
arbeten. Som en mogen konstnär återvände han
nu till Freiburg och har alltsedan där varit verksam.


PROF. FRITZ GEIGES.

Bland hans tidigare arbeten märkas målningar
i stor och medeltidsstil i Mainz (S:t Zuintin),
Eichstädt (domkyrkan), Freiburg (S:t Martin och 
förhallen till
domkyrkan) och Rottweil
(rådhuset). Först 1888
vände han sig mera
uteslutande åt
glasmåleriet, inom hvilket
han väl funnit de
uppgifter, som varit
honom tacksammast
att lösa. Äfven till
mosaikarbeten har
han förfärdigat
åtskilliga utkast, bl. a. för
Kölner-dômen, för
domkyrkan i Bonn
och Kaiser Wilhelm
Gedächtniskirche i
Berlin.

Från sin tidiga
ungdom har
professor Geiges varit en
svärmisk beundrare
af Freiburgs härliga
domkyrka och hans
underbara förmåga
att helt försänka sig
i medeltidens naiva,
men innerliga
stämningar, torde till en
stor del kunna
förklaras af det
inflytande, som detta
oförlikneliga minnesmärke af forna
tiders andaktsfulla konst
utöfvat på hans mottagliga sinne. Och den gamla
kärleken har icke rostat med åren. Den förstående
konstnären och insiktsfulle vetenskapsmannen har
i flera afhandlingar förhärligat Freiburgs Münster
och öfriga medeltida konstlämningar.

Freiburgarne äro gifvetvis stolta öfver att
besitta en man som prof. Geiges, och den
rangplats de hafva inrymt åt honom bland sina främste
medborgare, hafva de lika mycket ägnat den nobla
och vinnande personligheten som den firade
konstnären.

Förutom det internationella intresse som utan
vidare knyter sig till ett berömdt namn, ha vi
svenskar äfven närmare relationer till prof. Geiges. Han
är nämligen -- för andra gången -- gift med en
ung svenska från Motala, hvilken som värdinna i
det freiburgska konstnärshemmet på ett förtjusande
sätt representerar sitt fädernesland. Och till firande

af sina svärföräldrars silfverbröllop har prof. Geiges
skänkt ett fönster, »Kristi födelse», till Motala gamla
klosterkyrka, hvadan vi alltså äfven i Sverige snart
komma att besitta ett vackert vittnesbörd om hans
stora konst. Genom ett älskvärdt tillmötesgående
af prof. Geiges ha vi satts i tillfälle att -- utom ett
särdeles lyckadt porträtt af mästaren -- meddela
ett par bilder af hans atelier, samt en reproduktion
af hans originalskiss till ett fönster i Freiburgs nya
rådhus.                                            Pégué Ennes.

Efter fotografi.

PROF. GEIGES' ATELIER                                      och                                   VILLA


GLASMÅLNING AF PROF. GEIGES,

ÖFVERDEL AF FÖNSTER TILL RÅDHUSET
I FREIBURG,

Efter reproduktion från Prof. Geiges orginalkartong.



»HISTORISKA SLOTTET».

Foto. Rydin, Stockholm
Dufreri ois.   Gaston Baudoin.    Cal ive.    Claud Barrois.     Colombin.      Marguerite.       Geneviève.      Chloe.
(Wagner)        (Hedlund)        (Örtengren)     (Personne)      (Bergström)     (Fkn Janson)   (Fkn Sjöberg) (Fkn Åhlander)

En stor succès har Dramatiska teatern haft med lustspelet
»Historiska slottet» af den bekante franske författaren Bisson.
Stycket handlar om till hvad kritiklös beundran af författare
kan leda. En rik knappfabrikant, hr Colombin, har köpt ett
historiskt slott, som i forna dar varit bebodt af själfve Rousseau
och på senare tiden af en poet vid namn Condray, en gunstling
i damernas värld. Nu blir hr knappfabrikanten en dyrkare af
Rousseau och köper allt skräp, som man bjuder honom under
förevändning att det tillhört den store Rousseau, och hr
Colombins gifta dotter, Marguerite, liksom Colombins gamla
syster Chloé går fullständigt upp i sin beundran för den
okände Condray, hvilken rest till Afrika med en fru Cabriac.

Marguerites man, Gaston, är natuiligtvis icke förtjust öfver
detta sakernas tillstånd. Lyckligtvis uppenbarar sig Claude
Barrois, en son till Gaston, som åtar sig att ställa allt till
rätta. Han utgifver sig vara Condray själf och gör sig så
afskyvärd som möjligt för att bota Marguerite. Men Claude
blir kär i Marguerites syster, Geneviève, så att han måste
utföra ett kinkigt dubbelspel, visa sig älskvärd mot den
senare och obehaglig mot den förra. Till råga på allt
uppträder Cabriac och vill döda Condray, men naturligtvis får
det hela ett lyckligt slut.

Det kvicka och muntrande stycket spelas bra på de
flesta händer. Särskildt glänser hr Personne som Claude
Barrois.
-



HELA SVERIGE PÅ BAZAR.    II.

Foto. Theorell, Arboga.

ARBOGA: SKYTTEBAZAREN DEN 7-9 MARS.

Bilderna ofvan från den förträffligt anordnade bazaren visa: till vänster »AMARYLLIS», tablå efter Edelfelts teckning;  till höger »SANKTA KARIN», tablå efter fransiskanermålningen i Arboga stadskyrka.

Foto. Eisermann, Venersborg.

VENERSBORG: MARKNADSFESTEN D 15 MARS FÖR VESTGÖTA NATIONS i UPPSALA BYGGNADSFOND.

Bilden till vänster visar ett stycke »marknadslif», till höger trenne turkinnor från kaffet.
Bazaren lär ha varit särdeles vällyckad i hvarje afseende

foto. Holm, Jönköping.

JÖNKÖPING: BAZAREN DEN  5-6 MARS.

En ganska storstilad bazar till förmån för NORRA SMÅLANDS FORNMINNESFÖRENING. En tafla »från det vackraste Småland».


CECIL RHODES. 

Foto Mills, London.

CECIL RHODES.
Efter det senaste porträttet, taget i Oktober 1891, strax före sista afresan från England till Sydafrika

För något mer än 30 år sedan, i september
1870, landsteg i Sydafrika en lungsjuk, fattig
studentyngling för att genom klimatets inverkan söka
bot för sitt lidande. Framkommen, beslöt han att
draga till Kimberley.

I långsamma dagsresor, midt ibland en hop
emigranter, gick färden längre och längre in i
Sydafrika. Men hur långt han än trängde in i
landet, i detta märkliga ökenland, på en gång så
fattigt och så rikt, så såg dock Cecil Rhodes
-- så hette den lungsiktige sjuttonårige ynglingen
--  med beundran och häpnad, att det allt fortfarande
var England han hade omkring sig, och han 
lofvade sig själf att egna sitt lif åt vidgandet af
fäderneslandet, hvars enastående kulturella och
banbrytande civilisatoriska makt nu stod framför
honom i all dess storhet.

Brittannia måste bli större, bli världens
härskarinna. Cecil Rhodes glömde aldrig detta. Det
var hans dröm, och den ville han verkliggöra i
lefvande lifvet. Detta mål traktade han efter med
hela sitt väsens kolossala energi, det fullföljde den
med järnhård konsekvens, utan att sky några medel.
Han gick rakt fram mot målet: föll han, reste han
sig igen och tog åter i med en våldsamhet och
kraft, som endast fördubblats af motgången ...

Två år därefter var han icke längre fattig och
icke sjuk. Kaps klimat hade återgifvit honom
hälsan, och han var nu ägare af en grufva. Han
beslöt nu att skaffa sig någon bildning. Cecil Rhodes
gick åter ombord på ett skepp och begaf sig till
Oxford. Under åtta år reste han därpå fram och
tillbaka mellan England och Sydafrika.

På våren och sommaren studerade han i den
engelska dimman sina klassiker och den
anglosachsiska rasens historia. På hösten och vintern
konstuderade han i Kimberley, under Afrikas blå
himmel, pumpar och krossmaskiner för sina grufvor.
I Oxford slöt han sig till Alfred Milner, Gordon
Sprigg och andra, som skulle bli hans politiska
äregirighets läraktiga stödjepelare. I Kimberley
värkte han genom sin sega uthållighet, dristighet
och energi Barnatos och Bleits beundran -- två män,
som skulle bli hans finansiella makts grundpelare.

Efter tio års förlopp stod han på sin rikedoms
höjd, sedan han med en svindlande djärfhet
tillryggalagt mellanstadierna. I en ålder af 35 år var
han Kimberleys herre. Där fanns ej en grufva, som
ej tillhörde honom. Han hade samlat i sin hand de
mest värdefulla och omfattande grufrättigheterna.
De mäktigaste och mest guldsmidda naboberna hade
ingått kompanjonskap med honom. Han kunde sätta
hela världen i rörelse med sin förmögenhet, han
dirigerade diamantförsäljningen öfver hela jordklotet.

Hans förmögenhet uppgick till millioner -- hur
många vet ingen -- och en bestämmelse i det
kontrakt, som knöt denne finanskäjsare till hans
furstliga allierade, gick ut på, att en del af
inkomsterna för hvarje år skulle användas till utvidgande
af de brittiska besittningarne.

Allt landet söder om Sambesi skulle enligt hans
planer förenas till Sydafrikas förenta stater under
engelsk öfverhöghet. Han blef ledare af »Det
engelsk-sydafrikanska bolaget, efter sitt fribref
(charter) kalladt »The chartered Campany» och genom
dess hjälp förvärfvades de stora landsträckorna norr
om boerstaterna, som fått namnet Rhodesia, han
blef premiérminister i Kapkolonien. Men
boerstaterna voro honom i vägen, och hela deras
gammaldags väsen och institutioner läto sig ej förändras
på så sätt som Rhodes ville och måste ha det, om
hans sydafrikanska kulturidé skulle kunna
genomföras. Följde så »Jamesons raid», i hvilken Rhodes
otvifvelaktigt hade sin andel. Den misslyckades;
Rhodes afgick från premierministerposten. Men
därför uppgaf han ej sina planer. Boerna å sin sida
gåfvo ej efter, och följden blef -- kriget, detta
krig, som nu under trenne år satt hela den
civiliserade världen i rörelse.

Cecil Rhodes fick ej upplefva dess afslutande,
men han lefde tillräckligt länge för att med visshet
kunna se slutet, som ju numera knappast kan bli
mer än ett: förverkligandet af den idé, för hvilken
den väldige man, som nu gått bort insatt hela sitt
lifs öfvermänskLga energi: Sydafrikas förenta stater
under brittisk öfverhöghet.

*

En sådan man som Cecil Rhodes får ej mätas
med vanliga mänskliga mått. Han var en gigant,
som stod högt öfver de andra som vandrade omkring
honom, och han vandrade därför med milasteg, som
de andra icke kunde följa, mot ett mål, som de andra
ej kunde skönja. Snart stundar efter allt att döma
den dag, då kriget är slut och historien skall afgöra,
huruvida Cecil Rhodes lifsverk varit till godo eller
till ondo för mänsklighetens stora kulturella
frammarsch. Till dess bör man ock vänta med domen
öfver den starke.



EN AFLIDEN STATSMAN.

UNGERSKE MINISTERPRESIDENTEN KOLOMAN von TISZA

Med Koloman v. Tisza har åter en af de ledande
statsmännen från senare hälften af nittonde
århundradet gått ur tiden. Född den 30 dec. 1830,
inträdde han efter afslutade juridiska studier redan
vid 18 års ålder i statstjänst. Den allmänna
uppmärksamheten fäste han först på sig år 1859, då
han uppträdde till försvar för den ungerska
protestantiska kyrkans frihet gentemot den österrikiske
ministern grefve Thuns »protestantpatent». Två år
senare invald i parlamentet, öfvertog han där snart
ledningen af den moderata venstern samt blef, sedan
1875 sammanslagningen af Tisza- och Deak-partiet
ägt rum, den 21 oktober s. å. ungersk
ministerpresident. Under den kritiska perioden under
Balkan-striderna 1876-78 var Tisza afgjord motståndare
mot Ryssland. Som sin hufvuduppgift ansåg Tisza
emellertid själf genomförandet af den
österrikisk-ungerska »Ausgleich» -- d. v. s. ordnandet af den
proportion, i hvilken de bägge staterna skola deltaga
i de gemensamma utgifterna -- samt reorganisationen
af den gemensamma banken. Under allt detta har
han städse häfdat Ungerns ställning, som en
jämnbördig stat med Österrike, och det tör ej vara
öfverdrifvet säga, att den själfständiga ställning, som
det moderna Ungern kommit att intaga i monarkien
och bland de europeiska staterna till största delen
är Tiszas verk. På grund af de finansiella
svårigheterna, hvilka hade till följd ockuperingen af
Bosnien och Herzegovina, demissionerade kabinettet Tisza
år 1878, ehuru de nyss företagna valen tillförsäkrade
det en stor majoritet. Men redan i december samma
år stod Tisza åter i spetsen för ett nytt kabinett.
Hans ministerskap varade nu i ett sträck ända till
1890, hvilket år han afgick, utan att sedermera åter
ha stått i spetsen för någon regering.

Ungern förlorar i Koloman v. Tisza en af de
dugligaste och redbaraste statsmän, som det
någonsin ägt, och landets sorg vid den varmhjärtade
patriotens bortgång finner eko långt utom dess gränser.
-


BILDER FRÅN KRIGET I SYDAFRIKA.

SCHALK BURGER.

SVENSKA BOERFÅNGAR PÅ CEYLON.

Efter fotografi.              1                2                                    3

SVENSKA BOERFÅNGAR PÄ CEYLON.


Vi återgifva här porträtten af trenne "svenska boer", stockholmare
till börden, hrr Fröling (1), Winberg (2) och Sauer (3). hvilka f. n.
vistas som fångar på Ceylon, där de, af deras yttre att döma, tyckas ha
det rätt bra.

*

SCHALK BURGER.

I den uppseendeväckande parlamentärbeskrickningen, bestående
af framstående boers, är den nu fan erande transvaalpresidenten
Schalk Burger en ledare. Beskickningen anlände i söndags den 23 mars
under parlamentä flagg till Pretoria med extratåg från M ddelburg.
De afreste strax efter ankomsten till Oranie-kolonien. I London väckte
meddelandet det största uppseende. I klubbarna påstås, att
fredsunderhandlingarna redan ha börjat.

BOERGENERALEN DELAREY.

Till HVAR 8 DAGS disposition har blifvit stäldt det synnerligen
intressanta fotografi, hvarefter nedanstående illustration är
reproducerad. Den visar den skicklige boergeneralen med stab, den engelske
generalen lord Methuens öfverman. Som bekant tillfångatog Delarey
sinaengelske motståndare, men frigaf honom omedelbart.

Efter fotograf..

BOERGENERALEN DELAREY JÄMTE STAB.
- 


GULDGRÄFVARENS HISTORIA.

NoveII af Mark Twain.   Öfversättning för HVAR 8 DAG

För trettiofem år sedan ströfvade jag som
mången före mig med hackan och spaden på ryggen
genom Kaliforniens härliga dalar, vaskande en hand
full grus än här än där, i hopp om att göra
ett. godt fynd, hvilket dock aldrig lyckades. Jag
vandrade genom sköna nejder, hvilka en gång i
tiden varit bebyggda, men nu hade befolkningen
försvunnit, och hyddorna stodo tomma. På en
plats, där förut en liflig stad med banker,
tidningar, brandkår och dylikt varit belägen, kunde
nu ej en lefvande själ upptäckas.

I närheten af den trakt, där staden Tuttledown
nu är belägen, fann jag längs de dammiga
vägarne flera små kojor, alldeles öfvervuxna af
vildvin eller öfversållade med klängrosor, ett tecken
till att dessa hem verkligen öfvergifvits; deras ägare
hade synbarligen ej ens kunnat skänka bort dem
än mindre sälja dem. Här och där stodo äfven
förfallna kåkar, sådana som de första guldgräfvarne
byggt åt sig. Understundom voro dessa ännu
bebodda af personer, hvilka en gång förvärfvat sig
en förmögenhet, men förlorat den lika lätt som de
vunnit, den, och i stället för att komma utfattiga
tillbaka till släkt och vänner, föredrogo de att här
sluta sina dagar. Öfver hela Kalifornien funnos
på den tiden tusentals af dessa för världen döda
människor, hvilka på detta sorgliga sätt inväntade
döden som en välkommen befriare från ett
förfeladt lif.

Trakten var ödslig, och jag kände mig verkligen
beklämd. Icke en lefvande varelse stod att
upptäcka, endast insekternas enformiga surrande störde
den djupa tystnaden.

Jag vandrade flera dagar genom detta
öfvergifna paradis, då jag en eftermiddag fick sikte på
en mänsklig gestalt, och genast kände jag mig
upplifvad och vederkvickt.

Det var en man omkring fyrtiofem år
gammal. Han stod vid trädgårdsgrinden framför en af
dessa med klängrosor bevuxna hyddor, jag förut
omnämnt. Denna hydda var däremot ej förfallen.
Af allt att döma var den ytterst väl underhållen.
I trädgården framför huset växte rikligt med
doftande blommor. Han bjöd mig stiga in och
uppmanade mig, enligt landets sed, att känna mig
fullkomligt hemmastadd hos honom.

Jag var naturligtvis förtjust öfver att få
inträda i ett sådant hem efter att under flera
veckor ha varit nödsakad hålla tillgodo med att bo
i dessa eländiga, af fläsklådor konstruerade skjul,
åta fläsk och bönor på tenntallrikar och dricka svart
kaffe ur bleckmuggar.

I dessa primitiva bostäder voro tidningarnes
billiga krigsillustrationer de enda prydnader man
bestod sig med, och den totala bristen på
hemtrefnad stack en skarpt i ögonen.

Så mycket mer uppfriskande för sinnet var det
att komma. in i ett verkligt hem, ja, det var en
sann njutning att låta ögat hvila vid dessa otaliga
små saker, hushålls- och toalettpjäser, huru billiga
och anspråkslösa de nu än voro, ordnade af
vänliga händer. Jag kunde aldrig inbilla mig, att jag
någonsin skulle bli så förtjust i en hämväfd
trasmatta eller att det låg någonting konstnärligt eller
poetiskt i billiga tapeter och brokiga litografier,
som pryda fattigmans hem. Mannen, som läste min
tillfredsställelse i mina anletsdrag, blef högst
förnöjd och sade:

»Allt är hennes verk. Hon har gjort allt och
ordnat allt.» Och han kastade en nästan
andaktsfull blick omkring i rummet.

En af dessa japanska väfnader, hvilka
kvinnorna på den tiden brukade drapera öfver taflorna,
hade råkat i oordning. Han lade märke därtill och
skyndade att ordna vecken i det han tillade:

»Hon gjorde alltid så. Jag har sett henne ordna
dessa saker, så nu vet jag precis, hur hon vill
ha dem.»

Så förde han mig in i sängkammaren. Allt
var så rent och hvitt, och det föreföll mig som
om jag profanerat helgedomen, då han bjöd mig
använda tvättstället och torka mig med de snöhvita
handdukarne.

»Allt. är hennes verk», sade han. »Men jag
skall icke prata så mycket», tillade han.

Under det jag torkade händerna, lät jag min
blick irra från föremål till föremål. Jag anade, att
det var någonting mannen ville låta mig upptäcka
själf, och då till sist min blick fastades på ett
fotografi, som stod på spegeln, brast han ut i ett
lyckligt skratt, gnuggade förnöjdt händerna, och
sade:

»Ni har funnit henne. Det är hennes porträtt.»

Han tog försiktigt fram fotografien och räckte
mig den. Det var det mest älskliga och
tilldragande flickansikte, jag någonsin sett. Då han såg
mina beundrande blickar, blef han ännu mera
belåten.

»Hon fyllde nitton år sista födelsedagen», sade
han. »Det var förrasten samma dag vi blefvo gifta.
När ni får se henne -- ja, ni får bestämdt dröja
till dess ni får se henne.»

»Hvar är hon? När kommer hon hem?»

»Hon är borta nu. Hon har gått för att hälsa
på sina anhöriga. De bo cirka 60 kilometer
härifrån. Det är två veckor i dag, sedan hon gick.
Det är onsdag i dag, och jag väntar henne tillbaka
på lördag kväll vid niotiden.»

»Så länge kan jag ej stanna.»

»Hvarför? Nej, res inte. Hon skulle bli så
nedslagen.»

Hon skulle bli nedslagen -- denna vackra
kvinna! Om hon själf sagt det, skulle orden knappt
ha gjort större intryck på mig. Jag kände mig
fattas af en underlig längtan, en längtan att få se
henne.

»Ni förstår», sade han, »att hon tycker mycket
om att få besök af personer, som begripa
någonting. Hon blir så öfver sig lycklig då. Gå inte
er väg. Hon skulle bli så ledsen.»

Då intet annat hjälpte, gick han ånyo efter
porträttet och visade mig det. Åsynen af hennes
vackra drag kom mig att vackla, och jag ändrade
min resplan och beslöt mig för att stanna.

Den kvällen rökade vi vår pipa tillsammans i
allsköns ro och samtalade om allt möjligt, men
mest om henne.

Torsdagen inbröt och mot aftonen kom en
guldgräfvare, hvilken bodde fem kilometer därifrån och
hälsade på.

»Jag endast gick hit för att få veta, när lilla
frun kommer hem. Har ni hört något från henne
nyligen ?»

»O ja, jag har fått ett bref. Vill du höra
det, Tom?»

»Ja, det skulle jag gärna vilja, om du vill vara
vänlig läsa det, Henry!»

Henry tog fram ett bref ur sin portfölj och med

förbigående af vissa privata ställen läste han det
för oss. Det var ett bref, fullt af ömma uttryck
och i ett postskriptum sände hon hälsningar till
Tom, Joe och Charley.

Jag märkte till min förvåning, att Tom fick
tårar i ögonen medan det lästes. På Henrys
fråga, hvarför han grät, svarade han, att han
började bli gammal nu och tillfölje däraf lättrörd. Han
hade väntat träffa henne själf och nu var det
endast ett bref.

»Hvad har kommit i ditt gamla hufvud, Tom?»
utbrast Henry. »Vet du icke, att hon kommer på
lördag.»

»Då skall jag komma tillbaka på lördag», sade
han och aflägsnade sig.

På fredag eftermiddag kom en annan
guldgräfvareveteran och frågade Henry, om han hade
något emot, att de ställde till en liten extra
fästlighet på lördag kväll, då »hon» kom hem.

Detta förslag gladde synbarligen Henry och
äfven för denne besökande läste han brefvet. Den
guldgräfvaren hade all möda i världen att dölja sin
rörelse.

»Herre», sade han med en blick på mig. »Vi
älskade henne alla och sakna henne så mycket.»

Lördagen inbröt och med otålighet väntade jag,
på att aftonen skulle komma. Äfven min värd blef
allt oroligare. Fyra gånger gick han upp på
kullen, och beskuggande ögonen med handen, blickade
han länge utåt landsvägen efter henne.

Mot aftonen kom ännu en gammal bekant.
Charley hette denne, och han förstod sig bättre än jag
på att skingra hans oro.

»Hon kommer lika säkert i afton, som att du
är född, Henry», sade han, i det han tog honom
med sig ut i trädgården för att dekorera porten.

Snart kom äfven Tom och Joe, och samtliga
deltogo de med lif och lust i anordningarne. De
hade sina instrument, fiol, klarinett och banjo med
sig, och vid niotiden spelade de upp en sprittande
vals.

Klockan gick mot nio, och Henry blef allt
oroligare. Upprepade gånger förmådde de honom att
dricka den väntades skål.

»Ännu ett glas och hon är här», sade Joe och
bjöd omkring vinglasen på en bricka. Jag räckte
ut handen för att fatta ett af dem.

»Tag ej det där» mumlade Joe i skägget.

Jag lydde. Det sista glaset på brickan bjöd
han Henry. Denne hade knappt tömt glaset, förrän
klockan slog nio.

Han lyssnade uppmärksamt till dess slag.
Plötsligt sågs han blekna och började vackla.

»Gossar», sade han, »jag fruktar jag är sjuk.
Hjälp mig -- jag måste gå till sängs.»

De lade honom ned på en soffa och han
började yra.

»Hörde jag ej hästarne komma?» sade han.

»Det var Jimmi», svarade en af männen och
lutade sig intill hans öra, »han säger att hennes
häst har blifvit halt, men om en halftimma är hon
här.»

»O -- jag är så tacksam, att ingenting har
händt henne.»

Nu insomnade han, och männen klädde af
honom, lade honom i hans säng och beredde sig
på att gå.

Förvånad bad jag dem stanna, för att mottaga
»henne», och icke lämna det åt mig, som var en
främling.

De sågo på hvarandra. Slutligen sade Tom:

»Stackars varelse, hon har varit död i öfver
nitton år.»

»Död?»

»Ja, indianerna mördade henne ett half år efter
deras bröllop. Det skedde en lördagsafton
omkring åtta kilometer härifrån, och hon har aldrig,
hörts af sedan.»

»Och han förlorade förståndet?» utbrast jag.

»Ja, han har aldrig varit normal en timme efter
den dagen, men han har aldrig ondt af det mer än
en gång om året. Då det lider mot den tiden,
bruka vi hälsa på honom några dagar i förväg, och
på lördag ställa vi allt i ordning för
välkomstfästen.

»Första lördagen voro vi tjugusju, förutom
flickorna. Endast tre af oss äro kvar nu och flickorna
ha slutat sina dagar för länge sedan. För att ej
vanvettet skall bryta ut, gifva vi honom en
sömndryck, och sedan är han lugn ännu ett år. Han
tror, att hon finnes hos honom, ehuru hon är ute
för tillfället. Först tre a fyra dagar förut börjar
han sakna henne, och då tar han fram sina gamla
bref. Då vi titta till honom, läser han dem för
oss. Ej underligt om ögonen tåras, herre! Vi
älskade henne alla och sakna henne så mycket.» -- --
-



DET NYA LODJURET Å SKANSEN.

Foto. Lindahls fot.-aff., Sthlm.

LODJURET Å SKANSEN.

Skansen har i dagarne erhållit ett vackert exemplar af ett af
de rofdjur, som ännu förekomma i våra skogar, där det
genom sin vildhet, vighet och glupskhet anställer betydlig
förödelse: lojjuret Lon ifråga är emellertid icke svensk, utan
har efter mycket jagande infångats i Finlands väldiga skogar.

Man vet knappt, hvilket man mest skall beundra, det
smidiga, snabha djurets eller jägarnes uthållighet, då man hör,
att dessa sistnämnda under flera dagar oafbrutet förföljde lon
på skidor. När den slutligen gaf sig, var den så uttröttad, att
den lade sig ned på drifvan. Icke förty försvarade den sig på
det intensivaste med både tänder och klor, och först efter en
het dust lyckades man binda ihop dess fram- och bakben,
hvarpå den transporterades pr stång till närmaste by.

Ehuru både besvärlig och riskabel, är en dylik fångst
emellertid ganska lönande: för det nu hitkomna exemplaret
har betalats 300 finska mark. Det nya lodjuret, som är något
mindre och naturligtvis icke sä välfödt som dess redan förut
å Skansen vistande kamrat, förvaras till en början i en bur
för sig, där man dagligen kan se det utföra de mest
halsbrytande evolutioner. Afsikten är emellertid, att de båda djuren
i en framtid skola föras i en bur och där lefva tillsammans,
om de trifvas därmed.

- 


VECKANS: PORTRÄTT: GALLERI

F. I. von HELAND.

Sitt 40-årsjubileum, som officer
firade den 18 mars chefen för
Jämtlands fältjägare öfverste Frans Isak
von Heland. H. uppvaktades med
anledning häraf af regementets
officerare.

J. A. JANSSON.

Fängelsedirektören i Kalmar
Johan August Jansson har den 1
april varit i fångvårdens tjänst i
35 år. J., en ovanligt duglig
tjänsteman, kan med heder blicka
tillbaka på en lång tid af plikttroget,
nitiskt och framgångsrikt arbete
inom fångvården.

S. IVARSSON.

Den 23 mars fyllde
kyrkoherden i Hvalinge pastorat, prosten
Sven Ivarsson 80 år. Med
anledning af dagens betydeIse
lyckönskades den vördade gamle, hvilken
allt fortfarande utöfvar sitt
predikokall.

A. P. TRYBOM.

75 år fyllde den 24 mars
borgmästaren i Skara A. P. Trybom.
Mängden af lyckönskningar till
födelsedagen från när och fjerran
ådagalade varma sympatier för den
dugande och humane mannen. Vid
sin höga ålder besitter T.
fortfarande full vigör.

C. G. KORSGREN.

75 år fyllde den 22 mars f.
bankkommissarien C. G
Korsgrern, hvilken från 1851 till uppnådd
pensionsålder, varit i statens tjänst.
Den gamle, hviIken på födelsedagen
erhöll många lyckönskningar, är
fortfarande vid full vigör.

C. R. NYBLOM.

70 år fyllde den 29 mars en af
de aderton i Svenska akademien
professor C R. Nyblom, den 
framstående estetikern, den begåfvade
skald en och den högt skattade och
innerligt afhållne mannen.

F. AMNÉR.

60 år fyllde nyligen förste
kanslisten i Andra kammarens kansli,
kontrollören F. Amnér, hvilken på
födelsedagen hyllades af många
vänner och bekanta samt af
kammarens kansli.

C. A. WESTER.

55 år fyllde den 14 mars
öfverstelöjtnanten, R. S. O., Carl Axel
Wester i Sköfde. W., som
utnämndes till löjtnant 1869, major 1895 och
öfverstelöjtnant 1898, blef 1890
ordförande i sparbankens styrelse samt
invald i stadsfullmäktige.

A. M. SELLING.

55 år fyllde den 21 mars
provinsialläkaren i Jemshögs distrikt,
med. doktor Alfred Mauritz Selling.
S. har äfven sysslat med litterära
verk samt i bokform utgifvit två
mindre arbeten på det medicinska
området.

W. NILSSON.

50 år fvllde den 24 mars
fabrikören W:m Nilsson i Göteborg. N.
är chef för den bekanta
Hofleveranlören, C H. Billbergs
Pianofabrik hvilken under hans energiska
ledning blifvit en af landets
förnämsta.

K. J. KELLGREN.

50 år fyllde den 15 mars
kontraksprosten Klaes Johan Hellgren
i Borgholm. H. utnämndes till prost
i Ölands norra kontrakt 1897, och
blef 1899 stadsfullmäktiges
ordförande i Borgholm.

A. SVANSTRÖM.

50 år fyllde den 26 mars
kaptenen orh kompanichefen vid kongl.
Värmlands Regemente Artur
Svanström i Karlstad. S. är äfven
ledamot af stadsfullmäktige därstädes.
WILHELM STRÅLE,            

Med Wilhelm Stråle har åter en
af vårt offentliga lifs mera bemärkta
personer, en i sin krafts dagar
mångsidigt och gagnande verksam
man gått bort. Vida bekant, 
särskildt i Stockholm, för sin storväxta,
kraftfulla gestalt, var han det 
nämligen ej mindre genom sin
ämbetsutöfning, först som t f.
polismästare och underståthållare,
sedermera som landshöfding, genom sin
verksamhet i länets
hushållningssällskap som medlem under nära
trenne decennier af riksdagen o. s. v.
Född i Stockholm den 22 feb . 1816
blef han student 1832. inskrefs efter
aflagda kansli- och hofrättsexamina
i Svea hofrätt, där han avancerade
till assesor. År 1851 förordnades
han till polismästare i Stockholm
för att redan följande år befordras
till underståthållare och 1805
förflyttas till chefsplatsen i
fångvårdsstyrelsen. Till landshöfding i
Stockholms län befordrades han 1867
samt innehade i elfva år denna
befattning. Vid sidan af
ämbetsgöromålen medhann han ett lifligt
deltagande i allmänna och
allmännyttiga ärendens handläggning. Så
var han bl. a. ordf. i länets
landsting samt i Södertelje
kanalhyggnadsdirektion, 1869-96 ledamot af
Andra kammaren, o. s v. Som man
ser, är det på ett sällsynt rik och
gagnande verksamhet i
fäderneslandets tjänst på hvilken Wilhelm
Stråle kunde blicka tillbaka Och
det allmänna omdömet om honom
är att han var en riddersman sans
peur et sans reproche.


C. A. W. BÆCKSTRÖM, 

Den 21 mars afled i
hufvudstaden f. kommendörkaptenen Carl
Anton Wilhelm Bæckström, 51 år
gammal. B. deltog bl. a. i fregatten
Vanadis expedition 1863-65, i
korvetten Josephines expidition
1871-72 och korvetten Gefle 1876-77.
Han sörjes närmast af maka och
barn.

A. A. FISCHER, 

Den 17 mars afled kyrkoherden
i Hångsdala Anders Adolf Fischer,
nära 77 år gammal F., som
prästvigdes 1852, blef komminister i
Hofva 1860, sant blef 1880
kyrkoherde Hångsdala. Han sörjes
närmast af maka och barn.


K. T. F. CEDERSTRÖM, 

F. d. kaptenen vid
Gottlands infanteriregemente friherre Karl Ture
Fredrik Cederström afled den 11
mars i Kristianstad, i en ålder af
63 år. Förutom maka. broder och
syster, sörjes han af en talrik
vänkrets.

J. A. KOLMODIN. 

Kaptenen vid Gottlands
artillerikår Johan Arvid Kolmodin afled
den 16 mars i Visby. Född 1842,
blef K. 1874 underlöjtnant, 1887
löjtnant, samt kapten 1891. Han
sörjes närmast af maka och barn.


Z. BLOMQVIST. f

Den 17 mars afled i Stockholm f.
kronofogden Zaphyrinus Blomqvist,
l72 år gammal. B. var i sin krafts
dagar en dugtig tjänsteman. Han
sörjes närmast af syster och
fosterdotter.

A. A. ALTBERG, 

Den 23 mars afled å egendomen
Grinda vid Malmköping godsegaren
Anders Axel Altberg. Född 1839 i
Söderhamn, sörjes han af en talrik
vänkrets.

K. J. E. DILLSTRÖM, 

Den 17 mars afled i Uppsala
f.  fanjunkaren. svärdsmannen
Karl Johan Eugen Dillström. I en
ålder af 72 år. D. var bland annat
i 40 år ledare af teaterkapellet.

 J. A. LUNDQUIST, 

Den 16 mars afled i
hufvudstaden praktierande läkaren
därstädes med lic. Johan Albin Lundquist,
endast 33 år gammal. L., som var
särdeles omtyckt, icke minst af de
fattiga, sörjes närmast af moder.

E. LUNDHOLM. 

Den 9 mars afled i Kristianstad
e. o. hofrättsnotarien Esse
Lundholm. Han var lödd 1864 och
innehade sedan 1897 Tomelilla juridiska
bvrå. L. var en synnerligen
sympatisk och vänsäll man med varmt
intresse för det samhälle han
tillhörde.

A. STRÖM, 

Den 22 mars afled ingeniören
vid Separatobolaget Axel Ström i
en ålder af 50 år. S., hvilken var
synnerligen skicklig i sitt fack, kom
efter tjugn års verksamhet i
landsorten 1893 till Separator. Han var
äfven en intresserad skyttevän.

-


HVAR 8 DAGS NOVELLBLAD.    VII.

PRÖFVAD GENOM ELD.  Öfversättning för HVAR 8 DAG.

»Det klagas alldeles för mycket öfver att
krogarne äro öppna under olaga tid här i
distriktet», sade polisinspektören. »Jag vill ej veta af
det längre. Se till att de stängas klockan ett.»

Poliskonstapel Pat Casey ref sig betänksamt i
hufvudet, och då han en stund senare vandrade
gatan framåt, hörde han inspektorns ord alltjämt
genljuda i sina öron. Casey var barnfödd i det
distriktet och kände alla, både små och stora.
Ligapojkarne respekterade honom för hans styrka,
afiärsmännen höllo af honom, och kvinnorna beundrade
honom. Flickorna voro alla förtjusta i honom,
och som en äkta irländare anstår älskade Pat dem
allesamman. Likväl föredrog han Maggie Courier
framför någon annan, ehuru hon höll honom i
ovisshet om huruvida han lyckats vinna hennes hjärta.

Men i afton hade han annat att tänka på än
hennes skälmska ögon och runda kinder, där han
gick gatan fram så långt hans pass sträckte sig.
Med undantag af en bysättning, hade han hittills ej
arresterat någon af distriktets invånare. Nu
undrade han om Dan Quinn stängt sin krog, ehuru
klockan var ett på natten.

Han kom fram till Quinns gathörn fem minuter
öfver ett, men ännu lyste det därinne, och rummet
var fyldt af gäster.

Poliskonstapeln stack in hufvudet och sade:

»Det är tid att stänga, Dan! Klockan är öfver
ett. Inspektören vill ej veta af detta längre.»

Värden hälsade honom med en ed och frågade
hvad det gick åt Casey. Denne förklarade, att han
handlade enligt order, gick ut och kom tillbaka om
femton minuter.

»Jag ger er ännu en kvart att stänga på», sade
Pat, men när han efter denna tid återkom, pågick
rörelsen lika obehindradt.

»Tag på er rocken och kom med, Dan», sade
Pat allvarligt. För värden återstod endast att
uppmana gästerna att aflägsna sig samt att följa med
till polisstationen, under det han öfver den 
plikttrogne polismannen nedkallade ve och förbannelse.

Inspektören gjorde stora ögon då han såg Pat
komma med värdshusvärden Quinn och stiga in på
vaktkontoret. Men den som nu blef förhörd och
tillrättavisad var Pat, under det att inspektören med
en vördnadsfull bugning bad Quinn om ursäkt för
att han vållat honom obehag.

»Men jag lydde order», mumlade Casey.

*

Några dagar senare höll föreningen »Erins döttrar»
sin årsbal, och då Casey inträdde, var dansen i
full gång.

Till sin förvåning fick han se den flicka, han
sökte, förnöjdt luta sig mot Tom Donalds skuldra.
Denne man var en känd kurtisör, hvilken Pat
alltid varit svartsjuk på. Under flera veckor hade
Pat enträget bedt Maggie göra honom sällskap till
denna bal, och nu hade hon likväl gäckat honom.

Då han nalkades henne efter en vals, reste hon
sig, fattade Toms arm och gick åt ett annat håll.

Likväl trängde han sig fram till henne och
begärde en förklaring.

»Förklaring», utbrast hon, »till dig, som blifvit
en spion och skvallermakare ?»

»Spion, hvad menar du?»

»Kanske du tagit tjänst hos nykterhetstyrannerna!»

Detta var den största, skymf, som kunde
utslungas mot en polisman i det distriktet. Han bet
samman tänderna, men kufvade sig.

»Jag har endast lydt order», sade Pat.

»Hvarför blef då Quinn frigifven?»

Härtill kunde han ingenting  svara,  och då han
drog sig tillbaka från salen, fick han snart klart
för sig  att alla hade samma tanke om honom.

Till råga på förödmjukelsen, blef han sedan
förflyttad till ett annat distrikt. Han bar dock allt,
med sant hjältemod.

Hans moder visste att han led oskyldigt ock
hon kände skymfen ännu djupare än hennes
son gjorde det.

*

En morgon, då han hade sin fridag och
nalkades sitt hem i den trånga gränden, kommo
brandsprutorna rasslande och stannade utanför ett hus,
hvarest elden brutit lös. Han var civilklädd och
stod bland de andra åskådarne. Ned för
husets järnstegar trängde sig de förskrämda hyresgästerna
under en hård kamp för att först nå marken.

En man med hår och skägg svedda af elden
stapplade ut ur dörren.

»Det är någon kvar i andra våningen», stammade 
han. »Res upp en stege så kan ni komma till henne.»

»Det är Dan Quinns lama Katarina», ropade
någon.

Plötsligt sågs en man tränga sig genom
åskadarhopen, ila förbi sprutorna och, trotsande
brandsoldaternas varningar, rusa in i byggnaden.

En tystnad uppstod i den larmande hopen.

»Det var Pat Casey», ropade någon.

På andra sidan stod en blek flicka utan hatt.
Hennes läppar rördes till en bön:

»Heliga moder, fräls honom!» hviskade hon.

Fem minuter förflöto -- långa som
århundraden för den som stodo väntande därnedanför.

Konturerna af en man syntes ett ögonblick
skymta förbi fönstret. En flicka hängde sig
krampaktigt fast kring hans hals. Ehuru trappan brann,
störtade han med ett språng utför densamma och,
blef liggande på trottoaren. Barnet hade
undkommit oskadadt, men Pat låg där sanslös och
från hans svedda hår droppade blod.

Den bleka flickan trängde sig genom hopen,.
kastade sig på knä vid den fallne och ropade:

»Vakna, Pat! Tala till mig! Förlåt mig, käre
Pat!» men Pat rörde sig ej. Han fördes till
sjukhuset.

*

Då han vaknade till medvetande, såg han en
blek flicka betrakta honom med kärleksfulla,
oroliga ögon.

»Jag måtte vara i himlen», mumlade han och.
insomnade igen.

»Pat», sade flickan någon dag senare, när
doktorn tillät ett kort samtal, »känner du dig bättre?»

»Jag förstår inte! Hvar är jag, Maggie? Jag:
skulle vara på min post.»

»Nej, Pat, du är på sjukhuset. Kommer du
ej ihåg eldsvådan!»

»Huru länge har jag varit här då?»

»Tre veckor i morgon.»

»Tre veckor? Och du har varit här hela tiden?»

»Ja-a, Pat. Jag ville vara den förste, att tala
om för dig, att du är utnämnd till öfverkonstapel
och blifvit förflyttad till ditt gamla distrikt igen.»

»Men hvad tänker man om mig?»

»Jo, se här hvad de tänka om dig», och hon tog
tog fram ett etui, innehållande en guldmedalj, till
hvilken hvarje man, kvinna och barn i distriktet
bidragit med några cent hvardera.

Tårar fyllde hans ögon, så att han ej kunde
se henne.

»Är det då sant, att jag ej drömmer, och
att du vill stanna hos mig?»

En varm kyss var hennes enda svar.
-


3:dje årg.    Den 13 April 1902       N:o 28

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Konsul N. Persson (med 1 porträtt). 
Danska bilder för dagen (med 4 illustrationer). 
Corrida de Toros (med 2 illustr.) 
Professor Nansens nya villa »Polhöiden» (med 2 illustr.) 
Prins Carl med prinsessorna Margaretha och Märtha (med 1 ill.)
Jaktutställningen i Stockholm (med 6 illustr.) 
Ryska sågfilare (med 2 illustr.) 
Doktor Jameson (med 1 porträtt). 
Två berömda Freiburgare. II. Heinrich Hans-Jakob (med 1 porträtt). 
De finska sångarbröderna »M M.» i Stockholm (med 2 illustrationer). 
Veckans porträttgalleri (med 24 porträtt). 
HVAR 8 DAGS novellblad VIII: Ett passande parti. Öfversättning för HVAR 8 DAG.

--  BONNIERS TRYCKERI AKTIEBOLAG.  GÖTEBORG. 1902.  --



Foto. Dahlquist, Helsingborg.

Konsul N. PERSSON.
Nästan aldrig faller talet på Helsingborg utan att
några berömmande ord yttras om dess natursköna
läge och snabba utveckling. Att båda dessa
omdömen äro riktiga erkännes ock af en hvar, som
något närmare lärt känna det lifaktiga samhället vid
Sundets strand. Hvad nu den förstnämnda
förtjänsten beträffar, så är ju den i främsta rummet
en oförskylld gåfva af en gifmild natur; däremot!
har man all rätt att söka en mera personlig
anledning till den materiella blomstring, som under
de senaste decennierna utmärkt Helsingborg.

Det är klart, att denna ej är en mans verk
utan summan af mångas arbete och företagsamhet.
Men å andra sidan faller det sig naturligt, att
bakom densamma söka någon viss person, som genom
sitt initiativ och exemplets makt gifvit väckelse och
ledning åt den allmänna företagsamheten inom
samhället. Och när man då -- för att tala med Heine
-- nämner de bästa namnen, nämnes äfven konsul
N. Perssons. Inom Helsingborgs industriella och
merkantila värld liksom i dess kommunala och
offentliga lif intager han nämligen en framstående
plats samt äras och aktas af alla som en af
stadens mest representativa personligheter.

Konsul Persson är född den 20 januari 1836
och härstammar från en i Helsingborgstrakten
välkänd skånsk bondesläkt. Efter afslutade skolstudier
kom han i sin morbroders, numera aflidne
konsul Hallbergs affär i Helsingborg, där han
kvarstannade nio år tills han 1860 etablerade sig som
egen köpman i samma stad. Det var härunder
han fick blicken öppen för en industri, som
dittills varit så godt som obekant i Sverige och hvars
alster man för dyrt pris förskaffade sig från
utländska fabriker. Hr P: s affär omfattade till stor del
import af artificiella gödningsämnen och han hade
härvid godt tillfälle att konstatera, hurusom stora
summor gingo till utlandet för en vara, som med
all sannolikhet kunde tillverkas lika bra inom
landet. Stödd på den erfarenhet han redan vunnit,
och ledd af sin framsynta köpmannablick, anlade hr
P. i början af 1870-talet på en för ändamålet inköpt
tomt vid Helsingborgs järnvägsstation en
guanofabrik, hvilken efter några år ökades med ännu ett
etablissement, svafvelsyrefabriken.

Denna i sin början ganska anspråkslösa
anläggning vann snart såväl genom sina fabrikat som genom
den reella behandling, som kom kunderna till del,
landtmännens förtroende och omsättningen ökades
snabbt, så att det inom ett fåtal år blef nödigt att
betydligt utvidga fabriken. Ett aktiebolag,
»Skånska superfosfat- och Svafvelsyrefabriksaktiebolaget»,
bildades med hr P. som verkställande direktör, och
detta har arbetat så framgångsfullt, att då bolaget
för ett par år sedan med mycken högtidlighet firade
sitt 25-årsjubileum, var årsomsättningen 55 gånger
så stor, som under bolagets första arbetsår. Till
denna storartade affär, som sysselsätter bortåt 400
arbetare, hvars omsättning år 1899 -- jubileumsåret
-- öfversteg 3 1/2 millioner kronor, och som enligt
beslut i dessa dagar skall utvidgas genom en ny
stor fabrik i Limhamn, ha sedan knutits flera
andra betydande företag. Bl. a. har för bolagets
räkning inköpts Sulitelma rikhaltiga svafvelkisgrufvor i
Norge.

Vi hafva något utförligt uppehållit oss vid detta
konsul Perssons första större företag, dels emedan
det varit i sitt slag banbrytande i vårt land och
dels emedan det utgör en god mätare på sin
ledares stora och mångsidiga begåfning som
affärsman. »Fosfaten», som fabriken i vanligt tal
benämnes, har ej nått sin nuvarande ståndpunkt
endast eller ens hufvudsakligast till följd af
gynnsamma konjunkturer utan dess framgång är resultatet
af ett planmässigt och oförtrutet arbete, en
samvetsgrann och insiktsfull affärsledning.

Bland andra större företag i södra Sverige,
hvilka i särskild grad hafva konsul Persson att tacka
för sin tillkomst och utveckling, må här endast
nämnas Skromberga stenkols- och lerindustriaktiebolag.
I Norge har han bland andra grufföretag satt i
gång Dunderlands järnmalmsfält, hvilket enligt
sakkunniges utlåtande är det största hittills kända
järnmalmsfält i världen. Detta stora och intressanta
bergverk skall nu bearbetas af »The Edison Ore
Milling Limited» med ett kapital af 27 millioner kr.

Det är emellertid ej blott inom affärs- och
industrivärlden konsul Persson intar en framstående
plats. Han är sedan åtskilliga år tillbaka ledamot
af riksdagens första kammare samt af Malmöhus läns
landsting, och inom stadens kommunala förvaltning
innehar han åtskilliga förtroendeposter. Sålunda är
han ordförande i drätselkammaren, af hvilken han
varit ledamot under 35 år, samt v. ordförande i
stadsfullmäktige, som han tillhört under 26 år.
Såsom kommunalman har han icke blott arbetat för
stadens materiella förkofran utan äfven ifrat varmt
för tillgodoseendet af de mera estetiska krafven.

Den stort anlagda terrasseringsplanen, hvilken
fullt utförd bör blifva en prydnad för staden, och
den likaledes i sin planläggning imponerande
Öresundsparken, hafva i honom haft en af sina
verksammaste målsmän. Vidare kan i detta
sammanhang nämnas att konsul Persson är vice ordförande
i hamndirektionen, handels- och sjöfartsnämnden,
bankaktiebolaget Södra Sverige m. m. Till tysk
konsul och nederländsk vice konsul utnämndes hr
Persson 1894.

Konsul Persson, som förut innehade
riddartecknen af Nordstjärneorden, Vasaorden och
nederländska Oranje-Nassauorden, blef sistlidet år hedrad med
kommendörstecknet af Vasaordens andra klass samt
år 1900 med riddarteeknet af S: t Olafsordens
första klass.

-


DANSKA BILDER FÖR DAGEN.

Efter fotografier af Fredr. Riise, Köpenhamn.

En storartad minnesfest firades den 2 dennes i Köpenhamn,
då aftäckningen ägde rum af professor Bindesbölls vackra
monument, som rests i anledning af 101-års-dagen efter
bombardementet på Köpenhamns redd. Monumentet, hvars
skönhet, kraft och säregenhet mycket prisats, reser sig på
flaggbastionen vid Langelinie. Det står fritt på en kulle och synes
vida omkring mot en bakgrund af höga träd.
Aftäckningsdagen var kullen täckt af gröna 
grangrenar och på denna
bädd hvilade en samling gamla 
vapen och stridstrumpeter,
hvilka bevarats sedan den 
minnesvärda dagen, då Nelson 
med sin flotta kastade fräsande 
bomber öfver den danska 
hufvudstaden.
Aftäckningen åskådades af stora 
människomassor, trots det rägniga
vädret. Vid 2-tiden kommo flottans 
och härens hedersvakter 
uppmarscherande med flygande fanor 
och klingande spel. Strax
efter tonade honnörsmarschen, då 
kronprinsparet, prins och prinssessan
Christian, prins Valdemar och prinsessan 
Marie anlände. Då de kungliga tagit plats, 
intonerade orkestern och 
studenternas sångförening sjöng
den för tillfället komponerade
högtidskantaten.  Högtidstalet 
hölls af öfverpresidenten Oldenburg. Då täckelset
föll dundrade kanonsalut från fortena och nationalsången
spelades.


PROF. BINDESBÖLL.
Monumentets mästare.

DET NYA MONUMENTET till minne af 2 April 1801.

*

AUBREY STANHOPE, den världsbekante
amerikanske journalisten, nu i Köpenhamn med
anledning af de dansk-västindiska öarnes
försäljning.

Köpenhamn har i dagarne gästats af en af
världsprässens märkligaste personligheter, nämligen» New
York Heralds» namnkunnige korrespondent Aubrey
Stanhope, af hvilken vi här meddela ett porträtt. S.  är född i Irland,
hvarifrån han ung och fattig utvandrade till  Amerika, där han efter
flera motgångar lyckades få anställning i »New York Herald». Här
arbetade han i 5 år
och lyckades svinga
sig upp till en
ledande ställning som
politisk intervieware
Sedan 13 år har han
varit sin tidnings
korrespondent i
Paris.

*

Kapten Walter
Christmas, hvars
uppträdande vid
försäljningen af de
dansk-västindiska
öarna till Förenta
staterna nyligen
afslöjats i den danska
prässen, är en
afskedad dansk
marinofficer Genom
sitt uppträdande i
denna sak synes
han ha gjort sitt
land en ganska
tvifvelaktig tjänst


KAPTEN WALTER CHRISTMAS.

- 


CORRIDA DE TOROS.

EN SPANSK TJURFÄKTNING SKILDRAD AF EN SVENSK ÅSKÅDARE.
Korrespondens till HVAR 8 DAG jämte originalfotografier.

Efter fotografi.

EN SPANSK TJURFÄKTNING: En »PICADOR» angripes af den rasande tjuren.

»Sol y sombra, sol y sombra, caballero!» Sol
och skugga! Af detta rop, hvarmed
biljettmånglarne utbjuda sina sol- och skuggplatser -- hvilka
senare äro dubbelt så dyra som de förra -- 
förföljes man sedan tidigt på morgonen, ty idag skola
spanjorerna blifva i tillfälle att njuta utaf sitt
största nöje, en »corrida», en tjurfäktning.

Klockan half 5 skall skådespelet börja, men
redan, klockan 2 strömmar folk ut till Plaza de
toros, cirkusen, gående, åkande, ridande, alla ifriga
att komma fram, till en bra plats.

Utanför cirkusen är ett sådant väsen att man
blir alldeles yr i hufvudet. Efter mycket
knuffande och armbågande lyckas man slutligen komma
in genom porten, och det är i sanning en
liflig, färgrik tafla, som den fullsatta amfiteatern
erbjuder. Hvarthän man ser, blomsterprydda 
senoras i lysande granna toaletter, hufvudet betäckt
af den eleganta mantillan och behagfullt lekande
med solfjädern. På allas ansikten läses endast glädje
öfver den förestående njutningen.

Byggd efter mönster af de romerska
amfiteatrarne, rymmer en tjurfäktningscirkus omkring
15- à 20,000 åskådare. Rundt omkring den stora
arenan går ett trästaket, bakom hvilket en smal
gång skiljer cirkusens nedersta platser från arenan.
In i denna gång rädda sig tjurfäktarne med ett
vigt hopp, ifall den uppretade tjuren är dem i
hälarne. Det händer ej så sällan att tjuren bryter
ned stängslet och söker komma in bland
åskådarne.

Bakom denna gång höja sig terrassformigt
sittplatserna af sten, och ofvanför dem är en två
rader hög träbyggnad uppförd, i hvilken logerna
befinna sig. I öfversta raden, midt emot porten,
genom hvilken tjuren insläppes i arenan, befinner sig
presidentens loge och därunder en paviljong för
musiken. Presidentsysslan vid hvarje tjurfäktning
förrättas turvis af en af stadsfullmäktige.

Men nu börjar folket att blifva otåligt. Det kan
ej invänta ögonblicket, då den första tjuren störtar
in på arenan. I dag skola ej mindre än 6 tjurar
släppa till lifvet.

På slaget 1/2 5 öppnas porten midt emot
presidentlogen, och i full karriär komma två i
medeltida dräkter klädde härolder inridande. De parera 
sina gångare framför presidentens loge, hvilken de
hälsa genom att aftaga sina plymagerade hattar.
Därpå göra de en rund kring arenan, hvarpå den
ene stiger utaf hästen för att af presidenten
mottaga nyckeln till tjurstallet, hvilken denne kastar
ned. Uppfångar mannen nyckeln i sin hatt, får han
25 pesetas i belöning.

Därefter rida de båda härolderna ut igen, nu
för att införa den glänsande »cuadrillan». Denna
består af alla deltagare i tjurfäktningen och
inkommer i följande ordning. Straxt bakom härolderna
»los Espadas» eller matadorerna, vanligen två eller
tre, hvilka det åligger att gifva tjuren dödsstöten.
Dessa äro liksom de tätt efter dem följande
»banderilleros» iklädda färgpräktiga, af guld och silfver
blixtrande dräkter. »Banderilleros» uppgift är att
med röda dukar reta tjuren och sedermera »sätta
banderillas», d. v. s. sticka de med en hulling
försedda, meterlånga käpparne, omvirade med kulört;
papper, i tjurens nacke. Efter dem följa »picadores»,
till häst, med långa spjut. Med dessa stickes
tjuren, för att han af smärtan skall blifva ännu
vildare. Slutligen komma »monos sabios» (de kloka
aporna), i eldröda skjortor klädda cirkusbetjänte,
införande trespann af mulåsnor, hvilka skola släpa
ut häst- och tjurkadavren.

Hela denna lysande skara tågar fram till
presidentlogen och gör sin reverence, hvarpå
matadorer, banderilleros och picadores fördela sig i
cirkusen, inväntande den första tjuren.

Folket sitter i andlös spänning, med blicken
riktad på porten, genom hvilken tjuren skall komma
in. Plötsligt uppslås porten på vid gafvel, och in
rusar en väldig tjur, mottagen af åskådarne med
det mest infernaliska väsen. Bländad af ljuset och
den brokiga församlingen tvärstannar det väldiga
djuret midt i arenan, blickande omkring sig med
vildt rullande ögon. Dock blott för ett par
sekunder! Uppretad af det vilda skränet, har han knappt
fått syn på banderilleros, hvilka vifta åt honom
med sina röda skynken, förrän han störtar sig åt
det hållet. Karlarne låta djuret komma alldeles
inpå sig, springa så vigt åt sidan, och tjuren borrar
rasande sina horn i den röda duken. När detta
spel pågått en stund, vidtager picadorernes uppgift.
På sina med förbundna ögon rundt omkring i
arenan posterade hästar sitta de med lansen i handen,
färdiga att, så snart tjuren af banderilleros lockats
i närheten utaf någon af dem, sticka honom.

Blödande och rasande störtar sig tjuren på sin
fiende och borrar sina horn i hästens sida, en, två
gånger, kastande honom i luften.

Picadoren har under tiden fallit af hästen och
drages snabbt undan af »monos sabios», ty röra sig
själf kan han knappt, då han under sin läderdräkt
är iförd en tung järnrustning. Det händer
naturligtvis ofta, att picadoren äfven får sätta lifvet till
eller blir farligt sårad, hvilket senare fall inträffade
vid den här omskrifna tjurfäktningen, i det
mannen kom emellan hästen och barrièren och af 


Efter fotografi.
EN SPANSK TJURFÄKTNING: När »CUADRILLAN» införes å arenan af härolder.
tjuren så svårt klämdes, att han sanslös måste bäras
ut. Sådant verkar dock ej i ringaste mån störanda
på publikens nöje. De hästar, som ej genast dödas,
ryckas upp på benen igen och med efter marken
släpande inälfvor bestigas de af picadoren på nytt
och drifvas med hugg och slag ånyo framför tjurens
horn. Detta är »corridans» råaste moment, och man
måste vara spanjor för att i sådana ögonblick
nästan tjuta af glädje och klappa i händerna.

När så ett tillräckligt antal hästar offrats och
tjuren blifvit mera blodtörstig, men på samma gång
också trött efter kampen, träda banderilleros i aktion.
De slaktade hästarne ligga rundt omkring på
arenan, tjuren står där flämtande och blödande, men
ännu icke besegrad. En tjurfäktare framträder 
med en »banderilla» i hvardera handen; tjuren
störtar sig på sin nye fiende, denne låter honom komma
sig nästan inpå lifvet och sätter så sina två spjut
i nacken på djuret, snabbt kastande sig åt sidan.
{Tjuren skjuter förbi, förgäfves sökande att skaka
utaf sig de i hans kropp dinglande tingestarne. På
detta vis fortgår det en stund, tills ändtligen sista
akten i dramat utspelas -- det pinade djurets
dödande.

»L'Espada» träder nu fram, går bort till
presidentlogen, och håller med hatten i hand ett tal,
hvarmed tjuren tillägnas presidenten eller någon
annan framstående person. Därpå fattar han sitt
svärd, går fram mot tjuren och söker att komma
framför sitt offer. Tjuren är nu utmattad, men
samlar sina återstående krafter till den sista striden.
Dock, innan den hinner att störta sig på matadoren
utdelar denne ett väl riktadt styng i djurets nacke.
Dess krafter äro slut; långsamt sjunker den väldige
kämpen ned på sina knän framför sin besegrare,
för att straxt därefter genom en dolk mottaga
nådestöten. »L'Espada» erhåller till belöning djurets
högra öra och står där upprätt, stolt blickande
omkring sig, under det folket, alldeles utom sig af
jubel, skriker och väsnas och kastar hattar och
mössor in på arenan, ja, de taga rockarne och
stöflarne af sig, för att kasta ned dem, därigenom
bevisande toreron sin ynnest! Den senare har
fullt upp att göra med att kasta klädespersedlarne
tillbaka till de respektive ägarne.

Mulåsnorna införas nu och släpa ut liken efter
hästarne och tjuren, arenan vattnas och beströs
med ny sand, och så fortgår corridan på samma sätt
tills alla sex tjurarne och ej mindre än 16 hästar
satt lifvet till.

Först kl. 1/2 7 är det slut och folket lämnar
förnöjdt platsen för det blodiga skådespejet.

-



PROFESSOR NANSENS NYA VILLA: "POLHÖIDEN".

Fotografier för HVAR 8 DAG af N. Skarpmoen, Kristiania.


PROFESSOR NANSENS NYA VILLA: »POLHÖIDEN».

Professor Frithiof Nansen har i dagarne invigt  sin nya charmanta villabostad, »Polhöiden»,
härligt belägen å Fornebolandet vid Krsitianiafjorden. HVAR 8 DAG är satt i tillfälle att meddela
några bilder från det vackra hemmet, en af villans yttre och en af dagligtstuen, där var man finner den 
världsberyktade polarresande jämte sin unga maka. Denna senare är i liflig
hågkomst från de konserter hon för några år sedan gaf i Stockholm och Göteberg, därvid hon
dokumenterade sig som en framstående romanssångerska.

Foto Skarpemoen, Kristiania.
PROFESSOR Frithiof NANSEN JÄMTE FRU I DEN NYA VILLAN »POLHÖIDEN»


PRINS CARL MED PRINSESSORNA MARGARETHA OCH MÄRTHA
EFTER PORTRÄTT, l DESSA DAGAR TAGET AF ATELIER FLORMAN, STOCKHOLM

DET SENASTE PORTRÄTTET, TILLSTÄLLDT HVAR 8 DAG AF PRINS CARL.


JAKTUTSTÄLLNINGEN I STOCKHOLM.

Fotografier speciellt för HVAR 8 DAG af Axel Lindahls fotografi-affär, Stockholm.

»JÄGARHYDDAN», där utställningen äger rum.

KONUNGEN OCH KRONPRINSEN jämte uppvaktning
begifva sig till utställningen.

En jaktutställninsg har ägt rum i Stockholm och        
äfven varit talrikt besökt. Lokalen för den       
smakfulla, af  Svenska jägarförbundet ordnade
expositionen, har naturligtvis varit  Jägarhyddan å


JAKTUTSTÄLLNINGEN:  Interiör.

Djurgården, denna lilla pittoreska
byggnad, som uppfördes lill
Stockholmsutställningen 1897 och då
rymde jaktutställningen, men sedan
under somrarne tjänat till lokal för
restaurantrörelse.

Den nu därstädes hållna
utställningen har varit indelad i fyra
klasser:

A) hornuppsatser af älg,
kron- och dofhjort samt rådjur, fällda
inom landet under de sista fem
åren; B) skinn af rofdjur, fällda
inom landet under de senaste fem
åren; C) fällor och andra
fångstredskap af svensk tillverkning, för
rofdjur; och slutligen D) andra,
jaktens område berörande, från
in- eller utlandet härstammande
föremål af intresse, eller tjänande till
prydnad för utställningen.

Hornutställningen har varit
mycket uppmärksammad af herrar
kännare, i det att man af hornens
beskaffenhet kunnat sluta sig till
jaktvården, och har det varit tydligt,
att denna under de senare åren
gått betydligt framåt. Ja, en
entusiast har till och med i tryck
velat göra troligt, att de utställda
hornuppsatserna skulle ha icke blott
ett zoologiskt, utan rent af ett
kulturhistoriskt värde!

Inom afdelningen D. påträffades
många kuriositeter och föremål med
ett visst affektationsvärde, t. ex. en
del samlingar från 1899 års
polarexpedition. Utanför på verandan
exponerades gillerredskap och andra
apparater. Bland utställarne och
pristagarne märktes kronprinsen,
hvilken, som bekant, är icke endast
en ifrig, utan äfven en skicklig
jägare.

JAKTUTSTÄLLNINGEN:   Interiör.




KRONPRlNSEN OCH PRINS CARL besöka utställningen.
- 


RYSKA SÅGFILARE.

Efter fotografier tagna i Gräsmark i dessa dagar af fotograf A. Aurelius därstädes.


RYSKA SÅGFILARE: De fotograferade äro tvänne bröder Noreff, bondsöner från Nowgorod. Som prof å deras
skrifkunnighet meddelas ofvan en reproduktion af den hemortsadress de nedtecknade.
-



DOKTOR JAMESON.

Denne man, hvilkens namn så ofta förekommit i
underrättelserna från kriget i Sydafrika -- nu senast i
sammanhang med Cecil Rhodes' död -- är son till en
skotsk tidningsman och ägnade sig först åt läkareyrket,
hvari han i Glasgow redan förvärfvat sig stor praktik,
då han i början af 1870-talet beslöt att resa till
diamantfälten i Transvaal. Här fick han snart en mycket
inbringande läkarepraktik genom lycklig behandling af den
därstädes förekommande svåra formen af malaria. Efter
någon tid inträdde han i Chartered Companys tjänst, där
han ådagalade en ovanlig administrativ duglighet och
ställdes under Matabelekriget i spetsen för
Mashonalandets förvaltning. Jameson stod i högt anseende i
Kimberley och hans rykte som skicklig läkare sträckte sig
vida utöfver diamantstadens gränser. Men utan
betänkande lämnade han denna sin ställning och slöt sig till
Rhodes. Det får väl anses som fullständigt bevisadt att
han af denne öfvertalades till det sorgligt ryktbara
fribrytartåget mot Transvaal. Som bekant slöt detta
dumdristiga företag med att Jameson blef tvungen att kapitulera
vid Krügersdorp nyårsdagen 1896. Af krigsrätt dömdes
Jameson till döden. Men Krüger, som han två år förut
lär ha kurerat för en farlig sjukdom, lät nåd gå för rätt
och utlämnade Jameson till Kapkoloniens guvernör, sir
Robinson.


DOKTOR JAMESON.

- 


TVÅ BERÖMDA FREIBURGARE.

Korrespondens till HVAR 8 DAG jämte fotografier stälda till vår korrespondents disposition

II.    HEINRICH HANSJAKOB.

(Forts. fr. n:r 27.)

Hög och ståtlig i
sin sida talár
aftecknade sig gestalten
mot fönstret, när jag
efter ett något kärft
Stig på! trädde in i
rummet. En kort, skarp
blick sköt fram på min
ringa person bakom
glasögonen, och
kalotten rörde sig en
obetydlighet som svar på
min bugning.

- Fotografi ...
Nej ... kan inte med
det där.

Till all lycka var
det styggt väder
därute, och därför kunde
jag inte gärna bli
utkörd med detsamma.
Jag efterkom också
med tacksam
beredvillighet hvad jag tog
för en uppmaning att
sitta ner. Så började
förhöret, i hvilket jag,
trots den journalistiska
skepelse, hvilken jag
för tillfället iklädt mig,
nästan uteslutande hade
att fullgöra svarandens
åliggande. När jag med
ett »Auf Wiedersehen» afskedades, hade jag hunnit
absorbera rätt mycket af den trefna värme, som
rummet utstrålade. Dessutom hade jag det
åstundade porträttet på fickan.

Heinrich Hansjakob är domprost (Stadtpfarrer)
i Freiburg i/B. och dessutom en af Tysklands
populäraste och mest lästa folklifs- och
karaktärsskildrare. Det är helst och oftast »minnen» han skrifver
och han har också en ovanligt rik och skiftande
erfarenhet att ösa ur. Född 1837 är han son till en
bagare i Haslach och hade i denna lilla idylliska
Schwarzwaldstad under uppväxtåren många
originella och kraftfulla typer omkring sig, hvilka sedan
upprepade gånger gått igen i hans böcker. Då
hans stora begåfning alltmer trädde i dagen beslöts
det att han skulle studera och han kom till
Freiburg, till en början endast halft besluten att slå in
på den prästerliga banan. Slutligen mognade dock
hans målmedvetenhet, och han kunde skrifva hem
till sin mor, att nu hade han kommit öfverens med
sig själf att låta prästviga sig. -- I slutet på 
60-talat, under den stora skolstridens och
kulturkampens dagar, då staten ville fråntaga den
katolska kyrkan dess
envälde öfver skolan
och uppställde sin
fordran på att prästerna
skulle aflägga äfven en
för staten giltig
examen, kämpade den
unge pastorn på sin
kyrkas sida. Säga hvad
man vill om de
åsikter han förfäktade, den
frimodighet, med
hvilken han sade sin
mening, måste äfven hans
motståndare skänka sitt
erkännande. Han gick
i sin ifver understundom 
så långt, att han
ett par gånger med
fästning fick försona
sin »vanvördnad» mot
staten och dess
ämbetsmän. -- Sedan den
första stormen lagt sig,
togs emellertid
Hansjakob åter till nåder
och utnämndes till
kyrkoherde i Hagnau vid
Bodensjön. En tid
representerade han sitt
valdistrikt härnere i
Badens landtdag. Från
1884 är han domprost i
Freiburg, där han är en af dem som »göra» staden.
Freiburg vore inte längre riktigt Freiburg, om man
icke då och då finge se Hansjakobs resliga gestalt
och väldiga hatt.


Efter fotografi.
HEINRICH HANSJAKOB.

Sin rika skatt af minnen har Hansjakob äfven
ökat genom talrika resor, och i alla läger har han
varit en iakttagare som få. Bäst känner han väl
Schwarzwaldsfolket, ur hvars midt han ju framgått,
och hvars utmärkande lynnesdrag till stor del äro
hans egna. Sin vana att tala rent språk har han
icke öfvergifvit, och man har många träffande och
bitande infall att berätta om honom. En rättfram
karaktär lyser äfven fram öfverallt ur hans böcker.

Utom sin rent skönlitterära verksamhet har han
äfven idkat religiöst författarskap. Ett 40-tal
arbeten ha redan sett dagen af hans hand, och det är
att hoppas, att de krafter, hvilka han ännu i så
rikt mått besitter, icke så snart skola öfvergifva
honom. Ty Heinrich Hansjakob har nog ännu
åtskilligt att berätta oss.

Till svenska finnes, så vidt jag vet, tills dato
intet af hans arbeten öfversatt.

Pégué Ennes.

- 


DE FINSKA SÅNGARBRÖDERNA "M. M." I STOCKHOLM.

Ögonblicksbilder för HVAR 8 DAG.


Foto. C. Olausson, Sthlm.

ANKOMSTEN: Sångarne uppstämma »Jag vet ett land», anförda af Carl v. Knorring (x).

Under några dagar har Stockholm varit gästadt
af  den  berömda finska sångkören »M. M.»
under anförande af byråchefen Carl v. Knorring. Vid
de konserter kören gifvit har åhörarnes entusiasm
varit rent af stormande. Bilden nedan från afresan,
den 3 april, är nog så betecknande -- hela
Stockholm vill tacka och visa broderliga känslor för
vännerna från Finland. I vårt 51 häfte af II årg.
återgåfvo vi ett portätt af kören och dess i
Stockholm utomordentligt populäre anförare.


Foto. Lindahls fot.-aff., Sthlm.

AFRESAN: Hela Stockholm säger »tack -- farväl -- välkomna åter!»
- 


VECKANS: PORTRÄTT: GALLERI

J. H. KRAMER.

75 år fyllde den 30 mars
schweiziske konsuln i Stockholm, licencié
ès-lettres hr Jules-Henri Kramer.
Den vördnadsvärde åldringen är
allt fortfarande vid god vigör och
intresserad af alla dagens frågor.

J. H. SÖRMAN.

65 år fyllde den 1 april i
Stockholm grosshandlaren Johan Henrik
Sörman innehafvaren af den
bekanta firman hvilken senare samma
dag bestått i 70 år, och J. H. S.
började på dagen för jämt femtio
år sedan i affären. S..hyllades på
födelsedagen af en stor vänkrets.

G. A. LÖWENHJELM.

60 år fyllde nyligen öfversten
och chefen lör Norrlands
dragonregemente, kammarherre Gustaf
Adolf Löwenhjelm, på födelsedagen
uppvaktad af vänner vid och utom
regementet.

E . SALLBERG.

60 år fyllde den 29 mars
öfverstelöjtnanten i fortifikatinnens
reserv Elis Sallberg, hvilken kände
militär och kommunalman på
födelsedagen mottog lyckönskningar
från många håll.

A. RIDDERSTOLPE.

60 år fyllde den 28 mars
ryttmästaren vid Lifgardet till häst,
majoren i armén friherre A
Ridderstolpe, hvilken på födelsedagen
hyllades af vänner och bekanta.

H. TH. HOLMGREN.

Den 31 mars fyllde intendenten
i öfverintendentsämbetet, den kände
arkitekten Herman Theodor
Holmgren 60 år och hyllades härvid
hjärtligt från när och fjärran.

A. ROOS.

60 år fyllde den 28 mars
regissören vid Dramatiska teatern, hr
Axel Roos, en allmänt värderad och
omtyckt person, som på
födelsedagen erhöll talrika lyckönskningar
från vänner och bekanta.

M. N:son ROSÉN.

55 år fyllde den 31 mars
läroverksadjunkten och
regementspastorn, fil. kand Måns N:son Rosén,
i Helsingborg. Talrika voro de
lyckönskningar som ingingo under
dagens lopp.

H. HILDEBRAND.

Den 5 ds fyllde Riksantikvarien
Hans Hildebrand 60 år. Den
högtidsburna hyllning som tillströmmade
under hedersdagen gällde så väl den
framstående vetenskapsmannen, den
nitiske vårdaren af svenska minnen,
som ock den utomordentligt
populäre vänfaste mannen. Helsidesportr.
och biogr, i H. 8 D. n:o 35, II årg.

A. JACOBSON.

85 år fyllde den 20 mars fröken
Augusta Jacobson Stockholm 
hvilken är känd för sin omfattande
välgörenhet. Fröken J. hyllades på
födelsedagen på många sätt. Den
vördnadsvärda gamla är fortfarande
vid utmärkt hälsa.

L. GUSTAFSSON.

Postexpeditören Leonard
Gustafsson i Stockholm, som varit
anställd vid cenlralpostkontorets
tidningsexpedition omkring 30 år och
som snart kommer att lämna denna
tjänst, var nyligen föremål för en
hyllning från kanraternas sida med
anledning af det plikttrogna arbete,
som G. utvecklat.

K. A. GUSTAFSON.

Den 13 mars fyllde
kyrkoherden i Rogsta Karl August
Gustafson 50 år. G. utnämndes till
komminister i Hagby och Ramsta
församling 1881, samt till kyrkoherde
i Rogsta-Ilsbo 1897.

G. ADLERSPARRE, 

Den 28 mars afled i Stockholm
f. d. öfversten Georg Adlersparre,
nära 93 år gammal. S., som 1851
blef major och chef för Jämtlands
fältjägarekår, 1859 öfverstelöjtnant
och 1868 öfverste i armén, tog 1875
afsked ur krigstjänsten. Han sörjes
närmast af maka och barn.

H. TOTTIE. 

Den 30 mars afled i
hufvudstaden förre t. f. generalkonsuln i
London Henry Tottie, hvilken under de
senaste tio åren varit generalagent
och syssloman för det engelska
brandförsäkringsaktiebolaget
Commercial Union. T. sörjes närmast
af maka och barn.

G. KRAFFT. 

Den 2 april afled i Göteborg f.
konsuln Gustaf Krafft i den höga
åldern af 96 år. K., som var född
i Prag kom till Göteborg 1827 där
han i yngre dagar lifligt tagit del
af stadens angelägenheter. Stor vän
af konsten, teatern och musiken,
efterlämnar han minnet af en fin
och älskvärd personlighet.

C. E. E. STOLPE, 

Kongl. Hofpredikanten,
Regementspastorn vid Kongl. Skarab.
Reg. Kyrkoherden i Norra Ving
Carl Ephraim Eusebius Stolpe afled
den 27 mars 79 år gammal. S.
prästvigdes 1850 och 1877 blef kyrkoherde.
Han sörjes närmast af son.

CH. DICKSON, 

Den 1 april afled i
hufvudstaden doktor Charles Dickson, 84 år
gammal. I HVAR 8 DAGS häfte n:o 19
af III årg. återfinnes ett större
senaste porträtt jämte lefnadsteckning
af den bemäikte mannen.

L. F. SKOGBERG, 

Grosshandlaren Lars Fromhold
Skogberg afled i hufvudstaden den
12 mars efter en längre tids sjukdom
i en ålder af 83 år. Han var född
i Stockholm samt sörjes närmast af
maka och barn.

C. W. ROIKJER. 

Den 31 mars afled i Malmö
hoffotografen Carl Wilhelm Roikjer, 60
år gammal. R. var född i
Köpenhamn, samt öfverflyttade 1870 till
Sverige. År 1888 utnämndes han
till kongl. hoffotograf Den
anspråkslöse och hjärtegode mannen skall
länge minnas af en talrik vänkrets.

S. O. LYRHOLM. 

Den 19 mars afled i Göteborg
grosshandlaren Sten Otto Lyrholm,
68 år gammal. Styrelseledamot i
Bibelsällskapet samt i
Folkskolestyrelsen var L. intresserad i en
del industriella företag af betydenhet.

E. GRAFSTRÖM, 

Revisorn vid Holmsunds
aktiebolag, engelske vice konsuln i Umeå,
Ernst Grafström, afled den 16 mars,
51 år gammal. Han var son till den
bekante skalden, prosten d:r A.
Grafström, och sörjes närmast af maka
och barn samt dessutom af en
talrik vänkrets.

CH. E. T. PALMÉN, 

Den 26 mars afled i Borås
fabrikören Charles Emil Teodor
Palmén, född 1841. Han anlade Borås
snickerifabrik, hvilken han själf
i många år skötte, men som för
5 år sedan öfverlämnades till ett
aktiebolag. P., som var mycket
musikalisk, sörjes af många.

J. NORRBY, 

I den höga åldern af 80 år afled
den 22 mars professorskan Jane
Norrby född Miller i Uppsala.
Professorskan N., som gjort rika
insatser i det svenska kulturlifvet,
sörjes, förutom af en stor vänkrets
af sin make, professor Carl Norrby
i Uppsala.

S. ACHARIUS. 

Den 27 mars afled i Stockholm
bankkassören Sören Acharius i en
ålder af 44 år. A. var sedan 1875 i
Stockholms handelsbanks tjänst.
Den duglige mannen sörjes af
många.

-


HVAR 8 DAGS NOVELLBLAD.  VIII.

ETT PASSANDE PARTI.  Nutidsnovell.  Öfversättning för HVAR 8 DAG.

»Jag är dödligt förälskad, vet du», sade mr
Cyril Bastwick en dag till sin nye vän Arthur Selton,
som hade hört samma historia ett par gånger,
ehuru de varit bekanta endast en månads tid.

»Hvem är hon, Bastwick», sade denne. »Det
var vänligt af dig att öppna ditt hjärta för mig.»

»Jag gjorde det i en viss afsikt», svarade
Bastwick. »Flickans namn är Muriel Hopkins.»

»Den amerikanska arftagerskan! Vet du att
hennes far är millionär?»

»Till min sorg har jag erfarit det, och att
Ebenezer J. Hopkins fört sin dotter till England i hopp
om att få henne bortgift med en ädling.»

»Då äro dina utsikter ej mycket ljusa, min vän».

»Det är det som oroat mig på sistone.
Därför har jag uppgjort en plan.»

»Hvad tänker du då taga dig till?»

»Om det blott funnes en lord, jag kunde
presentera för dem, skulle saken vara lätt arrangerad.
I annat fall får jag försöka få tag i någon som
vill hjälpa mig med att uppträda som sådan.»

»Uppträda?  Hvad menar du?»

»Jo, hvad skulle du tycka om att spela lord
några veckor, Selton?»

För ett ögonblick satt Selton stum af förvåning.

»Det blir ett svårt uppdrag», sade han slutligen.
»Dessutom vet jag inte om jag passar att uppträda
som lord, eller hvad tror du?» tillade han leende.

»Jo, bevars, du behöfver bara spela dumdrygg,
och vi skola lyckas», sade Bastwick. »Jag tror du
skulle passa bäst som lord Dundreary.»

»Det kanske icke blir så svårt», mumlade
Selton. »Jag kan lätt taga efter lord Dundrearys
uppförande, alldenstund jag är hans privatsekreterare.»

»Det är väl ingen fara, att han kommer igen
så snart», sade Bastwick litet orolig.

»Nej, han vistas utomlands för närvarande.»

Detta samtal ägde rum å verandan till ett större
hotell vid en af de många fashionabla badorterna
vid Englands sydkust. Här hade Cyril Bastwick,
en ung läkare, lärt känna Selton, hvilken, som
ofvan antydts, var privatsekreterare hos den skottske
ädlingen lord Dundreary af Ullinborough.

De blefvo snart i tillfälle börja sin komedi,
ty några minuter senare mötte de mr Hopkins och
hans dotter. Cyril Bastwick hade nu beräknat att
ställa sig in hos millionären, som efter
bekantskapen med lorden, skulle få afsmak för dennes
dryghet och dottern dela faderns antipati för lorden.

Ett leende af tillfredsställelse for öfver
Ebenezer J. Hopkins anlete, då Bastwick en stund senare
presenterade sin vän för honom.

»Förtjust att göra eder bekantskap, lord
Ullinborough», sade millionären.

Selton anlade ett sätt, så onaturligt stelt som
möjligt och svarade högdraget:

»Var viss om, att nöjet är ömsesidigt.»

Det blef snart tydligt, att miss Hopkins äfven
var förtjust öfver bekantskapen med en adelsman.

»De komma nog att bli efterhängsna, det är
klart», mumlade Bastwick för sig själf. »Nu beror
det på, om Selton lyckas ingifva dem afsmak för sig
och sitt stånd.» 

Bastwick trodde nog att Selton gjorde sitt bästa
den dagen, ty ihan föreföll ytterst trög och dum.
Bastwick skrattade och vid deras promenader
sällskapade han med den vördnadsvärde Ebenezer, under
det Selton och miss Hopkins kommo efter.

Men nu inträffade det märkliga, att så fort
Bastwick vände ryggen till, föll Selton ur sin roll. Han
fann miss Hopkins förtjusande och var ogrannlaga
nog mot Bastwick, att säga henne det.

Då de blifvit ensamma, frågade miss Hopkins
sin far, hvad han tyckte om lorden.

»Han är den omöjligaste människa, jag
någonsin kommit i beröring med», sade millionären.

Muriel suckade och svarade, att han föreföll
henne ytterst oförklarlig. På tu man hand med
henne var han ytterst älskvärd och förekommande,
men i de andras sällskap helt annorlunda, hvarför hon
förmodade, att det låg någonting under denna komedi.

Bastwick å sin sida berömde Selton för hans
förträffliga sätt att sköta sin sak. På några veckor
hoppades han vinna sitt mål.

Under en hel månad voro dessa fyra vänner
tillsammans å utflykter och lustresor i trakten, men
vanligtvis behöll Selton miss Hopkins för sin del
och Bastwick fick hålla tillgodo med fadern.

»Vi ämna resa till Monte Carlo innan vi
återvända till Amerika», sade Muriel en dag till Selton.

»Jag har också ämnat mig dit», svarade denne.

»Kanske vi träffas där?» framkastade hon blygt.

»Troligen», svarade Selton. »Men innan vi
skiljas har jag något särskildt att meddela eder. Jag
har natt och dag tänkt på eder -- och nu känner jag
det som om jag ej kunde lefva förutan eder.
Vågar jag hoppas, att ni har något intresse för mig?»

Miss Hopkins rodnade och stirrade på sanden.

»Ja, visst -- visst får ni hoppas det», svarade
hon stammande, och nästa ögonblick hade Selton
slutit henne till sitt bröst.

I detsamma blefvo de afbrutna, ty Bastwick och
fadren kommo fram bakom en klippa. Den förre,
som sett hvad som försiggick, blef blek af vrede,
men innan han hann säga något, tilltalade Selton
mr Hopkins, sägande:

»Jag har just frågat er dotter, om hon vill bli
min hustru, och ni kan ej tro huru lycklig hon
gjort mig, som gaf sitt samtycke därtill.»

»Ja, ni kan vara förvissad därom, lord
Ullinbourough», sade Hopkins älskvärdt, men blef hastigt
afbruten af Cyril.

»Tro ej ett ord af hvad den skurken säger, mr
Hopkins!» skrek han. »Han är en bedragare, en
svindlare. Han är ej mer lord Ullinbourough än
jag är det! Han är endast privatsekreterare hos
lorden och spelar nu endast rollen af lord.»

Det intryck Bastwicks bestämda uppträdande 
gjorde på millionären försvann snart, då Selton steg
fram och värdigt räckte handen till Bastwick.

»Jag har behandlat er illa, mr Bastwick», sade
han, »men ni får förlåta mig.»

»Bedrägeriet måste upphöra nu», utropade Cyril.

»Ja, jag förstår, ögonblicket är inne», svarade
Selton, tog fram ett visitkort ur fickan och räckte
Bastwick. »Där står mitt verkliga namn», sade han,
»Ni är den ende, som blifvit bedragen. Endast för
att slippa från all etikett och lättare göra er
bekantskap, inbillade jag er att jag var lordens
privatsekreterare.»

»I sanning, lord Ullinborough», sade Ebenezer
J. Hopkins en timma senare, »jag kan ej förstå,
hvarför ni skulle lura mr Bastwick så. Jag antar,
han är ursinnigt arg på er.»

»Det var endast en nyck af mig, mr Hopkins»,
svarade Ullinborough. »Ni kan ej tänka er, huru
tröttsamt det är, att ständigt bära en titel.
Kanhända en dag Muriel -- --»

Han kastade en blick på den unga amerikanskan.
Hon såg helt allvarlig ut.

»Det gör mig verkligen ondt om mr Bastwick»,
sade hon.

»Var lugn», svarade Ullinborough; »jag är
öfvertygad om, att det snart går öfver.»

Och det gjorde det.


3:dje årg.     Den 20 April 1902     N:o 29

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:

Pontus Fürstenberg  (med 8 illustrationer). 
Ung medaljör (med 1 porträtt). 
August Körling (med 1 porträtt).
Hela Sverige på bazar. III (med 2 illustr.) 
Konung Oscars utrikes resa (med 4 illustrationer). 
Generaldirektör C. E. G. B. Storckenfeldt   (med 1 porträtt). 
En intressant allmogeutställning (med 4 illustrationer). 
En uniformsförändring (med 1 illustr.) 
Två svåra olyckshändelser (med 2 illustr.) 
Svenskt mannamod (med l illustration). 
Nytt gästspel å k. teatern (med 1 illustration). 
Veckans Porträttgalleri (med 24 porträtt). 
HVAR 8 DAGS novellblad IX: Rikedomens börda. Öfversättning för HVAR 8 DAG.

--  BONNIERS TRYCKERI AKTIEBOLAG.    GÖTEBORG.    1902. --





GÖTHILDA FÜRSTENBERG


PONTUS FÜRSTENBERG

Foto. Jonason.
Med fotografier fiån FÖRSTENBERGSKA GALLERIET, af Aron Jonason, Göteborg.

I vår förnämsta handelsstads centrum på den
plats, där det gamla sockerbruket under det gångna
århundradets förra del var beläget på en
kanalomfluten holme, ligger en gammaldags stilfull
holländsk renässansbyggnad, inrymmande Sveriges
modämaste konstsamling i nuvarande tid. Det är
det Fürstenbergska galleriet i Göteborg.

Grundaren och ägaren af detta galleri, den i
dagarne aflidne konstmecenaten Pontus Fürstenberg
var son till den från Tyskland i början af
1830-talet inflyttade grosshandlaren Levy Fürstenberg.
Efter faderns död blef Pontus Fürstenberg delägare
i den af fadern grundade stora handelsfirman L.
Fürstenberg & C:o. Samtidigt med att han 
fastslog sitt anseende som en särdeles duglig och
respektabel affärsman fick han tillfälle att göra
betydande kommunala insatser på olika områden i
det samhälle han tillhörde. Under tiden gjorde sig
hans utpräglade konstintresse allt starkare gällande
och efter en längre utländsk resa, hvarunder han
äfven kom att besöka konstens förlofvade hemvist vid
Arnos strand, anlade Pontus Fürstenberg en liten
konstsamling, så omfattande som hans dåvarande
tillgångar det medgåfvo. År 1880 ingick han efter
många års trogen väntan äktenskap med den
nobla och varmhjärtade Göthilda Magnus, som
brakte honom en hemgift på omkring fyra millioner
kronor. Då Fürstenberg härmed fått de rikliga
medlen till förfogande, började han allt mera uppmuntra
den modärna inhemska konsten, som han och hans
maka omfattade med lika stor kärlek. Och år 1884
tog detta varma konstintresse sitt mest prägnanta 
uttryck, ty då grundade Pontus och Göthilda
Fürstenberg det konstgalleri, som inom kort skulle bli det
förnämsta här i landet och med hvars historia
svensk konst i slutet af det 19:de århundradet skulle
bli så innerligt förenad.

Sådant som det Fürstenbergska galleriet formade
sig blef det emellertid icke blott och bart ett
museum för modärn konst, det blef en naturlig
samlingsplats, ett alltid öppet hem för alla de bästa
konstnärer vårt land fostrat under de senaste decennierna.
Ty Fürstenberg förstod icke blott att främja
konsten, han hade en icke mindre afsevärd förmåga
att uppmuntra och styrka konstnärerna, att taga 
lindrande del i deras sorger, att befästa dem i
deras konstnärliga sträfvanden och egga dem till
förnyade ansträngningar. En mecenat har troligen
aldrig stått i ett innerligare personligt förhållande
till de män, som genom sin konst vunnit hans
beundran och hans ynnest, än Fürstenberg till sina
vänner. Ty den som vann Fürstenbergs beundran
vann äfven hans hjärta.


FRÅN FÜRSTENBERGSKA GALLERIET I GÖTEBORG: Ett hörn af stora galleriet med herr ocb fru Fürstenbergs
porträttbyster samt »Snöklockan» af Hasselberg, som äfven utfört alla de stora symboliserande takdekorationerna.   Af taflor synas »Sommar» af Collin, »På jakt» af Liljefors samt därunder tvenne af Carl Larsons yppersta akvareller.


I det Fürstenbergska huset samlades
konstnärerna gärna och här möttes de med fintbildade,
konstintresserade kvinnor och män ur andra
samhällsställningar och njöto den utsökta gästfrihet, som
utmärkte detta hem. Ett eller annat konstnärligt
element ingick gärna i de Fürstenbergska fästerna
och särskildt på musikens område bjöds ofta den

FRÅN  FÜRSTENBERGSKA GALLERIET I GÖTEBORG: En del af stora galleriet. Här finnas, ehuru ej å fotografien i
detalj synliga, några ypperliga arbeten af den moderna franska skolan. I fonden Chr. Ericsons berömda vas. (egentligen Alexander Carlson!)

yppersta konstnjutning. Sålunda
kunde man här få höra lady
Hallé, Neruda, Vilh. Stenhammar
och många andra af tonkonstens
ypperste. Men den främsta af all
konstnjutning förblef dock alltid
en vandring genom galleriet och
man hade då en älskvärd och
intressant ciceron i mecenaten
själf.

En flyktig vandring är ju
visserligen icke nog att ge ett fylligt
intryck af den storslagna
konstsamlingen, men man hinner dock
alltid att dröja vid några af de
värdefullaste värken i galleriet.
Uppför den stilfulla trappan, hvars
sidoväggar prydes af taflor och
byster, stiga vi upp i det
egentliga galleriet, där blicken strax
fångas af Carl Larssons
konstsymboliserande, dekorativa dukar
infattade af stora snidade reliefer
i ek af samme konstnär.
Fürstenberg får tag i knapphålet på mitt
rockslag och för mig fram till
Richard Berghs berömda
panorama, »Utsikt öfver Lidingö»,             
mecenatens sista stora förtjusning.               


UPPGÅNGEN.TiLL STORA GALLERIET OCH EN DEL AF DETTA: Man
finner här Hasselbergs »Grodan », C. Larsons stora »Renässans» m. fl.


FRÅN FÜRSTENBERGSKA GALLERIET: t. v. A. BÖCKLIN:  »Fauner och nymf», t. h. ANDERS ZORN: »Mona».

-- Är den inte präktig? Uttrycket i prinsens
ansikte --  ja, hon också! Den där solen
älskar jag. Och så det landskapet! Och det
är akademien: inte med på -- nå, så mycket
bättre för mig.

Så stanna' vi framför Hasselbergs
»Snöklockan», den vaknande vårens fagra symbol,
poesiens fläkt uppståndelsen i lifgifven marmor.

--  Det var mästaren i den samtida
skulpturen.

Fürstenberg älskade Hasselberg och
förutom »Snöklockan» och den älskliga,
skalkaktiga »Grodan» var han särskildt fästad vid
den af Chr. Ericsson i marmor fullförda
»Näckrosen», den slumrande och drömmande
unga kvinnans tjusande bild.

En af de vackraste taflorna i galleriet är
Bruno Liljefors' »Ufven djupt inne i skogen»,
där ufven sitter på ett klipputsprång, stirrande
rakt framför sig med ögon, som snart skola
slutas för dagens skarpa ljus, och med vingar,
som fallit trötta till hvila efter nattlig jakt.
Rundt omkring står barrskogen sofvande, medan
nattens pust smyger fram under de böjda
grenarne, men den brytande morgonens första
aning är i den tungstämda, violetta himlen
därbakom.

-- Det är monumental prakt. Det är helt
och enkelt -- det är konst.

Länge och gärna dröjer man vid den
geniale och bisarre, tidigt aflidne Olof
Sager-Nelssons ytterst känsliga och färgsymbolska
»Fiolspelaren»

-- Det är färgens konstnär, som med
musik i hvarje pänseldrag gifvit musikens
konstnär lif och själ.

Med odelad glädje njuter man en serie
teckningar af den norske mästaren Th. Kittelsen, den
mystiska sagostämningens, nissarnes och trollens
inspirerade konstnär.

ED. DANTAN: «Afgjutning efter lefvande modell».

- Det är humorn som vandrar genom fabelns rike.

Hans store landsman Erik Werenskiold fängslar, 
griper och bedårar genom den skära poesien 
och den innerliga barnaoskulden i den novellistiskt
gifna genrebilden »Solglimt».

--  Det är geniets solglimt i nutida konst.

Medan vi stå försjunkna i stilla beundran
framför en af de mästerliga interiörerna af dansken
Vilhelm Hammershöj, rumsstillhetens och
situationstystnadens mest själfulle tolkare, visar fru
Fürstenberg sitt välvilligt leende ansikte.

--  Det är hemmets, poesi,  det är stämningssus
och drömackord.

Men vi måste vända åter från den hastiga
vandringen genom galleriet, där man lätt frestas att
gå i detalj och försjunka i beundran inför de
enstaka värkens stora tjusning. Öfverallt där man
vandrar tager man med sig de starkaste intryck
från detta galleri, som är sammansatt af de mest
utsökta och representativa alster af en mängd af
tidens yppersta konstnärer. Arrangerade med
mycket skönhets sinne och fint färgöga utgöra dessa
konstvärk en helhet af sent förflyktigande
skönhetsverkan.

Här var det Pontus Fürstenberg residerade, här
var det han skapade den fullödigaste samling af
modärn svensk konst, här var det han samlade
omkring sig landets yppersta konstnärer, de många
som han uppmuntrade och främjade, beundrade och
höll af. Han var nämligen som en patriark för
alla samtida talangfulla, utvecklingsstadda och
banbrytande svenska konstnärer. Och han öfvade
större inflytande på vår modärna konst än någon
annan privat man vid tiden för det nittonde
sekelskiftet.

Vid en lefnadsteckning af Pontus Fürstenberg
dröjer man sig gärna kvar i det konstfyllda Galleriet.
Så ha ock vi gjort. Men om detta också var på
samma gång det som ägde Fürstenbergs största
lifsintresse och det, hvilket gaf det rikaste uttryck för
hans lifsverksamhet, må man dock ej föreställa sig,
att Fürstenberg saknade håg och blick för allt annat
än konst. Länge var han en framstående
kommunalrepresentant. Ekonomiskt fästad vid ett flertal af
Göteborgs största affärsföretag, var han medlem af
styrelser för flera af desamma. Hans lifliga och 
intelligenta uppfattning i förening med köpmannablick
var ofta af stort gagn för det allmänna.

Göthilda Furstenberg, den blida, goda kvinnan
med endast en älskvärdhet, en älskvärdhet lika och
lika stor för alla, gick bort någon månad innan den
sörjande maken följde henne. Den som kände detta
par personligen, har svårt minnas den ene utan att
tanken, och en tacksam tanke, omfattar också den
andra -- de voro så i hög grad ett -- med samma
intressen för konst, samma önskan att vara till glädje
och gagn för andra, samma behof af att gifva och
få vänskap.

I de sorgetankar, som grepo hvar och en vid
Pontus Fürstenbergs bår, ingick förvisso lika varmt
minnet af Göthilda Fürstenberg.

*

I sitt testamente har Pontus Fürstenberg med det
storslagna mecenatskap, som under lifstiden så ofta
kom fädernestaden till godo, donerat »Fürstenbergska
Galleriets» konstskatter till Göteborg, som jämväl
erhållit den stora, dyrbara fastighet, i hvilken äfven
galleriet var inrymdt. Till välgörande ändamål ha
stora belopp utgått, hvilket allt än ytterligare skall
för långliga tider hugfästa Pontus Fürstenbergs namn.

J. H.
-



UNG MEDALJÖR.

ROLAND TIGERHJELM.

Foto. Tesch, Linköping.

Lärjungen i Linköpings h. a. läroverk, Roland Tigerhjelm,
har af k. m:t tilldelats medaljen »För berömliga gärningar».
T. har nämligen den 8 sistlidne december med fara för eget
lif räddat en i hans sällskap varande person från att drunkna,
då isen brast och båda kommo i vattnet. Roland Tigerhjelm,
som är född 1885, är son till jägmästare Edvard Tigerhjelm i
Ludvika.
-



AUGUST KÖRLING.

MED ANLEDNING AF 60-ÅRSDAGEN D. 14 APRIL.

Foto. Marcus, Ystad.

August Körling är en af den stora musikintresserade
allmänheten i hög grad gouterad kompositör. K., som rör sig
inom kör- och kvartettsångens områden, är dock mest
uppburen genom sina vackra, melodiösa visor. Ledamot af
Musikaliska Akademien utöfvar K. vid sidan af sitt
komponistarbete en betydande musikalisk verksamhet som lärare och
dirigent i Ystad.
-



HELA  SVERIGE  PÅ  BAZAR.   III.

Efter fotografier tagna af Märtha Bohman, Falun.

FALUN: »EN GAMMAL HISTORIA»: Tablå efter Wilhelmina Lagerholms tafla.

Vi meddela
här några
bilder från den
särdeles lyckade
bazar, som den
3 april hölls i
Falun til l förmån
för Fredrika
Bremer-
Förbundets Stipendiefond för
Kopparbergs län.

Bazaren, som
var anordnad af
en kommitté
bestående af ett
tjugutal damer
ur Faluns
societet under
ordförandeskap af
doktorinnan
Sara Widegren,
omfattades med
största intresse
af alla
samhällsklasser.

FALUN:»PUTTE l BLÅBÄRSSKOGEN» tablå ef er Elsa Beskows teckning.
- 


KONUNG OSCARS UTRIKES RESA.

KONUNGENS ANKOMST TILL SVENSK-NORSKA. MINISTERHOTELLET I  PARIS: Då konungens vagn, i hvilken jämte h. m. befunno sig fru Åkerman och öfverhofjägmästare Ankarcrona, körde in i porthvalfvet, passade HVAR 8 DAGS pariserfotograf på att taga det snapshot, som ofvan återgifves.

På sin i början af denna månad anträdda
resa till det sköna Biarritz anlände konung Oscar
den 6 dennes på genomresa till Paris. Då
expresståget från Köln precis kl. 4 inlöpte på
Nordbane-stationen voro där församlade en stor mängd
notabiliteter inom den skandinaviska kolonien, nära 200
personer.

Som konungen reser strängt incognito, under
namn »comte Haga», var ingen fransk officiell person
närvarande.

Sedan konungen lämnat sin salongsvagn,
hälsade han vänligt på de närvarande medlemmarne
af legationen och konsulatet. Fruarne Åkerman och
Lövenskiold öfverlämnade buketter af röda och skära
rosor. En särskild utgång var reserverad för
konungen, och då han tog plats i den öppna, tvåspända
landa, som väntade, höjdes ett fyrfaldigt dånande
hurra. Parisarne, som icke hade någon aning om,
att den högväxte gamle herre, för hvilken det
hurrades, var samme kung, för hvilken hela Paris
jublade; för två år sådan, sågo förvånade på denna
demonstration. Men en och annan som tagit reda
på saken, försökte ett »vive Oscar!»

I svensk-norska ministerhotellet hade första
våningen ställts till konungens förfogande. Den
består af matsal, tre salonger, däribland stora
salongen, prydd med konungens marmorbyst och byster
af konungarne Gustaf II Adolf och Gustaf III, samt
en annan salong, hvars fondvägg täckes af en
dyrbar, nyligen restaurerad gobelin ur
Gripsholmssamlingen, föreställande ett zigenartåg. Maken, som
finnes på Gripsholm, är uppskattad till 150,000 kr.
Konungens sängkammare hade inredts i
hörnrummet, två trappor upp med utsikt åt Avenue
Marceau.

Konungen, som kände sig något trött efter
resan, lämnade icke ministerhotellet under aftonen.
Till den samma dag gifna middagen för konungen,
som serverades i matsalen en trappa upp, hade
minister och fru Åkerman inbjudit konungens
uppvaktning under resan: Öfverhofjägmästaren V.
Ankararona, hofmarskalken H. Rustad,
kabinettskammarherren frih. Åkerhielm, adjutanten öfverstelöjtnant
Jungstedt och doktor Flensburg, samt dessutom förre
statsministern och öfverhofmästarinnan Lövenskiold,
legationsrådet frih. J. Beck-Friis, militärattachén
kapten Heftye med fru, attachéerna grefve Wachtmeister
med grefvinna, frih. Bonde och Otto Lövenskiold,
generalkonsuln Nordling samt svenske pastorn i Paris
S. Stadener. Vid middagen utbrakte minister
Åkerman en skål för konungen, hälsande honom
välkommen »i det nya huset» och tackande honom för
det kraftiga understöd, som jämte riksdagens intresse
beredt vår legation i Paris ett eget tak öfver hufvudet.

Följande dag var konungen tidigt uppe, och redan 
vid 9-tiden lämnade han hotellet till fots i
sällskap med ett par af sina kavaljerer för att göra en
promenad på boulevarden. I tidningskioskerna kunde
han då se sitt porträtt i de färska morgontidningarna,
åtföljdt af mycket sympatiska artiklar. -- På
tisdagen gaf konungen déjeuner för medlemmar af den
danska legationen med anledning af konung Christians
af Danmark åttiofjärde födelsedag. På aftonen samma 
dag afreste konung Oscar till Biarritz, dit h. m: t
nu anländt.

Efter sin sejour därstädes, som är bestämd till
tre veckor, ämnar konungen dröja något längre i
Paris på återresan. Hans besök därstädes blir då
officiellt och visit aflägges hos presidenten Loubet
i Elysée.

BIARRITZ:
Place Bellevue
och
Grand Hotel
(konungens bostad)

BIARRITZ:
Total vy
af badorten.

BIARRITZ:
La grande Plage, där badlivet visar en lika vacker som intressant tafla: på stranden grupper af åskådare och lekande barn; i vågsvallet på det finsandiga långgrundet de badande i sina pittoreska kostymer, och det hela omgifvet af
saltmättad, ren, lifgifvande luft.
-


GENERALDIREKTÖR C. E. G. B.  STORCKENFELDT.

Foto. Gratner, Bad Reicnenhall.

Generaldirektör Storckenfeldt, chefen för
Telegrafverket, hvilken den 7 april insomnade i dödens
ro efter ett långvarigt lidande, fick i lifstiden
uppbära mycket klander för hänsynslöshet o. s. v.
Hvarför? Helt enkelt därför att han mera såg till
allas intressen än till några få enskildas. Men han
var ju ämbetsman, statstjänare, och då var det
ju så lätt att få till stånd en opinion mot honom.

Emellertid lät den praktiske mannen och det,
sunda och genomträngande ingeniörsförståndet icke
af detta skrik rubba sig i sin öfvertygelse och
sina företag. Alla veta vi, hvad han ville: ett
statens telefonväsende, ett enhetligt, förstklassigt
telefonväsende, omfattande hela riket. Så långt hann
han dock icke drifva saken, men han medhann dock
mycket under sin arbetsamma, af en svår
bröstsjukdom ständigt hotade bana. Oppositionen tyckes
icke ens haft förmåga att nedstämma hans goda
lynne. Generaldirektör Storckenfeldt, som i det
allmänna medvetandet hade rykte om sig att vara en
mäkta sträng herre, var i själfva verket icke blott
en mycket tillmötesgående person, utan äfven
i besittning af mycken humor. Han var en angenäm
umgängesmänniska, och särskildt trifdes han
tillsammans med tekniskt bildade personer. Och hans
personal, de egentliga telegraftjänstemännen visste väl, att
chefen helst uppmuntrade sina tekniskt bildade
underordnade. Själf var han också i besittning af
grundliga ingenjörskunskaper, såsom framgår af
nedanstående korta, uppgifter, beträffande hans lif:

Född 1847 i Åsaka församling af Skaraborgs
län, genomgick S. 1860--68 Jönköpings läroverk och
Teknologiska institutet, arbetade 1866 såsom eldare
vid statens järnvägar samt 1868--69 såsom ritare
hos Nydqvist & Holm i Trollhättan och 1870 såsom
filare hos Bolinders. Han företog därefter med
statsunderstöd flera utländska studieresor, hvarunder han
längre tider deltog i arbetet å lokomotivverkstäderna
hos Borzig, Berlin, och Beyer, Peacock & komp.,
Manchester. S. blef därefter 1874 maskiningeniör och
1878 maskindirektör vid statens järnvägar, å hvilken 
sistnämnda plats han verkade till dess han 1890
kallades att på förordnande öfvertaga den efter
generaldirektör Nordlander lediga platsen såsom chef
för svenska telegrafverket, å hvilken plats han tre
år senare utnämndes till ordinarie.

När en affärsman lyckas få till stånd omfattande
finansiella företag, då talar man om denne mans
»geni» och böjer sig för storslagenheten i hans
planer, hvilkas framgång -- hoppas man -- nog skall
vara till nytta också för det allmänna.

Men när en man, som är i statens tjänst,
lyckas åstadkomma något alldeles ovanligt, praktiskt
och pekuniärt inbringande -- då talar man om
hänsynslöshet mot enskilda intressen, och man vill icke
inse, att denne man, just genom att icke taga
hänsyn till allehanda obetydligheter, som röra de
privata intressena, i högsta grad tjänat det allmänna
och härigenom alla individer, d. v. s. det stora
hela.

Nej, de som råkat vara till hinders och komma
i kännbar beröring med den väldige, när denne
tagit ut stegen, de skrika högt, och deras
medmänniskor, som icke ha klart för sig, huru det hänger
ihop, utan endast höra skriken -- hvari ordet
»staten!» blandar sig tidt och ofta, och »staten», det
är fienden, i stället för att helt enkelt vara ett
uttryck för den allmänna sammanhållningen -- de
instämma i skriket och förstå icke, att den man,
som oväsendet går ut öfver, är deras sanne vän,
hvilken vill deras bästa!

*

Det svenska telegrafväsendet förskrifver sig från
sept. 1853, då den första linien öppnades mellan
Stockholm och Uppsala, 1 juli 1854 öppnades linien
Stockholm-Göteborg via Uppsala, Västerås, Örebro,
Mariestad, Venersborg och i sept. s. å. linien
Göteborg-Helsingborg-Malmö.

Rikstelefonen, hvilken ju i främsta rummet var
föremål för generaldirektör Storckenfeldts verksamhet,
hade sin uppkomst 1884. År 1890, när S. tillträdde
sin befattning, fanns blott en rikstelefonen tillhörande
långlinie, mellan Stockholm och Göteborg.
Telegrafverket hade då 3,338 ledningar om tillsammans 8,841
km. Abonnentantalet var 3,790 och antalet apparater
3,925. Vid början af 1901 uppgingo ledningarne till
42,734 om tillsammans 110,986 km. Antalet
apparater utgjorde då 52,000! Intill slutet af 1889 hade
utgifterna för statens telefonanläggningar samt inköp
af enskilda telefonnät uppgått till kr. 1,386,535:14.
Vid 1900 års slut uppgick värdet af rikstelefonledningarne 
i deras helhet till 20,468,326 kr., och
öfverskottet af rikstelefonens verksamhet, som år 1889 var
171,310 kr., uppgick år 1900 till 1,697,335 kr.

Det är siffror, som tala -- tala högt om
generaldirektör Storckenfeldts verksamhet.

- 




EN INTRESSANT  ALLMOGEUTSTÄLLNING.

Efter fotografier tagna speciellt för HVAR 8 DAG af Axel Lindahls fotografiaffär, Stockholm.

En utställning af allmogedräkter har anordnats
i Nordiska museets i Stockholm lokal, n:r 79
Drottninggatan, af en af museets föreståndare, den på
detta område framstående fackmannen hr P. G.
Wistrand.

Utställningen omfattade 37 nummer, d. v. s.
37 »panoptikongubbar» och »gummor», en och hvar
iförd sin dräkt, samt dessutom samlingar af vantar,
skodon m. m. i elfva olika lådor. Bland de delvis
vackra, delvis framför allt egendomliga dräkterna
märkes en kvinnodräkt från Stora Tuna, som upptar
de första numren i museets hufvudliggare! Denna
dräkt var en af Arthur Hazelius' första förvärf till
Etnografiska samlingen.

Vi lämna här några bilder från denna i
eminent mening svenska utställning, hvilka gifva ett
godt begrepp om dess pittoreska och instruktiva
beskaffenhet.

-

19. MANSDRÄKT FRÅN NY SOCKEN, ELFDALEN,
I VÄRMLAND.

Längst bort i bakgrunden en mansdräkt från Vånga socker,
Östergötland; i  mellangrunden flicka från V Vingåker, i
stor högtidsdräkt, och med ryggen mot åskådaren hustru
från Österåker i den s. k  grannlåtsdräkten.

UTSTÄLLNINGEN AF ALLMOGEDRÄKTER: I bakgrunden: mansfgur i den gamla Delsbodräkten; i förgrunden till höger man och kvinna i Järfsödräkt för helgdag; till vänster ett par dalkullor. den ena (25) i Ålsdräkt, den andra i Tunadräkt

FOLKDRÄKTER FRÅN SÖDRA SVERIGE: Mansdräkt från Vemmenhög i Skåne; till höger därom: kvinnodräkter från Villands härad  i Skåne, från Värend,  Sunnerbo och Västbo i Småland;  till vänster: kvinnodräkter från Ljunits och Ö. Göinge i Skåne samt Lister i Blekinge.

20-21. MAN OCH KVINNA FRÅN ÖSTERVALLSKOG,
VÄRMLAND, i helgdagsutstyrsel.



EN UNIFORMSFÖRÄNDRING.

Efter amatörfotografi af löjtnant Knös, Umeå.


OFFICER VID NORRLANDS DRAGONREGEMENTE I
DEN FÖRESLAGNA NYA VINTERUNIFORMEN.


TVÅ SVÅRA OLYCKSHÄNDELSER.

BRANDEN VID SICKLA. -- LOKOMOTIVEXPLOSIONEN I EKSJÖ.
Efter fotografier tagna speciellt för HVAR 8 DAG.

Foto. C. Olausson, Sthlm.

BRANDEN VID SICKLA: Under natten mellan den 8 och 9 april nedbrann den stora jästfabriken vid Sickla station å
Saltsjöbanan. Eldsvådan iakttogs af en stor folkmängd, från närmaste trakten och från Stockholm. Bland åskådarne trängde sig en del ynglingar, trots varningar och förbud, så nära inpå den fallfärdiga byggnaden att vid ett ras af östra gafveln begrafdes ett flertal personer under de glödheta murmassorna. Af dessa räddades några till lifvet, ehuru svårt skadade, men icke mindre än 8 personer dödades eller ha sedan dött af de erhållna skadoraa. Vår fotografi visar just platsen där raset skedde.



Foto. Rylander, Eksjö.

LOKOMOTIVEXPLOSIONEN I EKSJÖ: I på bangårdens område belägna reparationsverkstaden var till reparation intaget ett af Nässjö-Oskarshamns järnvägs lokomotiv af den s. k. Fairleytypen, och man höll just på med uppeldningen af pannan, då omkring kl. 11.25 f. m. den 8 april denna exploderade och kastade hela lokomotivet, som väger 28,000 kg., genom byggnadens tak, öfver bangårdens spårsystem omkring 25 meter bort. Man kan däraf göra sig en föreställning om explosionens kraft. Hela byggnaden blef också i grund ramponerad.

I verkstaden befunno sig vid tillfället maskiningeniören Sand, maskinarbetareförmannen Nilsson och maskinatbetaren Pettersson framför den under uppeldning varande pannan, och dessa hade just konstaterat ett tryck af 8 kg., då explosionen inträffade, fyllande den rasande byggnaden med ånga och rök. Sand och Nilsson fingo hvar sitt ben afslaget.


NYTT GÄSTSPEL Å K. TEATERN.

Porträtt af tyske operasångaren FRlEDRlCHS,
tagel speciellt för HVAR 8 DAG.


Foto. C. Olausson, Sthlm.

F   FRIEDRICHS SOM »ALBERIK».

Sedan någon
tid gasterar
å kungl. teatern
i Stockholm den
framstående
tyske operasångaren Friedrichs,
från Bayreuth,
känd Wagner-sångare. 
Af kritik och publik
har F:s återgifvande af
Beckmesser i
»Mästersångarne» 
och Alberik
i »Rhenguldet»
mottagits med
stort bifall.
Särskildt i det
sistnämda fordrande 
partiet var
framställningen
rent af mästerlig.
Vid generalrepetitionen
 inträffade det högst
ovanliga att efter
en stor scen
såväl medspelande
som orkesterns
medlemmar
medelst applåder
bringade den
utmärkte artisten
en ovation.

-



SVENSKT MANNAMOD.

I en fabrik nära Köpenhamn behöfde en 150 fot
hög skorsten nyligen repareras. Två danska sotare
kröpo inifrån upp till skorstenens topp, men ville
icke befatta sig med arbetet, då skorstenens
öfversta del visade sig vara så bristfällig att de ansågo
sig riskera lif och lem.

En svensk arbetare, Karl Lindberg från
Landskrona, blef tillkallad och tog itu med saken och började
den 3 April sin uppstigning. Han föredrog att gå
upp på skorstenens yttersida, i det han slog in
tunna järnhakar i yttermuren och begagnade dessa
som trappsteg. På detta sätt arbetade han sig
småningom upp och nådde på jämförelse kort tid
toppen.

Innan nedstigningen ställde han sig på ett ben
på skorstenens krön, med hatten i hand och
armarne ut i luften medan åskådarne med
tillbakahållen andedräkt iakttogo våghalsen. Han stod
några sekunder i denna dumdristiga ställning,
medan en fotograf förevigade situationen. Så satte
han sig helt lugnt på skorstenskanten och började
nedstigningen.

Åskådarne drogo en suck af lättnad, viftade
med hattarne och hurrade. Men så lossnade ett
par af hakarna, som ej sutto riktigt fast i den 
rämnade muren. Åskådarne vände sig rysande bort;
för dem såg det ut som om han störtade ned. Men
Lindberg grep blixtsnabbt i det tåg han nyss
fastgjort och räddade sålunda sitt lif.

Lindberg bedref arbetet med användande af
ett slags primitiv, rörlig ställning kring
skorstenen. Den lilla platån, som är utan räckverk, hissas
upp med hjälp af tåget, och på detta lifsfarliga vis
skola åskledare och skorstenen repareras.

Efter fotografi.

-  


VECKANS: PORTRÄTT: GALLERI

F. O. AGGE.

80 år fyllde den 9 april
bankkassören i Ronneby, F O. Agge.,
Hvilken den 1 april innehaft sin
befattning i 25 år. A. hyllades på
båda dagarne af magistrat samt
släkt och vänner för sitt redbara
arbete.

H. G. W. GALLANDER.

80 år fyllde den 4 april f.
häradsskrifvaren i Hjo Hans Gustaf
Wilhelm Gallander. G., -- som 1848
blef länsman och 1864
häradsskrifvare, tog 1889 afsked. Han är sedan
1887 ordförande i Hjo sparbank.

J. A. G. FRICK.

75 år fyllde den 10 april f. d.
stadsfiskalen i Linköping Johan
Aron Gabriel Frick. F. utnämndes
1863 till stadsfiskal och erhöll 1896
afsked med pension. Trots sin
höga ålder är han i besittning af
goda kropps- och själskrafter.

H. E. WEYLANDT.

60 år fyllde den 6 april
kassadirektören i Nya Trollhåtte
kanalbolag kaptenen H. E. Weylandt.
W., en i hufvudstaden mycket
känd person, var på födelsedagen
föremål för mycken hyllning.

A. MALMROTH.

60 år fyllde den 6 april
kyrkoherden i Stora Harrie och Wiske
församlingar, Anders Malmroth. M.
har utgifvit åtskilliga teologiska
arbeten, på grund af hvilka han vid
universitetet i Jena blifvit utnämnd
till teol. doktor.

S. G. SIKSTRÖM.

Den 9 april fyllde föreståndaren
för kongl Handtverksskolan för
blinda i Kristinehamn S. G.
Sikström 60 år. S. har varit skolans
föreståndare allt ifrån dess
öppnande år 1881 samt har dessutom
på många sätt bidragit till
blindundervisningens framåtskridande i
vårt land.

C. E. ARWEDSON.

Den 5 april fyllde majoren vid
kongl Lifregementets dragoner Carl
Edward Arwedson 55 år. A., som
blef officer 1869 och major 1898,
uppvaktades under dagens lopp af
vänner och kamrater.

L. H. A. MONTELIUS.

55 år fyllde den 7 april f. d,
hofrättsassessorn, häradshöfdingen i
Östra Värends domsaga Lars
Henning August Montelius, lyckönskad
på födelsedagen.

O. W. CARLSTRÖM.

50 år fyllde den 5 april
direktören för Göteborgs
Kamgarnsspinneri Aktiebolag, en af cheferna i
firman A B Werner & Carlström,
O. W. Carlström, på hedersdagen
lyckönskad från när och fjärran,
samt särskildt uppvaktad af den
stora kontorspersonalen.

A. KJELLGREN.

Kommunalkamreraren August
Kjellgren i Sundbyberg, fyllde den
3 april 50 år. I hög grad populär
i sin hemort, uppvaktades K. af
Folkskolans lärare och elever, af
kommunalt intresserade köpingsbor
m. fl. och erhöll den värderade
mannen flera minnesgåfvor.

J. A. HERTZ.

50 år fyllde den 3 april
grosshandlaren Johan August Hertz i
i Göteborg. H. firade äfven 
30-års-jubileum såsom affärsman. Han
uppvaktades under dagens lopp af
sin personal m. fl.

J. O. NEANDER.

50 år fyllde den 7 april kapten
J. O Neander, befälhafvare å
ångfartyget Dux. N. har i nära 20 år varit 
i Stockholms ångfartygsrederiaktiebolags tjänst. 
På födelsedagen öfverlämnades åt den omtyckte 
mannen en hedersgåfva från gamla vänner.
P. R. TOTTIE. 

Den 3 april afled i Södertälje
bruksägaren Per Reinhold Tottie,
född 1818. T. ingick efter aflagd
kameralexamen såsom officer vid
Lifregementetets grenadierkår, men
lämnade snart militärtjänsten, för
att ägna sig åt landtbruket. Han
sörjes närmast af maka och barn.

G. P. WIESSNER.  

Den 31 mars afled i Stockholm
f .öfvertryckaren vid generalstabens
litografiska anstalt, Georg Petter
Wiessner, 80 år gammal. W. som
var utmärkt skicklig i sitt fack
erhöll 1881 medalj i egenskap af
«Sveriges fälttryckare«. Han sörjes
närmast af barn och barnbarn.

C. P. MÖLLER, 

Den 8 april afled i Stockholm
grosshandl C. P. Möller, 79 år
gammal, sörjd af släktingar och många
vänner. M. etablerade sig i
hufvudstaden 1847. Under krisen 1857
gaf han idén till den garantifond,
som bildades, hvarigenom många
firmor räddades från undergång.

J. E. A. ÄHRLING. 

Den 31 mars afled i Umeå
häradshöfdingen i Västerboltens södra
domsaga, Johan Erik Alfred Ährling
Född 1835 utnämndes han 1861 till
länsnotarie i Västerbottens län och
1883 till häradshöfding. Han söries
närmast af maka, samt dessutom
af många släktingar och vänner.

W. L. H. SCHREEBER. 

Den 2 april afled i Wernamo
f. d kommissionslandtmätaren
Wilhelm Leopold Henrik Schreeber, 67
år gammal S. blef landtmaterielev
1858 landtmäteriauskultant 1862 samt
vice kommissionslandtmätare 1871.

M. E. BARNEKOW. 

F. d. kaptenen vid Södra
skånska infanteriregementet, friherre
Malte Edvard Barnekow afled den
6 april i Ystad, i en ålder af 65 år.
Den duglige militären, angenäm
och försynt till sitt väsende, sörjes
af kamrater och många vänner.

P. A. EDLING. 

Den 15 mars afled i Stockholm
civilingeniören Per Axel Edling, 61
år gammal. E. var i omkring 20 år
kemist vid Sommelif fabriker vid
Gäddviken. Litterärt bildad, sörjes
den gemytlige mannen af många.

C. A. M. SANDELS, 

Den 8 april afled i Göteborg f.
kaptenen i Hallands regementets
reserv Carl Axel Magnus Sandels. S.,
som var född 1810, deltog med
utmärkelse i det senaste dansk tyska
kriget. Han sörjes närmast af maka
och barn.

G. A. OLSSON, 

F. d. kaptenen vid Kongl.
Västernorrlands regemente Gustaf
Alfred Olsson afled den 3 April i
Vadstena, i en ålder af 51 år. Han
var under flere år gymnastiklärare
vid Sundsvalls högre allmänna
läroverk, samt dessutom på Marssön.

H. W. BERNSTRÖM, 

Den 10 april afled i Göteborg en
l vida kretsar känd, aktad och
uppburen person, kamreraren vid
Göteborgs och Bohus läns sparbank
Hugo Walfrid Bernström. B.
efterlämnar minnet af en sällsynt 
sympatisk och älskvärd personlighet
och en dugande tjänsteman.

O. HULTGREN. 

Stationsinspektoren i Vårgårda
Otto Hultgren afled den 2 april, i
en ålder af 56 år. H. antogs vid
statens Järnvägar 1859, blef
stationsinspektor 1873. Den särdeles
energiske mannen, hvilken var äldst
i tjänsten af inspektörer vid
järnvägen, sörjes närmast af maka, samt
dessutom af en stor vänkrets.

E. G. BJÖRK, 

Den 30 mars afled i
hufvudstaden tjänstemannen i riksbanken
Erik Gustaf Björk, i en ålder af
närmare 35 år. B. har, oaktadt sin
ungdom, medhunnit en ganska
omfattande och förtjänstfull
skriftställareverksamhet i ämnen hörande
till hans fack. Den duglige unge
mannen sörjes af många.

- 


HVAR 8  DAGS NOVELLBLAD.    IX.

RIKEDOMENS BÖRDA. Nutidsnovell af »Édouard». Öfversättning för HVAR 8 DAG.

Pänningar hade alltid varit en stor börda för
Phil Herbert. Naturen hade på honom slösat sina
bästa gåfvor; han var stark och välväxt och ägde
stor intelligens. Hans fader dog då sonen endast
var aderton år gammal och lämnade honom i arf
närmare tio millioner kronor.

Denna börda var för tung för hans skuldror.
Under årens lopp blef han från att ha varit
en liflig,  munter gosse förvandlad till en kall, 
reserverad man. Vid universitetet var han en mycket
eftersökt sällskapsbroder.

Minst fem gånger hvarje dag blef han uppsökt
af vänner, som anlitade hans hjälpsamhet.

»Gamle gosse» brukade de säga, »kan du låna
mig en femma till nästa månad? Tusen tack, du
är verkligen en hedersknyffel.»

Phil skiljde sig från pänningarne med lätt hjärta.

Samtidigt förlorade han ock med dem många vänner.

Då studietiden var öfver råkade han ut för en
annan fara -- alla mammor med giftasvuxna döttrar.

»O, så roligt att träffa er, mr Herbert. Skulle
ni ej vilja komma och hälsa på hos oss? Kom
så snart ni kan, om möjligt redan i afton.»

Men Phil var trött på alltsammans. Han hade
inga vänner, men många bekantskaper. Verkliga
vänner skulle han likväl kunnat skaffat sig, men
hans stora misstänksamhet mot alla lade hinder i
vägen.

Naturen hade utrustat honom med skönhetssinne
och konstnärliga anlag, och hade han fått bryta
sin egen bana, skulle han snart i den stora
världen blifvit ansedd som en stor artist.

En dag fattade han ett djärft beslut. Han
lämnade sin eleganta våning och reste till Paris
med några få tusen kronor och nödig attiralj.

Sina dyrbarheter och juveler lämnade han hemma.
Han ändrade sitt namn till Julien och började
måla på allvar. Han hyrde sig en atelier vid rue de
Madame och uppträdde högst anspråkslöst. Femtio
à sextio kronor i veckan voro tillräckliga för hans
behof.

För första gången kunde han på allvar njuta af
lifvet. Hans kamrater, artisterna, mottogo honom
hjärtligt i sin krets. Han gick med heder igenom
deras »invigningssupé» utan att förlora fattningen,
och snart fick han bland dem många vänner.

En gång nödgades han till och med låna tio
francs, emedan han något öfverskridit de vanliga
sextio. Han formligen jublade af glädje.

De där många angenäma supéerna à tre francs
kommo honom att med vämjelse erinra sig sina
femtiofrancs-middagar å Prince's restaurant i London.

En dag underrättade honom värden,  att en ny
hyresgäst  tagit atelieren bredvid i besittning.

»Une belle Américaine», sade han leende.

Följande dag fick Phil se henne, och genast
kände han sig dragen till henne.

»Kan jag stå er till tjänst», frågade han
öppenhjärtigt. Hon höll på att ordna sina möbler
och antog med tacksamhet hans anbud.

Genast blefvo de vänner. Hennes namn var
Sadie Morgan, och hon var som alla amerikanska
flickor mycket själfständig af sig. En gång erbjöd
han sig betala middagen, då de spisat tillsamman.

Hon afböjde det med ett kallt leende, och han
hade takt nog att aldrig mer komma med en
sådan förolämpning. Denna nya lifserfarenhet verkade
rent af uppfriskande på honom.

Naturligtvis blef han förälskad -- ursinnigt,
besinningslöst förälskad, och för första gången kände
han sig tacksam för sina rikedomar.

Men »festina lente», heter ordspråket. Hon skulle
ingenting få veta förrän efter bröllopet. Det
skulle bli en angenäm öfverraskning.

Slutligen friade han. Hon antog hans anbud
öppenhjärtigt.

»Ja, jag håller af er», sade hon med en svag
rodnad å kinderna.

»Skall jag skrifva till edra anhöriga?» frågade
han.

»Jag har inga», svarade hon.

»Moi non plus!» svarade han med misstänkt
snabbhet.  »Då  är det  ingenting, som kan komma
hindrande i vägen för vårt  giftermål.»

De skrefvo båda hvar till sina vänner och 
underrättade dem om förlofningen och det tilltänkta,
bröllopet.

»Vi komma nog att få det knappt emellanåt»;
sade Phil en afton.

»Ja, men nog skola vi tjäna tillräckligt för vårt.
behof.»

Har du ingen önskan att blifva rik.
»Nej», svarade hon hastigt.

Veckan före deras bröllop anlände tvänne bref
till rue de Madame.

Det ena var till Sadie från en af hennes, flic
bekantskaper, som gratulerade henne:

»Jaså,  du  har fångat den misstänk
samme millionären Phil Herbert. Mina
bästalyckönskningar!»

Sadie stirrade förvånad på brefvet. Hon kastade
det på bordet och gick ut i Luxembourgparken för
att öfvertänka saken.

Phil öppnade sitt bref. Det var likaledes från
en af hans vänner:

»Jaså, du tänker gifta dig med miss
Morgan, den amerikanska mångmillionärskan. 
Du är då en lycklig ost I»

Äfven Phil blef förvånad. Han rusade ut --
ej till parken, utan gick in på ett café för att hämta
sig från sin harm.

Sadie var den första att återvända. Hon gick
men ens till Phils atelier. Naturligtvis var han
icke där.

Hon fick ögonen på ett öppet bref. Hon fick
se sitt namn och kunde ej motstå frestelsen.

Ett  rop af smärta gick öfver hennes läppar,

»Han har nog vetat det hela tiden. Min lycka
har flyktat  sin kos.»

Tårar trängde fram i hennes vackra ögon, och
hon snyftade bittert.

Phil inträdde med ett bref i handen.
»Först», sade han, »måste  jag bedja dig om
ursäkt för det jag läst detta bref. Jag fann det
öppet i din atelier, och fick händelsevis se mitt
namn. Äfven jag gratulerar dig att hafva fångat
den misstänksamme millionären», tillade han bittert.
Hon sprang hastigt upp.

»Och rörande det här?» ropade hon och höll
fram brefvet. »Det synes mig som om du kände
till att jag var miss Morgan.»

De betraktade hvarandra.

»Nej, det gjorde jag  ej»,  svarade han,

»Icke jag heller», utbrast hon.

»Då --»

»Vi ha varit litet löjliga med vår misstänksamhet
båda två;  emellertid -- jag  --»

»Hvad ?»

»Jag älskar dig!»

»Och jag dig, älskling!»

Ingendera af dem har sedermera varit besvärad
af rikedomens börda.
-


3:dje årg.    Den 27 April 1902    N:o 30

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Carl Gustaf Wrangel (med 1 porträtt).  
Ögonblicksbilder från hästutställningen (med 5 illustrationer). 
Albert Edelfelt (med 3 illustr.) 
Beethoven (med 2 illustr.) 
Den nya norska regeringen (med 10 porträtt). 
Hans Richter (med 1 porträtt).
Martin Weibull  (med 1 porträtt). 
Skydraget i Berlin (med] 2 illustrationer). 
Rösträttsoroligheterna i Belgien (med 8 porträtt).
Riksregalierna (med 8 illustr.) 
Veckans porträttgalleri (med 24 porträtt). 
HVAR 8 DAGS novellblad X: I dödsfara. Öfversättning för HVAR 8 DAG.

-- BONNIERS TRYCKERI AKTIEBOLAG. GÖTEBORG. 1902. --



Foto, Florman, Stockholm

Grefve CARL GUSTAF WRANGEL,

EN AF SVERIGES FRÄMSTE HÄSTKÄNNARE.
Lördagen den 19 april öppnades officielt den
nionde hästutställningen i cirkusbyggnaden å
Djurgården vid Stockholm.

Dessa hästutställningar ha blifvit något, som
fängslat hela hufvudstadens och en stor del af det
öfriga landets intresse. Medan de årliga
kapplöpningarne i hufvudstaden aldrig lyckats tilldraga sig
uppmärksamhet från några bredare lager -- af skäl,
som vi här icke kunna ingå på -- har den
uppvisning, som alltid äger rum på den i tiden för
hästutställningen ingående söndagen, och som har till
skådeplats den framför cirkusbyggnaden belägna
»Slätten», blifvit helt populär, och man kan säga, att
hela Stockholm då vallfärdar den korta biten ut
till Djurgården för att taga i betraktande de
eleganta privatekipage af olika slag, de hyrkuskvagnar,
droskor eller arbetsåkdon, hvilka, glänsande som
eljes aldrig på året, köras omkring i vidlyftiga cirklar.

Den årliga hästutställningen i Stockholm
omfattar nu mera både afvelsdjur, rid-, vagns- och
arbetshästar samt remonter, ja äfven åsnor! Äfven
förekomma prisridningar och prishoppningar, och vid de
offentliga uppvisningarne i cirkus visa äfven damer
prof på enskild ridning, kadriljridning och
hindertagning. Hästutställningarne äro sålunda förenade
med verkliga »concours hippiques» och äro så
omväxlande och roande som möjligt. Vid sidan af det
först och främst nyttiga elementet ingår ett visst
pittoreskt nöjeselement. Ja, i år har till och med
ett hästlotteri förekommit. Är det då underligt, om
dessa högtider äro så ovanligt lyckade och om
deras succés synes öka sig år från år?

Det har tyckts HVAR 8 DAG på sin plats,
att i samband med de lyckade bilder från
hästutställningen, som ses i vår ständigt aktuella
tidskrift, på första sidan framvisa det vackra
porträttet af grefve Carl Gustaf Wrangel, hvilken,
som bekant, är en af vårt lands allra främsta
hippologer, och med all säkerhet den, som är mest känd,
ty grefve Wrangels berömdhet sträcker sig öfver en
stor del af Europa. Och denna ryktbarhet har han
vunnit icke blott genom sina vidsträckta och
långvariga resor och därigenom att han så länge varit
bosatt och verksam i utlandet, utan äfven genom
sina skrifter, bland hvilka i främsta rummet
märkes hans stora »Handbok för hästvänner», som på
svenska utkom 1887--88 och, öfversatt på tyska,
inom kort tid upplefde icke mindre än tre
upplagor. Denna handbok har blifvit kallad ett »klassiskt»
verk och grefve Wrangel har förvisso med detta
arbete lagt i dagen så väl de mest omfattande
kunskaper inom facket, som stort skarpsinne och
mycken oräddhet gentemot förutfattade
slentrianmässiga meningar.

Carl Gustaf Otto Kristian Wrangel,
son af f. d. ministerresidenten grefve Anton Rem
hold Wrangel, är född den 4 april 1839 i
Hamburg. Han blef 1855 kadett vid Karlberg och 1859
underlöjtnant vid ett linieinfanteriregemente. Grefve
Wrangel deltog under denna sin krigaretid i slaget
vid Solferino. Han tog afsked 1863, blef 1868 svensk
kammarherre och var under 1868--78 redaktör af
»Tidning för hästvänner».

Från och med nu var grefve Wrangel invigd åt
skriftställarens mödosamma, men dock i vissa
afseenden tacksamma bana. 1879--81 var han redaktör
af »Sporren», 1879--83 af »Smålands Allehanda», och
en tid 1884 tjänstgjorde den ovanligt skicklige och
energiske mannen som souschef i »Dagens Nyheter».
Under åren 1889--94 var han korrespondent till
Stockholms Dagblad och uppehöll sig då bland annat på
Balkanhalfön -- 1885 utkom hans pigga och
underhållande arbete »Från civilsationens utkanter, skizzer
från Balkanhalfön, skrifna under ett besök hos folk
och furstar i Rumänien, Bulgarien och Serbien» --
och 1885--86 skref han korrespondenser äfven till
»Neue Freie Presse».

Grefve Wrangel var vidare 1888--90 redaktör af
»Hippologische Revue» i Stuttgart och af »Der Sporn»
samt 1890--91 af »Die Sport-Welt» i Berlin.
Sedermera blef han framför allt praktisk hippolog, i
det att han 1892--95 var ledare af en mängd ungerska
privatstuterier och 1894--96 tjänstgjorde som ledare
för ett kapplöpningsetablissement i Hoppegarten i
Mark Brandenburg.

Följande år inträdde grefve Wrangel i
»Svenska Dagbladets» i Stockholm redaktion som chef för
utrikes- och sportafdelningarne, på hvilka poster
han utvecklat ett ihärdigt arbete och i sin mån
bidragit till denna tidnings framgång. Han har helt
nyligen dragit sig tillbaka från sin
tidningsmannatjänst för att bosätta sig å en egendom i Småland
och för öfrigt ägna sig åt sin första och sista stora
kärlek -- hippologisk verksamhet.

Redan 1897 blef han för öfrigt utsedd till
ordförande i 1:sta och 4: de distriktens nämder för
prisbelönande af hästar och till suppleant i
stuterikommittén, och han har på de senare åren haft
många viktiga uppdrag beträffande anskaffandet af
för Sverige lämpliga hästar.

En ständigt verksam, i ovanlig grad energisk, i
tal och skrift slagfärdig man, en auktoritet i allt
hvad som rör den hippologiska världen och en
mångsidigt bildad, särdeles språkkunnig man med ett
elegant uppträdande -- allt detta är grefve Carl Gustaf
Wrangel!

*


ÖGONBLICKSBILDER  FRÅN  HÄSTUTSTÄLLNINGEN.
Fotografier för HVAR 8 DAG af Axel Lindahls fotografiaffär, Stockholm.


Den nionde
hästutställningen, som i
dessa dagar pågått i
Stockholm, har varit af
stort värde för fackmän
liksom till nöje för
öfriga intresserade.
Programmet var nu i
hufvudsak samma som
vid föregående
utställningar, hvarifrån vi i
sinom tid bragt bilder.
Vi ha dock velat lämna
några snapshots tagna
vid olika tillfällen under
denna senaste
utställning.


PRINS CARL OCH PRINSESSAN INGEBORG ÅSE PRISHOPPNINGEN.


SABELHUGGNING.


GREFVE C. von ROSEN I SIN PRISBELÖNTA
PRINCESSCART MED »EDNA».


PRISHOPPNINGAR.

*


ALBERT EDELFELT.

EFTER I DESSA DAGAR SPECIELLT FÖR HVAR 8 DAG TAGET PORTRÄTT.
Foto.  Julius Grape, Foto.-affär & atelier, Sthlm.

Sällan eller aldrig har Nationalmuseum i
Stockholm fått mottaga så talrika besök som under
de senaste veckorna. På söndagarne har en
formlig folkvandring ägt rum dit. Och anledningen till
detta tillopp till svenska statens konstsamlingar har
varit den separatutställning, som ägt rum där, 
bestående af en del af den finske målaren Albert
Edelfelts verk.

Edelfelt är ju inom Finlands målarevärld det
stora, lysande namnet, så stort, att det nästan
fördunklar alla de andra. Redan i många år har
Edelfelts namn varit omstråladt af ryktets glans.

och för hvarje år har detta skimmer blifvit, om
möjligt, ännu mera intensivt. Detta kommer sig
af, att artisten ständigt gått framåt och ständigt
gått nya vägar. Man talar om en viss konstnärs
»uttryckssätt», det egendomliga,
karaktäristiska för hans
formgifning. Men när det gäller de
verkligt store inom konsten --
de må vara målare, poeter eller
musici -- glömmer man att tala
härom, glömmer att höja till
skyarne något, som icke sällan
är ett antaget och icke alltför
djupsinnigt manér. När det
gäller de verkligt store, finner man,
att deras uttryckssätt kan växla
högst betydligt, men ändå alltid
är lika äkta och just i sin
växling i ännu högre grad
karaktäristiskt. De store
konstnärernas själar kunna liksom prismat
gifva ett helt och fullt återsken,
och deras uttrycksförmåga är
icke inskränkt till någon viss
stil. Därför kan också en och
hvar af deras medmänniskor
utan svårighet njuta af deras
konst, ty den är så rik, att den
innehåller något för alla.


AINO ACKTÉ.
Porträtt i olja af Albert Edelfelt.


Därför blir äfven Albert
Edelfelts konst skattad och
älskad i så breda lager, af hög
och låg, af den djupt bildade
och den som endast
instinktmässigt kan uppfatta konsten.
Edelfelt, hvilken bland de i Paris
bosatta, utländska målarne är en
af de mest kända -- af nordiska
artister äro endast norrmannen
Thaulow och svensken Zorn lika
bekanta som han -- och hvilkens
konst kan vara så ofantligt
kultiverad, för att icke säga
raffinerad, är likafullt stundom som
ingen annan folklig och nationell
i denna sin beundransvärda konst.
Han är finne och fransman --
han är djup, sann tekniskt
öfverlägsen och spirituell. Han är
med ett ord mästaren, den
modärne mästaren.

Edelfeltutställningen i Nationalmuseum 
har lämnat utmärkta profstycken på hans
mästerskap, ja, har gifvit en
öfverskådlig bild häraf. Expositionen
omfattade ett halft dussin taflor
och så alla teckningarne till
»Fänrik Ståls sägner», hvilka illustrationer ju äro
bekanta genom den här om året utkommande
praktupplagan af Runebergs storverk.

Främst af taflorna tilldrager sig porträttet af 
Aino Ackté uppmärksamheten. Fru Ackté är, som
bekant, en ung finska och Stora operans i Paris
primadonna. Konstnären har afmålat henne
stående i hatt och kappa på scenen vid rampen, så
att ett egendomligt ljus faller öfver det fagra
anletet med de djupa, drömmande ögonen. Den
smärta gestalten är klädd i en mörk dräkt. Aino
Ackté blickar långt, långt bort i rymden -- kanske
är hon försjunken i tankar öfver konsten, detta
stora problem, åt hvilket hon ägnat sitt lif. Hon
står där som sfinxen -- men en förtjusande,
bedårande sfinx, för hvilken man icke hyser fruktan.

Denna målning, tillhörande Finska staten, visar
hela fulländningen i Edelfelts konst. Han har i
taflan besegrat de största svårigheter, hvad beträffar
belysningen -- och han har åstadkommit en på
samma gång realistisk och idealiserad bild af den
mest betagande verkan. Och hvilken elegans öfver
det hela

I en annan af de utställda målningarne visar
Edelfelt, huru han t. ex. kan få fram karaktären hos
en äldre, allvarlig man, i det att han begagnar sig
af en helt knapp färgskala. Butter, nästan bister
träder mannen oss till mötes,
betraktande oss med sina skarpa ögon,
med den så lefvande blicken. Men
gå vi åter till en annan tafla, se vi,
att Edelfelt lika väl kan gifva
uttryck åt den fina älskvärdheten, de
nobla fasonerna. Den gamla
aristokratiska damen sitter där så 
sirlig, med ett drag af okränkbar
förnämhet öfver sig...

Och illustrationerna till »Fänrik
Ståls sägner!» De äro utförda på
många olika sätt, somliga äro
pennteckningar, andra laveringar, åter
andra äro utförda i färg, o. s. v.
Men hvad som i främsta rummet
slår en är, huru konstnären vetat
att ansluta sig till ämnet, huru
bilderna liksom framvuxit ur dikterna,
bilda liksom ett härmed. Se på
ynglingen, hvilken är med Döbeln
vid Juutas och vid generalens skarpa
ord rifver upp sin tröja och visar
såret, så att blodet väller fram i
dagen! Denna bild är rent af
monumental. Se på den sörjande
torpflickan, se på trumslagarepojkarne,
den allmänt bekanta illustrationen
till »Björneborgarnes marsch!»
Styfva, orubbliga tåga de fram,
medan de slå trummorna, så att det
dånar, käcka, oemotståndliga äro de. Falla kunna
de, med gifva vika -- aldrig, så länge de ännu
kunna röra ett finger. -- Och där öfver lyser
himmelen hotande röd...

Det är finnen Edelfelt, som går igen i alla
dessa bilder, finnen, som, allt sedan han var så
gammal, att han kunde stafva, älskade sin »Fänrik
Stål» och kände hjärtat klappa högre vid skaldens
ord...

Säg, är det underligt, att Edelfeltutställningen
i Nationalmuseum varit så talrikt besökt, och att
»de djupa lederna» på söndagarne stått packade
framför dessa i bästa mening fosterländska bilder,
illustrationerna till de underbara sägner, som beröra
Sverige lika mycket som Finland? Att Sverige och
Finland ännu i mångt och mycket höra
tillsammans, känner man för visso, när man står framför
dessa rörande bilder, som på ett så storartadt sätt
vittna om ett helt folks fosterlandskärlek. Men de
vittna äfven om, att den mångfrestande Albert
Edelfelt har lika mycket hjärta som fantasi.

O. R.

PROF. PIETRO KROHN OCH HANS SON.
Porträtt i olja af Albert Edelfelt.

*


BEETHOVEN.

Efter fotografier.

MAX KLINGERS nyfullbordade staty i olikfärgad marmor af LUDVIG VAN BEETHOVEN tronande å en antik sella, har väckt utomordentligt uppseende inom konst- och konstintresserade kretsar. Den framstående Leipzigerbildhuggaren-målaren har härmed skapat ett mästerverk, i skönhet jämförligt med det yppersta skulpturens heroer någonsin alstrat. HVAR 8 DAG har blifvit satt i tillfälle att redan nu återgifva de just i dagarne i
utlandet utkomna, högeligen intressanta fotografierna.


DEN NYA NORSKA REGERINGEN,

BILDAD DEN 21 April.

V. A. WEXELSEN,
Ecklesiastikdepartem.

O. A. BLEHR,
Statsminister i Kristiania.

O. A. QVAM,
Statsminister i Stockholm.

SIGURD IBSEN,
Statsråd i Stockholm.

E. SUNDE,             I   G. LÖVLAND       W. KONOW,             H. G. I. STANG,        S. T. ÅRSTAD,       G. KNUDSEN,
Finansdepartem.  Arbetsdepartem.  Landtbruksdepart.   Försvarsdepartem.   Justitiedepartem.  Statsråd i Stockholm.
-



HANS RICHTER.



Den framstående tyske orkesterledaren, som under några
konserter nyligen i Stockholm anförde Hofkapellet och vann
utomordentligt bifall, lemnade vid afresan sitt porträtt till
Musikhistoriska museet. Å porträttet stå, jämte namnteckningen,
de första och sista takterna från konserterna, til egnade »den
skönaste staden». Genom tillmötesgående från Museet är HVAR
8 DAG satt i tillfälle återgifva det intressanta porträttet.




MARTIN WEIBULL 

Martin Julius Johan Weibull, Professor i historia vid Lunds
Universitet, afled plötsligt därstädes den 17 April träffad af
hjärtslag. Född 1835 i Landskrona samt son till Postmästaren
därstädes och dennes maka, född Såthe, blef W. student 1853
hvarefter han med raska steg gick den vetenskapliga banan
framåt. Utnämnd till Professor 1877, har W. vid sidan af sitt
lärarekall
utöfvat ett lika 
framstående som
mångsidigt
skriftställarskap,
hvarjämte
han   äfven   var
kommunalt intresserad.

Känd är den
verksamhet han
utvecklat till
hedrande af
historiska minnen
genom resande
af statyer, och
det torde vara
väsentligen
hans förtjänst,
att Carl X:s staty
i Malmö, Tyge
Brahes å Hven
och Stenbocks
Helsingborg
kommit till
stånd, liksom det
också var på
hans initiativ,
som minnesstenen
restes öfver
slaget vid Lund.

Weibull sörjes
närmast af
maka, f. Winberg, samt af fyra söner och två döttrar.

Foto. Jonn, Lund.


SKYDRAGET I BERLIN.

Efter fotografier från HVAR 8 DAGS Berllnerkorrespondent.


SKYDRAGET I BERLIN: Huru trafiken uppehålles å en öfversvämmad gata.

Natten till den 14 april utbröt i Berlin ett oväder med åska
och skydrag som anstälde svår förödelse. -- Blixten
antände på så många ställen att brandkåren alarmerades
närmare 700 gånger, medan den endast kunde räcka till för halfva
antalet. -- Vattnet stod 3 fot högt å gatorna. Trafiken var
till dels fullständigt hämmad. -- Trots de allvarliga händelser
som ovädret medfört ha komiska episoder icke uteblifvit.
Sålunda fann man en säng kringflytande med en halfsofvande,
halfrusig innevånare, som trodde att han endast drömde. Vid
ett tillfälle slog blixten ned i en fullpackad spårvagn som
genast började brinna. De vettskrämda passagerarne hade intet
annat att göra än rusa ut i det alnshöga vattnet på gatan.



SKYDRAGET I BERLIN: Ödelagda hem.


RÖSTRÄTTSOROLIGHETERNA I BELGIEN.

Korrespondens till HVAR 8 DAG jämte porträtt för dagen till händelserna i Bryssel.

BELGIENS KONUNGAPAR:
                                  
KONUNG LEOPOLD II.            DROTTNING MARIE HENRIETTE


Det var i april 1893, som den stora
rösträttsreformen genomfördes i Belgien. Landet var
starkt upprördt under den politiska agitationen,
hotande massmöten och gatudemonstrationer, och
inför detta läge beslöt deputeradekammaren
antaga den allmänna rösträtten som valprincip. De
yttersta vänsterpartierna, de socialdemokratiska och
de radikala, fordrade visserligen den allmänna, enkla
rösträtten, men ett så radikalt steg voro de
styrande icke villiga att taga. I stället godkändes ett
medlingsförslag, enligt hvilket vallagarne så
ändrades, att hvarje medborgare som uppnått 25 års
ålder och besatt vanliga medborgerliga
kvalifikationer, erhöll en röst men att därjämte familjefäder
och personer med universitetsbildning erhöllo
ytterligare en eller två röster. Denna lösning af frågan
godkändes för ögonblicket af alla partier, och
lugnet återställdes med detsamma.

Men det visade sig snart, att denna
rösträttsordning icke länge skulle tillfredsställa
vänsterpartierna. Den nya valordningen hade visserligen
ökat de valberättigades antal från 132,000 till 1 1/4
million, men genom tilläggsrösterna hade icke
mycket ändrats i den politiska ställningen i
kammaren. De klerikale, som i Belgien i fråga om
kulturarbetet äro fullt jämförliga med de
sydösterrikiske katolikerna och hvilkas tysta makt kring
biktstolarna är fruktansvärd, sutto fortfarande vid
styret. Af den nuvarande kammarens 192 ledamöter
beräknas 102 vara omutliga anhängare af det 
klerikala regeringspartiet. Därför började snart åter
agitationen för den allmänna och lika rösträtten: en
man en röst. Äfven de liberale, som 1893 stått
fientliga emot ytterlighetspartiernas en-röst-fordran,
kastade om sedan de gjort erfarenheter om de
klerikales maktställning äfven under den nya
valrättsordningen. År efter år har så
rösträttsagitationen tilltagit i styrka, tills man beslöt att nu slå
slaget. Socialister, liberale och kristliga
demokrater ingingo en koalition, vid hvilken
socialisterna offrade sin fordran på politisk rösträtt äfven
för kvinnorna för att uppnå enighet i angreppet
mot det klerikala väldet. Agitationen tillspetsades
nu mot slutet af innevarande kammarsession,
emedan det gälde att under densamma erhålla frågan
afgjord om icke en eventuell reform skulle
försenas med flere år. Till en början syntes
socialisterna, med minne af ställningen 1893, hafva trott,
att ensamt hotfulla massdemonstrationer framför
allt i Bryssel, skulle vara nog för att skrämma
regeringen till eftergift. Men då oroliga element
under dessa demonstrationer begingo
våldshandlingar och de styrande med oväntad energi satte
våld mot våld, organiserande ett beväpnadt
motstånd och i öfrigt syntes beslutna att energiskt
undertrycka alla upprorsförsök, ändrade
socialdemokraterna taktik. De beslöto hastigt en kväll att
såsom yttersta påtryckningsmedel tillgripa
generalsträjk. Så väl är arbetarpartiet i detta arbetarland
organiseradt, att två dagar efter detta beslut hade 

ABBÉ DAENS
Ledare af de kristliga socialisterna.


GREFVE SMET de NAYER.
Belgisk ministerpresident.


STATSMINISTERN WOESTE.
Ledare af den klerikala majoriteten»

300,000 arbetare nedlagt 
arbetet. Det var isynnerhet
arbetarne i de stora
kolgrufvedistrikten, som 
mangrannt tillgripit den
politiska sträjken, medan denna
i de båda största städerna,
Bryssel och Antwerpen, icke
märktes så mycket. Oaktadt
denna väldiga, hotande
arbetarsträjk, vägrade regeringen att
gifva efter och den klerikala
kammarmajoriteten afslog också
den begärda författningsrevisionen. 
Nu, då detta skrifves,
medan sträjken ännu pågår med
oförminskad styrka, stå de
reformfordrande partiernas, icke
minst socialdemokraternas, hopp
till konungen. Från alla håll
inom dessa läger hemställes till
honom att han måste
intervenera, genom att upplösa
kamrarne och utskrifva nya val.
Detta för att afvända en hotande 
olycka. Emellertid ser
det, för att nu våga en profetia,
mörkt ut för reformvännerna,
så mycket mera som det väl
icke lyckas uppehålla den
ödeläggande sträjken många dagar
och alla de stora fabriksorterna
äro starkt besatta med militär.
Krigsministern har också
förklarat sig beredd att hänsynslöst
nedslå hvarje försök till nya
oroligheter.


VAN DER WELDE.
Socialisternas hufvudledare.

Den ledande mannen inom
arbetarepartiet, gatans diktator,
som hans motståndare kalla
honom, är den unge advokaten
Emil van der Welde. De
klerikales ledare är herr Woeste,
som anses äfven helt och hållet
hafva regeringen i sin hand.
Det bör för rättvisans skull
anmärkas, att mera än hälften af
de orostiftare, som orsakat de
senaste dagarnes blodiga kravaller
i Bryssel, varit de sämsta subjekt, hvilka
genom masshypnotismens makt fått
folkmassorna med sig i striden mot polis och militär.
Nio af tjugofem en kravallkväll häktade
visade sig vara för den allmänna säkerheten
vådliga brottslingar, alla med långa
fängelsestraff bakom sig.

*

Af senare meddelanden framgår att
sträjken nu kommer att nedläggas --
troligen för att med större kraft åter upptagas
till hösten. -- T. v. sitter sålunda det
klerikala partiet fortfarande inne med makten.


DE TROOZ.
Belgisk inrikesminister.


ANSEELE.
Framstående socialistledare.

*


RIKSREGALIERNA.

MED ANLEDNING AF EN FRÅGA FÖR DAGEN.

Efter fotografier tagna med vederbörligt tillstånd speciellt för HVAR 8 DAG af Axel Lindahls fotografiaffär, Stockholm.

SPIRAN.
KONUNGAKRONAN.
SVÄRDET.
DROTTNINGENS KRONA.


De dyrbarheter, som
representera konungamaktens 
insignier, de s. k.
regalierna, och hvilka endast
vid högtidliga tillfällen,
såsom kröningar och
riksdagens öppnande, komma
till användning, ha nyligen 
erhållit ett alldeles särskildt
intresse, enär en ny härtiglig krona
skall anskaffas åt prins Wilhelm,
som snart uppnått den ålder, då
han skall aflägga sin tro- och
huldhetsed.

HVAR  8 DAG har med
anledning häraf lyckats med sitt
bildergalleri införlifva vidstående
intressanta fotografier af de
dyrbara riksregalierna. Detta har
gifvetvis icke kunnat gå för sig
utan speciellt tillstånd och
speciella anordningar.

Regalierna och kronjuvelerna
ligga nämligen förvarade
djupt inne i ett kassahvalf
i Statskontoret på
Riddarholmen. Dubbla 
järndörrar sluta sig
om det förborgade stället, 
som hvarken brand
eller stöld kan komma 
åt. Icke mindre
än fyra af rikets ämbetsmän
bära olika nycklar till
hvalfvet, som endast kan öppnas
i deras samfälda närvaro.
Den enda gång på året, då
dessa skatter framtagas ur
sin årslånga hvila, nämligen
vid riksdagens öppnande,
sker det under
iakttagande af alla
försiktighetsmått. En juvelerare är
närvarande för att
besiktiga kronor, spira och
riksäpple, för att
konstatera att de befinna sig i
sitt rätta skick. När de sedan
åter läggas in, granskas de af
samma juvelerare, som tillser att
inga juveler kommit bort eller
regalierna undergått någon annan
förändring. Så slås dörrarne igen
och samlingen är åter fulltalig.

De dyrbarheter den innesluter
kunna indelas i tvänne hufvudgrupper, 
nämligen själfva
regalierna och  kronjuvelerna. 
Regalierna äro: de kungliga,
konungens  och drottningens kronor
och spiror samt öfriga till deras
kungliga ornat hörande
emblemer, samt de furstliga, 
prinsarnes
prinsessornas
kronor, som
skilja sig från
de kungliga
däri, att de
äro öppna,
under det att
efter Erik XIV:s
tid Sveriges kungakrona
är den slutna, med 
härskarmaktens
symbol, den korsprydda
globen, smyckade. Af kungliga 
regalier förvaras i
skattkammaren tre kungakronor, två
af guld och en af förgyldt
silfver, den senare afsedd att
vid begrafningar pryda en 
konungs eller drottnings kista. Där
finnas vidare tre riksäpplen af guld, däraf
två från Erik XIV:s tid, två
kungaspiror och en drottningsspira, alla af
guld, två nycklar af förgyldt silfver,
två rikssvärd, en drottningkrona
förfärdigad till drottning Lovisa Ulrikas
kröning, ett smörjhorn af guld, ett
konungs- och ett kronprinssvärd samt
en värja. De furstliga regalierna äro
en kronprinskrona och en
kronprinsesskrona samt tre prinskronor, 
alla af guld.

På samma ställe förvaras äfven,
såsom nämndt, de s. k. kronjuvelerna.
Detta namn utmålar gärna för
fantasien bilden af ett skrin, hvari
diamanter, rubiner, safirer, smaragder, topaser
och andra dyrbara ädelstenar ligga
skimrande som i en saga ur Tusen och
en natt. Så är det emellertid icke.
Kronjuvelerna äro infattade i broscher,
armband och andra smycken, som
hufvudsakligen skänkts af drottning
Lovisa. När vår nuvarande drottning
deltog i hofvets festligheter, brukade
hon låna upp dessa kronjuveler. Nu
händer det aldrig, och som ingen
annan än drottningen äger att disponera
öfver dem, få de tillsvidare ligga
ostörda.

*

Den här afbildade konungakronan
är af guld, med fyra böglar och fyra
spiror och beställdes på Erik XIV:s tid
i Antwerpen, hvarifrån den levererades
år 1565. Den var då besatt med 32
diamanter, 8 rubiner, 4 smaragder och
65 pärlor samt hade en guldvikt af 64
lod. Sedan dess har den förändrats
och innehåller nu icke mindre än 360
diamanter, men så ha också
förhållandena skiftat under alla dessa 
århundraden, då den granna klenoden
flyttats från hufvud till hufvud på de
konungar, som haft att leda vårt lands
öden.

Kronprinskronan begagnades första
gången 1649 af prins Carl Gustaf,
sedermera Carl X. Den är en öppen
krona af guld med 8 räta, större
spiror och 6 små samt 2 vasar af svart
emalj. Mössan är af blått sidensars,
broderad med guld. Den prydes af
153 diamanter, 16 rubiner, 4 safirer
och 74 pärlor.

De härtigliga kronor, som nu
bäras af prinsarne Gustaf Adolf och
Eugen förfärdigades till Gustaf
III:s kröning 1771. Den tredje härtigliga
kronan, som nu bäres af prins Carl,
beställdes 1844 hos juvelerarfirman
Geron & komp., som hade sin butik i
hörnet af Jakobs- och
Regeringsgatorna, där sedan Joseph 
Leja öppnade sin affär. Liksom de andra
prinskronorna är den af guld med 8 räta spiror
och däremellan 8 svart emaljerade
vasar. Mössan är af blå atlas med en
guldbroderad sol ofvanpå och flera
små kronor omkring kullen. Kronan,
som har 232 diamanter, 40 smaragder
och 130 pärlor, kostade staten 2,128
riksdaler 5 skillingar banko -- man
observere särskildt de om en omutlig
samvetsgrannhet hos leverantören
vittnande 5 skillingarne.

Värdet af regalierna ha
uppskattats till 125,000 kr. och värdet af
kronjuvelerna jemte de kungliga
personernas briljanterade
ordensdekorationer till omkring 225,000 kr.

T-d.

RIKSÄPPLET.
KRONPRINSENS KRONA.
PRINSKRONA,
NYCKELN.

-


VECKANS: PORTRÄTT: GALLERI

N. J. SJÖSTRAND.

80 år fyllde den 9 april
kyrkoherden Nils Jacob Sjöstrand i
Hinneryd. Den vördade åldringen
uppvaktades under dagens lopp på
många sätt.

C. M. WEZÉN.

70 år fyllde den 10 april
kyrkoherden i Västra Husby i
Östergötland Carl Magnus Wezén och fick
med anledning däraf mottaga
lyckönskningar orh uppvaktningar från
ett stort antal af sina
församlingsbor.

P. N. LINDSKOG.

70 år fyllde den 19 april
tullförvaltaren P. N. Lindskog i
Göteborg, förut tullförvaltare i
Uddevalla och Karlskrona. Plikttrogen
och human var den omtyckte 
mannen under dagens lopp föremål for
liflig och uppriktig hyllning af
kamrater och vänner.

P. J. WISING.

Professor P. J. Wising, en af
hufvudstadens mest framstående
läkare, fyllde den 17 april 60år.
Den uppmärksamhet professor W.
rönte på sin hedersdag gällde nog
i lika stor mån den utmärkte
vetenskapsmannen som den i hög
grad populära personligheten.

B. G. SCHRÖDER.

60 år fyllde den 9 april f. d.
kontraktsprosten Bengt Gustaf
Schröder, sedan 1887 kyrkoherde i
Fiipstad. S blef under dagens lopp
uppvaktad af ett stort antal vänner
från när och fjärran.

L. LARSON.

Bruksägaren L. Larson på
Bredsjö, en af Bergslagens mäst
bekante män, fyllde den 13 april 60
år. I hög grad populär,
uppvaktades L. af folkskoleelever.
arbetarepprsonalen, samt af släktingar
och vänner Den värderade
mannen erhöll flera minnesgåfvor.

A. G. KLINGBERG.

Rektorn vid Strängnäs högre
allmänna läroverk Anders Gustaf
Klingberg fyllde den 10 april 60 år,
uppvaktad af lärare och lärjungar
vid läroverket samt dessutom af
talrika vänner.

B. S. A. LEIJONHUFVUD.

Den 17 april fyllde majoren
vid b. Fortifikationen friherre
Broder Sten Abrahamsson
Leijonhufvud i Stockholm 50 år. L. blef
underlöjtnant vid k. Fortific. 1871,
löjtnant 1876, kapten 1888. Talrika
lyckönskningar ingingo under
dagens lopp.

J. O. D. BERGDAHL.

50 år fyllde den 10 april
kyrkoherden i Lekaryds och Aringsås
församlingar Johan Olof Daniel
Bergdahl. I vida kretsar känd
såsom en af Vexiö stifts främste
andlige vältalare åtnjuter B. inom
sina församlingar stor popularitet.

A. N. ROTHMAN.

Till borgmästare i Skenninge
utnämndes den 4 april v.
häradshöfdingen Anders Nikolaus Rothman.
Etter aflagd kameralexamen 1852
orh juridisk examen 1856 blef han
1859 e o. notarie i Göta Hofrätt
och 1862 v. häradshöfding. R. har
sedan 1891 varit t. f. borgmästare.

J. HAGMAN.

Sitt 25-årsjubileum som
skådespelare firade hr Justus Hagman
den 15 april med en föreställning å
Svenska teatern i Stockholm
hvarvid jubilaren uppträdde som
ritläraren Hämpfling i lustspelet
"Guld-spindeln". Den till sista plats fyllda
salongen hyllade på det
hjärtligaste den omtyckte skådespelaren.

A. LUNDBERG.

50 år fyllde nyligen
skådespelaren vid Södra teatern i
Stockholm Alfred Lundberg, som med
anledning häraf hyllades på en fest
af åtskilliga kamrater och vänner. 
A. G. SANDBERG, 

Musikläraren vid Oskarshamns
allmänna läroverk, musikdirektören
Anders Gustaf Sandberg afled den
13 april, i en ålder af 80 år. S, som
blef musiklärare derstädes 1860,
sörjes närmast af maka och barn.

M. F. FALKENBERG, 

F. d. ryttmäätaren, friherre
Melcher Fredrik Falkenberg på
Marielund afled den 10 april i en 
ålder af 74 år. F tjänstgjorde 1849-
1860 vid skånska husarregementet.
Under 46 årigt arbete på sin
egendom, har han under denna tid i
hög grad förkofrat densamma.

G. WAHLQVIST. 

Den 4 april afled i Uppsala
kassören vid stadens
sprithandelsbolag Gustaf Wahlqvist 76 år
gammal. W. hade i 24 år innehaft sin
befattning och var ovanligt
omtyckt, Den gamle hedersmannen
sörjes närmast af två söner.

J. A. DECKER, 

Den 5 april afled i Fors i
Dalarne f. bruksinspektoren Johan
August Decker, närmare 80 år 
gammal. Förutom maka och barn
sörjer en talrik vänkrets och många
f. d. underlydande, som i troget
minne bevara den vänsälle mannen.

H. O. HINTZE. 

F. adjunkten vid Sundsvalls
allmänna läroverk, fil. dr. Hans
Ohlsson Hintze afled i Malmö den
l april, 70 år gammal. Han blef
1858 fil. dr och utnämndes 1864 till
kollega samt sedermera till adjunkt
vid Sundsvalls läroverk, hvilken
befattning han innehade till 1896,
då han erhöll afsked med pension.

J. J. TH. I. WINBLAD. 

Den 12 april afled i Stockholm
kaptenen i armén f. kaptenen i
Upplands regemente Jean Jaques
Thomas Israel Winblad. W. var
född 1836 och utnämndes 1877 till
kapten. Han sörjes närmast af
maka och barn.

R. FH. HEDENBERGH. 

Å sin egendom Bankesta i Jerna
socken afled den 25 mars godsägaren
Rudolf Fhilip Hedenbergh i en ålder
af 60 år Den ovanligt driftige
landtbrukaren sörjes närmast af
maka och tre barn.

F. H. SJÖSTRÖM, 

Fabrikören Frans Henrik
Sjöström i Malmö afled den 11 april
45 år gammal. S. är särskilit
bekant för sin tillverkning af
ljuskronor, hvaraf ett mycket
stort antal utgått till kyrkor i landet. Han kan
med fog sägas vara en
konstindustriens banbrytare på detta område.

G. O. M. FRISK, 

Den 10 april afled i Uppsala
slökaptenen Gustaf Olof Magnus
Frisk Född 1869 aflade han efter
hand styrmans- samt kaptens- och
ångfartygsbefälhavareexamina,men
afbröt efter några år sin
sjömansbana för att ägna sig åt affärslifvet.
Med sitt öppna, rättframma sätt
gjorde han sig allmänt omtyckt

HJ. BERGSTRAND, 

En inom skytteväsendet
mycket känd per«on köpmannen
Hjalmar Bergstrand afled för kort tid
sedan i Stockholm Född 1852, var
B. en af Sveriges säkraste skyttar.
Därom vittnar också hans till
omkring ett femhundratal uppgående
skytteutmärkelser. Den
varmhjärtade mannen sörjes af många.

F. ATTERBOM, 

Den 4 april afled af
olyckshändelse lokomotivföraren 
F. Atterbom. A. var en af
lokomotivpersonalens ledare och en i flere
afseenden ganska bemärkt person.

L. HASSELGREN, 

Stationsinspektoren vid
Rånnum Linus HasseIgren afled den 3
april, 29 år gammal. H, som 1899
tillträdde sin nuvarande befattning,
var för sitt godmodiga, vänsälla
väsen allmänt omtyckt. Han
sörjes närmast af moder.




HVAR 8 DAGS NOVELLBLAD.    X.

I DÖDSFARA.   Öfversättning för HVAR 8 DAG.

»Kom hit, Tapper! Kom hit!» ropade min vän
Mark Graham till sin vackra, stora
newfoundlandshund. Djuret lydde genast och med alla tecken till
förtjusning mottog han de smekningar hans herre så
frikostigt slösade på honom.

»Ni synas vara goda vänner, ni båda», sade jag
och lade handen på hundens lurfviga hufvud.

»Ja, skulle du icke vara god vän med den som
räddat ditt lif?»

»Säkerligen, men låt mig få höra hur därvid
tillgick!»

»Tag en ny cigarr och lägg undan boken, så
skall du få höra historien. Och du Tapper», sade
han, vänd till hunden, »lägg dig här under tiden.»

»Du kommer ihåg, Ralph, huru jag som många
andra blef smittad af hvad man kallade 'den andra
guldfebern' vid den tid, då de nya guldfälten
upptäcktes i Nevada. En vacker dag reste jag ut och
började gräfva, men kom snart underfund med att
detta arbete ej passade mig. Jag öppnade då en
liten affär och började praktisera som läkare. Det
var då jag blef ägare till Tapper. Jag fick honom
som liten valp af en irländsk grufarbetare, hvilken
jag skötte under hans sista dagar.

»Kort efteråt flyttade jag till en plats, som hette
Truckee, där järnvägen passerar Sierra Nevadas
branta stigningar. Här stannade jag i tre år och
såg huru den stora förbindelseleden mellan de båda
verldshafven fullbordades. Jag fick en mycket
vidsträckt praktik och blef ofta eftersänd af patienter
fjärran från den trakt, där jag bodde.

»Under dessa färder tog jag ofta vägen genom
de långa snötunnlarne. Dessa bestodo af långa
träskjul, byggda öfver banvallen och ofta en kilometer
långa. Landsvägen däremot utgjorde i dessa
trakter mest en ofarbar bergstig, hvarför jag sparade
både tid och krafter genom att rida genom tunnlarne.

»Innan järnvägen var öppnad passerades banan
endast af ett gruståg då och då.

»Sent en afton fick jag bud, att en man i byn
nedanför blifvit illa tilltygad i ett af dessa 'stilla
slagsmål', som guldgräfvarne roade sig med
alltemellanåt, och att han nu behöfde min hjälp.

»Jag bad budet skynda tillbaka och gaf
samtidigt order att den sårade skulle hindras från att
förblöda.

»Tio minuter senare satt jag i sadeln, och
ytterligare fem minuter tog det mig att köra Tapper
tillbaka till sin hundkoja. För första gången i sitt
lif försökte han att visa sig olydig. Han gick
slutligen tillbaka, ehuru synbarligen ytterst nedslagen.

»Då jag ankom till snö tunneln stannade jag
tvekande. Skulle jag våga mig igenom eller ej ?
Öfvertygad om att intet tåg var att vänta förrän på
morgonsidan, red jag in i densamma. Trots det
egyptiska mörkret tog min häst sig fram ganska bra.
Kommen ungefär halfvägs stannade han och var
omöjlig få ur fläcken. Jag försökte med sporrar
och piska, men förgäfves. Han darrade i hela
kroppen, hvarför jag steg af för att leda honom förbi
det ställe han fruktade.

»I detsamma upplyste en blixt tunneln och, vid
bergväggen upptäckte jag en gestalt. Men innan jag
hann göra en rörelse, hade jag fått ett så häftigt
slag, att jag bedöfvad tumlade baklänges.

»Jag hade förnimmelse af att någon genomsökte
mina kläder. Då jag vaknade till medvetande
befann jag mig fortfarande på samma plats, säkert
fastbunden tvärs öfver järnvägsskenorna.

»Till en början fattade jag ej min belägenhet,
men så småningom fick jag den fasansfulla
situationen fullt klar för mig.

»Fastbunden till händer och fötter och
urståndsatt att göra en rörelse, förstod jag nu hvilket
öde som väntade mig. I daggrynningen skulle
gruståget med arbetspersonalen passera tunneln,
och då -- --

»Fastän det var bitande kallt, pärlade stora
svettdroppar ned från min panna. Förtviflad
uppgaf jag höga nödrop, men endast ett doft eko
upprepade min klagan. Trots min kvalfulla
belägenhet tyckte jag, att tiden ilade undan allt för fort.

»Slutligen såg jag i takets remnor dagens första,
strålar, och med en bön på mina läppar svimmade
jag.

»Då jag vaknade var jag ej längre ensam.
Någonting slickade mig i ansiktet och jag kände en.
fuktig nos tryckas emot mina värkande handleder,

»Jag kan ej beskrifva den glädje jag erfor, då.
jag vände hufvudet och fick se min hund, Tapper.
Han märkte min rörelse och gaf till ett glädjeskall.
Genast fattade han min belägenhet och började
gnaga på mina band. Jag uppmuntrade honom,
men som jag låg där med hufvudet mot rälsen, fick
jag höra en svag susning likt en aflägsen bisvärm.
Detta ljud tilltog i styrka -- jag kunde ej längre
misstaga mig -- det var gruståget.

»Min modiga hund förstod den förskräckliga 
varningen, och under ett klagande tjut arbetade han
energiskt på att genomgnaga repen.

»Ansträngande mina krafter till det yttersta
gjorde jag ett häftigt ryck -- repet gaf vika, och mina
händer voro fria.

»Men ännu återstod fötterna och tåget var
nästan inpå mig. Jag kunde höra lokomotivets pustande,
och redan började tåget signalera innan det rusade
in i tunneln, då jag erinrade mig att jag hade
en lancett i fickan. Verkligen -- tjufvarne hade
låtit mig behålla den!

»Med vild ifver prässade jag den lilla knifvens
skarpa egg mot repet. Det brast, och med ett
vildt glädjetjut tumlade jag från skenorna och sjönk,
darrande som ett förskrämdt barn, mot trätunnelns
väggar, just då det hväsande och bullrande odjuret
rusade förbi.

»Tapper och jag hade en liten kärleksscen för oss
själfva där inne i den skumma tunneln, hvarefter
jag återvände till byn och berättade hvad som händt
mig.

»Det väckte allmän förbittring i hela trakten,
och kort därefter fick jag tillfredsställelsen att se
bofvarne gripna och behandlade enligt 'lynchlagens'
strängaste paragrafer.

»Se där orsaken, hvarför jag är så fästad vid
min präktiga hund. Och jag tror nog du tycker
han är värd att hålla af, och att han gör skäl för
namnet Tapper.»

*


3 dje årg.          Den 4 Maj 1902           N:o 31

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Anders Richard Åkerman (med 1 porträtt). 
Konung Oscar i Biarritz (med 1 illustr.) 
Drottning Wilhelmina (med 1 illustr.) 
Prins Carl på inspektionsresa (med 1 illustr.) 
Thyra Schubert (med 1 porträtt).
Rose Relda (med 1 porträtt). 
Marta Sandal (med 1 porträtt) 
Sherlock Holmes (med 1 illustration). 
Min förlorade gudinna. Novell af Gilbert Dayle. Öfversättning för HVAR 8 DAG. 
»Enighet» (med 2 illustr.)
I ballong (med 1 illustr.) 
Storhärtigens af Baden regeringsjubileum (med 4 illustrationer).
Veckans porträttgalleri med 24 porträtt). 
Hurtig ungdom (med 4 illustrationer).

--  BONNIERS TRYCKERI AKTIEBOLAG.  GÖTEBORG.  1902. --




Foto. Roesler, Sthlm.

Generaldirektör ANDERS RICHARD ÅKERMAN.
Sextiofem år fyllde den 10 sistlidne april
generaldirektören och chefen för kommersekollegium,
Anders Richard Åkerman, en af vårt lands
mest framstående män på det metallurgiska området
och tillika en mycket skicklig organisatör.

Vid 1891 års slut blef det då varande professorn
i metallurgi och hyttekonst vid Tekniska högskolan,
redaktören af »Järnkontorets annaler» och Iedamoten
af Järnkontorets styrelse, hr Åkerman, förunnadt att
träda i spetsen för det nybildade kommersekollegium.
Som bekant, hade det varit fråga om att indraga det
gamla ämbetsverket, men erhöll det i stället ny
organisation.

Kommersekollegium räknar sin tillvaro från 1637,
och »skulle hafva försorg om in- och utrikeshandelns
flor och förkoffran, med hvad däraf dependerade».
Dessförinnan voro under Gustaf II Adolf
handelsärendena och bergverken ställda under
kammarkollegium, tills 1630 ett särskildt generalbergsamt
inrättades för uppsikt öfver kronans bergverk.

Kommersekollegium erhöll sin första instruktion
1651, men blef åter af Carl XI förenadt med
kammarkollegium, under det generalbergsamtet, från 1649
kalladt bergskollegium, utgjorde ett särskildt
ämbetsverk. 1711 blef emellertid kommersekollegium
återställdt och jämnställdt med öfriga kollegier.
Bergskollegium upplöstes 1857, och alla de mål, uppdrag
och åligganden, som då tillhörde detta kollegium,
öfverflyttades på kommersekollegium, som samma år
jämväl erhöll inseendet öfver karantänsanstalterna
på rikets östra kust.

Kommersekollegii allmänna åliggande är nu att
med uppmärksamhet följa tillståndet med rikets
handel och sjöfart samt bergshandteringen och andra
industriella näringar inom landet och att efter
omständigheterna vidtaga eller hos k. m:t föreslå de
åtgärder, som kollegium anser lämpliga för sådana
näringar, och bör kollegium härför äfven inhämta
kännedom om handelns och sjöfartens samt
bergshandteringens och andra industriella näringars
tillstånd och utveckling i andra länder samt om de
anordningar, som där vidtagas för deras
befrämjande, m. m. Kollegium skall årligen till k. m:t
afgifva berättelse om rikets handel och sjöfart,
bergshandtering samt fabriker och manufakturer för
föregående år.

Kommersekollegium har följande
sammansättning:

Byrån för ärenden angående utrikes handeln och
sjöfarten. Hit höra handels- och
sjöfartsförhållanden med främmande makter, ärenden som afse
utrikes handeln och sjöfarten samt därmed förenade
allmänna afgifter, svenska fartygs haverier och
förolyckande, pass- och nationalitetshandlingar,
signalsystem för fartyg, sjömäns kvarlåtenskap å utrikes
ort, pänningeförsändelser medels sjömansinvisningar,
epidemiska sjukdomar samt smittosamma
husdjurssjukdomar, konsulatväsendet, föreskrifter angående
utvandrare, m. m.

Byrån för ärenden angående inrikes handeln och
sjöfarten omfattar inrättandet af städer och köpingar
med vissa deras förmåner och skyldigheter såsom
stapelrätt, nederlags- och transitorätt, tolag m. m.,
hamnområden, marknader, taxor å hamn-, kanal- m.
fl. afgifter jämte reglementen härför, hafsfiskerierna
vid rikets västra kust, skeppsmätningsförfattningar,
svenska fartygs registrering, sjömanshusen och
ordning för sjöfolks på- och afmönstring samt
sjömansrullor, utfärdandet af befälhafvare- och
styrmansbref, m. m.

Byrån för ärenden angående bergshandteringen
och andra industriella näringar har att taga
befattning med bergshandteringen, bergsstaten, lägre
bergsskolor, fabriker, sågverk, kvarnar, handtverkerier och
andra handtsrlngar, yrkesinspektioner, reseunderstöd
åt arbetare, allmänna utställningar inom och utom
riket, lån ur manufakturförlagslånefonden m. m.,
äfvensom grufkarlekontoret, hvilket har vården om f. d.
bergskollegii kartsamling.

Den statistiska afdelningen har att utarbeta
kollegii särskilda berättelser och handlägga statistiska
ärenden. Berättelserna äro om bergshandteringen --
Bidrag till Sveriges officiella statistik litt. C. --
fabriker och manufakturer -- litt. D. -- inrikes handel
och sjöfart -- litt. E. -- och utrikes handel och
sjöfart -- litt. F.

*

Anders Richard Åkerman, som föddes den 10
april 1837 i Stockholm, är son till dåvarande
professorn i kemisk teknologi vid Teknologiska
institutet i Stockholm, sedermera öfverdirektören för
mynt- och kontrollverken Joakim Åkerman. Å. blef 1855
student i Uppsala, aflade 1860 bergsexamen och
ingick som askultant i kommersekollegii afdelning för
bergsärenden. Sedan han 1861--62 genomgått Falu
bergsskola, antogs han 1863 som elev och
förordnades 1864 till stipendiat på Järnkontorets
metallurgiska stat. 1868 blef han redaktör for »Järnkontorets
annaler» -- som hans fader redigerat åren 1846--52 
-- och utnämndes 1869 till adjunkt i metallurgi
och hyttkonst vid den då med Teknologiska institutet
sammanslagna bergsskolan. Han tillträdde 1883
platsen som professor i samma ämnen vid Tekniska
högskolan och blef 1890 styrelseledamot i
Järnkontoret.

Det blefve för långt att här uppräkna alla de
utländska resor, som Å. företagit i gamla och nya
världen för studier af järnhandteringen. Likaledes
kunna vi här endast i korthet erinra om, att Å.
varit ledamot af många kommittéer för Sveriges
deltagande i olika utländska expositioner -- vid 1900
års världsutställning i Paris var han ordförande i
den svenska kommittén och han har vid dessa
utställningar äfven kallats till juryman för de
metallurgiska afdelningarne.

Under sin lärareperiod sökte Å. framför allt
lägga en vetenskaplig bas för hyttkonsten, i hvilket
syfte han planlade och ledde en mängd
undersökningar. Antalet af honom utgifna afhandlingar är
äfven betydande, och de flesta af dem ha öfversatts
på olika främmande språk, däribland äfven ryska.
Å. har för sina utmärkta metallurgiska arbeten också
rönt mycket erkännande från utlandet. Han blef
sålunda redan 1875 hedersledamot af »The iron and
steel institute of Great Britain», hvars
Bessemer-guldmedalj han mottog år 1885. Å. är för öfrigt
hedersledamot af flera andra utländska sällskap och
akademier, ledamot af svenska vetenskapsakademien
och landtbruksakademien, promoverades 1893 vid
Uppsala universitet till fil. hedersdoktor, o. s. v.

Generaldirektör Åkerman innehar sedan 1892 en
plats i Första kammaren som ledamot för
Värmlands län. Hans tid är, som man kan förstå, strängt
upptagen, men han är sedan ungdomen van vid
strängt arbete. Dugligheten tillhör den Åkermanska
familjen öfver hufvud taget. En medlem däraf är,
som bekant, svensk-norsk minister i Paris, en annan
är skulptören Verner Åkerman.

- 


KONUNG OSCAR I BIARRITZ.

Efter fotografi tagen för HVAR 8 DAG.


KONUNG OSCAR TAGER SIN MORGONPROMENAD Å PLAGEN: I konungens sällskap befinmna sig: t. h. om H. M:t
franska regeringens kommissarie, monsieur Paol och öfverstelöjtnant Ljungstedt: t v. doktor Flensburg och hofmarskalken Rustad. Vi återgifva för dagen denna bild och skola återkomma med en illustrerad skildring från Biarritz, insänd af vår vår pariserkorrespondent, för tillfället på platsen.
-



DROTTNING WILHELMINA OCH HENNES MODER.

Den af hela holländska nationen nära nog
afgudade unga drottningen, »Vår Wilhelmina»,
ligger sedan någon tid insjuknad i tyfus.
Sjukdomen har en ytterst farlig karaktär och folket
emotser utgången däraf med största oro. I händelse
att sjukdomen blir långvarig, kommer sannolikt
drottningen-modern att öfvertaga regentskapet.



PRINS CARL PÅ INSPEKTIONSRESA.

EN ÖGONBLICKSBILD, tagen å Malmö järnvägsstation vid
afresan till Ystad.



THYRA SCHUBERT.


Fröken Schubert är en ung
svenska, född i Söderköpng,
som, efter att hafva genomgått
Musikaliska Akademien i
Stockholm, utomlands utbildat sig till
operasångerska. -- Hon har
uppträdt i framstående sångpartier
å operorna i Lübeck och Reval,
och har å båda platserna skördat
stort bifall af publik och kritik.
-





ROSE RELDA.

ROSE RELDA SOM LAKMÉ.


MARTA SANDAL



Ett par unga sångerskor, norskan
fröken Marta Sandal och
amerikanskan fröken Rose Relda, den senare
anstäld vid Opéra Comique i Paris, har
på ett par konserter i Stockholm gjort
mycken lycka. Fröken Sandal är
romanssångerska och i besittning af ett
sällspordt känsligt temperament, så att
hon kan gifva uttryck åt mycket
skiftande sinnesstämningar. Fröken Relda
är koloratursångerska, och de svåraste
passager tyckas för henne vara blott
en lek. Båda arttisterna äro framstående,
hvar och en i sitt slag.
-



SHERLOCK HOLMES.

Sherlock Holmes är ju genom
den engelska författaren
Conan Doyle's detektivhistorier
en öfver hela världen känd
person. Privatdetektiven Holmes
besitter äfven ett skarpsinne och
en kallblodighet, som är rent af
makalösa -- och som troligen
aldrig fallit på någon verklig
detektivs lott.

Sherlock Holmes gjorde för en
tid sedan sitt inträde å teatern,
i det att några af hans äfventyr
dramatiserats. Från England har
denna pjes öfver Köpenhamn
kommit till Stockholm. Den
spelades först på teatern i
Folkets hus, sedan på Folkteatern
och har nu sist gifvits å
Svenska teatern, der hr Nyblom
varit en utmärkt privatdetektiv och
hr Hagman en förträfflig
bofprofessor.

Foto. C. Olausson, Sthlm.

»PROFESSORN»
Hagman.

»SHERLOCK HOLMES»
Knut Nyblom.

*


MIN FÖRLORADE GUDINNA.

Novell af GILBERT DAYLE. Öfversättning för HVAR 8 DAG.

Allt syntes mig behagligt -- en härlig
våreftermiddag. Parken till sin fördel, och så hade jag
sammanträffat med mrs Ventry, en af mina äldsta
och mest intelligenta vänner.

Hon hade en välansad fransk pudel med sig,
och båda voro prydda med utsökt smak. Vi
ströfvade lugnt framåt alla tre.

»Joco och jag promenera hvarje eftermiddag
för vår hälsas skull» -- förklarade hon. »Min
victoria kommer om några minuter för att hämta oss,
så att ni måste skynda er och tala om hvad ni
allt haft för er på senare tid. Ni har ju varit
borta en evighet. Tala nu om allt.»

»Min nådiga, jag har jagat lejon i vildmarkerna,
jag har skjutit vildsvin i Marokko, jag har -- --»

»Oh, den vanliga slaktexpeditionen!» afbröt hon.
»Den intresserar mig alldeles ej». Hon vände sitt
hufvud och gaf mig en kritisk blick. »Vet ni,
Hugo, att det är nästan vidunderligt! Här står ni,
en intelligent man om trettiotvå år, mer än
tillräckligt förmögen, och har icke ens en liten
kärlekshistoria att anförtro mig!»

»Det skall jag be att få godtgöra nu», sade jag
allvarligt. Ett litet utrop af glad öfverraskning
undslapp henne och jag skrattade.

»Låt höra!»

»Ja, det passerade under vägen hem. Jag
stannade några dagar i Monte Carlo. Ni känner till
La Turbie, det lilla stället på bergsluttningen.
Nåväl, jag höll som bäst på med att knoga vägen upp
till utsiktspunkten, när, kommen halfvägs, en vagn
körde förbi mig. Inuti sutto tvänne damer, antagligen
mor och dotter.

»Och den yngre?» frågade mrs Ventry ifrigt.

»Var strålande skön! De voro snart utom
synhåll, men när jag nådde fram till värdshuset, stod
vagnen tom utanför. Jag gick ett steg omkring och
fick syn på damerna igen. Den unga flickan höll
på att klättra upp för berget för att få bättre
utsikt. Ack, att ni hade sett henne!» Jag stannade
ett ögonblick i min berättelse för att njuta af
minnet.

»Ja, ja!» utropade mrs Ventry otåligt. »Hon
var hänförande, en vacker tafla -- men fortsätt.
Det var väl mer att säga.»

»Visst var det mer», sade jag. »Under sina
hastiga rörelser slant hennes fötter. Jag skyndade
till hjälp och det visade sig vara en ganska
allvarsam vrickning. Som hon icke kunde gå, förde
jag henne till värdshuset, eskorterad af mamman.
Där svimmade hon tillfölje plågorna. Återigen fick
jag vara till hjälp, och när hon hämtat sig så --
ja, ni vet ju, Adele, att jag studerade till läkare
när min excentriske onkels testamente gjorde mig
till dagdrifvare.»

»Ni lämnade läkarhjälp?» sade mrs Ventry med
ett småleende.

»Ja, det var verkligen en allvarlig vrickning,
och sedan jag förklarat mig hemmastadd i
konsten, lindade jag hennes vrist samt bar henne
slutligen till vagnen.»

Mrs Ventrys småleende växte.

»Så romantiskt! Och ni blef förälskad i henne?»

»Öfver öronen! Om ni blott hört hennes röst,
sett hennes -- -- --»

»Vrist?» inföll mrs Ventry.

»Hennes ögon!» ifyllde jag med en sträng blick.
»Oh, hela varelsen var förtjusande!»

»Och det var början till en förbindelse.
Berätta fortsättningen.»

»Det blef ingen fortsättning», sade jag sorgset.
»I hastigheten glömde jag lämna mitt visitkort, och
sedan de väl tackat mig och bedt mig hälsa på,
körde de åstad -- utan att uppgifva mig någon
adress. Kan man tänka sig något så förargligt.
Förgäfves sökte jag under en hel vecka återfinna
dem. Jag hade förälskat mig i en gudinna --
endast för att förlora henne nästa ögonblick!»

»Stackars Hugo!» sade mrs Ventry deltagande.

Hennes victoria nalkades och hon gick fram mot
den. »Åh, nu har jag en tråkig visit att aflägga»,
sade hon med en suck. Hon steg upp i vagnen och
jag placerade pudeln på sätet vid hennes sida. »Och
så söker ni henne alltjämt?» frågade hon med ett
leende.

»Ja, jag ämnar hålla ut hela säsongen, för att
möjligen få träffa henne till slut», förklarade jag
bestämdt. »Ni skall förstå, att jag aldrig förr
varit så förälskad, och det gör mig energisk.»

»Nåväl, lycka till, mon ami!» sade hon med
ett lätt skratt, medan hon åkte bort.

Jag fortsatte min promenad, och hade icke gått
många steg, förr än jag upptäckte en lång,
vacker, mörkhyad ung man som skyndade emot mig.

»Nå, här är du, Skeff, gamle vän!» utropade
han under en ifrig handtryckning. »Jag hörde du
var återkommen, sökte dig hemma, och så sade
din betjänt att du skulle vara i parken, och här
har jag då funnit dig.»

Lord Dennis Gorison var en hygglig ung
irländare, löjtnant vid ett regemente som nyligen
återkommit från Sydafrika. Han var också en af mina
äldsta vänner.

Jag studerade hans ansikte och tyckte mig
upptäcka en viss ängslan däri.

»Visserligen vet jag att jag är ofantligt
eftersökt och förtjänt af min stora popularitet o. s. v.»,
sade jag blygsamt, »men likväl måste jag tillstå
att jag känner mig smickrad att vara så eftersökt
af dig. Det är verkligen snällt af dig, Dennis, min
gosse.»

Han tog mig under armen.

»Oh, Skeff, jag är så illa ute, och du måste
hjälpa mig!» utropade han modlöst.

Just hvad jag trodde.

»Nå, hur låter det senaste», sade jag, med en
suck.

»Ser du, för två år sedan, innan jag for ut
till kriget var jag en yngre man», började han
tveksamt.

»Det där låter sannolikt», invände jag
eftertänksamt.

»Ack, du vet så väl hvad jag menar, Skeff!
Jag var mycket yngre -- en ung slyngel.» Han
stannade. »Emellertid -- för att göra historien kort,
blef jag kär i en aktris -- men inte af det
vanliga slaget, Skeff! Hon var vacker och förfinad,
och hade en liten roll i en komedi. Jag var
verkligen mycket kär, och om jag icke just då fått
resa ut, skulle jag ha gift mig med henne.»

»Ja, jag har då alltid påstått, att till och med
krigsdepartementet ibland visar prof på intelligens!»

»Detta räddade mig i tid. Den sortens
giftermål är komplett omöjligt för mig. Ni känner ju till
finanserna inom vår familj.»

Glömde jag tala om att han var irländare?
Godset Southbrook ligger i grefskapet Donegal,
därifrån man icke plägar uppbära arrenden.

»Men om nu departementets order räddade dig.
hvari ligger faran?» frågade jag.

»Vid min återkomst hade min präktiga mamma
snappat upp en rik amerikanska åt mig. Hela
familjen har kommit hit öfver för kröningen. Vi
ha blifvit förda tillsammans och våra respektive 
föräldrar äro förtjusta. Jag var just redo att fria, när
jag så helt plötsligt hotas med följder af min tidigare
förbindelse.»

»Den lilla aktrisen ?»

Han nickade sorgset.

»Hon skref till mig vid min återkomst, men jag
visste sannerligen inte hvad jag skulle svara --
och lät därför bli. -- Detta har tydligen förargat
henne och hon förklarar sig ämna väcka åtal mot mig
för brutet äktenskapslöfte. -- Och det finnes ej spår
af tvifvel om utgången -- hon vinner. -- Hon har
ju hela packor af de mest glödande kärleksbref!»

»Nå, inser du nu min situation, Skeff?»
fortsatte han hopplöst. »Om hon gör allvar af saken,
så är det slut mellan mig och amerikanskan och
då gör gumman det hett om öronen för mig. Jag
har funderat och sett på saken från alla sidor och
har slutligen kommit därhän, att om någon skall
kunna hjälpa mig, är det du!»

»Nej -- du är verkligen storartad i din
älskvärdhet, Dennis», sade jag.

Han grep min arm ifrigt.

»Du är en världserfaren man, Skeff, och -- ja,
ursäkta uttrycket -- du har ordet i din makt. Du
måste gå till henne och göra upp saken. Måla upp
en tafla för henne som visar hur jag tvingats till
ett förhatligt giftermål, säg henne att endast vårt
namns ära kunde förmå mig att samtycka. Vädja
till hennes bättre jag, gör hvad du vill, endast hon
återlämnar mig mitt ord. Du kan göra det, Skeff
-- och du skall nog vilja hjälpa mig, eller hur?»
slutade han bedjande.

Jag öfverlade den högst öfverraskande
situationen.

»Om du går till henne i eftermiddag, Skeff, och
det gör du nog, skall jag vara tacksam hela mitt
lif! Se så, nu är mamma här och hämtar mig.
Måtte ...» mumlade han helt sakta.

Southbrookekipaget hade närmat sig oss och
hennes nåd lutade sig fram.

»Hur står det till, mr Skeffington?» sade hon
frånvarande. Min guldvikt hade just aldrig haft
någon inverkan på hennes sätt emot mig.

»Dennis, kom med mig nu, jag kör hem». Och
hennes ton tillät ingen invändning.

Dennis, den skälmen, vände sig nu mot mig
för ett ögonblick, stack handen i en inre rockficka
och drog ut ett tillskrynkladt kuvert, som han
smugglade till mig.

»Hennes adress -- jag litar på dig», hviskade
han. Så upp i vagnen och borta voro de.

Jag slätade ut kuvertet och såg på adressen.
Där stod: »Miss Effie Brenan, 5 Westbury
Mansions, Hyde Park, W.»

»Jag förmodar att han anser sig äga mitt löfte»,
sade jag för mig själf. »Jag kan ju godt gå dit.
Jag har aldrig varit med om att ordna en dylik
affär, men det kunde ju vara intressant försöka.
Jag skall verkligen göra det.»

Efter en kvarts timme stod jag framför dörren
till N:r 5, Westbury Mansions. En ståtLg betjänt
öppnade.

»Tager miss Brenan emot?» frågade jag, under
det jag framlämnade mitt kort. »Jag söker i en
affärsangelägenhet och om jag kunde få några
minuters samtal skulle jag vara tacksam».

Jag visades in i ett nätt möbleradt litet
förmak.

»En ung aktris med småroller i komedier synes
vara särdeles väl aflönad», reflekterade jag, medan
mina ögon öfverforo den vackra inredningen af
rummet.

Dörren öppnades och in träder en ung dam.
Jag reste mig upp, och när jag sig hennes ansikte,
tog jag ett steg baklänges i pur förundran. Det
var ju endast en tillfällighet, nog så egendomlig
förstås, men något tvifvel kunde ej vara tal om!
Hon var den unga damen från La Turbie, den
förlorade gudinnan. Hon hade, äfven hon, igenkänt mig,
och kom emot mig med framräckta händer.

»Så har ni då verkligen fått reda på oss till slut»,
utropade hon. »Ni kan ej tro, hur ledsen min mor
var öfver att ha glömt uppgifva vår adress. Det
var oförlåtligt.»

Jag kunde endast stirra på henne af
förvåning. Hon var ännu vackrare än mitt minne hade
målat henne.

»Och hur fann ni oss?» frågade hon i det hon
anvisade mig en stol.

Jag hämtade mig, icke utan ansträngning.

»Om jag skall vara fullt uppriktig, måste jag
bekänna att det är af en ren slump. Jag hade
icke den ringaste aning om att miss Effie Brenan
var ni!»

Jag kunde godt hafva tillagt att det för mig
var ett hårdt slag. Aldrig hade jag trott att »min
gudinna» kunde vara en ung aktris, beredd att
instämma en betitlad ungdom för brytande af
giftermålslöfte.

Blotta tanken härpå föreföll mig orimlig.

Jag såg en viss liten förvåning lägga sig öfver
hennes panna. Jag tvekade ett ögonblick, men gick
så rakt på sak.

»Det är en ganska grannlaga fråga det rör sig
om. Men jag bör börja med förklaringen att jag
är lord Dennis Gorisons äldste vän.» Jag stannade
ett ögonblick. »Och jag har infunnit mig på hans
anmodan i egenskap af -- hur skall jag säga --
medlare?»

En blick af ytterlig förvåning drog öfver hennes
ansikte.

»Som medlare -- är någon sådan af nöden?»
frågade hon.

»Vi hoppas det. Se, Dennis, den stackars
gossen, har talat om allt för mig. Hur han blef
förälskad i er innan han for ut till kriget.»

»Har han talat om detta för er?» frågade hon
helt lugnt.

»Ja. Och förrästen gaf han mig en mycket
noggrann beskrifning på er», fortsatte jag med en blick
på henne. »Han förklarade att ni är en
förtjusande, förfinad, begåfvad ung aktris, som spelar sina
roller i komedien på ett i hög grad utmärkt sätt.»
Jag erinrade mig ej hans ord, men de sade säkert
detsamma. »Och jag finner det i sanning högst
förklarligt att han skulle blifvit kär i eder», tillade
jag i en öfvertygad ton.

Hon skrattade helt lätt.

»Det ser ut som om han icke desto mindre var
af annan mening numera?»

Jag gjorde mig beredd att slå det stora slaget
för min väns skull.

»Det finnes dock något högre än kärlek -- och
det är plikt», sade jag högtidligt. Jag förklarade
hvilken uppoffring han fick utstå, och talade varmt
till hans försvar. Jag drog upp en rörande tafla
af hans åldriga föräldrar, för hvilka hans giftermål
hade så stor betydelse. Hon lyssnade tyst, med
ansiktet bortvändt.

»Och den amerikanska flickan -- älskar han
henne?» frågade hon slutligen med undertryckt
stämma.

»Älskar! Tänk er själf -- en ung flicka med
anlag för fetma, med gröna ögon och en gäll, 

(Forts, å sid. 495)



ENIGHET.

Ögonblicksbilder från tvenne af det flertal städer i landet, där demonstrationer för allmän rösträtt ägt rum.

HVAR 8 DAG vore i tillfälle att återgifva flera bilder från dessa folkrörelsens högtidligheter, men fotografierna äro hvarandra så väsentligt lika  -- alla verkande endast genom en öfverväldigande, af en tanke besjälad, massa demonstranter -- att vi inskränkt oss till dessa tvenne ögonblicksbilder.

Amatörfoto
MALMÖ:  c:a 15.000 personer församlade på Stortorget.

Foto. Ax. Lindahls Fotogr  affär, Sthlm.

STOCKHOLM DEN 27 APRIL: Det väldiga, välordnade tåget, i hvilket jämväl befunno sig ett 60-tal studenter,
riksdagsmän, konstnärer m. fl., skrider Hamngatan framåt.


I BALLONG
Det blåser för närvarande, kan man säga, friska
vindar inom luftseglingsvärldep. Santos-Dumont
håller ju allt fortfarande på med sina experiment
beträffande ett styrbart luftskepp och tyckes verkligen ha
kommit målet ett stycke närmare, än någon före honom.
Men problemet är dock ännu icke löst. Först när ett
luftskepp, en verklig maskin, med 20 à 30 meters fart
pr sek., blifvit konstrueradt, kan människan, oberoende
af vinden, röra sig i rymden. Tager man ballongen
med i räkningen, såsom Santos-Dumont m. fl. gjort,
kan man däremot aldrig erhålla en i falla väder styrbar
farkost, ty ballongens motståndsyta mot vindtrycket
blir alItid så stor, att maskinkraften icke räcker till
att drifva fram den med tillräcklig hastighet Därför
måste man afstå från ballongen, om man vill åstad
komma ett verkligt luftskepp.

Men luftballongen i och för sig kan vara mycket
bra, och luftseglingskonsten är för närvarande, som
sagdt, stadd i lifligt uppsving, icke minst i vårt
fädernesland. Detta kommer sig af, att luftballongen
blifvit ett värdefullt hjälpmedel i vetenskapens tjänst
Vetenskapen hyser på goda skäl vissa förhoppningar
om att medels luftballongens tillhjälp komma till
visshet i flere viktiga frågor. Hvad som icke minst
bidragit till att stadga dessa förhoppningar är, att man
lyckats åstadkomma små ballonger, som utan någon
besättning gå upp i luften till afstånd, där människan
icke skulle kunna lefva, och medföra själfregistrerande
meteorologiska och fysikaliska instrument för mätning
af temperatur, fuktighet, lufttryck, strålning o. s. v.
Naturligtvis kommer äfven fotografien här till stor
användning. Bland andra håller professor H.
Hildebrandson i Uppsala på med att anordna uppsändandet
af dylika ballonger i Sverige, och har en okänd
mecenat till detta ändamål anslagit 20,000 kr.

Man har äfven för den meteorologiska forskningen
användt olika slags drakar, hvarmed man uppnått en
höjd af 4,000 meter. I Stockholm ha åtskilliga lyckade
försök gjorts med drakar -- och hade HVAR 8 DAG
pä sin tid (N:o 9:III) en bild, som visade drakars
uppsändande å Ladugårdsgärdet. Det är också meningen
att medföra drakar på de vetenskapliga hydrografiska
expeditioner, som äga rum i Sverige och Norge.

* 

I Stockholm stiftades den 15 december 1900 Svenska
aeronautiska sällskapet, bestående af vetenskapsmän,
militärer, ingeniörer, fotografer m. fl. personer. Detta
sälIskap vill arbeta för, att äfven Sverige skall intaga
sin plats på ballongundersökningarnes område.

Sällskapet söker sålunda att få till stånd en frivillig
ballongkår, afsedd att vid ofred ställas till
krigsstyrelsens förfogande. Under de senare åren ha, som
bekant, de moderna arméerna skaffat sig serskilda
ballongkårer, då man naturligtvis på de höjder, hvartill man
kan komma med ballongernas tillhjälp, sättes i stånd
att öfverskåda fiendens och sina egna truppers
manövrer. Denna svenska ballongkår, sammansatt af för
saken intresserade och lämpliga personer, idel frivilliga
skulle i fredstid tjäna vetenskapen. Genom internationell
öfverenskommelse företages nämligen numera en gång
i månaden samtidiga ballongfärder från Paris, Berlin,
München, Wien, Warschau och Petersburg, hvilka
färder i regeln företagas med militärballonger.
Observationerna, som utföres pä dessa luftresor, få desto större
värde, ju flere platserna äro, från hvilka
ballongfärderna ställas, i det att resultaten sedan jämföras i en
gemensam byrå. Det vore nu meningen, att också
Sverige skulle deltaga i dessa upptäcksresor.

Men för att Svenska aeronautiska sällskapet skall
kunna gå i land med sitt dubbla syftemål, behöfver det
allmänhetens understöd, och sällskapet har nyligen
utfärdat ett upprop till allmänheten, om att denna skall
gifva sällskapet sitt stöd. Uppropet var undertecknadt
af d:r Nils Ekholm, sällskapets ordförande,
generalmajor Centervall, öfverstarne Sylvander och Bergman,
m. fl. personer. En af undertecknarne var HVAR 8
DAGS fotograf, hr O. Halldin, innehafvare af Axel
Lindahls fotografiaffär i Stockholm, och vi äro härmed i
tillfälle att lämna en bild, som tagits af honom vid en
bailonguppstigning.

*

Då det bör vara nog så intressant att finna sig
tillrätta på planen, ha vi angifvit några bemärkta
punkter, sålunda numrerade

1.   Kungl. Biblioteket, (Humlegården).

2.    Johannes kyrka.

3.    Realläroverket.

4.    Katolska Apost. kyrkan.

5.    Vallhallavägen.

6.    Sofiahemmet.

7.     Idrottsparken.

8.     Svea Artilleri kasern.

9.     Lifgf. till häst kasern.

10.   Värtahamnen.

11.   Gustaf Adolfskyrkan.

12.   Lidingöbro värdshus.

13.   Kavalleri etabl.

14.   Skogsinstitutet.

15.   Svea & Göta Lifg. kaserner.

16.   Veterinärinstitutet.

17.   Karlavägen.

18.   Stureplan.

19.  Adolf Fredr. kyrka.

20.  Östermalms kyrka.

*


STORHÄRTIGEN OCH STORHÄRTIGINNAN AF BADEN.


EFTER ETT I DESSA DAGAR, MED ANLEDNING AF STORHÄRTIGENS 50-ÅRSREGER1NGSJUBILEUM, TAGET FOTOGRAFI.

STORHÄRTIGENS AF BADEN REGERINGSJUBILEUM

I dessa dagar har Baden och framförallt
hufvudstaden Karlsruhe med stora fästligheter firat sin
storhärtigs, vår kronprinsessas faders,
femtioårs-jubileum. Fästligheterna, som länge förberedts, hafva
ägt rum i närvaro af en mängd fästligheter, som
för ändamålet infunnit sig i Badens residensstad,
däribland kejsar Wilhelm.

Storhärtigen Friedrich öfvertog den 24 april 1852
regeringen efter sin fader, storhärtig Leopold. Kort
förut hade storhärtigdömet varit utsatt för
revolutionsstormarne, som i Baden trängde djupare än
i något annat af de tyska landen och till och med
förde till upprorsrörelser bland trupperna. Det var
sålunda under mycket bekymmersamma
förhållanden som den nye storhärtigen började sin
regering. Genom klokhet och insikt i folkrörelsernas
väsen bidrog han emellertid kraftigt till att leda
landet in på lugna utvecklingsvägar. Han har, säges
det nu öfverallt i den tyska prässen, för sig och
sitt land löst problemet: att vara en strängt
konstitutionell monark utan att därvid sjunka ner till
ett personlighetslöst schema. Det är storhärtig
Friedrich som en gång yttrat: det finnes ingen
motsats mellan fursterätt och folkrätt. Furste och folk
äro oupplösligen förenadeunder det båda skydda
baneret af en i ord och handling helgad 
förbättring.

Genom att hylla sådana grundsatser återställde
han den rubbade enigheten inom landet.Och
genom sin vishet bidrog han äfven till fullbordandet
af ett annat,ännu större enighetsverk: 
sammanslutningen i det nya tyska riket. Tidigare än
någon annan af de många tyska suveränena hade
han omfattat tanken på bildningen af ett enigt
Tyskland under Preussens ledning. Endast mycket
motvilligt fogade storhärtigen sig 1866 i ständernas
beslut att genomdrifva krigsförklaringen mot
Preussen. Redan tre år förut gjorde han på
furstedagen i Frankfurt stark opposition mot den
habsburgska politiken. Och då fredsslutet med
Preussen kom, framställdes från såväl preussisk som
badisk sida Sydtysklands förening med Nordtyska
förbundet såsom båda ländernas närmaste politiska
mål.

I kriget mot Frankrike spelade Badens kontingent 
under general Werder sedan en icke
oväsentlig roll. Därunder var storhärtigen själf med om
Strassburgs belägring och eröfring. Det var också


KARLSRUHE: Storhärtliga slottet med slottsplanen.
KARLSRUHE: Arfstorhärtigliga palstset.

han som i Versailles utbringade den första
skålen för den förste tyske käjsaren, liksom han stod
i medelpunkten såsom den enande mannen i de
historiska ögonblick då den författningsmässiga
grundvalen till det nya tyska riket lades.

Stora äro sålunda Storhärtigens förtjänster om
sitt land och sin nation. Men det finnes ännu
något, som gör honom så sympatisk: hans 
personlighet. I sin regering, sitt lyckliga äktenskap
med käjsar Wilhelm I: s dotter Louise Marie, i
umgänget med sitt folk såväl som i det
offentliga lifvet är han ständigt samme, älskvärde, kloke,
själfmedvetne men andras meningar aktande man,
ingen stor men en verkligt värdig personlighet. Sina
76 år bär han med ungdomlig spänstighet.

KARLSRUHE: Vy af staden,
- 


MIN FÖRLORADE GUDINNA

(Forts. och slut fr. sid. 487)

skrikig röst. Älska henne  sedan han sett er!» sade
jag förebrående. Jag upptäckte något som glimmade i
hennes öga. »Han skall gifta sig med henne, blifva god
emot henne  men älska henne  aldrig! Det är det
vanliga, tarfliga utbytet af dollar mot titel,
tarfligt men nödvändigt och en lifsfråga för namnet
Southbrook's ära. Där har ni nu hela saken. Han
har gjort sin uppoffring. Jag ber er vara generös,
gör ni också en uppoffring, och låt honom återfå
sina bref och vara fri!»

»Men det var en god utsikt för mig», sade hon
tveksamt.

»Oh, ni har alltid utsikter; det kan ni helt
enkelt ej hjälpa», sade jag ifrigt.

Hon lyfte sitt hufvud och våra ögon möttes.

»Jaså, ni tror det», sade hon lätt rodnande. Hon
var förtjusande, och jag glömde mig verkligen för
ett ögonblick.

»Ja, för att öfvertyga er», utropade jag, »skulle
jag vilja   »

Jag häjdade mig i tid. Hon var till den grad
söt, och naturligtvis var jag nu lika kär i min
förlorade gudinna som någonsin förr, men ändå störde
mig den där historien om giftermålslöftet.

»Nå, för att öfvertyga mig om hvad?» frågade
hon småleende.

Jag blef feg.

»Om att innan många år gått, har ni en
annan», sade jag osäkert. »Låt mig nu se att ni är
generös, och återger honom friheten.» I detsamma
upptäckte jag spetsen af en den allra minsta sko.

»Jag gjorde en gång mitt bästa för att hjälpa
er. Vill ni icke nu revanchera er?»

Hon skrattade svagt och räckte mig sin hand.
»Nåväl,  jag lofvar att han skall ha sin fulla
frihet  på hvad mig beror.»

Hennes svala, fasta lilla hand tryckte min, och
jag kände hur rörelsen grep mig.

»Ni skall aldrig ångra det», utropade jag
uppriktigt. »Ni skall finna en man som skall älska
er ännu högre än Dennis, en som icke behöfver taga
familjehänsyn, en, t. ex. som   !»

Återigen häjdade jag mig i tid. Jag hade
blickat in i hennes ögon, och de voro, som jag sagt
till mrs Ventry, beundransvärda. Men så ryckte
tankarne på löftesbrott-affären inpå mig.

Hon smålog och följde mig till dörren.

»Nå, sedan ni nu funnit oss, kommer ni snart
igen, säg i morgon, och dricker en kopp té? Mamma
vill så gärna tacka er!»

»Förtjust att få återse mrs Brenan», sade jag
med ett sista ögonkast: »Farväl sålunda, tills i
morgon.»

Jag formligen slet mig därifrån och gick hemåt.
Det var ingen brist på tankar under vägen.

»När allt kommer omkring, så är en gudinna
en gudinna, vare sig hon hotar med processer eller
ej»  resonnerade jag för mig själf. »Och dessutom
var det aldrig hennes afsikt. Så snart hon blifvit
uppmärksamgjord på sakens verkliga innebörd, var
hon ju ädelmodet själf. Förrästen kan jag väl förstå att
hon var förargad. Hvilken ung flicka som hälst
skulle gjort detsamma  ja, hvilken som hälst!»
upprepade jag, öfvertygad.

När jag kom hem, väntade mig ett telegram.
Jag öppnade det. Det var från Dennis.

»För Guds skull, gå ej dit. Lämnade
i hastigheten amerikanskans adress
i stället för aktrisens.      Gorison.»

Jag föll ned i en stol. Det var för mycket
för mig.

»Att tänka sig att hon genast upptäckt
misstaget och höll god min! Har man sett maken?»

Min gudinna var sålunda icke någon aktris som
processar för att få en titel, utan en ung, skön
amerikansk arftagerska. Och humorist till på köpet.

Emellertid, nu var det fråga om Dennis, som
jag lofvat hjälpa så godt jag kunde. Jag försökte
att samla mina tankar och fattade mitt beslut.
Jag skyndade tillbaka till Westbury Mansions.
Blef återigen införd samt mottagen af den unga
damen, hvars ögon riktigt tindrade af skälmskhet.

»Åh, det är ju ett förfärligt misstag», började
jag, framvisande Dennis telegram. »Ni förstår, han
var rädd att hans mor skulle se när han lämnade
mig adressen», försökte jag mig på att förklara.

»Jag tyckte också att det var »något galet» med
hela saken», sade hon, anläggande den bredaste
amerikanska dialekt.  Så fortfor hon: »Jag är ledsen att
inte kunna stå till tjänst med de gröna ögonen och
och de andra små älskliga egenskaperna, ni
tillade mig.»

»Var barmhärtig!» bönföll jag ödmjukt. Det blef
en paus. »Jag undrar hvad ni nu ämnar göra?»

Hon skrattade igen.

»Hvad jag redan har gjort», rättade hon. »Jag
har hållit mitt ord. Så snart ni lämnat mig, skref
jag till honom, och har anledning tro att han icke
kommer att uppsöka mig vidare», tillade hon med
eftertryck.

Hon var sålunda en beslutsam gudinna.

»Och detta har ni gjort?» utropade jag.

Hon endast nickade småleende.

»Ja. Jag har aldrig varit svag för det där
tarfliga utbytet af dollar mot titel!» sade hon lugnt.

»Jag tror jag har blifvit klassiker, så ofta som
jag citeras», mumlade jag. Och så såg jag på henne.

»Finns det absolut icke någon hjälp för honom?»
sade jag, med ett försök att behärska min rörelse.

Hon skakade hufvudet afgörande.

»Nej; aktrishistorien har bestämt mig. Och jag
tror att jag aldrig, som ni sade, skall ångra det.
Jag måste nu tåligt invänta den där andre», sade
hon med konstladt allvar.

Det uppstod en paus. Därefter vände hon sitt
hufvud och våra ögon möttes.

»Vet ni hvad», utbrast jag plötsligen, »jag tror
att 'den andre' redan har begifvit sig af på resan?»

»Resan?» frågade hon.

»Ja, den resan började i La Turbie  för
tre månader sedan», stammade jag fram.

*

Som ett prof å den renaste, svartaste
otacksamhet, ville jag verkligen berätta, denna för lord
Dennis Gorison ledsamma historia. Han brukade
beteckna mig som en »plump idiot» och har
förklarat att han icke skulle taga hårdt vid sig om
han aldrig fick se mig mera.

Och för lady Soutbrook är jag endast luft. Men
hvad bryr jag mig om det. Jag har funnit min
gudinna och härom afton hviskade hon till mig helt
sakta, att jag kunde få rå om henne helt och
hållet. Och då frågar jag  hvad är allt annat värdt
däremot.

(SLUT.)

*




VECKANS: PORTRÄTT: GALLERI

HJ. LAGERLÖF.

Förre godsägaren i Arvika
Hjalmar Lagerlöf ingick den 20 april i
sitt 80:de år. Med anledning däraf
har L. till Karlstad donerat ett
betydande belopp. Den
frikostige gifvaren 
uppvaktades på hedersdagen
af stadsfullmäktige samt en hel del
enskilda.

C. F. BRÜDIGAM.

70 år fyllde den 22 april
bankdirektören i Skånes Enskilda Bank
i Ystad, Carl Fredrik Brüdigam.
B. är äfven styrelseledamot i Ystads
Sparbank, samt sedan flera år
stadsfullmäktig. Den allmänt ansedde
mannen uppvaktades på födelsedagen 
af bankernas personal m. fl.

G. LUNDIN.

70 år fyllde den 2 maj
innehafvaren af Lundgrenska boktryckeriet
i Jönköping, boktryckaren Gustaf
Lundin. L. är sedan 188
stadsfullmäktig. Den allmänt aktade
mannen var på sin hedersdag föremål
för storartad hyllning.

L. J. WERSANDER.

65 år fyllde den 18 april
bankdirktören, fil. dr. Lars Johan
Wersander i Vänersborg. W. blef 1862
fil d:r och samma år adjunkt från
hvilken befattning han 18 7 tog
afsked, utnämndes 18 6 till direktör
i enskilda banken i Vänersborg och
blef 1883 ordförande i dess styrelse.

N. A. HULTMAN.

Den i hela landet och äfven i
utlandet kände esskornettvirtuosen,
fanjunkaren N. A. Hultman fyllde
den 24 april 60 år. H. har företagit 
olika konsertturnéer i utlandet
och öfverallt vunnit det största
erkännande för sin framstående
skicklighet. Vänsäll och gladlynt har
han en otalig vänkrets, hvilken på
hedersdagen uppvaktade den gamle
veteranen.

C. J. BOSTRÖM.

60 år fyllde den 20 april
stadsläkaren i Sölvesborg, doktor Carl
Johan Boström B. blef 1863 student, 
med kand. 1872 samt med.
lic. 1875. 1876 utnänmdes han till
sin nuvarande befattning.

A. WALLBERG.

60 år fyllde den 16 april en af
Halmstads mest betydande män,
direktören för bolaget Slottsmöllan,
fabrikör Alfred Wallberg W. som
är stadsfullmäktig innehar
dessutom en hel del andra
förtroendeuppdrag.

M. DAVIDSON.

Den 20 april fyllde innehafvaren 
af Hasselbacken vid Stockholm
hr Magnus Davidson 60 år. Den
särdeles populäre mannen var 
gifvetvis föremål för lika uppriktig
som mångartad hyllning i hvilken
var innefattad ett tack för all glädje
och trefnad det specifikt
stockholmska etablissementet beredt både
hufvudstadsborna och resande.

A. P. BIÖRKMAN.

Den 15 april fyllde
fördelningsläkaren vid kongl. fältläkarekårens
reserv, lasarettsläkaren doktor
Anders Peter Biörkman i Luleå 60 år.
B. hyllades under dagens lopp af
kamrater och vänner.

A. W. LUTHANDER.

55 år fyllde den 21 april
kaptenen i armén, direktören vid 
länsfängelset i Malmö, Adolf Waste
Luthander. L. som erhöll sin första
officersfullmakt 1866 har alltsedan
1873 tjänstgjort vid fångvården.

A. M. LILLIECREUTZ.

Den 22 april fyllde ägaren af
Åminne bruk, löjtnanten i kongl.
Karlskrona grenadiersregementes
reserv friherre Adolf Magnus
Lilliecreutz 50 år L. är mycket anlitad,
både kommunalt och enskildt.

K. LING.

Chefen för Göteborgs
Vaddfabrik, ingeniör Kristian Ling fyllde
den 22 april 50 år. L. är den ende
kvarlefvande stiftaren af det för 29
år sedan bildade "Smålands Gille"
i Göteborg och var han
på sin halfsekelsdag föremål för lifliga
hyllningar af talrika vänner.

H. E. M. BOHMAN.

50 år fyllde den 22 april 
justitierådet H. E. M. Bohman, hvilken
framstående jurist äfven är verksam
i filantropist hänseende. B. var på
födelsedagen föremål för mycken
hyllning från olika håll.

FR. TH. L. ÅSBRINK.

Den 1 maj tillträddes Gäfle
pastorat af kontraktsprosten och
kyrkoherden i Arboga, e. o. kungl.
hofpred Fr. Theod. L. Åsbrink. Född
18 9 i Gäfle där fadern då var
lärare, är den nye kyrkoherden redan
från barndomsåren fäst vid det
samhälle, dit han nu flyttat som
församlingsherde.

H. BRATT.

50 år fyllde den 2 dennes
stationsinspektoren vid statens
järnvägar Hugo Bratt, som samtidigt
kunde fira sitt 25 årsjubileum som
tjänsteman vid statsbanorna. På
födelsedagen gafs till 50-åringens ära
middag hvarvid B. hedrades med
tal och skålar så väl för sin verksamhet 
såsom tjänsteman som för sina
egenskaper såsom enskild person.

G. WESSBERG.

Den 23 april ingick f.
rotemannen G. Wessberg i sitt 75:e år. W.
kunde  då han för några år sedan
tog afsked såsom roteman hvilken
befattning han innehaft sedan 1874
 blicka tillbaka på en nära 50-årig
verksamhet i Stockholm.

O. F. NORLANDER. 

Förre kaptenen vid Bohusläns
regemente Oscar Fredrik Norlander
afled i Göteborg den 25 april i en
ålder af 60 år. N. blef officer 1865
samt tog afsked 18[9]5 Han sörjes
närmast af maka och barn.

J. BJÖRKLUND. 

Den 17 april afled i Umeå
grosshandlare Johan Björklund, född
1841. Han var sedan 1870
stadsfullmäktig samt innehade en hel del
kommunala och enskilda
förtroendeuppdrag. Rättfram och
anspråklös till sitt väsende, sörjes
han närmast af maka och barn.

A. W. SUNDBLAD. 

Den 17 april afled i Stockholm
innehafvaren af apoteket Lejonet i
Uppsala Adolf Wilhelm Sundblad,
65 år gammal. S. erhöll 1874
personligt privilegium å apoteket 
Lejonet i Uppsala samt å
medikamentsförådet i Älfkarleö. Han
sörjes närmast af maka och barn.

C. G. SÄRNSTRÖM. 

Den 19 april afled i Stockholm
lektoren vid Tekniska högskolan
Carl Gustaf Särnström 64 år
gammal. S. utnämndes 18[9]2 till lektor
i metallurgi och hyttkonst vid
Tekniska högskolan. Han sörjes
närmast af söner.

C. E. BERGMAN. 

Förre delägaren i aktiebolaget
Bergman-Hummel & Co i Nederkalix, 
disponenten Carl Emanuel
Bergman afled den 10 april i en
ålder af 50 år. B., som innehade
en mängd förtroendeuppdrag,
sörjes förutom af närmaste af en
talrik vänkrets.

P. R. BERGSTRÖM. 

Den 21 april afled i
hufvudstaden kamreraren Per Reinhold
Bergström, känd för sin redbarhet och
sitt vänsälla väsen. B. sörjes
närmast af maka och son.

A. B. E. GEDERSTEDT. 

Den 16 april afled, blott 49 år
gammal, Albert Birger Edvard
Cederstedt, innehafvare af en
läderaffär i Stockholm. C. var på grund
af sin vackra tenor mycket
uppburen i ordenssällskap. särskildt
inom Par Bricoll. Han sörjes
närmast af maka och barn.

P. J. MAGNUSSON   

Den 14 april afled i
hufvudstaden vaktmästaren vid Stora
sällskapet Pehr Johan Magnusson, i en
ålder af 68 år. Den aflidne, känd
i vida kretsar, hade sedan 1875 på
ett nitiskt sätt omhänderhaft sin
plats vid hufvudstadens största
klubb.





HURTIG UNGDOM.

Efter fotografier af Axel Sjöberg, Malmö.


MEDLEMMAR AF R1DKLUBBEN »HIPPOS> I MALMÖ VID UPPVISNINGEN.



Hippos är namnet på en
ridklubb, som för två år
sedan bildades af några
skolynglingar i Malmö, men som nu
räknar ett tjugotal aktiva
medlemmar. Nyligen hade klubben
anordnat en ryttarefest i
ridhuset i Malmö, hvilken var mycket
talrikt besökt. Det omvexlande
programmet utfördes förträffligt
och vittnade om såväl
ynglingarnas eget intresse för saken
som om skicklighet hos
instruktören, löjtnanten frih. N.
Djurklou. Dylika ynglingaföreningar
till utöfvande af sund och
praktisk sport äro så långt från att
sakna betydelse att de fastmera
äro väl värda af all uppmuntran.


1.   SKOLRIDT.       2.   VOLTIGE.       3.   TANDEMRIDT.




3 dje årg.    Den 11 Maj 1902    N:o 32

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Conrad Nordqvist (med 1 porträtt). 
Axel Nordqvist (med 1 porträtt). 
Herr von Plehwe (med 1 porträtt). 
Professor Weibulls begrafning (med 1 illustr.) 
Finska Nationalteatern (med 2 illustr.) 
En magnifik hedersgåfva (med 2 illustr.) 
Stockholms äldste invånare (med 1 porträtt) 
Från hästutställningen i Kristiania (med 3 illustrationer) 
Hvad en undervattensbåt kan åstadkomma (med 1 illustr.) 
Från storhärtigens af Baden regeringsjubileum (med 1 illustration). 
Pultavamonumentet (med 3 illustrationer. 
»Orons ö» (med 4 illustrationer). 
Karl-Erik Forslund (med 1 porträtt) 
Veckans porträttgalleri (med 24 porträtt).
HVAR 8 DAGS novellblad, XI: Miss Rossdales' misstag. Öfversättning för HVAR 8 DAG.

-- BONNIERS TRYCKERI AKTIEBOLAG. GÖTEBORG. 1902.  --




CONRAD NORDQVIST.
Foto. Julius Grape, Fotaffär & atelier, Sthlm.
Speciellt taget för HVAR 8 DAG.
En gedigen musiker och en gedigen man...
Huru än böljeslagen gå i den svenska
musikaliska världen, har förste hofkapellmästaren Conrad
Nordqvists kapacitet dock aldrig varit omstridd, utan
hans taktpinne har ständigt förmått att uppväcka
vackra stämningar och bifallsstormar.

Johan Conrad Nordqvist har, om någon,
passerat graderna. Han har gått långsamt, men
säkert framåt, tack vare sin stora begåfning och sitt
rastlösa arbete. Han har kanske aldrig bländat,
men det ljus han utsänder är icke desto mindre
klart. Hans genius brinner med en lugn och
ihållande låga.

Född den 11 april 1840 i Vänersborg, där
fadern var musikus, blef Nordqvist vid endast åtta
års ålder elev vid Vestgöta-Dals regementes
musikkår, hvilken den lille trumslagarepojken följde ut
i danska kriget 1848. Följande år blef han
nummerspel och fick 1855 hautboists namn, heder och
värdighet för sin ovanliga skicklighet.

Nordqvist antogs 1856 till elev vid
konservatoriet i Stockholm och förste violinist vid
Ladugårdslandsteatern, blef 1859 altviolist i
hofkapellet och 1862 musikanförare vid k. teaterns balett.

Vid 26 års ålder aflade Nordqvist examen som
organist, musikdirektör och musiklärare vid högre
läroverk och erhöll då det högsta betygsantal, som
dittills uppnåtts. Han blef därpå musikdirektör vid
Jönköpings regemente, hvars musikkår af honom
grundligt ombildades, samt sedan vid Marinregementet.

Under åren 1867--68 uppehöll Nordqvist sig
med statsunderstöd i Dresden och Berlin,
sysslande med komposition. Han blef 1870 ledamot af
Musikaliska akademien samt harmonilärare vid
konservatoriet, 1875 organist i Storkyrkan, 1876
kormästare vid k. lyriska scenen, 1879 andre samt
1885 förste kapellmästare och hofkapellmästare. 1888
öfvertog Nordqvist genom kontrakt med regeringen
ledningen af operan, hvilken, som man torde
erinra sig, hade att kämpa mot åtskilliga
svårigheter, men lämnade denna befattning 1892, i det
att han samtidigt utnämndes till förste
hofkapellmästare.

Nordqvist har äfven medhunnit att 1868--74
vara musiklärare vid Nya elementarskolan och
gymnasium samt 1886--89 dirigent för Musikföreningen.
Han uppträdde i forna dagar ofta på konserter,
mest i stråkkvartetter, där han helst spelade
altviolen.

Den talangfulle och energiske mannen har
äfven gjort sig bemärkt som kompositör. Han har
sålunda komponerat baletter, orkestersaker,
pianostycken, sånger, m. m., Den härliga »Sorgmarschen
vid Carl XV: s begrafning» torde vara den mest
kända af Nordqvists kompositioner.

Som orkesteranförare är Nordqvist lugn och
bestämd. Han ingifver en känsla af trygghet, och
hofkapellet har under hans ledning städse intagit en
hög ståndpunkt.

*




AXEL NORDQVIST.

Det har tyckts oss passande att i samband med
fotografien af förste hofkapellmästaren Nordqvist
återgifva en bild af hans son, den unge lofvande
sångaren Axel Nordqvist, hvilken i fjol debuterade
å Stockholmsoperan som Siegmund i »Valkyrian» och
förliden söndag uppträdde å samma scen som Don
José i »Carmen», i det att han tillbringat den
mellanliggande tiden i Tyskland under studier. Hr N., som
haft till lärare professor Emerich i Berlin, har
uppträdt på operan i Graz -- den största österrikiska
operascen näst efter Wieneroperan -- och Kiel som
Siegmund, Faust och Don José.

Som ett kuriosum kan nämnas, att hr Axel
Nordqvist redan år 1878 uppträdde å k. teatern i
Stockholm och äfven då i Carmen -- nämligen som
statist.


AXEL NORDQVIST.

*


HERR VON PLEHWE.

RYSSLANDS NYE
INRIKESMINISTER.


Efter fotografi.

Till den häromdagen mördade
Ssipjagins efterträdare på ryska
inrikesministerposten har utnämnts hr
von Plehwe, hittillsvarande
ministerstatssekreterare för storfurstendömet
Finland.

Då detta namn ofta nämnts i
sammanhang med senare tiders svåra
förhållanden i Finland, har HVAR 8
DAG ansett porträttet i fråga af ett
visst intresse.



PROFESSOR WEIBULLS BEGRAFNING.

Efter amatörfotografi för HVAR 8 DAG.

Torsdagen den 24 april ägde professor Martin Weibulls jordfästning rum
i Lunds domkyrka. Sorgehögtidligheten minde lika mycket om den
inom  universitet  och  kommun framstående mannen som om den af alla
afhållna och högt skattade personligheten.

*



FINSKA NATIONALTEATERN.

Den 9 sistlidne April
invigdes den nya,
präktiga byggnad, som
skall hysa Finska
nationalscenen. Denna scen
har grundlagts af Doktor
Kaarlo Bergbom, teaterns
ledare. Äran att hafva
nått den höga ståndpunkt
i utöfvandet af dramatisk
konst som Finska
Nationalteatern intager,
tillkommer tvifvelsutan i främsta
rummet Doktor Bergbom,
som med estetikerns fina
omdömesförmåga
förenar scenledarens
kompetens. Men dessutom
förfogar Finska
Nationalteatern öfver framstående
artister bland hvilka vi vilja
nämna några namn,
Fruarne lida Aalberg och
Katri Rantio samt Herrar
Leino, Weckman, Rantio
och Ahlberg.


DEN NYA FINSKA NATIONALTEATERN.


D:R K. BERGBOM.

*


EN MAGNIFIK HEDERSGÅFVA.

AXEL APPELBERG.

En storartad hyllningsfest ägde den
2 maj rum, då å Hasselbacken gafs
middag för chefen för Sveriges
ångfartygs-assuransförening kapt.
Axel Appelberg från Göteborgr med 
anledning af att han i 25 år varit 
verkställande direktor i 
assuransföreningen. Till jubiiaren
öfverlämnades en särdeles dyrbar, bland
Sverigts skeppsredare subskriberad
hedersgåfva. Inbjudningen hade utgått
från kapten G. O. Wallenberg,
generalkonsul A. Johnson och konsul Hj.
Wikander. Gåfvan består af ett drakskepp
af silfver. Skeppet, ett mästerstycke i
sitt slag, är tillverkadt a
hofjuvelerarefirman Möllenborgs atelier, hvars
verkmästare A. G. Aarflot uteslutande lagt
hand vid arbetet, som länder firman till
all heder. Å en sköld å drakskeppets
babordssida läses: Till chefen för
Sveriges Ångfartygsassuransförening, Axel
Appelberg. På skeppets styrbordssida
läses å en annan sköld: Minne af
gagnande verksamhet från svenska
skeppsredare. -- Gåfvans värde, som i och för
sig är betydligt, representerande ett par
tusen kr., förhöjes ytterligare genom
dess barlast, som utgöres af väl stufvade
rullar af 20-kronor i guld till ett belopp
af 12,000 kronor.

Efter fotografi.

DRAKSKEPP LASTADT MED 12,000 KRONOR I GULD.

*



STOCKHOLMS ÄLDSTE INVÅNARE.

Efter fotografi speciellt tagen för HVAR 8 DAG.

foto. Julius Grape, Foto.-affär & atelier, Sthlm.

AXEL CEDERGREN.

98 år fyllde den 28 april hufvudstadens
äldste invånare, boktryckaren och förre
tidningsutgifvaren Axel Cedergren. Hr C. har allt
sedan april 1897, då bruksägaren Johan Lind afled,
varit Stockholms äldste manlige invånare. Men
han var ännu vid 1901 års början endast den
sjette i ordningen bland hufvudstadens äldste, i det att
fröknar och enkefruar då voro honom öfverlägsna
hvad åldern beträffar. Nu är emellertid hr C.,
som sagdt, den äldste personen i Stockholm, sedan
hans medtäflarinnor aflidit. Det lär under de 
senaste decennierna aldrig ha förekommit, att någon
manlig invånare varit äldst bland Stockholms 
befolkning.

Hr C. är född i Visby, där hans fader
ägde ett tryckeri, och han var själf vid endast fjorton
års ålder tryckeriföreståndare. Han begaf sig 
sedermera till Stockholm, där han på 1850-talet
etablerade sig som boktryckare. Han fick snart
tullen till kund och behöll densamma, ända tills han
i början af 1902 nedlade sin verksamhet!

Den ungdomlige åldringen är fortfarande kry och
pigg. Han mottog på födelsedagen många
besökande, däribland flera tidningsmän, och underhöll sig
med dem på det lifligaste.

HVAR 8 DAG passade naturligtvis på att sända
en fotograf till födelsedagsbarnet, och ha vi sålunda
nöjet kunna framvisa ett porträtt »för dagen».
Det är icke alla, som göra efter att bli
fotograferade vid 98 års ålder! Vi återkomma på
100-årsdagen.



FRÅN HÄSTUTSTÄLLNINGEN I KRISTIANIA.

Fotografier för HVAR 8 DAG af N   Skarpmoen, Kristiania.


FRÅN HÄSTUTSTÄLLNINGEN I KRISTIANIA: Vid prisutdelningen. Personerna å fotografien räknade från venster till höger äro:

Kapten Falkenberg, Kapten Hauge, Ryttmästaren Boltenstern, Löjtnanten Frih. von Essen, Öfverste Morgenstierne,
Löjtnanten Grefve Bonde samt Ryttmästaren Aas (civil).

I dessa dagar har Kristiania haft sin 2:dra Hästutställning
äfven denna omfattad med lifligt intresse af den stora
hufvudstadspubliken, liksom gifvetvis af fackmännen.
Utställningen karaktäriseras såsom särdeles vällyckad Bland de
mest populära numren voro där liksom i Stockholm
prisridningen och prishoppningen. Härinom utmärkte sig synnerligast
de trenne svenska officerare, hvilkas namn och porträtt
meddelas ofvan. Ryttmästare Boltenstern eröfrade sålunda 1:sta
priset för både ridning och hoppning, medan de tvenne öfriga
svenskarne tillerkändes hvar sitt 2:dra pris. Våra skickliga
kavallerister blefvo i hög grad populära såväl inom som utom
militärkretsen.


FRÅN HÄSTUTSTÄLLNINGEN I KRISTIANIA: De svenska officerarne.  Från venster å fotografien räknadt: Ryttm. Boltenstern, Grefve Bonde, Frih. von Essen.

FRÅN HÄSTUTSTÄLLNINGEN I KRISTIANIA:   Uppvisning



TEATER-AMATÖR-SÄLLSKAPET I  STOCKHOLM.

Foto. Fahlstedt, Stockholm.
Den 27 April gaf Amatörsällskapet en matiné till förmån för Stockholms Fjäl. koloniförening. Föreställningen ägde rum å Dramatiska Teatern och omfattade en liten operett och en 2-akts komedi, »Den sjuke brorsonen, öfversatt från spanskan af K. A. Hagberg. I synnerhet komedien väckte stort bifall både genom innehåll och utförande, 
hvilket senare kännetecknats som utmärkt. Vår bild visar en scen från Komedien.


HVAD EN UNDERVATTENSBÅT KAN ÅSTADKOMMA.

DEN FRANSKA UNDERVATTENSBÅTEN »MORSE» SOM SPRÄNGT PANSARSKEPPET »BOUVINES» I LUFTEN, VISAR SIG I VATTENYTAN.

FÖR ATT ERHÅLLA SITT PRIS.

Efter fotografi af originalteckningen.

Man har nyligen företagit högst intressanta prof med de för framtidens maritima krig otvifvelaktigt högst betydelsefulla undervattensbåtarne. Som bekant är det Frankrike, som
på detta område gått i spetsen, och vår bild återger den vällyckade attack, som undervattensbåten »Morse» nyligen gjorde mot de båda pansarkolosserna »Bouvines» och
«Tré honart», hvilka, därest det gällt allvar, gifvetvis blifvit sprängda i luften af välriktade torpedos. Sjömännen å pansarskeppen hälsade O'ckså det djärfva »undervattensvidundret»,
som plötsligt uppenbarade sig alldeles invid dem, med entusiastiskt jubel.


*DET  MINNESGODA  SVERIGE».

Foto. Julius Grape, Fotoaffär & atelier,  Sthlm.
PULTAVAMONUMENTET.
EFTER FOTOGRAFI TAGEN SPECIELLT FÖR HVAR 8 DAG.

(Se sid. 508)


FRÅN STORHÄRTIGENS AF BADEN REGERINGSJUBILEUM.


Festtåget drager öfver Marktplatz i Karlsruhe, HVAR 8 DAG är i tillfälle att efter fotografi lämna en bild från de festligheter,som särskildt i Karlsruhe tagit sig storartade
uttryck till firandet af den såväl i Baden som öfver hela Tyskland ofantligt populäre furstens 50-års regeringsjubileum. I närmast föregående nummer af HVAR 8 D ÄG finnes ett nytaget
helsidesporträtt af det storhärtigliga paret jämte biografi.


PULTAVAMONUMENTET.

Skulptören Theodor Lundberg har i dagarna
afslutat modellen i lera till det monument, som
är afsedt att resas på karolingrafven långt bort från
fäderneslandet, och synes han här hafva lyckats
frambringa en skapelse af ovanlig skönhet. Redan den
lilla modellen i gips, som Lundberg inlämnat till
täflingen och som stod utställd såväl i Stockholm
som Göteborg, tillvann sig allmän beundran på
båda platserna. (Se HVAR 8 DAGS 1 årg. n:o 28).
Men framför det nu färdiga konstverket i hans
atelier står man djupt gripen öfver det nobla och
storartade i utförandet. Och sällan har det väl
på senare tid hos oss lyckats en konstnär att
genom sitt arbete så varmt tilltala åskådare af annars
vidt skilda smakriktningar.

Monumentet har ju tillkommit för att hedra
krigare, som i fjärran land med ovansklig
tapperhet kämpade för sitt fädernesland, åtminstone efter
sin och sin konungs åsikt, samt för att hos
kommande släkten vara till väckelse att, när och hvar
striden står, ej sky något offer på fosterlandets
altare samt till dess skydd och bestånd. Det
innebär sålunda en ädel maning till närvarande och
kommande släkten. Endast så bör och får det
tolkas, på samma gång som det i det främmande
landet bör bära vittnesbörd om att ej häller vi glömt
bort våra tappre, som hvila i det ödesdigra
slagfältets jord.

För att äfven åt Sverige kunna bevara ett bland
de vackraste konstverk vår tid hos oss frambragt,
lärer monumentets upphofsman, major C. Grill,
vara betänkt på att söka åstadkomma medel till
tvänne afgjutningar i brons, hvaraf den ena skulle
komma att placeras på Skansen i Stockholm, med
hvars styrelse han satt sig i förbindelse och som
välvilligt omfattat förslaget. Det skulle då placeras
på en mindre kulle, kring hvilken karolinerna kunde
samlas vid de ofta förekommande historiska tågen.
Men för att realisera denna tanke fordras att
allmänhetens offervillighet tages ganska starkt i 
anspråk. Ty ännu äro de nödiga medlen långt ifrån
insamlade. Förutom från konungen, som
personligen varmt intresserar sig för denna sak, hafva
medlen hittills hufvudsakligen tillhopabringats bland
militärer och skolungdom, hvaraf tusenden lämnat
sitt lilla bidrag. Listor komma därför att i dessa
dagar kringsändas, och hvarje bidrag är
naturligtvis välkommet. Alla medel böra insändas till major
C. Grill i Göteborg.

Det imposamta monumentet utgöres af en grupp
föreställande Svea i hög, aktningsbjudande gestalt,
klädd i sorgdok och med de ädla anletsdragen
präglade af djupt vemod. Öfver en vid hennes fötter
liggande död krigare med bruten klinga höljer hon
det fällda svenska banéret, och i vänstra handen
håller hon en lagerkrans, å hvars band står att läsa:
Suecia Memor.

På monumentets framsida, något nedom den,
liggande kämpefiguren, är fäst en kartusch med
inskription: Filiis ad Poltavam occisis.


MAJOR CLAES GRILL.
Monumentets upphofsman.

SKULPTÖREN TH. LUNDBERG.
Monumentets mästare.

Med dessa få ord (»Det minnesgoda Sverige
åt sina vid Pultava fallna söner») anger monumentet
själf på ett flärdfritt, men dock talande sätt såväl
ursprung som ändamål.

Monumentet, som skall gjutas i brons, får en
höjd öfver grafkullen, hvarå det skall resas, af 3 1/2
meter; det kommer att omgifvas af ett bronsräcke
och grafven i sin helhet att kringgärdas af ett
100-tal träd.

(Se sid. 506.)

*



»ORONS Ö».
FRÅN  NAPOLEONS  FÖDELSEÖ,   CORSIKA.
Efter fotografier och bref till HVAR 8 DAG.

AJACCIO.

Vid en af världens
härligaste bukter, pä
Corsikas västra
och i klimatiskt
hänseende mest
gynnade kust
ligger Ajaccio,
»La bianca»,
såsom den kallas
af inbyggarna.
Och hvit och
vänlig lyser den
emot en, som
ett soligt leende
tager den bort
de dystra,
markerade dragen af
»Orons ö». På
det hela taget
ger denna sida
af ön ett helt
annat
tillgängligt intryck än
t. ex. den östra
kusten med
Bastia, där allt har
ett mera sträft,
af de starka
vindarna förhärjadt
och förhärdadt
utseende.

ETT CORS1KANSKT BERGERIE.

Så har Ajaccio
sin stolta
käpphäst, den att vara
Napoleons
födelsestad. Och
många steg
behöfver man ej
taga i Ajaccio
utan att blifva
erinrad om  
hjälten, otaliga minnen föra ens tanke på honom. Först och
främst de byggnader, som stå i förbindelse med hans lif,
monumenten, namn, folktyper. Hur ofta hejdar man sig icke inför
en eller annan inföding, den höga, djärfva pannan, denna
djupa blick, denna energiska haka, denna grekiska profil, som
är så välbekant från Napoleons porträtt.

INTERIÖR FRÅN NAPOLEON I'S FÖDELSEHEM I AJACCIO.

Här bredvid en afbildning af Napoleons staty såsom I:ste
konsul, ett ännu större monument där han, sittande till häst i
cæsarernas dräkt, är omgifven af sina fyra bröder, står på
Place du Diamant, Ajaccios vanliga
eftermiddagspromenadplats.

Till sevärdheterna hör naturligtvis Napoleons födelsehus,
en ganska blygsam byggnad i en af den gamla stadens trånga
gator. Rummen ha alla en sträng värdighet, inrättade efter
tidens stela smak, såsom vidstående interiör af stora salongen
utvisar.

Strax utanför staden ligger »Grotto di Nabulio» (så
uttalas Napoleon på corsikanska); ett vackert klipparti. För
öfrigt finnes det, hvarhälst man vill gå, en embarras de richesse
af härliga utsiktspunkter, små lockande stigar och en
öfverflödande blomsterprakt.

Ger man sig litet längre upp bland bergen bör man ej
försumma att besöka ett bergerie. Det är vänliga, frimodiga,
förnöjsamma människor, som bo och lefva däruppe under
de mest primitiva förhållanden. En säter består vanligen af
små byggnader, löst hopfogade af granitblock, den ena för
folket, den andra, i händelse af för svåra oväder, för fänaden.
Så små och trånga äro de, att husgeråd o. d. måste hängas
utanför. Gärna erbjuda invånarna dig af sin nödtorft, som
sommartid infattar sådana läckerheter som »bruccios», en slags
gräddost, ocn doftande skogssmultron. Vill du vara högdragen
och förnäm är det ej rådligt att söka beröring med detta stolta,
impulsiva, passionerade folk, men är du vänlig och enkel som
de själfva, vill man trycka dina händer och du följes af deras
välsignelser och goda önskningar. Pä dessas makt tror
corsikanaren lika säkert som hvarje rättroende katolik på Gud själf.
Det händer äfven att man plockar dig en bukett af timjan,
vildnejlikor, alpvioltr och andra småblomster, som den karga
naturen däruppe kan frambringa.

Då man känner Corsika förstår man tillfullo att den som
är född och fostrad där, måste älska det af sin innersta själ
och, skild därifrån, längta dit hela sitt lif. Det ligger något
oändligt starkt och bindande däröfver, i bergen, i doften, i
hafvet och i hela dess blödande historia.

AJACCIO: NAPOLEON I'S STATY.

*


KARL-ERIK FORSSLUND.


Foto. Bohman, Falun.
KARL-ERIK FORSSLUND.

Född i Ljusnarsberg, Örebro län, den 14
september 1872, student i Uppsala 1889, fil.
licentiat 1897. Skrifter: »Skog», 1896, »Jungfru-Jan»,
1897, »Historier», 1899, »Storgården», 1900, Djur.
Skizzer och historier från Storgården»,  1900,
»Storgårdsblomster* 1901, samt slutligen »Arbetare,
sånger och visor», hvilka utkommit i dessa dagar.
Utan tvifvel skall Karl-Erik Forsslund med sina
nya visor vinna många nya vänner, och återgifva
vi därför detta porträtt »för dagen».
Redaktionssekreterare i Strix 1897--98. Författare till
sagospelet »Det otroligaste», gifvet för första gången
i Stockholm den 30 oktober 1901.

*

Detta är data -- men data är icke mannen,
allra minst i detta fall. Ty mannen är poet och
sagoberättare. Naturen har danat honom -- säger
en af våra främste kritici -- till sagförtäljare och
spelman. »Med samma lekande lätthet diktar han
på vers och prosa, och af solsken och vackert
väder sömmar han sånger, som skimra såsom
prinsessan Åsnehuds klädningar ...»

Forsslund tillhör det unga släkte, som tager
lifvet lätt och friskt, utan att härför förbise dess
djupa allvar. Men lifvet är icke lifvet i den mörka
staden med dess osunda ångor och vanprydande
smink -- lifvet är naturen, och därför: bort från 
staden och ut till naturen!

Liksom flere andra af vår tids svenska
konstnärer har Forsslund slagit sig ned å landet -- pp
Storgården i närheten af Ludvika. Och här tyckes
han trifvas förträffligt.

En modern sagoberättare vill naturligtvis 
inlägga en djupare mening i sina historier- - vår tid
är sökandets och analysens tid -- och
Forsslunds sagor äro sinnrika nog. Man har jämfört den unge
författaren med Andersen. Men det är svårt att
göra sagor för stora barn, så att sagorna icke
förefalla långa och sökta -- det är svårt att samtidigt
vara naiv och djupsinnig -- och det kan väl icke
förnekas, att Forsslund stundom i sagorna verkar
en smula tröttande.

En modern spelman vill naturligtvis också
inverka på sina medmänniskors lif -- huru många
svenska skalder nöja sig i vår tid med att sjunga,
endast för sångens egen skull! -- och Karl-Erik
Forsslund har icke häller undgått frestelsen att
uppträda som en ny Rousseau.

»Och» - säger professor Levertin, hvilken vi
citerade här ofvan, i sin recension om
»Storgården» -- »denne skald, som är så litet djupsinnig
och intressant, när han resonnerar filosofi eller
kalfatrar samhället, blir djup och intressant, när han,
skildrar naturens lif, så nära står han det, och så
omedelbart och starkt afspegla sig dess
elementariska växlingar i hans själ. Den lyriska dagbok
öfver ett år på landet, som han här gifver, är
genomsusad af alla de olika årstiderna, och dess
sånger om grodd och dagg, blomning, skörd och
vinterhvila klinga med utomordentlig fart och
stämning. Prosan och versen blifva lika friska,
illusoriska och intagande, när Forsslund försänker
sig i dylika naturintryck och omskapar dem till
ordmusik, bilder och saga.»

Som ett vackert litet prof på Forsslunds
prosadiktning må väl ock kunna anföras den präktiga
lilla skiss, »Sommarmusik», som återfinnes i HVAR
8 DAG'S 13:de häfte af andra årgången.

Och hvilken humorist är han icke! Karl-Erik.
Forsslunds småbitar förut i »Nisse» och numera i
»Strix» utgöra utan all fråga en mycket vägande
del af hans författareskap. Han skref en gång till
ett af »Strix'» julnummer en »Julkantat», »Se,
dopparedagen ...» som helt enkelt är ett mästerverk
i sitt slag -- samtidigt en parodi på en stor kantat
och en den älskvärdaste humoristiska dikt.

Karl-Erik Forsslund är en af våra mest
begåfvade och mest ursprungliga yngre författare, en af
dem, af hvilka man har rätt att vänta sig mycket::
måtte han alltid få behålla sin ljusa, glada, friska
tro på lifvet och dess makter, och i denna anda
skänka oss än flera verk: surmulare och
pessimister ha vi gunås mer än nog af....


VECKANS:PORTRÄTT:GALLERI

C. M. V. REHBINDER.

K. m:t har utnämnt till öfverste
i armen, öfverstelöjtnanten vid
andra lifgrenadierregementet
friherre Carl Magnus Victor
Rehbinder, född 1844. Frih. R. har under
en del år varit anstäld vid franska
och belgiska arméerna och vid
olika tillfällen deltagit i fälttåg.

A. THELANDER.

Prosten Anton Thelander i
BårsIöf firade den 30 april 50-årsdagen
af sin prästvigning med en enkel
högtidlighet i kretsen af sina
närmaste, ämhetsbröder och
församlingsbor. T. är född 1829.

K. A. KARLING.

Fru Klara Augusta Karling har
under 21 år tjänstgjort som
lärarinna vid Tekniska Yrkesskolan i
Jönköping men med detta 
abetsårs utgång efter därom gjord
ansökan erhållit entledigande. Det är
ett plikttroget, gagnande arbete för
den arbetande ungdomen fru K.
nu nedlägger.

J. U. T. QUENSEL.

Till professor i patologi och
allmän hälsovård vid Uppsala
universitet har utnämnts laboratorn i
patologisk anatomi vid Karolinska
institutet J. U. T. Quensel

G. F. SUNDBERG.

70 år fyllde fabrikören Gustaf
Fredrik Sundberg i Kalmar den 20
april, och blef han, med anledning
af dagens betydelse, uppvaktad af
släktingar och vänner.

H. F. GYLLENRAM.

Den 24 april fyllde öfversten
och chefen för Södra Skånska
infanteriregementet Henrik Fredrik
Gyllenram i Malmö 60 år. G. har
förut varit chef lör Jämtlands
fältjägare samt lör Kalmar regemente.

M. ÅRÉN.

Kyrkoherden i Husaby Magnus
Årén fyllde den 28 april 60 år, och
med anledning däraf hade ett stort
antal vänner både inom och utom
församlingen infunnit sig för att
frambära sina lyckönskningar.

L. J   HÅRLEMAN.

55 år fyllde den 23 april major
Lars Johan Hårleman å Lunda. H.
blef officer 1871, samt tog 1901
afsked. Blef 1902 befälhafvare för
Arboga Rullföringsområde n:o 52,
samt är dessutom ordförande i
Västerås läns brandstodsbolag.

K. A. SANDSTRÖM.

55 år fyllde den 26 april
kyrkoherden i Refteleds och Anderstorps
församlingar Knut Anders 
Sandstöm. S., som prästvigdas 1873,
blef 1893 utnämnd till sin
nuvarade befattning.

F. V. H. PEGELOW.

50 år fyllde den 16 april
verkställande direktören vid
Stockholm- Västerås-Bergslagens
järnvägar F. V. H. Pegelow, som då var
föremål för mycken hyllning från
personal, vänner och bekanta.

F. W. SVENONIUS.

50 år fyllde den 25 april
statsgeologen fil. d:r F. W. Svenonius,
hvilken skicklige vetenskapsman
erhöll talrika lyckönskningar från
när och fjärran.

K  J. MONTELIUS.

50 år fyllde den 26 april pastor
K. J. Montelius, Evangeliska
Fosterlands-Stiftelsens sekreterare och
pastor vid Blasieholmskyrkan i
Stockholm. Genom långvarigt oci
troget arbete har M. förvärfvat sig
stort förtroende vida omkring i
vårt land.

J. M. LINDWALL.  

F. d. majoren i armén Johan
Magnus Lindwall afled den 17 april
på Moboda i Nydala socken i sitt
95:te år. L. blef 1841 löjtnant, 1853
kapten samt tog 1859 afsked. Den
gamle sörjes närmast af son.

K. R. STRÖM, 

Den 26 april afled i
hufvudstaden ståthållaren på Drottningholms
slott, f. öfversten Knut Richard
Ström, i en ålder af öfver 78 år 1882
öfverste i armen, tog S afsked ur
krigstjänsten 1886. 1882 utnämnd till
ståthållare på Drottningholms och
Svartsjö lustslott. Den aflidne var
en verklig hedersman och stod högt
i gunsten hos konung Oscar. Han
sörjes närmast af son och dotter samt
broder.

C. H. LUNDSTRÖM, 

Den 24 april afled i
hufvudstaden led. af F. kammaren, fil. jub.
dokt. f. d. bergmästaren Carl
Herman Lundström. Bosatt i Filipstad
under 40 år var L. ledamot af länets
landsting. 1883-1887 i A. kammaren
och därefter i F. kammaren. Den
duglige mannen sörjes närmast af
maka, dotter och fyra söner.

G. O. SÖDERSTRÖM, 

Seniorn bland Visby stifts
prästerskap, kyrkoherden Carl Oscar
Söderström afled den 21 april i
Rone, 75 år gammal. S. var i sin
ungdom en af den Upsaliensiska
studentsångens förnämsta förmågor.
Den vördnadsvärde gamle, allmänt
aktad och omtyckt, sörjes af en
talrik vänkrets.

H. G. CALÉN, 

F. läroverksadjunkten Herman
Gldeon Calén afled i Linköpinf den
23 april. Student 1849, blef han
1858 fil. kand. och 1866 filosofie
doktor. 1859 utnämndes han till kollega
i Eksjö och 1868 till
läroverksadjunkt i Linköping. Blid och
vänsäll till sin natur sörjes C. af en
stor vänkrets.

C. J. BERGGREN, 

Den 21 april afled bruksägaren
Carl Johan Berggren i en ålder af
67 år. B. var stor delägare i flere
bruksbolag i Värmland och en
särdeles vänsäll man känd för sin
ovanligt stora hjälpsamhet. Han
sörjes närmast af tre döttrar.

A. G. HJ. VIRGIN, 

Den 29 april afled i Göteborg
öfverstelöjtnanten, verkställande
direktören vid Bergslagernas och
Göteborg-Borås järnvägar, Arvid
Gustaf Hjalmar Virgin, lödd 1836.
En gentleman i ordets fulla
bemärkelse, var V. framstående inom
sitt fack.

E. M. F. FRYBERG. 

Den 17 april afled å
Sigridsholms gård i Uppland godsägaren
Emil Magnus Fredrik Fryberg, född
1847. Genom sin dugande förmåga
var han i det offentliya lifvet mycket 
anlitad Han sörjes närmast af
maka och barn.

F. W. L. BERGQVIST. 

Den 30 april afled i Örebro
tobakshandlanden därstädes, Friborg
Wilhelm Leonard Bergquist, i en
ålder af 47 år. Vid sidan af sitt
anseende som en duktig köpman,
ägde B. vänskap från en mycket
stor krets, som jämte de närmaste
sakna den bortgångne.

C. A. PETTERSON, 

Den 21 april afled i Göteborg
en synnerligast i förstaden Majorna
mera känd samhällsmedlem, f.
inspektoren C. A. Petterson å Sågen,
i en ålder af 72 år. Han var under
sin krafts dagar i Majorna anlitad
för åtskilliga kommunala uppdrag.

M. NILSSON, 

Kassören vid Klippans
pappersbruk Magnus Nilsson har efter
några dagars sjukdom aflidit. N.,
som var född 1861, har varit i
brukets tjänst omkring 20 år. Han var
en i hög grad skötsam man och
omtyckt af alla.


G. TORPADIE-LINDBLOM. 

Från Paris ingår sorgebudskapet
att den unga, begåfvade
sångerskan fru Gudrun Torpadie
Lindblom plötsligen aflidit därstädes.
Fru T.-L. var maka till den i Paris
bosatte svenske journalisten
Theodor Lindblom. Deltagandet inom
den svenska kolonien i Paris är
stort. Förutom af make sörjes den
aflidna närmast af barn och syskon.


HVAR 8 DAGS NOVELLBLAD. XI.

M:SS ROSSDALES' MISSTAG. Öfversättning för HVAR 8 DAG.

Han hade fått namnet Krüger. Från engelsk
synpunkt var detta ingalunda en komplimang mot
den ståtliga fullblodsdoggen. Han var i alla fall
sin ägarinnas, miss Cynthia Rossdales, älskling.

Trots sin stora ovilja mot herrar, var han icke
desto mindre en nyttig hund, ty han höll sin
ägarinnas många beundrare på afstånd.

Men hur ofta han än visade sina pårlhvita
tänder, gjorde han dock aldrig detta mot unga Jack
Wilson. Denne var emellertid lika illa ute som de
öfriga, han var öfver öronen kär i den
otillgängliga miss Cynthia. Och det må ju vara honom
förlåtet, ty föremålet för hans beundran var en
både vacker och intelligent ung dam. Hon var rik,
men det var då äfven han, och man kunde
sålunda ej säga, att han älskade henne för
pänningens skull.

Sanningen att säga älskade hon honom också
-- men icke för allt i världen ville hon låta honom
veta af det -- och så fick den stackars gossen
gå där med sina kärlekskval.

»Han är alltför tllbakadragen af sig», resonnerade
miss Cynthia. »Hvarför skulle icke han komma till
mig, jag skall väl ej behöfva gå till honom.
Ja, jag tror säkert att han älskar mig.»

Under det Cynthia vid sitt fönster förde denna
monolog, kom hon att kasta blicken ned på gatan
och fick se en vacker, ung man passera. »Det är
Lewis Trehearn», mumlade hon.

»Han har nu varit här tre veckor utan att
jag lyckats göra hans bekantskap. Jag skulle gärna vilja
lära känna honom. Om jag skulle försöka bli
presenterad för honom» -- och ett skälmskt leende upplyste
hennes ansikte -- »det skall måhända göra Jack
svartsjuk och då tog han nog mod till sig och
gjorde sin förklaring. Ja, jag skall bli bekant med
Lewis Trehearn».

Huruvida denna plan att visa sig uppmärksam
mot en man för att uppmuntra och egga en annan,
var hedrande för vår hjältinna, må lämnas osagdt,
Inom loppet af några få dagar lyckades hon blifva
presenterad för Lewis Trehearn, som helt nyligen
ankommit lill Crefton.

Hvarifrån han kom visste ingen, men alla
berömde honom för hans världsvana och lediga
konversation.

Men trots sina sällskapstalanger, gjorde han
intet intryck på Cynthia, hennes hjärta var allt för
djupt fästadt vid Jack -- och vid Jack allenast.

Likväl ägnade hon främlingen en stor
uppmärksamhet, och han blef till sist invigd i alla
hennes familjeförhållanden. Hon berättade
oförbehållsamt om sin faders rikedomar och de många
magnifika presenter, hon fått vid olika tillfällen. I sin
oskuld märkte hon ej huru främlingens ögon glänste
af lystnad då hon berättade om sina dyrbarheter.

Under tiden blef mr Trehearn intim vän med
hela familjen med undantag af Krüger -- den kloke
hunden blef aldrig fullt förtrogen med honom.

Men Cynthias handlingssätt hade en motsatt
verkan. Jack Wilson drog sig helt tllbaka. Han var
för stolt för att af henne begära någon förklaring.

Trots sin sorg beslöt han en eftermiddag
företaga ett ströftåg genom den närbelägna skogen.

Han slog sig ned under ett stort träd, tände
sin pipa och beredde sig på en njutningsrik stund
med sina tidningar. Han hade ej suttit länge
förrän han hörde fotsteg nalkas bakifrån och blef
ofrivillig åhörare till följande samtal:

»Tror du, vi kunna göra något kap i den
här byn, Lewis?»

»Ja, visst. Af gubbens förtjusande dotter vet
jag, att deras bo är värdt minst 50,000 kronor. Vi
taga allt som lämpar sig; också juveler och bordsilfver.

»Bravo, men hur har du fått reda på allt?»

Jo, genom Sandford. Jag hade ej varit här fullt;
en månad, då jag blef bekant med Rossdales dotter.
Det kan man kalla 'bondtur'.»

Jack började sjuda af förbittring, men han
bemästrade sin vrede. Han måste ju ha bevis.

»På onsdag i nästa vecka således, vid mörkrets 
inbrott mötas vi vid 'Kings Arms', nära stationen. 
Vi kunna ingenting företaga före midnatt.»

Nu fick Jack saken fullt klart för sig. Lewis
Trehearn stod i spetsen för ett tjufband. Han
satt stilla tills de aflägsnat sig, hvarefter han gick
en omväg till byn och mötte dem, då de styrde
sina steg mot värdshuset »Kings Arms».

Natten för inbrottet var inne. Nu skulle Jack
få tillfälle afslöja Lewis Trehearn. Han hade 
skrifvit efter en skicklig detektiv från London, och de
observerade huset från skuggan af ett träd.

»Hvad 'i Japan' är det här?» mumlade 
detektiven. »Det är den välsignade hunden.»

Det var verkligen Krüger, som strök sin nos mot
Jacks ben. Han lugnade hunden och fick honom
att lägga sig ned. Tunga moln jagade öfver himlen,
och vinden tjöt dystert i träden. Det var en
lämplig natt för plundring.

»Vi taga hvar sin», hviskade detektiven. »Jag
har stationerat en konstapel på andra sidan huset.»

Klockan slog ett och då först fingo de höra
ljudet af en vagn på den öde gatan.

»Det kan väl ej vara dessa», hviskade Jack och
pekade på de tre männen i vagnen.

»Jo, så är det», svarade detektiven. »En
måste hålla hästen.»

»Jag förstår», sade Jack och grep ett fastare
tag i Krügers halsband.

»Låt oss nu vänta tills de kommit in», sade
detektiven.

»Godt», svarade Jack, »se'n skola vi leka med.»

En lång tystnad följde, och Jack började fundera
på om de vågat sig in eller ej. Plötsligt fick han
se ett ljus i ett af rummen.

»Nu äro de inne, låt oss följa efter.»

»Icke än, mr Wilson.» Jack vände sig om 
förvånad öfver denna myndiga ton.

»Icke än -- hvad menar ni ?»

»Helt enkelt detta», svarade den andre och drog
blixtsnabbt upp en revolver ur fickan och riktade
den på den förvånade Jack. »Ni har blifvit
fångad i ert eget nät. Rör ej ett finger, ty då är ni
dödens.

»Du, din bof!» var allt han kunde säga, utom
sig af vrede som han var.

»Ni förstår», fortsatte den falska detektiven, »att
jag nödgas kvarhålla er här en kvart eller så. Den
gosse ni skickade att lägga brefvet på posten
tappade det, och till all lycka fann en af de våra det.»

Detta var för mycket för Jack. Han rusade
rakt på sin motståndare, men denne tog ett steg
åt sidan och gaf honom ett hårdt slag öfver
hufvudet, så att han tumlade bedöfvad omkull.

»Hvilken skada!» mumlade mannen, då i detsamma
Krüger med all kraft högg sig fast i hans ben. 
Bofven gaf till ett fasans skri.

Detta skri förstörde allt. Under eder och 
förbannelser måste Lewis Trehearn och hans sällskap
gifva sig af hals öfver hufvud för att rädda sina lif.

Den tappre Krüger släppte slutligen sitt offer
och så kom äfven denne bof undan.

En stund senare fann man hunden vid sidan af
sin sårade vän, slickande hans ansikte för att
återkalla honom till medvetande.

Vi behöfva väl ej tillägga att den vackra
Cynthia vårdade Jack Wilson till dess han blef fullt
återställd. Under tiden hade han hunnit förklara
henne sin kärlek. Snart fick alla hennes
beundrare klart för sig, att hon gjort sitt val för lifvet.


3:dje årg.           Den 18 Maj 1902          N:o 33

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Johan August Ekman (med 1 porträtt). 
Artillerimuseum (med 5 illustr.) 
Raggen. Berättelse för HVAR 8 DAG af Gösta Geijer. 
Sten  Sture-monumentet i Uppsala (med 2 illustr) 
Den ödelagda staden S:t Pierre å ön Martinque (med 2 illustr.)
Internationella lawntennistäflingarne i Stockholm (med 8 illustrationer) 
Fotlöpningen Kungsbacka-Göteborg (med I illustr.) 
Tvenne grupper från hästutställningen, i Malmö (med 2 illustr.) 
Vinterbivack i Norrland (med 6 illustr). 
Veckans porträttgalleri (med 24 porträtt).

== BONNIERS TRYCKERI AKTIEBOLAG. GÖTEBORG. 1902. ==





Foto Julius Grape, Foto, affär &atelier, Sthlm.        Speciellt taget för HVAR 8 DAG

Erkebiskop JOHAN AUGUST EKMAN.

En vacker vårafton för tre år sedan stod
Västgöta nation samlad under sin fana utanför ett hus
vid Kyrkogårdsgatan i Uppsala. Det gällde en
afskedsuppvaktning för nationens afhållne inspektor,
förutvarande professorn J. A. Ekman, hvilken som
utnämnd biskop i Västerås stod i begrepp att lämna
universitetet. Stark och klar ljöd sången under
trädens kronor och då den förklingat talade nationens
kurator varma ord. Han talade om den förlust
ungdomen gjorde af en af sina varmaste vänner, han
talade om den gedigna lärdom, den outtröttliga flit,
som kännetecknade den man, som nu drog bort.
Han talade äfven om hans fina, nobla
personlighet, älskvärd och försynt som få, flärdfri och enkel,
men dock genom just dessa sina egenskaper vinnande
alla, med hvilka han kom i beröring.

Den man, som karaktäriserades så, drager nu
åter in i lärdomsstaden vid Fyris, men denna gång
som Svea rikes ärkebiskop. Den 29 juni 1900
utnämndes nämligen biskop Johan August
Ekman till denna höga post efter den bortgångne
kyrkofursten Anton Niklas Sundberg. Med denne
sin företrädare har den nye ärkebiskopen helt visst
olika kynne. Men hvad han vann genom sin
storslagna, härskarvulna personlighet  allmän vördnad
och aktning, det skall förvisso ock hans
efterträdare genom sitt blida, stilla och dock karaktärsfasta
framträdande förvärfva.

Då ärkebiskop Ekman nu i dagarna flyttat till
Uppsala, har HVAR 8 DAG, som redan länge velat
återgifva ärkebiskopens drag å tidskriftens första
sida och afvaktat ett lämpligt tillfälle härför, i förra
veckan sändt en fotograf till Uppsala, och hade
ärkebiskopen den stora vänligheten att omedelbart
ställa sig framför kameran.

JOHAN AUGUST EKMAN föddes i Hjälstads
socken af Skaraborgs län den 26 nov. 1845. Han är
utgången ur folkets led. Föräldrarna voro nämligen
husaren i Lifregementets husarkår Olof Ekman och
hans hustru Maria Johansdotter. Ärkebiskopens fader,
en kärnkarl af den gamla stammen, lefver ännu och
fick som bekant, då Västgöta-banan invigdes, af
konungen personligen emottaga lyckönskningar till
sonens upphöjelse, »den han», som konungen vid
tillfället yttrade, »skapat sig själf genom sin framstående
duglighet». Ekman genomgick 185660 Mariestads
lägre allmänna läroverk och 186065 Skara högre
allmänna läroverk. Han aflade sistnämnda år
mogenhetsexamen därstädes samt 1869 teol. fil. examen i
Uppsala. Följande år aflade han dimissionsexamen
och blef 1876 teol. kand. 1877 och 1888 disputerade
han inför teologiska fakulteten.

Ekman var 187072 lärare vid Uppsala privata
elementarläroverk och blef 1872 kateket i Maria 
Magdalena församling i Stockholm, hvarifrån han snart
i samma egenskap förflyttades till Katarina
församling. Han entledigades på begäran från denna
befattning 1874.

Den ständigt verksamme mannen har vidare
tjänstgjort som t. f. lektor vid seminarium för
bildande af lärarinnor en del af år 1872 samt läsåret
1873. Han prästvigdes i Skara sistnämnda år och
aflade 1879 pastoralexamen i Uppsala samt blef först
t. f., men några månader senare ordinarie
regementspastor vid Upplands regemente, hvilket han fortfor
att vara till midten af år 1887.

Ekman, som 1884 tjänstgjorde som v.
komminister i Västra Ryd och Näs i ett par månaders tid.
erhöll s. å. vid kyrkoherdeval i Fellingsbro de flesta
rösterna. Dess förinnan hade han 188085
undervisat i kristendomskunskap vid högre
elementarläroverket för flickor i Uppsala och 1877 blifvit docent
i exegetisk teologi vid Uppsala universitet, där han
187786 biträdde vid ledningen af de till
prästbildningen hörande skriftliga homiletiska öfningarne.

Vårterminen 1880 uppehöll Ekman e. o. professuren 
i exegetisk teologi och vårterminen 1881
professuren i dogmatik och moralteologi samt
höstterminen 1881 och vårterminen 1882 e. o. professuren i
exegetisk teologi.

Han var 188187 teologiska fakultetens
stipendiat och 188287 dess notarie. Uppförd i första,
rummet på förslag till e. o. professuren i praktisk
teologi vid Uppsala universitet år 1882, uppehöll
han en del af detta år denna befattning samt
samma år assistentbefattningen inom teologiska
fakulteten. Följande året erhöll han Oscar Ekmans
premium för apologetiskt författarskap.

Den skicklige vetenskapsmannen, hvilken 188486 
åter uppehöll professuren i praktisk teologi samt
höstterminen 1886 och vårterminen 1887 e. o.
professuren i exegetisk teologi, utnämndes 1887 till
professor i teologiska prenotioner och teologisk
encyklopedi. 1897 blef han förste teologie professor och
domprost i Uppsala och redan följande året biskop
i Västerås stift, hvilket han nu för alltid lämnat.
1893 erhöll Ekman teologie doktorsvärdigheten.

Ekman har i Uppsala universitets årsskrift, i
Teologisk tidskrift, Läsning för hemmet,
Bibelforskaren, Tidskrift för kristlig tro och bildning, Kyrklig
tidskrift, o. s. v., samt äfven separat publicerat
åtskilliga teologiska uppsatser, tal, m. m.

Han har gjort åtskilliga utländska resor, till
Finland, Tyskland, Frankrike, Schweiz. Sedan 1882
är Ekman gift med Hilma Ingeborg Pettersson, dotter
till bruksinspektören Lars Johan Pettersson.

Den nuvarande ärkebiskopen har städse gjort
sig känd som representant för den mera moderata
riktningen inom statskyrkan.

*



ARTILLERIMUSEUM.

MED ANLEDNING AF DESS 25-ÅRIGA TILLVARO.

Efter fotografier speciellt för HVAR 8 DAG.

Berlins »Zeughaus» är ju ett museum, som ingen resande i
den tyska käjsarstaden underlåter att besöka, kanske mest
för att beskåda minnena från det sista fransk-tyska kriget,
hvilket ännu står lefvande i deras hågkomst. Paris'
artillerimuseum är nog mera bortglömdt. I världastaden vid Seine
komma de konstnärliga intressena i första rummet, och man
nöjer sig i allmänhet där, hvad det
krigshistoriska beträffar, att njuta af det underbara
skådespelet af Napoleons graf.

Äfven Stockholm har sitt artillerimuseum
och ett synnerligen väl ordnadt sådant, hvilket
förvisso är värdt att taga i betraktande. Få
land ha ju i forna dagar haft sä många och
stora krig som Sverige, och det vore ju därför
underligt, om icke ett svenskt artillerimuseum
skulle vara ur många synpunkter intressant.

Det är i år jämt tjugufem år sedan vårt
artillerimuseum kom till stånd. Den 5 sept.
1877  sedan Svea artilleriregemente erhållit
ny kasern och de lägenheter, som detta
regemente hade vid Artillerigården i Stockholm,
blifvit disponibla  anbefallde
generalfälttygmästaren och chefen för artilleriet frih. C V. G:son
Leijonhufvud dåvarande löjtnanten vid Svea
artilleriregemente F. A. Spak att upprätta ett
förslag till ordnandet af en historisk
vapen- och modellsamling vid artillerigården, och
sedan detta förslag uppgjorts och de därför
afsedda lokalerna i tyghuset ställts i ordning, börjades hösten
1878 själfva ordnandet af artillerimuseum.

Majoren, tygmästaren Spak har allt sedan museets
tillkomst varit dess föreståndare. Men han lämnar nu efter
tjugufem år sitt verk  ty man kan tryggt säga, ait det är major
Spak, som skapat artillerimuseum  i andra händer, i det att
kapten P. von Felitzen sedan den 1 maj förestår museet. Vi
lämna här en bild af artillerimuseums   intelligente och
grundligt bildade skapare.


MAJOR
Skaparen af Artillerimuseum.


Artillerimuseum är, som bekant, beläget i stora tyghuset,
Riddaregatan 13. Samlingarne äro indelade i 13 olika grupper,
nämligtn: fält- och fästningspjeser; modeller till
artillerimateriel; artilleriammunition; modeller till vid svenska
styckebruk gjutna kanoner m. m.; instrument, laddetyg
och öfriga utredningspersedlar för artilleriet;
rid-, anspanns- och stallpersedlar;
beklädnads- och personella utredningspersedlar;
regementstroféer (fanor, standar och
krigsmusikinstrument); skjuthandvapen; blanka vapen;
eldhandvapens ammunition; diverse föremål af
historiskt intresse, porträtt, mynt, medaljer,
ordnar, sigillstampar, m. m. Samlingarna utgöra
nu öfver 4.500 nummer.

Ofvanstående uppräkning kan ju synas
torr  liksom uppräkningar i allmänhet
men artillerimuseum är likafullt en plats, där
man icke behöfver befara att ha tråkigt.
Museet är nämligen så pittoreskt och trefligt
anordnadt, att det kan slå an äfven på den, som
endast med lekmannens ögon, beskådar det
hela och som för öfrigt är sä förhärdad, att
de stora minnena icke göra vidare intryck på
honom. Ty det finnes ju äfven sådant folk!
Turkiska tältet t. ex., hvilket utgör en en del
af det från konung August af Polen eröfrade
bytet i slaget vid Klissow 1702 och hvilket som en gåfva af
Oscar II införlifvades med museet 1899, måste nödvändigt
intressera en och hvar. Här i närheten påträffas för öfrigt en
kolossalstaty af Karl XII, utförd i marmor af Byström.


TURKISKA TÄLTET, INNEHÅLLANDE KARL XII-MINNEN.
Framför tältet stå en ryttare och en infanterist (grenadier) från Karl XI's och Karl XII's tid.


Hvad som vidare kan särskildt intressera lekmannen är
de många fantroféerna och uniformerna, som till stor del
utgöra beklädnad åt »panoptikongubbar», ett utmärkt sätt att


Foto, Julius Grape, Foto.-affär & atelier, Sthlm.

Underofficer 1765.              Borgerskapet 1779.                   x                     Västgöta kavalleri 1807.
ART1LLERIMUSEUM I STOCKHOLM   Museets upphofsman, generalfälttygmästaren frih. C. V. G:son Leijonhufvud (x)    

Foto.  Julius Grape, Foto.-afffär &. atelier, Sthlm

1779                                        1765                                        1765                              1779       1795

ARTILLERIMUSEUM:  Uniformer frän  Adolf Fredriks och Gustaf Ill's tid.


exponera kostymer i allmänhet. Vår präktiga bilder med 
sina underskrifter tala för öfrigt för sig själfva och utgöra en
maning till hög som låg att besöka detta minnesrika, om
dådkraft och hjaltedater högt talande museum!

         

Foto.  Julius Grape, Foto.-affär & atelier, Sthlm.

183345             18451902          183145         183345          181531    183345

ARTILLERIMUSEUM:   I fonden timmermän, å sidorna gardesuniformer.



RAGGEN.

Berättelse för HVAR  8  DAG af Gösta Geijer.

Raggen var herrgårdsstallets äldste häst. Han
var brun, liten, kort, satt och knubbig, hade en
lång, yfvig svans, som nådde ända ned till
golfvet, och en man, hvilken från den tjocka, breda
halsen höjde sig, styf och hvass som ryggfenan på
en fet aborre. Hur mycket man än ryktade honom,
såg han ändock alltid ruggig ut, och sådan hade han
varit så långt man kunde minnas; däraf namnet.
Inte var det just hvarken fint eller vackert, men
Raggen själf var ingendera heller. Han var dock
det som bättre var. Drog man undan den långa
pannluggen, mötte en ett par fromma, kloka ögon,
trovärdiga och uttrycksfulla som en rättfram,
redbar och bottenärlig människas. Därtill var han
sträfsam utan knot, villig i sitt arbete ända till
outtröttlighet på färdevägame som på åkerfälten
eller i skogen.

Ingen af hans kamrater hade ännu, trots hans
år, gjort honom rangen stridig af att vara den
starkaste på stallet.

Aldrig hade man hos honom funnit ett »vått
hårstrå», hur mycket han än forcerades, ej ens
efter de långa, ansträngande kvarnresorna, då
däremot de andra arbetshästarne voro löddriga af svett
och uppgifna af trötthet. Sträjkade det för dem i
de besvärliga hålvägarne i skogen framför
timmerkälken, spände man Raggen för, och framåt gick det
som en dans. Men också fick han den bästa ans
och vård af sin gamle vän och gynnare Thorson,
kusken, hvars förklarade gullgosse han ända från
liten fölunge städse varit. Gud nåde den, som sade
ett hårdt ord till Raggen, eller den af
drängpojkarne, som gaf honom ett oförtjänt rapp  och det
var det alltid  så att Thorson hörde eller såg
det: ordet gafs då med ränta tillbaka och piskan
rycktes ur den agandes hand och applicerades med
ännu mera eftertryck på hans egen rygg.

Pepita var Raggens raka motsats. Hvit, hög,
smärt och finbyggd, alltid nyryktad, med ständigt
glänsande hud och vågig, välkammad hängande man,
stod hon i spiltan bredvid. Hon var en riktig
ögonfägnad, men nästan också ingenting annat.

Det var med henne som rned så många andra
af hennes kvinnliga pendenter, som tyckas ha
kommit hit till världen endast för att låta sig
exponeras och födas af andra, enär de af bristande
högre lif anse arbetet som en börda och ej som
en nödvändig, pliktskyldig lifsuppgift. Den enda
börda Pepita tålde, var godsägarens unga dotter,
fröken Anna.

Men med henne på sin rygg, kråmade hon sig
förnöjd, sirligt och kokett, med vaggande, trippande
gång och kär själfmedvetenhet som om det för
jorden i sin tur varit en ära att få bära henne. Då
det ej behagade henne längre, tvärstannade hon,
kunde hvarken med lock eller pock förmås att gå
vidare, utan vände därpå  ridspö, sporrar och
tyglar till trots  åter hem. Egensinnig, istadig och
omöjlig för all dressyr hade hon sedan länge varit
bestämd för en kula i pannan, men fick på unga
frökens enträgna förböner lefva, lefva för att hon
var så  vacker och fröken till en sådan 
förnöjelse. Hvarje morgon kom denna ned till
stallet och gaf henne socker och skorpor. Med nådigt
välbehag lät hon sig smaka tills hon blef  mätt,
men då nafsade och bet hon, när och hvar hon
kunde komma till.

»Stygg är du», jollrade den förtjusta damen,
»men du är ändå så 'rysligt söt', att man nästan
kunde äta upp dig.»

Förmodligen tyckte Pepita detsamma om henne.

»Får inte Raggen något», manade en gång
Thorson för sin gamle vän, då denne smågnäggande och
med bedjande ögon följde läckerheterna, som endast
kommo grannen till godo.

»Usch, fy! Den gamle fulingen!»

»Ful? Det är därför att fröken inte ser längre
än näsan är lång.»

Sinnet stack upp på fröken, alldeles som
hennes näsa, hvilken, ovanligt liten och ful, var lika
ömtålig som ögat.

»Håll du styr på din tunga annars kunde det
hända jag rapporterar din näsvishet, och då får du
se, hvems näsa som blir längst, din eller min.
Alltid skall du hacka på den stackars Pepita.»

»Den där ej vill arbeta, han skall ej heller
äta.»

»Är det du som föder henne, kanske?»

»Nej, Gudskelof!» muttrade Thorson, i det han
gick efter en rågad kappe hafre och tömde i
Raggens krubba.

Thorson tillhörde detta nu snart utdöda species
af gamla landtliga, intelligenta adelskuskar, hvars
förfäder, led efter led tjänat hos samma familj,
oumbärliga gamla herrgårdsinventarier, hvilka därför
enligt gängse tradition städse fått ha sitt språk och
hufvud för sig. Medveten härom skrädde han just
därför ej alltid orden, men man öfversåg härmed,
så mycket mer som man visste, att han var af
det bästa virke, om ock ytan var skroflig och
kantig. Thorson var  på sitt sätt  äfven filosof
och för öfrigt en gammal underlig kurre. För
honom existerade endast bibeln och stallet.

Med den förra höll han sig helst i enrum, så
ock med hästarne när han så kunde, d. v. s. på
hvilodagarne.

Då var han vid det blidaste och bästa lynnet,
gick från häst till häst, fägnade sig med
berättigad stolthet åt deras goda hull, talade med dem,
pysslade om dem på allt sätt, ägnade dem sina
särskilda ömhetsbetygelser, alla utom en  Pepita,
För henne  om hon ock alltid fick sin
ordentliga skötsel  hyste han en afgjord motvilja. Hon
var för honom, idogheten själf, ett »otäckt stycke»,
inkarnationen, af det föraktligaste han visste  det
sysslolösa och det vanartiga. Och intrycket häraf
skärptes ännu mera genom den omedelbara erinran
det väckte om ett tycke han en gång haft, som
för alltid rubbat hans goda tro om kvinnorna och
gjort honom till en gammal »gubbdräng» och en
inbiten kvinnohatare. En vacker, men lättfärdig
kammarsnärta hade nämligen svekfullt brutit den tro
hon skänkt honom för en annan, då han, Thorsoit
var för  gammal och ful.

Kantänka  filosoferade han  ungdom och
fägring det var nog för »ett äktenskap af Gudi»,
men handlingskraft, heder och rättrådighet det var
inte mera beständigt och vackert än ett fagert skinn,
inte nog att bygga på inför Vår Herre. Och så
tyckte äfven de i grund och botten, de som
låtsades vara dygdiga.

Nej, de voro lika orena i hjärtat allesamman,
de kortsynta slamsorna.

Nåja: det ena är alltid en följd utaf det andra
här i världen, och hon hade till sist fått sitt,
stackar'n. Nu hade emellertid Thorson hämnats:
barnen hennes försörjde han i smyg, sedan hennes man,
svag och viljelös, några år efter bröllopet supit ihjäl
sig, och hon, oduglig till allt, kommit på
fattigvården.

Och den unga, rara fröken, som han fordom sett
upp till som en gammal gårdvar till sin herre, var
inte hon med på väg att stöpas i samma mått, hon
som alla de andra. Var inte hon en Pepita hon
med? Jo, jo men! Och han, Thorson, han var
Raggen. Alldeles!

(Forts. sid. 530)



STEN STURE-MONUMENTET I UPPSALA.

Efter fotografi speciellt tagen för HVAR 8 DAG.


Foto. Julius Grape, foto.-affär & atelier. Sthlm.

CARL MILLÉS FÖRSLAG TILL STEN STURE-MONUMENT.


Den stora nationella tanken att genom ett monumentalt
minnesmärke förhärliga frihetshjältens, Sten Sture,
gärning har länge i Uppsala väntat sin lösning. 50 à 60,000
kronor finnas tillgängliga för ändamålet och genom utlysta
täflingar har man sökt få klarhet i, huru uppgiften skall lösas.

Helt nyss har en sådan täflings resultat blifvit bekant.
Af de förslag, som därvid framkommo, utmärkte sig flera för
stora skulpturella förtjänster. Största uppmärksamheten bland
dem väckte likväl det af komitén med fjärde priset bedömda
projekt, som framställdes af den i Paris bosatte svensken

Carl Milles, ett förslag, hvilket så framstående konstnärer som
friherre Gustaf Cederström och Richard Bergh i afgifna
reservationer förklarade värdigt första priset.

Konstnären har i detsamma velat framställa den tappre
rikshöfvitsmannen, då han omgifven af ärlige, svenske
allmogemän drager ut att befria sitt land från främmande herrars
ok. Högt öfver hvardagsvimlet på gatorna har han ställt den,
bondehären sluten kring sin höfding, skuldra mot skuldra,
hufvud mot hufvud, en makt, som oemotståndligt bryter fram,
ledd af en härskarvilja och besjälad af entusiasm för ett och
samma stora mål. Det är icke anföraren ensamt, som här får
äran, han får det i kretsen af och tillsammans med det
kärnfolk, hvars känslosträngar han så väl förstått att för landets
gemensamma sak sätta i dallring och hvars kraftiga arm gaf
eftertryck åt de planer hans klara tanke och oförfärade mod
utstakat. Med rätta har det sagts, att man i hr Milles grupp
liksom hör ljudande ur malmen den gamla krigssångens ord

»Så dragom wij til Stockholms by
Gudh gifwe kong Kristian ej wille borthfly».

Då detta på en sannt konstnärlig tanke byggda och med
kraft och storslagenhet verkande utkast, ej enstämmigt
godkändes såsom det enda för ändamålet lämpliga, torde det
hufvudsakligen hafva berott på praktiska skäl. Det är nämligen
så, att för detsammas värdiga utförande de disponibla medlen
ej på långt när räcka till. Konstnären själf har beräknat
kostnaden till 95,000 kr., men man har antagit, att en ännu större
summa skulle komma att behöfvas.

Skada vore emellertid, om ett monument af detta slag,
förevigandet af vårt folks stora kraftutveckling till skydd för
sin själfständiga tillvaro, icke skulle få en storslagen, svensk
karaktär. Och i det afseendet kan icke något af öfriga
prisbelönta förslagen, huru förträffliga egenskaper de än må äga,
oaäta sig med hr Milles!

Härskaren och folket, friborne män den ene som den
andre, vare sig hufvudet smyckas af riddarens hjälm eller
bondens stormhufva, sammanslutna till värn för det gemensamma
fäderneslandet, kan någon vackrare och värdigare bild tänkas,
då det gäller att hugfästa minnet af det stordåd, som utfördes
af segraren vid Brunkeberg och hans män! Den bilden är
äfven värdig att bevara minnet af främjaren af svensk kultur.
Ty för den kulturen beredde han både genom krigets och
fredens värf utrymme att växa på nationell grund.


SKULPTÖREN CARL MILLÉS.


Det är därför att hoppas, att denne unge lifskraftige
konstnär, som så väl förstått att träffa grundtonen i den idé, som
bör vara bärande för Sten Sturemonumentet, måtte, medan
han ännu är fylld af storheten i sin tanke, få omsätta den i
handling. De härför erforderliga pänningmedlen finnas
visserligen ej tillfullo just nu, men det borde väl icke vara omöjligt
att under arbetets fortgång anskaffa dem. I dessa dagar, då
en ny nationell väckelse går genom vårt land, då man kräfver
utmätandet af medborgarrätt och medborgarplikt med samma
mått, då borde väl inom vårt folk offervilligheten kunna väckas
för ett värdigt hugfästande af en epok i vår historia, då ädling
och bonde, hög och låg, i enig samverkan förvärfvade sig
samma heder genom samma gärning  värnandet af
fosterlandets frihet.




DEN ÖDELAGDA STADEN S:T PIERRE Å ÖN MARTINIQUE.

Staden S:t Pierre å ön Martinique,
en af franska besittningarne i
Västindien, hemsöktes den 78 maj
af den mest fasa väckande olycka. Ett
vulkaniskt utbrott från en sannolikt
nyöppnad krater kastade med så stor
våldsamhet glödande lava och aska
öfver staden att den begrafde och med
eld förtärde allt lefvande utan att
någon räddning var möjlig. Skeppen i
hamnen brunno upp och besättningarna
omkommo liksom stadens omkring
40,000 invånare.


STADEN S:T PIERRE.


Utförliga beskrifningar ha stått att
läsa i dagsprässen och då HVAR 8
DAG i sista ögonblicket före
prässläggningen emottog bilderna ofvan,
hinna vi endast meddela dessa. De
äro reproducerade efter brefkort,
afsända från S:t Pierre samt just i dessa
dagar ankomna. Afsändaren är en
svensk sjöman, som lyckligtvis lämnade
hamnen kort innan olyckan öfvergick
platsen.


FRÅN S:T PIERRE'S HAMN.




INTERNATIONELLA  LAWNTENNISTÄFLINGARNE I  STOCKHOLM.

Fotografier speciellt för HVAR 8 DAG.

Dessa inom
sportkretsar och af
den stora intresserade
publiken mycket
beaktade täflingar,
anordnade af Kronprinsens
Lawn-Tennis-Klubb,
hafva under en veckas
tid sedan den 5 maj
fortgått, följda med
stor spänning.
Prässen har lämnat
utförliga, dagliga referat
och inskränka vi oss
till att konstatera, det
våra svenske spelare
visade sig särdeles
framstående, om ock icke i
täflan fullt vuxna det
allra yppersta som
tennisspelets moderland
har att i skicklighet
uppvisa.



Foto. Julius Grape, Foto.affät & atelier, Sthlm.
KRONPRINS GUSTAF I TENNISDRÄKT.
Porträtt speciellt för HVAR 8 DAG.


Bland svenskar på
tennisbanan framstår
kronprins Gustaf som
en eminent skicklig
spelare. Herr G.
Settervall som i »Svenska
herrars
mästerskapstäflan» för alltid vann
kronprinsens
vandringspokal blef dock
slagen af Mr Ritchie
i striden om
Löwenadlerska vandringsskölden. Bland
damerna är fru
Adlerstråhle att anteckna
som den förnämsta
kvinnliga tenniskraften.
Vid sidan af dessa
yppersta, finnas ett
flertal i hög grad
skickliga såväl svenska som
främmande spelare,
hvilka under
täflingarnes gång vunnit
anseende, och återgifva
vi porträtt af några af
dessa liksom af
hufvudsegarne.


Foto. Julius Grape, Foto.affät & atelier, Sthlm.
GRUPP AF TÄFLANDE.   Från vänster å fotografien räknadt:

Herr Larsen (dansk), herr Arenholtz (dansk), fru Wallenberg, fröken Fogelmarck, fru Adlerstråhle, ingeniör Wallenberg, mr Ritchie samt öfverstelöjtnant Balck (komiténs v. ordf.).


Foto. Lindahls fot.-aff., Sthlm.

DER1NG (eng.)   BOELLING (tysk)    G. SETTERVALL     W. BOSTRÖM




Foto.  Julius Grape, Foto.-afffär & atelier, Sthlm.                                                                                                                               

GRUPP AF FRAMSTÅENDE TÄFLANDE.

Från vänster å fotografien räknadt: Mr Morrison, fru Adlerstråhle, fröken. Fogelmarck, Mr Ritchie, fru Svedberg,
herr Qvarnström.

*



FOTLÖPNINGEN KUNGSBACKAGÖTEBORG.

Från den internationella fotlöpningen
KungsbackaGöteborg, som ägde rum sistlidne Kristi
Himmelsfärdsdag, återgifva vi i dag en bild af förste
pristagaren hr Ernst Fast från Stockholm, tagen
under själfva loppet å landsvägen i närheten af
Kållered. Genom denna löpning, omfattande 26
kilometer, som hr Fast fullgjorde på en tid af 1 t.
41 m. 52 2/5 s. har ett skandinaviskt rekord blifvit
satt, som ej blir lätt att slå.

Hr Fast är en mycket känd idrottsman. Under
världsmästerskapstäflingarne i Paris sommaren 1900
lyckades han i täflan med hela världens förnämsta
fotlöpare eröfra 3:dje priset i det s. k.
»Marathonloppet», som omfattade en distans af 40.2 km.

I allmänhet har man den uppfattningen att
löpningar på långa distanser äro skadliga. Att så ej
är fallet, förutsatt att tillräcklig träning föregått,
bevisas bäst däraf, att såväl hr Fast som hans
medtäflare vid sista löpningen voro i utmärkt kondition
vid framkomsten till målet.


Amatörfoto
FÖRSTE PRISTAGAREN HERR FAST.




TVENNE GRUPPER FRÄN HÄSTUTSTÄLLNINGEN l MALMÖ

Vårt strängt anlitade utrymme medgifver tyvärr icke referat eller flere bilder från denna stprartade utställning. 
Fotograiferna äro tagna af hoffotografen C. V. Rolkjer, Malmö.


GRUPP AF PRISDOMARE: Kockum (1), Müller (2), Beckman (3), Nordström (4), Gyllenstjerna (5), Wærn (6), Öfverstelöjtnant Linde (7), Kammarh. Coyet (9), Horn (10), Platen (11), Rosen blad (12), Bennet (13), v. Essen (14),  Majore  Boltensten (15), Kammarjunk. Heffner (16),  Philipson (17), Öfverste v. Platen (18), Thott (19), Mörner (20), v. Essen (22), Liedberg (23), Ekman (24), Wahlberg (25), Bengtsson (26), Djurklou (27).



I VÄNTAN FÖR PRISHOPPNING: Grefve von Essen (1) Sandwich); Grefve Piper (2, Maurith Rhu); Löjtn. Maule (3, Blanca); Frih. Blixen-Finecke (4, Rapport);
Löjtn. Böcklin (5, Nero); Löjtn. Fock (6, Eva); Löjtn. Rosencrantz (7, Ettöringen); Salmson (8, Dan); v. Holsten (9, Kimberley).




VINTERBIVACK I NORRLAND.

Efter fotografier och bref till HVAR 8 DAG.


UTRYCKNING.


I HVAR 8 DAGS 22:a häfte
af innevarande årgång
lämnade vi några bilder från då
pågående norska militära
vinteröfningar, hvarvid omnämdes de
nyinförda tältens förträfflighet
vid vinterbivack.  Nu har
volontärskolan i Hernösand nyligen,
under ganska pröfvande
väderleksförhållanden, företagit
öfningar i samband med bivackering
efter den nya metoden. Om
dessa försök meddelar vår
korrespondent följande:

Den s. k. norska tälthyddan
har användts för bivackering
tvänne gånger, ena gången
under synnerligen god väderlek,
lägsta temperaturen  6° och
andra gången under verklig
snöstorm med en temperatur det
oaktadt mellan  1721°. Den
första bivackeringen var i vårt
tycke alltför lätt besvär, enär vid
en temperatur föga under 0°
tälten visade sig allt för varma,
hvarför vi nästa gång ville pröfva
något mera oblid väderlek.

Den andra bivackeringen
skedde natten mellan den 20
och 21 mars. Kompaniet,
räknande förutom officerare och
underofficerare 117 man, bröt upp
kl. 10 f. m. från volontärskolan.
Temperaturen visade  15°, och
full snöstorm rådde. Dagen var
anslagen till fälttjänst med 2/3 af
kompaniet på skidor och 1/3 till
fots. Sedan hela förmiddagen
och en del af
eftermiddagen förgått under
stridsöfning mellan infanteri på
skidor och utan sådana,
hade kompaniet kl. 6 på
aftonen nått Stig sjö kyrka
ungefär 2 mil väster om
Hernösand. Här
anordnades bivack vid sidan af
stora marschvägen efter
ett skogsbryn.


TÄLTSLAGNING.


Snöstormen, hvilken i
förening med den starka
kylan under dagen
förorsakat en del frostskador,
syntes ej vilja aftaga, och
temperaturen sjönk allt
mera mot natten. Det var
villiga händer, som grepo
verket an med kokning
och tältens uppförande.


DET FÄRDIGA TÄLTET.

Litet hvar ville så fort som
möjligt skaffa sig inre och
yttre värme som skydd för
den bitande kölden. Må
vara att mången
längtansfullt med blicken dröjde vid
prästgårdsbyggnaden,
hvilken förrådde ljus och värme
därborta i dunklet, men litet
hvar fann dock den färdiga
hyddan med sin flammande
gallereld i ett sådant
hundväder inbjudande nog, och
alla sökte därför så fort som
möjligt få plats därinne.
Kl. 9 på aftonen visade
temperaturen  17°.
Temperaturen vilade inne i tältet
under natten lägst + 6°.


BIVACKLINIEN I KVÄLLSTID.



I ETT MANSKAPSTÄLT.


Ute var det på morgonen
 21 och blåst. Som bevis
på hur stark kylan var
under öfningsdagarna den 20
och 21 mars må anföras:
Vid hemkomsten visade det
sig, att hos 43 man af 117
uppstått 51 mindre
kylskador å ansikte, händer och
fötter. Dessa hade
uppkommit i följd af truppens
genom stridsförhållandena ofta
påtvingade orörlighet, då
motionen ej stod i
proportion till den bitande kölden.

Dessa öfningar i
vinterbivackering blifva allt
betydelsefullare i mån af, att
skidan tillerkännes ökad
betydelse för vinterfälttåget.
En skidafdelning skall icke
blott kunna gå fram hvar
som hälst, utan den bör ock
kunna hvila hvar som hälst,
när mörkret faller på och
den i våra vidsträckta
norrländska fjällbygder
befinner sig långt från
gästvänliga människoboningar.

*

För fackmän bör en
jämförelse mellan de
svenska och norska försöken
med vinterbivack vara af
intresse och hänvisa vi i
sådant syfte till HVAR
DAGS 22 häfte III årg.
och till norska samtida
tidningar.


UTANFÖR VAKTTÄLTET NATTETID.




VECKANS: PORTRÄTT: GALLERI

H. HEDENSTJERNA.

C. A. G. AHNSTRÖM.

J. O. NILSON.

Östra Centralbanan är namnet på den nyaste järnväg, som i dessa dagar öppnats för allmän trafik, och
hvars ändpunkter äro Linköping, med anslutning till Östra stambanan, samt Wimmerby där förbindelse
med NässjöOskarshamnsbanan äger rum. Denna nya järnväg, som på en längd af 10 kmr genomlöper
en af Sveriges kanske vackraste landsträckor, det fagra Kinda härad i Ösatergötland samt Sevde härad
i Kalmar län, erbjuder för turister på samma gång vilda alpscenerier och den mäst leende och väna natur,
som vårt land kan framte på sina redan kända farleder för främlingar från in- och utlandet. Östra
Centralbanan tillkom hufvudsakligast på initiativ af de trenne män, hvilkas porträtt vi ofvan äro i tillfälle
återgifva och hvaraf öfverste C. A. G. Ahnström är ordförande, ledamoten af riksdagens 1:a kammare
häradshöfdingein Hugo Hedenstierna vice ordförande, samt grosshandl. Jonn O. Nilson verkst. direktör. Då banan i Juni månad offciellt inviges, torde vi komma att återgifva någon bild därifrån.


Y. LJUNGBERG.

70 år fyllde den 3 maj f.
provinsialläkaren med. d:r Y.
Ljungberg i Stockholm, och erhöll den
kände, fortfarande helt krye
mannen, många gratulationer på denna
sin födelsedag.


J. O. G. SMEDMARK.

Den 2 april fyllde öfversten
och chefen för Första Svea
trängkår J. O. G. Smedmark 60 år, och
var den aktade och omtyckte
militären på födelsedagen
föremål för mycken hyllning.


B. E. RINGERTZ.

60 år fyllde den 23 april
föreståndaren för
postanvisningsafdelningen i Stockholm,
postexpeditören d:r B. E. Ringertz, som
bland andra hyllningar var
föremål för uppvaktning af
personalen å sin afdelning


O. V. LUNDBERG.

60 år fyllde den 6 maj
ledamoten i Riksdagens 1:sta
kammare borgmästaren i Sala, Otto
Victor Lundberg. L. blef
magistratssekreterare 1875 samt
borgmästare 1882 därstädes. En mängd
lyckönskningar ingingo på
högtidsdagen.


C. H. RAMSTEN.

60 år fyllde den 30 april
lotskaptenen i Malmö Carl Henrik
Ramsten och med anledning
däraf uppvaktad af befäl och
underbefäl vid Malmö lotsfördelning.
R. som varit chef för
lotsfördelningen i 32 år, har under denna
tid vetat tillvinna sig personalens
vördnad och tillgifvenhet.


A. WARBERG.

60 år fyllde den 5 maj den
kände teaterdirektören och
skådespelaren August Warberg, som
då hyllades af vänner och
bekanta. W. har i olika scener
framfört några af de på sin tid mest
kända operetterna, och har han
själf skapat åtskilliga
karaktäristiska operettfigurer samt äfven
med framgång utfört flere roller
i den allvarligare genren.


G. von HAUSSWOLFF.

55 år fyllde den 6 maj
postmästaren i Båstad Conrad von
Hauswolff, hvilket samtidigt
kunde fira sitt 20-års jubileum
som postmästare därstädes. H.,
som innehar en hel del
förtroendeuppdrag, var under dagens
lopp föremål för en välförtjänt
octt uppriktig hyllning.


P. J. H. T. ÖRTENBLAD.

Den 30 april fyllde e. o. kongl,
hofpredikanten, kyrkoherden i
Hedemora Per Johan Harald
Torsten Örtenblad 50 år. Ö
utnämdes 189# till rektor, 1895 till e. o.
hofpredikant samt 19#0 till
kyrkoherde. Han blef under dagens
lopp uppvaktad af församlingens
kyrkoråd, skolråd och 
lärarepersonal sant af talrika vänner.


E. WOLFF.

Ombudsmannen vid
Riksbankens afdelningskontor i Göteborg
v. häradKhöfdingen, jur. kand.
Emil Wolff fyllde den 2 mai 50
år. W. har en följd af år varit
förlikningsnämndens sakförare
samt utgifvit åtskilliga skrifter
rörande Göteborgs historia.



M. WIKSTRAND.

50 år fyllde den 2 maj med.
d:r M. Wikstrand i Stockholm,
hvilken fick mottaga talrika
gratulationer från patienter, släkt
och vänner.


J. A. RUNSTRÖM.

50 år lyllde den 5 maj
skriftställaren J. A Runström, känd
för de föiträffliga
litteraturuppsatser octi teaterrecensioner han
publicerat å åtskilliga håll.


J. P. KJELLÉN.

Folkskolläraren och
organisten Johan Peter Kjellén i
Kinneved fyllde den 22 april 50 år. K.
har under sin 23-åriga lärareverksamhet 
visat stort nit och intresse
för kommunernas angelägenheter.
Ledam. i Kinneveds och Vårkumla
skolråd m fl. uppvaktade den
värderade mannen på högtidsdagen.


I. DAWIDSON.

50 år fylld e den 26 april 
grosshandlare Iwar Dawidson i
Göteborg, uppvaktad på hedersdagen
af kontorspersonalen samt
vänner och bekanta.


G. J. A. BLÜME. 

I Linköping afled den 3 maj
f. d. Öfverstelöjtnanten vid kongl.
Västgöta regemente Gustaf Johan
Adolf Blüme 82 år gammal. Efter
afskedet ur krigstjänsten 1878,
tjänstgjorde han under många år
såsom öfverkontrollör vid
bränvinstillverkningen inom
Skaraborgs län.


A. T. VOUGT. 

Den 30 april afled i
hufvudstaden f. d. majoren vid
Marinregementet Alfred Theodor Vougt
i en ålder af 80 år. V. erhöll 1880
afsked ur krigstjensten och var
sedan i flere år öfverkontrollör
vid bränvinstillverkningen. Han
sörjes närmast af en son.


O. B. HELJESTRAND. 

Den 2 maj afled i
hufvudstaden f. fabrikören Otto Bernhard
Heljestrand i en ålder af öfver 78
år. H. som hade anställning på
olika bruk öfvertog 1883 den af
bröderna förut innehafda rakkniffabriken 
C. V. Heljestrand i
Eskilstuna. Den duglige mannen sörjes
närmast af hustru och sex barn.


A. I. NYBERG. 

F. d. bergmästaren l södra
bergmästaredistriktet Alrik
Ingemar Nyberg afled den 27 april i
Säfsjö i en ålder af 72 år. N.,
som utnämdes til1 t. f.
bergmästare 1881 samt ordinarie 1885, tog
1895 afsked. Han var Säfsjö
municipalsamhälles förste ordförande.


N. H. JOACHIMSSON. 

F. d. landskamreraren i
Östergötlands län Nils Henrik
Joachimsson afled den 3 maj i Linköping
i en ålder af 69 år. Utom sin
tjänst innehade han en mängd
förtroendeuppdrag. Genom sitt
humana och välvilliga väsen
förvärfvade han sig tillgifvenhet hos
alla. Han sörjes närmast af maka
och barn.


G. L. BOKLUND. 

Den 1 maj afled i Stockholm
Gäfle stads f. d byggnadschef,
Gottfried Leonard Boklund,
hvilken var en ovanligt verksam man.
Han började vid statens
järnvägsarbeten och utnämndes 18#0 till
ingeniör och arbetschef vid Gäfle
stad- allm. arbeten. B. sörjes
närmast af moder, maka och barn.


E. O. F. ÖNNERBERG. 

Den 1 maj afled i Stockholm
innehafvaren af källaren
Monitorn. Emil Oskar Fredrik
Önnerberg i en åldei af 55 år, Ö.,
hvilken var en verksam man, sörjes
närmast af maka och barn.


C. J. V. SJÖBOHM. 

F. d. kaptenen vid Kongl. 2:dra
lifregem. Axel Christer Johan
Victor Sjöbohm afled den 30 april i
Linköping 52 år gammal. Blid,
vänsäll och mycket afhållen,
sörjes han närmast af maka samt
många släktingar och vänner.





flörts, f ch slut fr. sid. 520 J

Hur fin hade hon dock ej vant, hans unga
fröken, då hon var liten och satt bredvid honörn
på kuskbocken, hållande i tömlyckan, och han
inbillade henne, att det var hon och inte han sorn
körde, eller när han ledde hästarne till dammen
för att vattnas, och han satte henne upp på dem
och gick bredvid och höll henne fast för att hon ej
skulle falla.

Ja, det var då, det!

Nu hade hon varit ute i stora världen och
kommit hem, men hurudan?

Med ett fåfängligt och vrängt sinne, onyttig och
högdragen. Ju mer han tänkte på kvinnorna, höga
som låga, ju mera fäste han sig vid Raggen.

Godsets herre hade länge legat sjuk, och det
gällde nu snarast möjligt en afgörande operation,
om hans lif skulle kunna räddas. Den tillkallade,
närboende, unge läkaren vågade dock ej vidtaga
denna utan i samråd med en annan kollega. En
sådan fanns ej på närmare håll än i provinsstaden,
och dit var öfver två mil. Situationen var kritisk.
Alla stallets brukbara hästar befunno sig långt bort
från gården på timmerkörslor i skogen, voro ej att
förvänta hem innan kvällen, och nu var det middag
och ingen tid att förlora. På stallet stod - förutom
Pepita, som ju ej var att tänka på - Raggen, men
nu, efter en lång vinters oafbrutet skogsarbete,
öf-veransträngd och af veterinären strängeligen
anbefalld flere dagars fullkomlig stillhet för att åter
kunna komma i tjänstbart skick.

Men nöden har ingen lag, och med svidande hjärta
måste Thorson spänna honom för släden. Dess bättre
är väglaget gynnsamt: snön ligger kvar, jämn och
slät, föret är »klingande», och alla vattendrag, trots
den antågande våren, ännu isbelagda. Öfver
fjärdar och vikar, myrar och tjärn, genom stigar i
skogen så smala, att släden knappast kan passera
emellan trädens stammar, leder Thorson färden för
att finna de genaste vägarne och sålunda så mycket
som möjligt lindra mödan för sin lidande gunstling.
Villig, som om han förstod hvad det gällde,
uppbjuder han alla sina krafter till hastigt traf, men de
äro blott rester af, en redan förgången styrka, och
tyna därför af efter hand allt. mer och mer, och
utanför läkarens bostad står han med tungt hängande
hufvud och skälfvande ben. Man rår ej för att man
blir gammal och bruten, stackars Raggen! Thorson
känner sig som en missdådare. Nödvändigheten ger
intet uppskof, den är skoningslös. Så ock läkaren,
känd för sin brutalitet, och som nu förgrymmad öfver
att ha blifvit ryckt från en fästmiddags angenäma
stämning, ger sitt misshag fritt lopp i upprepade,
hjärtlösa uppmaningar till ständigt ökad fart.
Thorson måste tiga och lyda, det gäller ju hans herres
lif. Att det snart är slut med Raggens, därom
behöfver han tyvärr ej längre tvifla, l allt ifrigare
och ystrare rytmer röras bjällrorna, men Thorson
nimmer deras klang som dödsklockors dystra
förebud. Gång på gång har det arma djuret snubblat,
men åter rest sig.

Dagen är all, kvällningen har börjat, och redan
skönjas ljusen från herrgårdens fönster. Då stupar
hästen och knäcker i fallet fimmelstången midt af.
Ursinnig och förbittrad öfver att så nära målet
nödgas stiga ur och gå, fattar läkaren häftigt piskan
och 'slår ined all kraft det dignande offret, som nu
ej förmår resa sig, slag i slag och skall just höja
piskan till ännu ett, då den blixtsnabbt ryckes ifrån
honom, böjes för Thorsons knä och brytes i
mångfaldiga bitar. Hans1 röst darrar af sjudande vrede:

»Nu är det din tur att springa, du har bättre
ben än han, profoss!»

»Aktar du ej en människas lif mer än ett
gammalt hästskrälles, drängslusk!»

»Kanske mer än du, sorn säkert har flere man
niskolif på ditt samvete än jag!»

Läkaren ser ett ögonblick ut som örn han ville
kasta sig öfver deri vredgade gubben, men
studsande tör hans mördande blick, slänger han hastigt
af sig pelsen och rusar vägen fram mot gården.

Med stor möda kommer hästen ur selen och upp
på benen och in i sin spilta. Thorson kelar med
honom som med ett barn, fördubblar sina vanliga
omsorger för hans välbefinnande: reder en hel kärfve
frisk halm till hans nattläger, fyller krubban til!
brädden med hafre, beströr den riktigt med mjöl och
torkar honörn grundligt öfver hela kroppen. Men
tör första gången är Raggen känslolös för hans
omvårdnad. Raggen står oberörd och likgiltig för allt
och slickar ej som annars den hand, som smeksamt
glider öfver hans nos. Hufvudet sjunker djupt ned
emellan frambenen, dessa svigta under sin tyngd,
så segnar han ned, faller på sidan, sträcker ut alla
benen och blir liggande orörlig.

Vid stallets fönster stod en gammal man och låt
blicken stelt och sinnesfrånvarande glida hän öfver
de snöiga fälten och de svarta skogsåsarne under en
stjärnströdd natthimmel, stod där än lika orörlig och
stirrande när dagen grydde, likaså när sol gick upp
medan tårarne oafbrutet tillrade ned för hans fårade
kinder.

Var det något, att sörja en gammal osjälig hästkrake,
hvars gärning - om ock god - dock var lika
naturlig, otillräknelig och oansvarig som en annans onda.
Visserligen! Men fängslar ej den skönhet, inre son»
yttre, mest, ju mera omedveten den är om sin
tillvaro, och hvad gör väl formen till, i hvilken det
goda uppenbarar sig? Hos den ene som den andre
stammar städse dess art från samma oföränderliga,
eviga ursprung.

Med morgonen var godsherrens lif utom all fara.
Den stagnation i husets regelbundna ordning,
ovissheten om sjukdomskrisens slutliga utveckling under
den senaste tiden föranledt, var nu haf d och alla
bestyr åter i sin förra gilla gång. Så äfven fröken
Annas sedvanliga morgonpromenader till stallet.

Dock - denna gång mot vanan blef hon stående
framför Raggens spilta, häpen och . skräckslagen.

»Men  Herre  Gud!  hvad är detta,  Thorson?»

All den länge närda förtrytelsen öfver hennes
ofta visade förakt för den afdöde vännen tog nu ut
sin fulla rätt.

»Hvad det är V Jo, det är deri, som ingenting
fick, men allting gaf, och när han ingenting mer
hade att ge lät sitt lif för en annans. Tycker hon
inte det är vackert, det? Hvasa?»

Fröken Anna blef honom svaret skyldig, men i
hennes inre försiggick en underlig, genomgripande
rörelse, en af dessa sällsamma, som, om ock för
några ögonblick, dock kan vara bestämmande för
en ny vändning af en människas sinnelag, afgörande
för ett helt lif. Hennes verkliga, goda, friska natur.
som förkrympts i en förkonstlad och kylig lifssfer,
bröt nu fram med ens för denna mäktiga rörelse,
som sippan ur snön för vårsolens spirande värme.
Ju mera hon såg på den fyrbenta trotjänaren fingo
hennes ögon en tilltagande varm och fuktig glans,
förskönade af det mildaste och godaste uttryck, ty
han tedde sig nu för henne med denna inre syn på
lifvet, hvilken så ofta kan göra det vackra fult och
det fula - vackert.

Men på knä bredvid Raggen låg Thorson, och.
hans stämma skälfde:

»Du var värd kärlek mer än de fleste, och
din frist har du hederligt förtjänt. Hvila utan arbete
är stöld, men du var ständigt ärlig. Därför kan du
sofva godt, där du ligger, gubben min. Mången
hvilar sämre på ejderdun, än du på din
kärfve.

3:dje årg.     Den 25 Maj 1902          N:o 34

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: Mathilda Grabow-Taube (med 4 porträtt). Naturrevolutionen på de Västindiska öarna (med 11 illustrationer) Vårfesterna vid våra universitet (med 8 illustrationer) Pontus Vikner-monumentets aftäckande (med 1 illustration). I Stockholm under rösträttsdebattens dagar (med 21 illustrationer). Konung Alfons XIII af Spanien (med 1 porträtt). Slottet Drachenburg (med
1 illustration).

-- BONNIERS TRYCKERI AKTIEBOLAG.  GÖTEBORG.  1902. --


Grefvinnan MATHILDA GRABOW-TAUBE.
MATHILDA GRABOW-TAUBE.

Uppe i en af flyglarne till Stockholms slott, i en
förtjusande, hemtreflig våning, där det elektriska 
ljuset trifves tillsammans med en viss historisk 
slottsstämning, bor hofsångerskan, makan till
slottsfogden grefve C. E. Taube -- grefvinnan
Emma Mathilda Elisabet Taube, född Grabow.

Är det ogrannlaga att omtala, att grefvinnan
Taube den 23 d:s blifvit 50 år? Men grefvinnan
sticker själf aldrig under stol med sin ålder. »Jag
är gammal nu» -- kan det hända, att hon själf
säger -- »titta bara på rynkorna i min panna. Jag
bryr mig inte mera om att uppträda offentligt,
endast någon enda gång gör jag det. Men jag är
fortfarande lika intresserad af musik.» Och så
börjar grefvinnan Taube, hvilken med sina strålande,
mörka ögon och sin smärta figur ser ut som en
liten italienska och är i besittning af evig ungdom,
tack vare den eld, som fyller hennes själ, att tala
om våra dagars musiklif på och utanför scenen.

Det är nu femton år sedan Mathilda Taube,
efter att år 1886 ha ingått sitt äktenskap, lämnade
k. operan. Född den 23 maj 1852 i Stockholm, var
hon ett musikaliskt »underbarn», hvilket på supéerna
i de fina husen fick sjunga hela arior, stora scener.
Det var icke heller underligt, att barnet, som erhöll
alltför litet sömn, blef klent till hälsan.

Vid tretton års ålder inträdde Mathilda Grabow
i k. teaterns elevskola, erhöll sedermera
undervisning af fru Fr. Stenhammar och debuterade den
11 maj 1870 som Bertha i »Nürnbergerdockan». --
»Hon var också förtjusande i den lilla glada
sömmerskans roll och sjöng sitt parti så, att man
alldeles glömde bort, att det var mycket som fattades
i den sceniska framställningen», säges det i en
uppsats om grefvinnan Taube. Hon uppträdde sedan
i »Trollflöjten», Pamina -- »Friskytten», Anna
-- och »Hin Ondes lärospån», hvarpå hon 1872
reste till Paris, där hon studerade för madame
Viardot-Garcia. Gounod och Thomas uttryckte sin
beundran för hennes härliga sång, och 1876 erhöll
fröken Grabow engagement vid Stora Operan i Paris.
Det var meningen, att hon skulle göra sitt inträde

MATHILDA  GRABOW-TAUBE.

där som Ophelia i Thomas' »Hamlet», men vissa
intriger kommo i vägen, och den unga och
anspråkslösa svenska sångerskan fick i stället debutera
som drottningen i »Hugenotterna», hvilket parti alls
icke passade henne.

Det var emellertid icke långt ifrån, att Mathilda
Grabow, som nu mottog engagementsanbud från
en rysk operadirektör, kommit till Italienska Operan
i Petersburg. Men hon föll i en svår sjukdom, som
förhindrade detta. Efter sin konvalescens begaf hon
sig åter till fäderneslandet, där hon den 12 dec.
1876 uppträdde i en konsert å K. Operan och på
det hjärtligaste välkomnades af en entusiastisk
publik. Och den 26 febr. 1877 uppträdde hon som
Julia i »Romeo och Julia» och skördade ett bifall,
sydländskt varmt, för sin sydländskt varma sång.

Mathilda Grabow har vidare sjungit Mignon,
Lucie, Violetta, Aida, Ingeborg i »Den
bergtagna» --, Isabella i »Robert» --, Margaretha,
Cherubin, Valentine, Gilda i »Rigoletto» -- och
Nemea i »Konung för en dag». Af dessa roller ha
hennes Violetta och Mignon varit särskildt berömda.

»Allt ligger i själfva klangen, timbren i hennes
röst och uttrycket i hennes öga» har det blifvit
sagdt om hennes konstnärsskap. -- »Det är dessa
som på en gång utgöra både sångerskan och
skådespelerskan, och så länge örat smekes af denna
oefterhärmliga sång och blicken nästan magnetiskt
fängslas af uttrycket från dessa, ögon, då tiger all
kritik, och man endast njuter och beundrar...»
Detta är sanna ord, men man får icke heller glömma
det myckna arbete, som legat bakom Mathilda
Grabows konstnärsskap. Den sköna sopranstämman
har erhållit en mönstergill teknisk utbildning.

Alla den musikaliska konstens vänner, hvilka
det någon gång varit förunnadt att höra den stora
sångerskan, sända nu hjärtliga lyckönskningar till
grefvinnan Taube, hvilken, lycklig maka och moder,
tillbringar sina dagar i hemmets frid utan afsaknad
beträffande det världsrykte, som hon sannolikt, om
försynen velat gifva henne lika stor fysisk kraft
som energi, skulle kunnat förvärfva.


MATHILDA GRABOW.

UNGDOMSPORTRÄTT.  »MIGNON».   »JULIA». 
NATURREVOLUTIONEN PÅ DE VESTINDISKA ÖARNA.

Den fruktansvärda katastrof, som Kristi
himmelsfärdsdag bröt in öfver den
paradisiskt sköna ön Martinique, bland de
Vestindiska öarna, förstörande en hel stad
och mellan 30-40,000 människor på
kortare tid än en timme, synes skola
följas af ytterligare, svåra naturrevolutioner.
Redan äro äfven de nära liggande öarna
Saint Vincent och S:ta Lucia svårt
hemsökta af vulkaniska utbrott, och utmed
hela sträckningen af de vulkaniska
bildningar, af hvilka Antillerna bilda
brottstycken, ända in i Mexiko och Nicaragua
synas sedan länge tystnade vulkaner
plötsligt åter komma i verksamhet.

S:T PIERRE: Teatern.

Den första sammanhängande
redogörelse för den fruktansvärda tilldragelsen
på Martinique föreligger nu, efter ögonvittnens 
berättelser  nedskrifven af en till S:ta Lucia 
utsänd tidningsman.

FORT DE FRANCE: Dockan.

Invånarne i den olyckliga, plötsligen
från jorden utstrukna staden S:t Pierre
hade hela fyra dagar före katastrofen
fått varningar från vulkanen, Mont
Pelée. Efter det att vulkanen hvilat
i femtio år, sedan 1851, bröt den den
3 maj vid midnattstiden ut. Under
högljudt dån uppstego tjocka rökmoln
och höga flammor ur kratern. Hela
staden väcktes, och folket samlade sig under
panisk förskräckelse på gatorna. Under
den följande dagen fortsattes utbrotten
och ett tjockt askrägn föll öfver staden
och äfven folk, som voro vana vid de
Vestindiska öarnas naturutbrott, började
gripas af en allvarlig oro. Genom
rökmolnen hade vulkanen blifvit osynlig;
ingen vågade sig långt utom staden.
Söndagen den 4 maj förgick sålunda under
andlös spänning. Då måndagen inträdde,
utkastade Mont Pelée en ström smältande
lava, som genom en dalgång med rasande
fart flöt från den 1350 meter höga
bergspetsen ned i hafvet. Den glödande
strömmen tillryggalade det 7 kilometer mätande

FORT DE FRANCE: Floden Madame.

FORT DE FRANCE:   Dockan.

afståndet mellan kratern och hafvet
inom tre; minuter, förstörande allt
i sin väg. Vid dalmynningen stod
dr. Guenns stora sockerfabrik; denna
nedrefs på ett ögonblick och alla
utom dr. Guerin själf dödades.
Endast den höga fabriksskorstenen
stack upp öfver lavan.
Lavaströmmens utfall i hafvet skedde med
sådan fruktansvärd kraft, att hafvet
gick tillbaka 100 meter och 
därefter i en väldig våg störtade in öfver kusten, 
dock utan att åstadkomma större skada.
Förskräckelsen hos folket i S:t Pierre stegrades
mer och mer. Dånande explosioner följde med korta 
mellanrum i kratern, ytterligare ökande det
hemska i situationen. Då måndagskvällen bröt in var 
vulkanens hela spets en enda massa höga flammor,
och explosionskanonaden fortfor.
Folket började ana hvad som skulle
komma, och trots mörkret ilade
många till de från vulkanen
aflägsnare höjderna eller flydde i båtar

FORT DE FRANCE: Kaskaden.

till Santa Lucia. Under tisdagen fortfor
kraterutbrottet på samma sätt, och ett
centimetertjockt lager lavaaska föll ner
öfver staden. Onsdagen inträdde under
morgontimmarne ett aftagande af
kraterutbrottens häftighet, men på
eftermiddagen började dånet igen. Det hördes ända

MORNE ROUGE: S:t Pierres förstad.

till Santa Lucia i söder och Domenica i
norr, och ända till den 450 kilometer
aflägsna S:t Thomas. På Santa Lucia
skakade jorden formligen såsom under en
jordbäfning. Så förgick onsdagen. Kort
efter vulkanutbrottet hade kabeln mellan
Martinique och de närmaste öarna afbrutits

BOURG DE TRINITÉ: (Martinique).

och kabelreparationsångaren Grappler
afsändes till S:t Pierre för att söka
laga kabeln, hvarvid den kom att ligga
tätt under det eldsprutande berget.
Kort efter kl. 6 på torsdagsmorgonen
inkom i S:t Pierres hamn den från
Queebec kommande ångaren »Roddam».
Morgonen var jämförelsevis lugn.
Folket i S:t Pierre var såsom vanligt
tidigt uppe och gick delvis till sina
sysselsättningar när vid 7-tiden plötsligt
en art hvirfvelstorm af ånga, hett slam
och eld föll öfver staden och redden,
hvarest, utom kustfarare, aderton fartyg
lågo för ankar. I ett nu stod hela
staden i flammor. Det var som en

FORT DE FRANCE: Promenadplatsen.

löpeld. »Grappler» var det första fartyg,
som träffades, men de andra kommo
ögonblickligen efter, kullvräktes och började
samtidigt brinna och sjunka. Hafvet var
som en kokande kittel. Allt blef mörk natt,
i hvilken flammorna från staden och de
brinnande fartygen lyste dunkelt. Inom
kortare tid än 20 minuter voro staden och
fartygen förstörda. Alla utom de båda
ångarne »Roddam» och »Romaira». Med
hjältemodig ansträngning bringade
»Roddams» kapten fartyget, som nyss ankommit

SOCKERSKÖRD Å MARTINIQUE.

Flere af besättningsfolket förlorade dock lifvet. 
Detsamma var förhållandet med »Romaira».
Efter fotografi. STADEN S:T PIERRE OCH VULKANEN MONT PELÉE.

Hela befolkningen på Martinique uppskattas till 200,000, däraf 5,000
hvita, 30 å 40,000 mulatter och de öfriga negrer. Vid de undersökningar,
som nu kunnat göras i den förstörda stadens ruiner var den ende
öfverlefvande i den före olyckan 30--40,000 invånare räknande staden en
tukthusfånge i fängelsets källare. Det visade sig att folket kväfts af de
giftiga svafvelgaserna och först efteråt ohyggligt förbränts. Man framställer
nu starka förebråelser mot styrelsen som icke inför de flere dagars
varningarna låtit utrymma S:t Pierre. Den i Fort de France boende
guvernören, som rest till S:t Pierre för att lugna det uppskrämda folket, omkom
själf jämte sin fru. På ön S:t Vincent räknas redan omkring 3.000 hafva
fallit offer för den äfven där plötsligen på nytt verksamma vulkanen.
Soulfiere.

-

De enda med S:t Pierreolyckan jemförliga naturkatastrofer hafva
varit Pompeii och Herculanums förstöring genom lavamassorna från
Vesuvius år 79, jordbäfningen i Lissabon 1755, som kostade
30,000 människor lifvet, och slutligen det fruktansvärda utbrottet 
1883 af den under vattnet befintliga kratern Krakatoa i sundet 
mellan Sumatra och Java, därvid en 100 meter hög hafsvåg uppstod, 
som dränkte 50,000 människor och på en half dag gick jordklotet rundt.

 HUFVUDGATAN I DEN ÖDELAGDA STADEN S:T PIERRE.
VÅRFESTERNA VID VÅRA UNIVERSITET.

Fotografier för HVAR 8 DAG af Lina Ionn, Lund, och A. Lindahls fotogr.-affär, Stockholm.

VÅRFESTEN I LUND:  Tablåerna »MAJ» och »HVILA VID DENNA KÄLLA»
Dessa tablåer mottogos med utomordentligt stort och välförtjänt bifall, konstnärligt arrangerade som de voro.

LUND:  YSTADS NATIONS MARKNADSSTÅND.

De olika nationerna hade anordnat hvar sitt karaktäristiska
stånd. Vi hade gärna velat visa flere däraf, men utrymmet
medgifver ej detta.

LUND:  TOMBOLAN.

Var en af bazarens »great attractions»
VÅRFESTEN I UPPSALA: I BOTANISKA TRÄDGÅRDEN (forts. sid. 538).

VÅRFESTEN I LUND

har pågått trenne dagar från och med måndagen den 12 maj
och under stor tillslutning från när och fjärran. Programmet
omfattade tablåer, bazar, tombola, »Ueberbrett'l», m. m.
Särskildt omnämnas tablåerna, bland hvilka i synnerhet »Maj»
och »Hvila vid denna källa» slogo lifligt an. Festen var till
förmån för Akademiska Föreningen, och har betecknats som
utomordentligt välarrangerad.

VÅRFESTEN I UPPSALA.

Tisdagen den 13 Maj firade vårt Uppsalauniversitet vårens
ankomst med konsert och den sedvanliga festen i Botaniska
trädgården. Till konserten hade de hemmavarande kungliga
personerna infunnit sig. Studentsången klingade förträffligt,
dirigerad af den nye anföraren, kandidat Ruben Liljefors. Efter
konsertens slut uppvaktades den afgångne, populäre
sångarledaren, direktör Hedenblad. Klockan 5 e. m. vidtog festen i
Botaniska trädgården och fortgick under tal och sång till
omkring kl. 8 e. m.

PONTUS VIKNER-MONUMENTETS AFTÄCKANDE.

Monumentet öfver Pontus Vikner aftäcktes den 15 maj å
Uppsala kyrkogård i närvaro af Vikners anhöriga, prins
Gustaf Adolf, Viknerskomitén, akademistaten, Upsala
studentkår, representanter från Kristiania universitet och norska
studentersamfundet. Sångarne sjöngo »Vårt land», hvarefter
docenten J. A. Eklund bjöd täckelset falla med ett anslående
minnestal öfver Vikner. Då täckelset föll, sjöngo sångarne
»Stå stark, du ljusets riddarvakt». Dekanus i filosofiska
fakulteten vid Kristiania universitet prof. Y. Nielsen nedlade en
krans från Kristiania universitet. Rector magnifikus professor
Hammarsten nedlade en krans från Uppsala universitet och
rektor Brolén en från högre allmänna läroverket i Uppsala. Från
norska studentersamfundet nedlade kand. mag. Ording med
ett tal en krans. Kransar nedlades dessutom vid grafven af
Göteborgs nation i Uppsala och Uppsala studentkår. Då
studentkårens krans nedlades, sänktes fanan öfver grafven,
medan sången »Stilla skuggor» tonade ut öfver griftegården.
VÅRFESTEN I UPPSALA:

ÖFVERST: Kronprinsen, prinsen och prinsessan Carl samt prins Wilhelm hyllas vid ankomsten till Uppsala.

MELLERST: Direktor Hedenblad skall uppvaktas.

NEDERST:  Studentkårens ordf. doc. Odelberg talar vid vårfesten. -- Studentkåren företrädd af Upplands Regementes musikkår tågar in i Botaniska trädgården.
I STOCKHOLM UNDER RÖSTRÄTTSDEBATTENS  DAGAR.
Foto. L. Philipson. Stockholm

RIDDARHOLMEN MED RIKSDAGSHUSET FLAGGPRYDT.

De i denna artikel återgifva porträtt äro tagna speciellt för HVAR 8 DAGS räkning, efter välvilligt tillmötesgående från herrar talmän ock ledamöter af Riksdagens båda kammare.

Den lifsfråga för svenska folket, på hvilken den
nu församlade Riksdagen hade att lämna sitt
svar, fann icke den lösning, det rösträttskräfvande
flertaltt af svenske män önskat. Debatten härom
upptog tvänne dagars sammanträden och
utmynnade i båda kamrarnes beslut att i skrifvelse hos
k. m:t anhålla, »att k. m:t ville låta, verkställa en
från alla synpunkter fullständig utredning af frågan
om utsträckt valrätt till riksdagens andra kammare
samt för riksdagen, om möjligt, vid början af 1904
års riksmöte framlägga resultatet af denna
utredning jämte de förslag, k. m:t finner däraf 
föranledas.» De mycket divergerande åsikterna togo sig
under förhandlingarnas gång ofta uttryck i
glänsande anföranden.

Gifvetvis är icke HVAR 8 DAG lämplig för
återgifvande af utförligare meddelanden från dessa
märkliga debatter, men däremot ha vi blifvit satta
i tillfälle att i bild lämna ersättning för hvad som
kan saknas i ord. Våra bilder från dessa
sammanträden och från »sammanbindningsbanan» äro
förvisso enastående i sitt slag och torde väl komma
att mottagas med allmänt intresse.

Grape, Foto, affär & atelier, Sthlm.

FÖRSTA OCH ANDRA KAMMARENS TALMÄN, grefve G. SPARRE (1) och grefve ROBERT DE LA GARDIE(2).
Foto. Julius Grape, Foto.-affär & atelier, Sthlm.

FÖRSTA KAMMAREN UNDER RÖSTRÄTTSDEBATTEN:

Ofvanstående interiörer liksom ock den från Andra kammaren, äro icke främst afsedde att visa porträtt från resp. kammare, då vi i sådant syfte särskildt återgifva ett flertal
grupper. H. 8 D. har med interiörerna i fråga velat lemna en verklighetstrogen bild från sammanträden sådana de tedde sig under den historiskt ryktbara debatten, trots det »rörelsen» i resp. kammare, gifvetvis måst göra en del porträttbilder oklara. Vi anteckna emellertid namnen å några af de mera tydliga porträtten.

Talmannen grefve Sparre (1), biskop Billing (2), v. talmannen Lundeberg (3), riksmarskalken frih. v. Essen (4), professor Trygger (5), generaldirektör Fränckel (6), lektor Törnebladh (7), grossh. Almgren (8), häradshöfd. Hedenstjerna (g), godseg. N. Fosser (10), f. d. stadsrådet v. Ehrenheim (ii), lektor I. F. Nyström (12), landsh. frih. Lagerbring (13).
Foto. Julius Grape. Fotoaffär & atelier, Sthlm.
ANDRA KAMMAREN UNDER RÖSTRÄTTSDEBATTEN:

Justitieministern håller sitt stora tal den 16 maj. Under hänvisning till Red.   anteckning vid föregående tvänne interiörer, beklaga vi att porträttet af talaren vid tillfället i fråga blifvit »rörligt». Referenterna å läktaren synas i fullt arbete och bland de med spänning lyssnande kammarledamöterna nämna vi några namn:Talmannen grefve de la Gardie (1), landtbr. E. A. Lindblad (2), J. Olsson (3), S. A. Hedin (4), 
Stockholmsbänken), K. H. Branting (5), Daniel Persson i Tällberg (6), kam. sekr. Palmgren (7), notarierna (8) generalen frih Ericson (9), prosten Redelius (10), statsrådet   Crusebjörn (11). Vid sidan af krigsministern Crusebjörn talar justitieministern Hammarskjöld (se porträttgruppen sid 543.) Å bänken midt för n:r 11, igenkännes statsministern v. Otter, statsrådet Husberg, exc. Lagerheim, statsråden Krusenstjerna, af Palander, Westerling och Odelberg, v. talmannen konsul Svartling (12), hemmanseg. 
J. A. Sjö (13), rådm. Zetterstrand (14), rådm. Petri (15), frih. de Geer (16).
Landsh. frih. Sparre (1),
Prof. E. Trygger (2),
Godseg. Weinberg (3),

Godseg. Ivar Wijk (4),
Borgmästare Sandqvist (5)


f. d. Statsministern
Lektor

E. G. BOSTRÖM och
ERNST CARLSSON.



Foto. Julius Grape,  Foto.-affär & atelier, Sthlm.

LEKTOR MAGNUS HÖIJER.

LANDTBR. IVAR MÅNSSON I TRÄÄ,
hvilkens skrifveiseförslag antogs af 2:a kammaren.

DOKTOR DAVID BERGSTRÖM,


GRUPPER FRÅN »SAMMANBINDNINGSBANAN.»
Grosshandl. Olof Melin (6).
Doktor Carl Nyström (7).
Friherre C. H Falkenberg (8)
Dokior Philip Leman (9).

JUSTITIEMINISTERN (1).
Konsul N  Persson (2).
Landtbr. P. Bondeson (3).
Generaldir. Nordström (4).

Prosten Sörensson (12)
Landsh. Rudebeck (13).
Biskop Rodhe (14).
Ingen. I. F. Wester (15).

*

Hemmansegaren M. Dahn (16).
Frih. L. I  von Knorring (17).
Prof. Boëthius (19)
Godseg. F. E. K. Åkerberg, Knista (20).
Öfverste Björlin (21).
Lektor Sixten v. Friesen (22).
Eriksson i Ransta (23).
Jansson i Krakerud (24).


Foto. Julius Grape, Foto.-affär & atelier, Sthlm.

GRUPPER FRÅN »SAMMANBINDNINGSBANAN».
Foto, Julius Grape, Fotoaffär & atelier, Sthlm.

»GRUPPER FRÅN SAMMANBINDNINGSBANAN»: Kapten Pantzarhielm (1), frih. Carl Klingspor (2), häradsh. C. A. Berg (3),  prof. Ernst Carlsson (4), red. Hammarlund (5), fullm. J. Johansson i Noraskog (6), prof. Blomberg (7), ryttm. Blomstedt (9), lektor Nyström (11), grefve C. O. Taube (15), adjunkt Törner (16), Sandwall (18), landtbr. P. M. Söderberg (20), prof. Lindgren (21), landsh. Asker (22), landsh. frih. Palmstierna (23), Barnekow (24).
I STOCKHOLM UNDER RÖSTRÄTTSDEBATTENS DAGAR.

Den omfattande 
demonstrationsrörelse till förmån för
allmän rösträtt, hvilken under
någon tid pågått öfver hela
landet, tog sig under de dagar
debatten ägde rum i Riksdagen
synnerligen kraftigt uttryck,
särskildt i Stockholm. Snart
sagdt all trafik var afstannad,
behofvet af ljus och vatten
blef endast med svårighet 
tillgodosedt, lifsförnödenheter
tröto, tidningar utkommo ej
-- ja, »storstrejken» -- hvilken
enligt arbetarledarnes uppgifter
lär omfattat nära 100,000 
strejkande -- var ett kraftigt ord,
men icke något vackert ord.

*

Foto. L. Philipson, Sthlm.>/i> 
Huru stockholmarne läste tidningarne under »storstrejkens dagar. I de stora dagliga tidningarnes depeschbyråer voro å fönstren anbragta nyheterna för dagen.

Foto. L. Philipson, Sthlm.
Tillfölje »storstrejken» var nära nog all trafik och rörelse å gatorna afstannad; de alltid uppmärksammade norsfiskarna fingo under dessa förhållanden en särskildt stor och intresserad publik. Bilderna äro nog så typiska för Stockholms utseende under de märkliga dagarna.
KONUNG ALFONS XIII AF SPANIEN.

MED ANLEDNING AF HANS REGERINGSTILLTRÄDE.

När Konung Alfons den 17 maj fyllde
16 år, öfvertog han i enlighet med
spansk lag regeringen, hvilken under
hans minderårighet fötts af 
drottningen-modern Maria Kristina. Den unge
konungens far, konung Alfons XII, dog
i lungsot sex månader före sonens
födelse, saknad af alla dem som lärt sig
uppskatta hans rena karaktär och
liberala åsikter. Vid en ålder, då vanliga
dödliga läsa lexor, skall konung Alfons
redan underteckna regeringshandlingar
på hvilka aderton millioner spaniorers
väl eller ve kan bero.

De hänsyn den spanska
ridderligheten ådagalagt gentemot
drottningen-regentinnan skola med all sannolikhet
icke hindra de olika partierna att nu
drabba samman, och äro väl dessa
dagars festligheter öfverståndna, torde
icke oron i landet länge låta hämma
sig. Visserligen har den unge
monarken vid sin sida den erfarne och kloke
konseljpresidenten Sagasta. Men dels
är denne en 70-årig man som icke
längre kan äga den kraft som erfordras
vid en så kritisk tidpunkt, och dels
äger icke han, liksom ingen annan i
landet, dess allmänna förtroende. Det
synes i sanning vara mörka utsikter
för den unge konung Alfons, men hvem
vet om icke han, fri från alla fördomar,
skall småningom lyckas dämpa
partielden och blifva Spanien en god
monark.


Efter fotografi.

SLOTTET DRACHENBURG,
HVILKET UPPGIFVITS VARA INKÖPT AF DROTTNING SOFIA.

Det magnifika slottet är beläget vid Königwinster, i Rhenlandet. Äfven utan fullkomlig visshet om sanningsenligheten af det i pressen återgifna ryktet om detta inköp, har HVAR 8 DAG ansett en bild af slottet vara af intresse.
3:dje årg.        Den 1 Juni 1902           N:o 35

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Hugo Tamm (med 1 porträtt). 
Fru Astrid Næss (med 1 porträtt). 
Aktiebolaget Separators verkstäder i Stockholm (med 1 illustration). Den »Syttende Mai» i Kristiania (med 1 illustration)
För Sverige säregen industri (med 5 illustrationer).
Två konungastatyer (med 2 illustrationer). 
Berliner Secessions Ueberbrett'l i Stockholm (med 7 porträtt). 
Tyskt studentbesök i Sverige (med 3 illustrationer). 
Generalmajoren E. F. von der Lancken d. (med 1 porträtt). 
Pontus Vikners barndomshem (med 1 illustration). 
En episod från general Bonapartes dagar. För HVAR 8 DAG af C. C. 
En vansinnigs dåd (med 2 illustrationer). 
Stockholms nye asfaltkokare (med 1 illustration). 
Veckans poträttgalleri (med 36 porträtt)

--  BONNIERS TRYCKERI AKTIEBOLAG. GÖTEBORG.  1902.  --

Foto. Hamnqvist, Stockholm.

HUGO TAMM.
HUGO PETRUS PERCIVAL TAMM.

Den riksdagsman, som under rösträttsdebatten i
den svenska nationalrepresentationen tog priset
genom ett varmhjärtadt och lysande anförande, var nog
ledamoten af riksdagens Första kammare, hr Hugo
Tamm -- Tamm till Fånö, som han kallas i dagligt
tal för att skiljas från de andra Tammarne. Det
var en tid, då biskop Billing representerade det
jämförelsevis framstegsvänliga partiet i Första
kammaren -- gamle hofmarskalken Reuterswärd var på den
tiden så godt som allsmäktig i kammaren och
motarbetade hvarje liten reform i liberal anda -- men
den tiden är nu öfver. Den förstakammarledamot,
som i främsta rummet nu ifrar för, att kammaren
skall ha öra för tidens språk och icke ställa sig stick
i stäf mot tidens stora rörelser är Hugo Tamm till
Fånö, och i det skrifvelseförslag, som af honom
framlades under rösträttsdebatten, var det rent språk. Hugo
Tamm är också, om någon, en öfvertygelsens man,
en oaktadt sin praktiska läggning, de ideella
intressenas förkämpe. Spår man orätt, om man vågar
säga, att hans väg går till ministertaburetten? Väl
vore, om så skedde, ty det behöfves sannerligen
män med öfvertygelse och män med förmåga både att
handla och tala i den svenska ministären.

Född på Torreby i Foss socken, Bohus län, den
29 juni 1840, blef Tamm 1859 student i Uppsala,
sedan han redan 1856 ärft en tredjedel af farfaderns,
Per Adolf Tamms stora förmögenhet. Fadern, Karl
Sebastian, hade nämligen dött redan 1842.

Hugo Tamm aflade 1865 jur. fil. examen, men
blef vid den tiden högst betänkligt sjuk. Han
öfvergick då till landtbruket och öfvertog skötseln af gamla
Oxenstiernska godset Fånö i Uppland, till hvilket han
sedan 1856 varit ägare. Utom Österbybruket, i
hvilket han är stor delägare, har han i Iggesunds
betydande bolag i Helsingland och i den kända
Huskvarnafabriken i Småland de största andelarne.

År 1884 invaldes han af Uppsala läns landsting
i Första kammaren, men föll såsom säker frihandlare
igenom vid valet 1893. Han invaldes då i
kammaren af Jämtlands läns landsting. Suppleant i
statsutskottet 1885, blef han ordinarie ledamot 1886
och valdes 1896, då grefve G. Sparre blef talman,
efter honom till ordförande i riksgäldsafdelningen.
År 1893 var han medlem af kyrkomötet för
erkestiftet, intogs i Landtbruksakademien 1887 och blef år
1900 hedersledamot häraf. Att en man med Tamms
kapacitet suttit i många kommittéer, såsom
skattereglringskommittén 1879, i kommittén för revision
af järnvägstaxan 1887-88, i skogskommittén 1896--99, 
o. s. v., är själfklart.

Det finnes folk, som påstår, att Hugo Tamm är
en »svärmare», och man nämner i samma andedrag
»federationen», hvari Tamm, som bekant, spelat en
betydande roll. Ja, det är sant, att den
ädelsinnade mannen svärmar för mycket godt och skönt
här på jorden. I trots af de sextio åren
bibehåller han allt fortfarande ungdomens glöd i
sinnet, när det gäller att »svärma» för något
upphöjdt mål.

Vi kunna icke bättre sluta dessa radr än med
ett utdrag af den artikel, som på Tamms
60-årsdag, den 27 juni 1900, syntes i en daglig
Stockholmstidning:

»Vältalare, i ordets gamla betydelse, är han icke
- och sådana finnas knappt nu mer i
sakdebatternas tid, åtminstone verka de icke mycket; -- men
han har lätt för att uttrycka sig och behärskar de
ämnen, öfver hvilka han talar. Mesta intrycket
gör dock den värme, som genomgår föredraget --
stundom kanske öfversvallande -- och som
springer upp ur en inre källa, isynnerhet där han vill
häfda det rättas makt mot befarade sidointressen.
Ty det är ej endast i humanitära frågor, som
känslan bryter fram och kommer rösten att vibrera,
stundom så att man tycker sig nästan förnimma
en hjärtats klagan. Nej, äfven i statssociala och
finansiella ärenden, såsom i ett af hans
älsklingsämnen -- skogsfrågan -- träder han ej sällan fram
såsom en riddare fylld af heligt nit. Man kan
hysa andra åsikter än han och finna hans
kämpaifver allt för stark eller tycka, att han ibland
slår öfver, men man respekterar ovillkorligen
innerligheten i föredraget.»          O. R.

-

FRU ASTRID NÆSS.

Astrid Næss är det »nom de guerre» bakom
hvilket en ung norsk dam döljer sitt verkliga
namn. -- Fru Nsess har nyligen på inbjudan af
Nordiska föreningen i Stockholm därstädes hållit
föredrag om Sydafrika, i det att hon två gånger
besökt landet under kriget mellan engelsmännen
och boerna. Under kriget mellan Förenta staterna
och Spanien tjänstgjorde fru N., hvilken gjort
omfattande resor, bland annat i Japan och Kina, som
krigskorrespondent. Den energiska damen har
offentliggjort åtskilliga uppsatser i svenska tidningar
och tidskrifter.

Foto. Lindahl» fot.-aff., Sthlm.

FRU ASTRID NÆSS.
AKTIEBOLAGET SEPARATORS VERKSTÄDER I STOCKHOLM.

Då förhållandena f. n. vid Separators verkstäder i Stockholm tvifvelsutan utgöra samtalsämne öfver snart sagdt hela landet, har HVAR 8 DAG ansett en mest möjligt öfverskådlig bild af fabriken vara af särskildt intresse. Det är att hoppas, att den
slutliga lösningen blir till såväl arbetarnes som arbetsgifvarnes bästa.

-

DEM »SYTTENDE MAI» I KRISTIANIA.

Foto. Skarpmoen, Kristiania.

Det traditionella barntåg, som denna dag plägar äga rum i Norges hufvudstad, drog också senaste »17 Mai» genom staden. 
Det svåra vädret synes ej ha afhållit från ett lifligt deltagande.
FÖR SVERIGE SÄREGEN INDUSTRI.

I. PORFYRSLIPERI I ELFDALEN.

Fotografier speciellt tagna för HVAR 8 DAG.

HVAR 8 DAG kommer att då och då i smärre uppsatser illustrera och kortfattadt beskrifva sådana industrier och handtverk som äro helt säregna för Sverige. Det är ej fråga om vidlyftiga beskrifningar af fabriksanlägningar utan fastmer af den
mindre kända ehuru väl beaktansvärda industrien i vårt land. Vi börja i dagens nummer med en interiör från ett porfyrsliperi.



Ehuruväl den stora 
porfyrindustri längesedan är
afstannad, som var förlagd till
Elfdalen och hvilken lämnat
sådana alster från sig som
t. ex. Rosendalsvasen och
Carl XIV Johans sarkofag,
har denna speciellt svenska
industrigren icke i sin helhet
upphört. Tvärtom skulle man
snarare kunna säga, sedan ett
af porfyrsliperierna i Dalarne,
det vid Bäcka, nu skall flyttas
till närheten af Stockholm
och där omfatta ganska
storartade anläggningar. Detta
sliperi har till sitt förfogande
allehanda arbetsmaskiner i
och för det dyrbara
materialets rationella förarbetande i
stor skala. Men äfven i själfva
Elf dalen lefver
porfyrindustrien alltjämt, och är det
från ett mindre sliperi
därstädes, där ägaren själf är
arbetare, som vi lämna några
bilder och en kort beskrifning.                            

DET YTTRE AF ETT PORFYRSLIPERI I ELFDALEN.

Elfdalens Nya Porfyrverk, anlades för 3 à 4 år
sedan och äges af landtbrukaren F. A. Andersson.
Herr Anderssons anläggning har haft en förhållandevis 
stor framgång, och hans utställning i Gefle förliden 
sommar tillerkändes »silfvermedalj för omfattande 
samling af väl slipade, smärre arbeten af porfyr samt 
af andra mineralier och bergarter». För sin framgång 
torde herr A. till stor


DET INRE AF ETT PORFYRSLIPERI I ELFDALEN:
Mannen som ser mot fotografen är verkmästaren Persson, en bland de få veteranerna från det gamla, längesedan nedlagda, stora porfyrverkets glansperiod. Till höger å bilden synes ägaren i arbete.
INTERIÖR FRÅN ETT PORFYRSLIPERI I ELFDALEN.

Hur en af de riksbekanta »smöraskarne» förarbetas. Den yngre af de arbetande »hugger ut» själfva asken, medan den äldre »hackar» locket.

del hafva att tacka den omständigheten, att han
från början haft vid sin sida som verkmästare en
veteran från det gamla porfyrverkets glansperiod.
Persson, så heter verkmästaren, hvars bild synes
å nedre bilden på föregående sida, är en kärnfrisk
74 års gubbe och var en af de ledande vid
utletandet af ämnet till och slipandet af bl. a. Carl
XIV Johans sarkofag, som står i Riddarholmskyrkan 
i Stockholm. Persson har under snart sagdt
hela sin tid sysslat med stensliperi, både i Sverige
och utlandet och är en af de få öfverlefvande af
den gamla stammen.

Porfyrsliperi läres ej lätt. Man måste
äga anlag och intresse för det tålamodspröfvande och
svårlärda yrket. Porfyren, som förekommer i en
mångfald variationer, är ytterst hård, dock med

INTERIÖR FRÅN ETT PORFYRSLIPERI I ELFDALEN.
Porfyrpjäserna poleras mot roterande träskifvor, impregnerade med rödfärg.
hårdheten förenande en viss seghet, något som gör
att den ständigt bibehåller sin glans. Den, som sett
porfyrpjäser tillverkas, undrar ej på att de äro
relativt dyra. Herr A. har dock medelst en del
förenklingsmetoder vid arbetet, lyckats nedbringa
tillverkningspriserna.

Med några rader vilja vi söka beskrifva arbetet
i ett sliperi. Sedan man »letat» eller sprängt ut
ett lämpligt ämne, »hackas» det. Hvad »hackning»
af porfyr vill säga kan ej förklaras men framgår
möjligen af bilden. Om pjäsen har plana ytor,
bringar man den i friktion mot en af
krossad smärgel begjuten roterande blyskifva. Har
pjäsen runda eller oregelbundna konturer, måste
den handslipas och fordras då van hand och godt
öga. Sedan poleras pjäserna mot roterande
träskifvor, impregnerade med rödfärg.

Bilden härvid visar en mindre kollektion
färdiga, beställda arbeten, såsom en urna, en bägare,
ett par ljusstakar, broscher, brefpressar, knifvar,
gafflar, fotografiställ m. m., allt pjäser som visat
sig vara de »mest gängse». Större pjäser ha
hittills ej förekommit, men beställningar a dylika
mottagas numera.

Vid sitt besök i Elfdalen sistl februari besökte
prins Eugen, omedelbart sedan han stigit af tåget,
porfyrverket. Artisten Zorn, som var i hans
sällskap, beställde ett par piedestaler, till hvilka han i
raska drag gjorde skissen.

FÄRDIGA ARBETEN AF SLIPAD PORFYR.

Porfyrverket är en sevärdhet för turister, sedan
herr A. frångått sin i början visade obenägenhet
att släppa in folk i sin helgedom, en obenägenhet
som torde vara förklarlig, då man hör, att herr A.
själf konstruerat största delen af de synnerligen
enkla maskinerna.

På samma gång man kan glädja sig åt de
bemödanden som göras för att vidmakthålla en för
Sverige säregen industri, måste man skänka sitt
erkännande åt den enskilda företagsamhet som
därvid icke förbiser traditionerna.

-

TVÅ KONUNGA-STATYER.

Foto. Jonason, Göteborg.

KARL IX-STATY.

Prof. Börjesson har i dagarne lämnat ny modell till den
för Göteborg afsedda statyn. Å detta förslag är postamentet
med dess fyra fackelbärare nytt, liksom ock konungen försetts
med hjälm.

KARL XIII-STATY.

Den 23 maj uppställdes i Hoglandsparken i Karlskrona
den Byströmska statyn af Karl XIII, som hittills förvarats i
Örlogsvarfvets mönstersal.
BERLINER SECESSIONS UEBERBRETT'L I STOCKHOLM.

Foto. Flodin, Stockholm.
HEINZ BUDA

foto. Rosén, Stockholm.
HILDA STADTHAGEN

foto. Rosén, Stockholm.
MARIA SCHULTZ

Den litterära variétén, som haft en varm förespråkare i
Holger Drachman och som i Paris hade sin glansperiod
med »Chat Noir» för en tio år sedan, har sent omsider gjort
sitt inträde i Stockholm, i det att ett tyskt Ueberbrett'l-sällskap
gifvit en serie föreställningar därstädes å Sveateatern och
sedan i Viktoriateatern.

Vid ridans uppgång ser man en salong: med en del unga
damer och herrar, som tyckas samspråka. En af dem,
Ueberbrett'ls ledare, den begåfvade skådespelaren och öfverlägsne
regissören hr Oscar von Fielitz af rysk extraktion, stiger fram
till rampen och apostroferar publiken. Han förklarar meningen
med den litterära variétén och säger, att publiken och scenens
artister nu skola bilda en gemensam salong och roa sig
gemensamt.

Därefter presenterar den spirituelle mannen, hvilken talar
lika väl tyska, franska och engelska, de olika artisterna och
ber den ena efter den andra att sjungra eller deklamera en bit.
Fröken Hilda Stadthagen, förtjusande med sina mörka ögon
och barnakinder, sjunger de allra nättaste visor, och hr Heinz
Buda sjunger och mimerar glada och karaktäristiska Ueber-
brett'l-sånger, såsom »Die Musik kommt» -- »Vaktparaden
kommer» -- och »Die Musik spielt» -- »Musiken spelar» -- där
vemodet blandar sig i glädjen. Hr Buda dansar äfven förträffligt.

Vidare låter ryssen hr Kacewitz höra några tyska,
gripande ballader, som han föredrar med en ovanligt vacker
basbaryton. Fröken Schultz går äfven i den högre stilen. Hon
är en utmärkt konsertsångerska. Asta Ferrier -- »den yngsta,
den blondaste», presenterar hr von Fielitz, som oafbrutet
pratar med publiken -- deklamerar lustiga poem, och hr Fielitz
själf reciterar alldeles utmärkt tyska visor.

OSCAR v. FIELITZ.  MIZZI SCHÜTZ.  ASTA FERRIER   A. GÖTZ-GÜNSBURG.

Personalen består vidare af fru Mizzi Schütz, som jämte
hr von Fielitz uppträder i några små dramatiska stycken, ocb
den skicklige kapellmästaren och kompositören Rudolf Nelson,
hvilken är en riktig mästare vid pianot.

Sällskapets ekonomiske direktör är journalisten Arthur
Götz-Günsburg, hvilken själf skrifvit åtskilliga saker för
Ueberbrett'ln. Allt som allt, bjuder denna verkligen litterära varieté
på ett godt och oskyldigt nöje och den framgång, den haft i
Sverige, är rättvis.

-of.

-
TYSKT STUDENTBESÖK I SVERIGE

Ett par hundra studenter
jämte lärare från
universitetet i Greifswald ha i
dessa dagar besökt
Helsingborg, Malmö och Köpenhamn.
Synnerligast i Helsingborg
blefvo gästerna föremål för
en storartad uppmärksamhet
och vid en s. k. Bierabend
som konsul N. Pehrson
föranstaltade å stadens rådhus
växlades högstämda tal.

Resenärerna hade allt skäl
att vara belåtna med sitt
besök och med den
uppmärksamhet som ägnades dem --
och voro det ock i hög grad.
Den urgamla svenska
gästfriheten förnekar sig då aldrig.

Amatörfoto Arnhamn, Helsingborg.
I AFSKEDETS STUND.

Foto. Rawgnitt, Helsingborg.
EN DEL STUDENTER SEGLADE UT I SUNDET OCH STEGO FRÅN SEGLAREN OMBORD Å »SASSNITZ».

Foto. Rawgnitt, Helsingborg.
ÅNGAREN »SASSNITZ» MED DE HEMVÄNDANDE STUDENTERNA. Fotografien togs från ofvannämnda segelbåt.
GENERALMAJOREN E. F. VON DER LANCKEN, d.

Foto, Florman, Stockholm.

Pingstdagen på morgonen afled i hufvudstaden
en af Sveriges allra skickligaste militärer,
generalmajoren i generalitetets reserv Ernst Ferdinand
von der Lancken.

»Trofast och ädelsinnad» stod det i
dödsannonsen, undertecknad af den aflidnes broder,
underståthållaren E. von der Lancken. Och i dessa
epitet instämma säkert alla, som haft beröring med
den kunskapsrike mannen. Ernst Ferdinand von
der Lancken var en man, trofast icke endast i
det stora och varmt älskande sitt fosterland, utan
han bevarade samma trofasthet äfven beträffande
lifvets små förhållanden. Af de två ålderstigna
trotjänarinnor, som skötte om hans hem, hade
den ena vårdat honom under den spädaste
barndomen.

Von der Lanckenska ätten är af urgammal adel
från Rügen och var redan 1190 i besittning af
gods. Stamgodset var Lancken på halfön Wittow
på Rügen, hvilket år 1315 var i ättens ägo. En
Ludolphus Lancken omnämnes redan år 1226 i
ett arkivdokument och en de Lancke är känd
år 1335, och dennes sköldemärke var lika med det
ätten ännu för. I ättens sköldemärke synes i öfre
fältet, som är af silfver, den öfre delen af ett
mot höger vändt lejon, och i det nedre fältet, som
är blått, tre sexuddiga silfverstjärnor. Öfver den
öppna tornérhjälmen föres en adlig krona och där
ofvan en sexuddig silfverstjärna.

Under tidernas lopp förvärfvade ätten på Rügen
stora besittningar samt blef äfven inhemsk i
Mecklenburg. Den kom till Holstein, Ost- och 
Västpreussen och erhöll stora gods på pommerska fastlandet
och i Schlesien. I Mecklenburg skall ätten ha
inkommit så tidigt, att somliga anse den vara en
infödd mecklenburgssläkt. Ätten har fortfarande
stora gods och besittningar i Pommern och på Rügen
och är synnerligen talrik i Tyskland.

En medlem af ätten inkom till Sverige under
Albrechts af Mecklenburg dagar och var slottsherre
på Rumlaborg. I svenska handlingar från 1450-talet
påträffas emellanåt namnet von der Lancken. Före
1700-talets midt börjar namnet åter visa sig i
rullorna, och från 1785, då Carl Ehrenfried von der
Lancken fick anställning vid Norra skånska
husarregementet, kan ätten anses bosatt i Sverige. Denne
Carl Ehrenfried deltog i 1788--90 års krig. Han
blef ägare af Vankifva, Vålsjö och Thorsjö i Skåne
och Hok i Småland samt svensk kammarherre,
öfverstelöjtnant och kommendant i Ystad. Han afled
1837, efterlämnande sonen, öfverstelöjtnanten Gustaf
Ferdinand von der Lancken, som fortplantade ätten
i Sverige.

*

Den nu aflidne generalmajoren var son till ofvan
nämnde Gustaf Ferdinand von der Lancken och
hans maka, född Wulff. Han föddes den 24 augusti 1841
i Malmö. Sin första officersfullmakt erhöll han
1860 som underlöjtnant vid Södra skånska
infanteriregementet. Efter att inom detta regemente ha
befordrats till kapten, flyttade han 1881 som major
till Elfsborgs regemente. År 1884 blef han
öfverstelöjtnant därstädes och tog afsked från regementet;
1892. Inom generalstaben inträdde han 1866,
befordrades 1873 till kapten, 1884 till öfverstelöjtnant
och 1892 till öfverste och tillförordnad chef för
generalstaben. År 1894 utnämndes han till generalmajor
i generalitetets reserv.

Generalmajor von der Lancken var kommendör af
Svärdsorden 1:a klassen, riddare af
Nordstjärneorden och St. Olafsorden samt innehade 
dessutom flere utländska ordnar.

Vid Ernst Ferdinand von der Lancken hade stora
förhoppningar fästs och äfven infriats, fastän en
tilltagande sjuklighet tvang den framstående
mannen att taga afsked frän tjänsten. En ädel son af
Sverige, skall hans minne länge bevaras i trogen
hågkomst!

-


PONTUS VIKNERS BARNDOMSHEM.

Fotografen A. Hansson i Uddevalla har insändt en fotografi af PONTUS VIKNERS i närheten af Munkedal vid sjön Vassbotten vackert belägna barndomshem. Då vi i senaste häftet af HVAR 8 DAG återgåfvo en fotografi från aftäckningen, af den store tänkarens minnesvård, anse vi bilden ofvan vara af intresse särskildt nu.
EN EPISOD FRÅN GENERAL BONAPARTES DAGAR.

Den pånna som nedtecknat denna skildring skrifver: »Då jag i går satt och såg på
Napoleon-illustrationerna å HVAR 8 DAG, föll mig i minnet medföljande lilla episod, som jag för längesedan hört af mina föräldrar, hvilka fått den af hjältinnan själf. Den är visserligen obetydlig, men kan dock tjäna till, så att säga, ett helt litet blyertsstreck till hans bild. Underbart att säga, var det hjältinnan som vårdade min första barndom».

Man räknade år 1797. Med häpnadsväckande 
hastighet hade Frankrikes härskaror, under
Bonaparte, gått segrande fram i Italien. Nu hade den unge
26-årige generalen ändtligen låtit sin trogna Junot
från Paris afhämta den lidelsefullt älskade gemålen,
från hvilken krigets växlingar hållit honom skiljd
ända sedan de i mars 1796 blefvo förenade. Det
unga paret slog sig ned på det ståtliga slottet
Montebello, nära Milano, samlade omkring sig allt hvad
denna stad ägde af talang, skönhet och rang, samt
bildade, så att säga, ett litet hof, där fäst
aflöstes af fäst, och där Josephine med behag och
elegans gjorde les honneurs, medan hennes gemål
öfvervakade de underkufvade länderna och höll dem i
en hälsosam fruktan.

I ett med all den tidens lyx inredt rum gick
den redan så mäktige mannen otåligt fram och
tillbaka med rynkade ögonbryn, under det hans maka
satt själfsvåldigt tillbakalutad i en kanapé,
skenbarligen tanklöst lekande med sin solfjäder, men i
hemlighet oroligt aktgifvande på den uppretade mannen.

Slutligen stannade han framför henne och
utbrast: »Nej -- jag tål ej den skenhelige skurken,
ej heller hans vänner. Du får ej inbjuda dem till
morgondagens fäst. Jag vill det ej!»

»Du vill ej att jag skall bjuda härtigen af
Lucca -- bien! Men däremot spanske ministern
-- är det klokt att ignorera honom? Han är grand
af Spanien -- han --»

»Han är gift med en österrikiska, som
dessutom har flera enorma fel: hon är ful, hon har
en satans skarp tunga, hon har tvänne bröder i
österrikiska armén. Jag vet att hon brefväxlar med
dem, oaktadt jag gifvit mitt missnöje tillkänna. Och
så är hon intim vän med denne förhatlige Lucca.
Att jag ej kunnat krossa denne usling -- att han
gjort mig så mycken förtret -- det kan jag ej
glömma!»

Åter började han sin häftiga promenad fram
och tillbaka.

Efter en stund steg Josephine upp, lade sakta
sin lilla fina hand på hans arm, och hviskade:
»Napoleon -- du skrämmer mig.»

Ännu lefde det äkta paret i den försonande
smekmånadens rus, och Bonaparte var häftigt
förälskad i sin maka, som väl visste begagna sig
af sin makt. Hans min var visserligen ännu mörk,
men han förde ömt den lilla handen till sina
läppar, och satte sig ned på kanapén i det han drog
henne intill sig.

Nypande henne i näsan (ett sätt han hade att
visa sig skämtsamt vänlig) sade han efter en stund:

»Hur var det nu madame la générale ville hafva
det i morgon?»

»Jag vill att spanske ministern skall bjudas;
äfvenså hans gemål -- jag är rädd för henne.»

»Ännu mer än för mig?»

»Ännu mer än för -- dig?» svarade hon med
ett behagsjukt ögonkast.

»Nåväl, bjud trollet, om det måste så vara, men
Lucca -- nej -- absolut nej!»

Därpå kysste han henne hastigt och lämnade
rummet.

*

Vid samma tid ägde en annan scen rum i
spanske ministerns palats i Milano.

Grefve di B...., som ännu ej fått något
vapenbref från sin regering, och som tydligen fann sig
utmärkt väl här i Milano, samt helst skötte sina
nöjen, var för tillfället förargad på sin fru gemål.

Han sade henne detta på det mest tydliga sätt
i världen, tillgripande sitt eget modersmål, då
fransyskan ej försåg honom med nog kraftiga uttryck.
Han var en liten karl, så mörk att hans
skäggbotten var alldeles blåsvart, med stora mörka ögon,
och vackra, skarpt markerade drag. Hans maka
var snarare ful, men hennes ögon lyste af
kvickhet och ett öfverlägset förstånd. Hon var »en karaktär.»

»Låt bli att skrifva till edra bröder på en tid,
madame. Caramba! Låt freden blifva säker först
-- ni vet ju huru all korrespondens med
österrikarne retar segraren. Skall man då inte kunna få
lefva i lugn!»

»Åhå, min vän, tror ni att jag låter läsa
lagen för mig i hvad som rör mina
familjeförhållanden af den här lille för detta korpralen från
Corsika? Nej -- jag har skrifvit, och jag skall
skrifva. Bra uselt vore det äfven af oss, om vi
för att ställa oss in hos denne Bonaparte,
öfvergåfvo såväl våra närmaste som våra vänner -- ej,
minst den käre Lucca. Se där har ni mitt sista
ord. Dock lofvar jag att i morgon gå på
deras fästmiddag -- ifall vi blifva bjudna!»

»Så säger också jag mitt sista ord -- håll er
skarpa tunga i styr i så fall, madame, eljest
svarar jag ej för huru det kan gå!»

Och han rusade ut, slående dörren i lås efter sig.

Grefvinnan lutade sig tillbaka i sin mjuka
länstol, och försjönk i tankar.

Hon visste hvarifrån Bonapartes ovilja härledde
sig: det retade honom att han ej lyckats förödmjuka
härtigen af Lucca. Denne man ansågs dessutom,
djupt religiös efter den tidens sätt att se -- han
var »un dévot», som det kallades, och hans seder
voro så stränga, att endast den saken måste reta.
dem, hvilka lefde ett fritt, själfsvåldigt soldatlif.
Och vi veta att Napoleon fattade ovanligt starka
antipatier, hvilka äfven sträckte sig till den 
afskyddes anförvanter och vänner.

Då di B...s först kommo till Milano hade
härtigen af Lucca mött dem med förekommande
artighet, och gått dem tillhanda med sitt bistånd vid
de förvecklingar, som kunna uppstå under
bosättningen i ett främmande land i en så orolig tid som
den dåvarande. Under krigets stormiga växlingar
hade deras ömsesidiga förhållande öfvergått till en
fast vänskap, oaktadt den stora olikheten i deras
skaplynne. Ett hade de dock gemensamt -- en hög
grad af gammaldags ridderlighet.

*

General Bonapartes våning badade i ljus, och
luften var nästan kväfvande genom all den starka
blomdoft, hvilken, blandad med allehanda parfymer,
fyllde rummen. De mest glänsande uniformer
trängdes med de, efter den tidens mod, elegantaste
toaletter. Hvem kan ej föreställa sig det bländande
skimmer af »gloire», af segerjubel, som hvilade
öfver det hela -- och så denna frihet från det gamla
franska hofvets stela etikett, det nära nog sagolika
i denne unge hjältes segerbana -- allt detta verkade
som ett starkt rus på sinnena. Och i detta rus
dränktes för ögonblicket alla tankar på det af
stridande partier sönderslitna fäderneslandet -- på alla
tappra, hvilkas lik lågo sådda utefter den väg
segrarne gått fram -- på alla tårar och förbannelser,
hvilka omgåfvo dem utanför denna förtrollade
dunstkrets.

I det innersta gemaket mottog generalen och
hans gemål sina gäster. En mörk skugga for öfver 
Bonapartes panna, då den spanske gesandten och hans
grefvinna stego fram och gjorde sin oklanderliga
reverens. Han med sin utpräglade spanska typ, hon,
som sagdt, snarare ful, men med världsdamens säkra
hållning. Man såg att han lätt kunde flamma upp
i lidelsefull vrede -- man såg att under hennes
mindre anslående yttre dolde sig ett varmt
kvinnohjärta, mäktigt att offra sig själf för dem hon
älskade, att stödja dem i deras svaghet med sin
öfverlägsna intelligens. I dag stod äfven i hennes drag
att läsa något af hvad det kostade den stolta
österrikiskan att uppvakta sina landsmäns besegrare.

Pörrarna till matsalen slogos upp, och vid
musikens toner tågade sällskapet ut, samt tog plats
vid det af silfver, kristall och blommor dignande
bordet. Huru litet visste alla dessa pratande, leende
människor, att deras värd en dag skulle komma
Europa att darra!

För ögonblicket var det endast hans gemål, som
gjorde det, ty hon såg med inre bäfvan de mörka
blickar han kastade på de ovälkomna gästerna från
spanska ambassaden.

Så snart soppan blifvit serverad, vände sig
Bonaparte till grefvinnan di B... och sade med
bitande ironi:

»Eh bien, madame, hur är det? Den helige Lucca
vistas alltjämt i kyrkan?»

»Eh bien, monsieur le general, för min del anser
jag det bättre att vistas där alltjämt, än att aldrig gå
dit», svarade snabbt den alltid slagfärdiga grefvinnan.

Med en grof svordom sprang Bonaparte upp,
kastade ifrån sig serveten och rusade ur rummet.
Josephine reste sig darrande, och hela det bestörta
sällskapet måste följa henne. En förstämd tystnad
rådde. Alla dessa människor, hvilka ej fått mer
än ett par skedblad soppa, voro grymt hungriga;
dessutom mycket uppskrämda -- de flesta hade ej
alls uppfattat hvarom frågan var -- hvad som
egentligen passerat -- och på den tiden, då man så att
säga vandrade på en mullrande vulkan -- verkade
hvarje häftigt uppträde skrämmande.

Josephine gick, blek och darrande, omkring bland
damerna, oupphörligt upprepande:

»Lugna er, mina damer, ni skola genast få à
la glace och sorbet -- ni skola genast få à la
glace och sorbet.»

Herrarne stodo i klungor, afhandlande med sänkt
röst: »hvad -- hvarför -- har något inträffat vid
hären?»

Grefven och grefvinnan di B... hade genast
lämnat slottet Montebello, och vi vilja ej söka
återgifva grefvens harm på hemvägen!

*

Då det grefliga paret dagen därpå sutto vid
frukostbordet, anmäldes att en af general Bonapartes
adjutanter anhöll om företräde. Grefvens häftiga
lynne flammade genast upp. Han stampade i
golfvet och utbrast: »Caramba, madame, där har ni
åter en följd af er oförmåga att tiga. Nu blir här
något obehag utaf! Aldrig får man lugn!»

I detsamma inträdde adjutanten, och efter en
djup bugning vände han sig till grefvinnan i det
han drog upp ett bref ur sin bröstficka:

»Förlåt mig, madame», sade han, med ett
något förläget tonfall, »detta bref blef i går lämnadt
på fältposten -- men som generalen anser att det
skedde genom misstag, har jag fått order att
återlämna det till er.»

En mörk rodnad steg ända upp till hårfästet
på grefvinnans ansikte, då hon igenkände det bref, hon
föregående dag skrifvit till sin bror, baron von L...
vid österrikiska armén. Med fullkomligt yttre lugn,
svarade hon: »Tack, min herre, det var naturligtvis ett
misstag. Hvem inser det bättre än general Bonaparte.»

Adjutanten bugade sig. Efter att hafva klarat
strupen en smula, fortfor han:

»Och så är jag ålagd att framföra den
hälsningen från min chef, att bästa sättet, att framdeles
undvika dylika -- hm! -- misstag -- torde vara att
fru grefvinnan oförtöfvadt reser till Paris, och där
inväntar sin herr gemål. Ty vi hoppas att han,
inom en ej alltför aflägsen framtid, då förhållandena
blifvit ordnade, äfven skall inträffa där, såsom
spanska hofvets sändebud till Franska republiken.»

Grefven stod där darrande af ilska och hans
stora, svarta ögon sprutade eld. Grefvinnan föreföll
lugn till det yttre, ehuru hon var blek ända ut på
läpparne. Ingendera yttrade ett ord. Och sedan
adjutanten utfört sitt uppdrag, bugade han sig artigt
och lämnade rummet.

Då porten föll igen efter honom, for grefven upp
och utgöt sin vrede i en ström af svordomar på sitt
modersmål, allt emellanåt afbrytande sig med utrop
sådana som: »Hvilken skymf! Hvilken fräckhet!
-- Oförskämda pojke! Att han vågar!» --

»Lugna er, min vän», sade hans hustru, då han
slutligen utmattad sjönk ned i en länstol. »Låt dem
ej få den glädjen att tro oss vara förödmjukade.
Denne korsikan har makten för ögonblicket -- men
äfven hans stund skall komma en gång. Emellertid
inse vi ju, att detta helt enkelt betyder, att jag
sändes till Paris såsom fånge, fast på ett mera
städadt sätt än som eljest brukas i detta olyckliga
land. Och för mig återstår endast att träffa
anordningar, så att jag må kunna resa tidigt i morgon
bittida. Och ni, käre vän, får väl se till, att passen
blifva i ordning. Jag undantager endast
kammartjänaren Herman, kocken samt två kammarjungfrur.
Barnet lämnar jag hos er och min trogna Anette
-- jag anser den lilla säkrare här.

För första gången darrade den starka kvinnans
röst, och hennes ögon fylldes af tårar. Grefven
kysste hennes hand flera gånger, sägande: »Ni är
en hjältinna, Sabine!»

*

Solen var ännu ej uppstigen följande morgon,
då det redan var lif och rörelse framför det af
grefve di B.... bebodda palatset. Tvänne fyrspända
vagnar och en bagagevagn stodo utanför porten,
och hela gatan var belamrad med hästar, beridare,
resgods, stalldrängar, lakejer, gapande lazzaroner --
och allt detta folk skrek, väsnades och sprang med
sydländsk liflighet, hundra gånger mer än som
behöfdes. Slutligen åvägabraktes ett visst lugn,
postiljonerna satte sig upp -- vagnsdörren hölls
öppen af Herman, och grefvinnan trädde ut genom
porten, stödd på sin makes arm. Innan hon uppsteg
i vagnen, blickade hon ännu en gång upp till
balkongen, där en liten hvitklädd kerub jollrade och
skrattade i sköterskans armar. Grefvinnan tryckte
hårdt sin makes arm.

»Vårda henne väl!»

Därpå gjorde hon korstecknet uppåt fönstret, sjönk
tillbaka i vagnshörnet, och mottog en afskedskyss
från den på vagnsteget stående grefven, som
därefter drog sig tillbaka.

Dörren slogs igen -- postiljonens horn smattrade
-- piskorna smällde -- kädjorna rasslade -- bjällrorna 
pinglade -- och med buller och bång, under
rop och hojtande, rullade de fyra vagnarne åstad
mot franska gränsen. I den första satt grefvinnan
Sabine ensam med näsduken för ögonen. Nu var
hon ensam, nu hade hon intet att ombestyra, ingen 
att stöda och uppmuntra -- nu tog naturen ut
sin rätt -- hon var endast en vanlig maka och
moder som led af skilsmässans kval!

C. C.
EN VANSINNIGS DÅD.
BILDER FRÅN HUDIKSVALL, DÄR DEN FASAVÄCKANDE HÄNDELSEN ÄGDE RUM.

För jämt ett år
sedan
upprördes hela landet af
underrättelsen om
det hemska dåd som
ägt rum i Grenna,
därvid en vansinnig
plötsligt mördat och
svårt sårat flera
personer.

Nu har ett
annat fredligt
samhälle i landet,
Hudiksvall, hemsökts
af en liknande
händelse. Under
utbrott af våldsamt
vansinne har en ung
man därstädes
dödat sin fästmö och
en gammal fru samt
svårt skadat andra
personer. Vi vilja
icke upprepa de
ohyggliga detaljer
som meddelas om
händelsen men
lämna tvenne bilder
från själfva platsen
tagna omedelbart
efter det densamma
ägt rum.

ÖFVERST: Till vänster synes »Engblomska gården», där den vansinnige kräfde sitt första offer.
NEDERST: Den backiga gata uppför hvilken han därefter förföljde och dödade enkan Engblom,

STOCKHOLMS NYE ASFALTKOKARE.

Foto. Lindahls fot.-aff.,  Sthlm.

Stockholms senaste nyhet efter storstadsmönster är asfaltvagnar. Vid det att vagnen rullar framåt, åstadkommer en utväxling från hjulen att asfalten inuti behållaren blandas. Ehuruväl icke afsedd för annat än storstadsförhållanden, kan ju nyheten likväl vara af ett visst intresse äfven utom hufvudstaden.
VECKANS: PORTRÄTT: GALLERI

A. CEDERGREN.

70 år fyllde den 10 maj
bankdirektören August Cedergren,
hvilken fortfarande är kry och
verksam.

G. DILLNER.

70 år fyllde den 26 april
professor Göran Dillner i Uppsala,
på hedersdagen uppvaktad från
när och fjärran.

A. F. V. v. MENTZER.

Majoren i armén Arvid
Fredrik Vilhelm von Mentzer i Malmö
fyllde den 12 maj 60 år. M. blef
1865 löjtnant, 1871 kapten samt
1889 major. Han är äfven sedan
1884 direktör vid Centralfängelset
i Malmö.

H. HARTVIG.

60 år fyllde den 13 maj ene
delegaren i firman Aug.
Abrahamson & Co. i Göteborg,
grosshandlaren Herman Hartvig.

I. A. NYDAHL.

60 år fyllde den 29 april
kommissionslandtmätaren, kaptenen
i kongl. Västerbottens regementes
reserv Isak Alfred Nydahl, på
hedersdagen uppvaktad af
kamrater och vänner.

S. G. C. HAMMARSTRÖM.

60 år fyllde den 4 maj
grosshandlaren m. m. S. G. C
Hammarström i Östersund, och blef
därvid föremål för mycken
hyllning genom en mängd telegram,
bref och blommor från när och
fjärran.

N. L. W. WESTFELT.

Den 22 april fyllde
öfverstelöjtnanten vid kongl. Elfsborgs
regemente Nils Ludvig Wilhelm
Westfelt 55 år.

G. RYDEBERG.

50 år fyllde den 16 maj i Kosta
trafikchefen Georg Rydeberg. Till
trafikchef vid Kosta järnväg kallades 
han 1888. Genom upprepade
studieresor i utlandtt har han
gjort goda insatser inom flera
områden af vår järnvägstrafik.


H. E. MONTGOMERY.

50 år fyllde den 12 maj
brukspatronen Hampus Edvard
Montgomery å Rottneros i Värmland.
Med anledning af dagens
betydelse uppvaktades den allmänt
aktade mannen af brukets skolungdom 
samt personal, hvilken senare 
öfverlämnade till sin principal 
tvenne dyrbara presenter.


I. W. WULFF.

Trettiofem år hade den 1:ste
maj förflutit sedan Trelleborgs
Landtbruksskola började sin
verksamhet, och har den hela tiden
föreståtts af kamrer I. W. Wulff.
W. kan räkna elever från alla
delar af Skandinavien och de
minnesgåfvor som ofta kommit
honom till del af tacksamma,
äldre och yngre lärjungar, visa
hur omtyckt och värderad han är.


G. WIDEN.

Stationsinspektoren i Bredsjö
Gustaf Widén firade 1:ste maj sitt
50-års jubileum  Vänsäll som få,
är han entusiastisk kvartettsångare. 
W. har utgifvit en monografi öfver 
den store bassångaren Lalach och är 
föregångsman med afseende på sina
sträfvanden angående odling af våra
inhemska baljväxter.


S. J. TOLL.

Den 8 maj firade
underlöjtnanten i armén, svärdsmannen
Svante Josef Toll i Vadstena
50-års-jubileum som militär. Den i
sällspord grad populäre 71-åringen
firades hjärtligt på hedersdagen.
F. von OTTER.

För tioårig verksamhet och
själfuppoffrande hängifvenhet i
Röda korsets tjänst har
föreståndarinnan fröken Fanny von
Otter blifvit tilldelad guldmedaljen
"Illis quorum meruere labores".


C. A. BOSTRÖM.

80 år fyllde den 11 maj
apotekaren i Hessleholm Carl Adolf
Boström. Vänner och bekanta
uppvaktade den gamle på
födelsedagen.


P. HOLM.

Fabrikören P. Holm, en af
Jönköpings stads äldste
innevånare, fyllde den 13 maj 89 år.
Den åldrige, som, född i
sydligaste Skåne, sedan mera än ett
halft sekel varit bosatt och verkat
i Jönköping, äger en vid sina år
ovanligt god vigör.


H. W. HÜLPHERS.

80 år fyllde den 6 maj f. d.
lifmedekus hos enkedrottning
Desideria, ledamoten af k.
krigsvetenskapsakademien m. m. med.
d:r Herman Wilhelm Hülphers.
Den ovanligt liflige åldringen
hyllades på födelsedagen från när
och fjärran.


F. W. METZÉN.

70 år fyllde den 12 maj
kontraktsprosten i Skenninge
kyrkoherden fil. doktor Fredrik
Wilhelm Metzén, lyckönskad af
släktingar, vänner och församlingsbor.


E. P. LINNELL.

45 års dagen af sitt tillträde
till Hvetlanda pastorat firade
prosten och kyrkoherden
jubeldoktorn Elias Peter Linnell den
1 maj på Kettilstorp. L., som är
nära 89 år gammal, är trots sin
höga ålder ovanlgt kry och rask.
Hjärtlig hyllning ägnades den
vördade gamle.


D. AHLQUIST.

Den 12 maj fyllde rektorn i
Sköfde, David Ahlquist 65 år. A.
har i 30 år var t rektor och har
under denna tid lifligt deltagit i
det kommunala och politiska
lifvet.


K. P. ENANDER.

60 år fyllde den 12 maj
kyrkoherden Karl Peter Enander i
Tengened. Han tillträdde Tengeneds
pastorat år 1898 Uppvaktningar
ingingo under dagens lopp.


A. STRANDELL.

Kyrkoherden i Klara
församling i Stockholm teol. d:r Axel
Strandell fyllde den 14 maj 60 år
och var då föremål för en
storartad hyllning. Bl. a. uppvaktades
han af ledamöterna af Stockholms
stads konsistorium. Hr S. har
genom sina omfattande kunskaper
och sin utmärkta karaktär gjort
sig i hög grad vördad och
omtyckt af alla.


A. KULLBERG.

Den 1:ste maj fyllde
grosshandlaren i Katrineholm August
Kullberg 50 år. K. hvars energi
och arbete samhället till stor del
har att tacka för sin blomstring,
fick på sin hedersdag mottaga
bevis på aktning och tillgifvenhet.


P. A. LANDIN.

Handlanden Pehr A. Landin i
Kongsbacka fyllde den 11 maj 50
år och uppvaktades med
anledning däraf med en minnesgåfva
af sina vänner. L. som innebar
en mängd förtroendeuppdrag, har
gjort sig förtjänt af mycken
erkänsla.

H. L. BOLINDER.

Boktryckaren och
bokförläggaren Hans Ludvig Bolinder i
Göteborg hade den 5 maj arbetat i
sin branch i 30 år. Då B.
samtidigt fyllde 58 år firades dagen
inom tryckeriet af personal och
vänner.
L. K. SJÖGREN, d.

Den 12 maj afled i Stockholm
hofintendenten Ludvig Konstantin
Sjögren. S. var sedan år 1876
kamrerare i hofförvaltningen.
Han sörjes närmast af maka.


J. BRONELL. d.

Den 8 maj afled f.
tullförvaltaren Johan Bronell i Filipstad i
en ålder af något öfver 85 år. B.,
har äfven haft bokhandel
därstädes. Han sörjes närmast af
maka och barn.


O. BRUSEWITZ. d.

F. sjökaptenen och
handlanden Oskar Brusewitz afled den
13 maj i Göteborg i en ålder af
84 år. I det allmännas tjänst var
B. mycket anlitad, bl. a. i 20 år
skattmästare i länets
hushållningssällskap, samt revisor i
Bergsstaternas järnvägsaktiebolag i 25
år m. m.


H. T. B. RODHE, d.

Förre rektorn vid Varbergs
allmänna läroverk fil. jubeldoktorn 
Herman Theodor Benjamin
Rodhe afled den 9 maj i en ålder
af 79 år. I de närmastes sorg
deltaga alla som kände den ädle
och varmhjärtade mannen.


A. J. SÅGSTRÖM. d.

Den 12 ppril afled i Stockholm
sjökaptenen Anders Johan
Sågström, 66 år gammal. S. förde i
sin krafts dagar åtskilliga fartyg
för P. G. Rettig & Co. Han sörjes
närmast af hustru och dotter.


N. L. ANDERSSON, d.

F. d. provinsialläkaren,
medecine och filosofie doktorn Nils
Lukas Andersson afled i Malmö
den 10 maj. Den begåfvade gamle
läkaren sörjes närmast af maka
och barn. I deras sorg deltaga
många.


C. H. LOVÉN, d.

Praktiserande advokaten i
Malmö, v. häradshöfdingen
Christian Henrik Lovén afled den 6
maj i en ålder af 58 år. L. var
sedan 1873 advokat därstädes.
Han var en skarpsinnig jurist och
i hög grad konstintresserad.
Närmast sörjes han af maka och barn.


W. TESCH. d.

Direktören för Sveriges 
Allmänna Exportförening Wilhelm
Tesch afled i Stockholm den 14
maj i en ålder af 57 år. Den aflidne 
var en ovanligt sympatisk
man, i besittning af stora kunskaper. 
Han sörjes närmast af
maka och barn.


E. A. BOSTRÖM, d.

Den 10 maj afled i Uppsala
fröken Ebba Augusta Boström, känd
för en storartad och uppoffrande
välgörenhet. Hon var född 1844
och har under åren 1882--1902 haft
sin verksamhet i Uppsala.


J. SÖHRMAN. d.

Den 13 maj afled å Värö
prestgård i Halland kyrkoherden
i Värö pastorat, förre
kontraktsprosten J. Söhrman. S.
efterlämnar minnet af en särdeles human,
personlighet och en dugande, högt
uppburen prestman. Han sörjes
närmast af maka och barn samt
därjämte af en stor vänkrets och
tacksamma åhörare.


C. A. LÖNNGREN, d

Den 5 maj afled i
hufvudstaden landskapsmålaren Carl Ewold
Lönngren i en ålder af 63 år. L.,
som äfven varit skicklig
kartograf, sörjes närmast af syskon.
I samband härmed kan nämnas,
att L:s far, hr O. W. Lönngren,
var en delägare i firman Giron &
komp., om hvilken firma talades
i vår artikel till riksregalierna.

N. H. WENNERHOLM, d.

Den 7 maj afled i Stockholm
ingeniören Nils Harald
Wennerholm, 32 år gammal. Efter 
många års anställning å Bolinders M. V:s
ritkontor vistades W. 3 år för
praktiska studier i Amerika.
Sedermera anställd hos St thmos
Vågfabiiks A.-B. har W. gjort sig
allmänt afhållen af förmän och
kamrater. Sörjande vid båren
står jämte maka, föräldrar och
syskon en stor mängd vänner.

3:dje årg.     Den 8 Juni 1902     N:o 36

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Bengt Nordenberg (med 2 illustrationer). 
Gobelin-utställningen i Stockholm (med 7 illustrationer). 
Bunden. Originalberättelse för HVAR 8 DAG. 
»Borgaren från Calais» (med 1 illustration). 
Konung Oscars senaste besök i Honnef (med 2 illustrationer). 
Presidenten Loubets besök i Ryssland och Danmark (med 5 illustrationer). 
I nya Upsala (med 5 illustrationer). 
Den danska litterära Grönlandsexpeditionen (med 1 illustration). 
Krigsministern på inspektionsresa (med 1 illustration). 
Apropos kapplöpningarne å Lindarangen den 1 juni (med 8 illustrationer). 
Veckans poträttgalleri (med 32 porträtt).

== BONNIERS TRYCKERI AKTIEBOLAG.  GÖTEBORG.  1902. ==





Efter fotografi
BENGT NORDENBERG.
Den 22 sistlidne april fyllde den kände
»düsseldorfaren» Bengt Nordenberg 80 år. HVAR 8 DAG
har på begäran fått låna hans fotografi från den
tyska konstnärsstaden -- från Düsseldorf, dit Bengt
Nordenberg anlände för femtioett år sedan och som
han sedan dess varit trogen!

Nordenberg är torpareson från Gemsjö socken
i Blekinge. Fadern hette Nord. Att rita och måla
var Bengts vurm allt ifrån barndomen. Vid tolf
års ålder kom han i lära hos en mästare i
Sölvesborg och blef sju år därefter gesäll. Han
for sedan omkring på landsbygden som praktiserande
målare, och på det förtjänade han pänningar. 1843
kunde han ändtligen kosta på sig att resa till
Stockholm, där han blef elev i Konstakademiens
principskola. Men snart var det ebb i kassan, och
N. måste igen i tre års tid bli »plankstrykare». 1846
återgick han till akademien, där han snart deltog
i pristäflingarne. 1850 utställde han en hel mängd
taflor, och följande års höst reste han till
Düsseldorf, där han först fick Hildebrandt och sedan
Tidemand till lärare. Nordenberg uppehöll sig såsom
innehafvare af ett statens resestipendium åren 1857
--59 i Paris, Rom och Neapel samt har företagit
några kortare studieresor i fäderneslandet --
hvaraf en Dalafärd år 1853 blef af inflytande på hans
alstring -- men eljes har han, som sagdt, varit
gamla Düsseldorf trogen.

Nordenberg var i sin ungdomstid icke blott
Tidemands elev, utan äfven hans biträde. Tidemand
fick nämligen ofta beställningar på reproduktioner
af sina taflor och lät då sina biträden teckna
figurerna och anlägga färgerna, hvarpå han själf 
målade igenom det hela. (Man torde erinra sig, att
de klassiska målarne gjort på samma sätt!)
Nordenberg var honom behjälplig härmed -- och det
är klart, att han, hvilken alltså lärde sig Tidemands
hela arbetsmetod och dessutom för sin egen del
hade samma ämneskrets, skulle i åtskilligt bli en
ny Tidemand.

Detta hindrar emellertid icke, att Bengt
Nordenberg är en i genren framstående målare.
»Alltid är han en älskvärd, flärdlös berättare», har det
med största skäl blifvit sagdt om honom. Och
vidare : »Tiondemötet betecknar höjdpunkten af hans
förmåga, Med sina roliga typer -- -- -- --
-- -- -- berättar taflan, lika åskådligt som
hemtrefligt om seder och bruk i Skåne i den gamla,
goda tiden, då det härskade idel välmåga och
belåtenhet, ej endast hos dem som mottogo tionde,
utan äfven hos dem som gåfvo af godt hjärta.
Liksom allt i denna tafla andas frid och trefnad,
så gör den också intryck af osökt, rättfram
naturlighet i skildringen.» -- -- --

I våra dagar, då dekorativ konst och
konstindustri fått ett så stort rum, bör man icke glömma,
att Bengt Nordenberg redan vid tjugo års ålder
förstod att till deras värde uppskatta allmogens
väfnader, söm- och träarbeten, att han sedan
ungdomen trott på en svensk konststil! Mycket af hvad
ynglingen hoppades i den vägen, har gubben fått
se gå i fullbordan.

Den gamle konstnärens hälsotillstånd är nu mera
icke det bästa. Penseln rör häri knappast mera.
Hans dagsverk är fylldt och väl fylldt.

»TIONDEMÖTET», oljefärgstafla af Bengt Nordenberg (1865). Finnes å Nationalmuseum.


GOBELIN-UTSTÄLLNINGEN I STOCKHOLM.

Efter fotografier för HVAR 8 DAG af L. Philipson, Stockholm.


THESEUS TÄMJER DEN MARATHONISKE TJUREN OCH ERBJUDER HONOM SOM OFFER ÅT APOLLO.
Gobelinsfabriken i Paris 1779.  Skänkt till Gustaf III vid hans besök i Paris 1784.  K. husgerådskammaren.   Drottningholms slott.
Möbeln: Scener ur Lafontaines fabler. Beauvais 1700-talets förra hälft. Nordiska Museet.

En utställning af äldre och nyare väfnader --
»gobeliner» kallade i dagligt tal, ehuru detta
egentligen är namnet endast på de från den 
bekanta stora franska vid Paris belägna fabriken
kommande produkterna -- har öppnats i Nordiska
museets inom ett eller annat år färdiga ståtliga

CERES-HÖSTEN af Sonet. Väfd vid gobelinfabriken
i Paris. Tillhör K. Husgerådskammaren.

HERO OCH LEANDER MÖTAS UTANFÖR CYTHERES TEMPEL.
Fabriken i Mortlake, England, 1600-talets början. Bröllopsgåfva
till Karl X Gustaf. Drottningholms slott.

nybyggnad på Djurgården.
Expositionen har anordnats
af intendenten för konungens
konstsamlingar, d:r John
Böttiger, särskildt framstående
på konstväfveriets område och
hvilken räddat många gamla
väfnader af oskattbart värde
från förstörelse. Ty för icke
så länge sedan hände det, att
man i sin okunnighet klippte
sönder och använde
gobelinväfnader till mattbitar och
skurtrasor!

De olika numren på den
verkligt storartade 
utställningen förskrifva sig från många
håll, såsom k. husgerådskammaren. 
Nordiska museet själft,
men äfven från
privatpersoner, i främsta rummet de
högadliga besittarne af de stora
godsen. D:r Böttiger har
utgifvit en förträfflig
kulturhistorisk katalog till den
ovanligt intressanta expositionen,

Öfre bilden: BELÄGRINGEN AF MALMÖ (Karl XI:s bataljer), väfd af
Ph. Behagle 1699. K. Husgerådskammaren.

Nedre bilden: PARTI AF VÄNSTRA GALLERIET MED »KONG SIGURDS REISE
TIL JORSAL», efter teckning af Gerhard Munthe väfd å det norska
billedväveri 1900. Kristiania slott med flere.

Öfre bilden: INTERIÖR AF NORDISKA MUSEET med
utställningen af väfda tapeter.

Nedre bilden: HÄSTBEKLÄDNAD, SOM TILLHÖRT
GUSTAF II ADOLF. Väfd i Delft 1621 af Aerts Spierinck,
K. lifrustkammaren.


BUNDEN.

Originalberättelse för HVAR 8 DAG.

Vi börja i dag en berättelse af den begåfvade unge
svenske författaren E. Walter Hülphers, hvilken
tvifvelsutan skall vinna våra läsares intresse.

I.

Landsvägen går fram genom en skogig ängd.
Den är täckt med lös, finkornig, gul sand och
rullsten, som doft stöter mot fordonets hjul, men
sjunker undan för dess tyngd. Hjulen sjunka djupt
ner däri, hästen har tungt att draga, därför går
det långsamt fram, blott fot om fot, och ljudet af
hofvar och hjul är dämpadt, så dämpadt som om
allt ginge på en mjuk matta. Endast ett lätt frasande
försöker att störa stillheten, men snart dör det inne
bland stammarne och når inte fram till det
tvärbranta, höga, kala berget, som till höger gråbrunt
och dystert höjer sig högt öfver trädtopparne upp
mot den djupblå skyn. Endast då och då kommer
någon där förbi. Det är en och annan bonde från
de ofvanför belägna byarne, som kommer med ett
lass bräder från sågverket en half mil därifrån, nere
vid elfven. Det är ett och annat lass mjöl, som de
närmast boende bönderna ansett bäst att ta från
kvarnen, också där nere. Fotgängarne komma
sparsamt, beroende på de långa hållen. Det är hvila
och ro öfver allt, djup ro, där suset i granarna
smeker och lugnar.

Till vänster, på andra sidan diket, löper en
gammal grå gärdesgård, betäckt med lafskägg och gul laf.
Här bruka småfoglarne bygga sina reden. Ett snår
af unga granar hjälper den att stänga för. Det
glesnar så småningom längre fram, men blir i stället
desto högväxtare, till slut blir det en rad
högstammiga granar, bakom hvilka ängsgrönska ljusare
skymtar och till sist springa de i sär. Då ser man från
vägen inkörsallén och den två våningar höga gula
herrgården med sitt svarta papptak, sina hvita
fönsterlister och sina två flyglar.

Vangsta ligger högt uppe på en sluttning af
ängar mot en djup bäckdäld. Till höger om gården,
från landsvägen räknadt, ligga de långa uthuslängorna,
som sluta med tvänne gulgrå halmstackar, där ägorna
i vida fält taga vid, dock från landsvägen åter
skyddade genom smala, delvis afbrutna band af tall och
gran, mest gran. Och sen tar åter skogen vid,
sjumila lång, går berg upp och berg ner, springer
isär kring myrar och sjöar, öppnar sig här och där
i gräsbevuxna gläntor, där små bergbäckar, klara
och ormbunkskantade, sorla fram, ända ut till hafvet.

Men det vackraste af allt är ändå promenaden
nedanför gården utefter ån. Här hänga stora alar
sina mörka grenverk som tak öfver den lilla
strandstigen. De spegla sig i det mörka, djupa vattnet
med små, blänkande hvirfvelgropar här och där, ty
strömmen är stark. Det susar i träden. Nej det
är bruset från fallet, som bäcken gör en liten bit
längre ner. Här är det som om träden inte vågade
sig ända ner till strandbrädden, eller är det blott
för att solen skall få verka i hela sin styrka och
glans? Just där bäcken gör ett vackert hopp på
flera meter, skummar, kokar och fräser, ligger en
liten låg strandäng med ranunkler och vildvioler.
Se, nu kommer solen skjutande ur ett stort, hvitt
sommarmoln! Ängen ljusnar, ranunklerna blänka,
skummet i fallet gnistrar som safirer, smaragder,
rubin, turkos. Det susar och brusar, och det gamla
förfallna kvarnverket på andra stranden med sitt
trasiga hjul och sina mosskantade gluggar tyckes
drömma öfver någon trolsk och underlig saga till
melodierna från fallet och den brant uppåtstigande
granskogen där ofvanför. Och så har den legat
och drömt i många långa år, från den tid, då farfar
och farmor voro unga. Det var då som Vangsta gård
såg sina minnesrikaste dagar. Och viljen I lyssna,
skall jag tälja eder en saga, som jag själf en ljuslett
sommarnatt uppfattat den, då jag med benen
dinglande öfver den gamla kvarnens hjulhus satt och
kastade efter öringarne och harren.

II.

På den tid, då denna historia tilldrog sig, ägdes
gården af Erik Krycke, en gammal man, som stundom
var hänvisad till kryckan och hvilkens talförmåga
lidit men af ett svårt slaganfall. Men under de
hvita buskiga ögonbrynen kunde ännu de mörka,
underliga ögonen flamma, då någon gjorde honom
emot. Erik Krycke till Vangsta hade haft ett hetsigt
lynne i unga dagar, och det lynnet hade han låtit
gå i arf till sin enda dotter.

Hon var vida omkring beryktad för sin skönhet
och sitt goda hufvud, men man drog sig för henne.
Då »fröken på Vangsta», lång och smärt och ståtlig,
kom susande på faderns vildaste ridhäst utefter
landsvägarne, med brand i blicken, näsborrarne vidgade
och munnen hårdt hopknipen, då tyckte man att det
låg för mycket af karl hos henne. Den som hon en
gång blir kär i, den får allt veta att han lefver,
menade man. Vidare brukade hon läsa sådana där
böcker, som man ej gärna ville släppa i en ung
flickas hand och yttrade sig ofta om saker och ting,
som kommo människor att häpna och tiga. Om
fröken på Vangsta också retade nyfikenheten och
man gärna, så gärna skulle ha velat komma henne
nära, så höll man sig ändå på behörigt afstånd.
Man var rädd för de där stora, svarta ögonen, som
kunde se så hårdt och kallt, nästan med förakt.
Och ingen hade sett dem vekna. Jo, så ofta hon
såg på sin stackars ofärdige far, fick hon alltid
någonting så varmt och vackert i blicken, det var
nästan som om en mor sett på sitt barn. Honom
älskade hon varmt och innerligt, och ändå hade han
aldrig i sin krafts dagar visat sig så särdeles klemig
och mild mot den uppväxande dottern.

Erik Krycke hade som ung jägmästare kommit
dit i trakten med en fäderneärfd förmögenhet på
fickan. Han köpte Vangsta i förfallet skick och
reparerade gården. Han utvidgade odlingarne med
sällspord kraft och dristighet och hade fått bo tämligen
ensam på sin ensamt belägna gård, ty man drog sig
för hans tunga och hans obändiga lynne. Men det
gick också berättelser om att ett vildt lif borta på
Vangsta ej hört till ovanligheterna, åtminstone se'n
hans hustru dog. Hon hette Magnhild liksom dottern,
men hade varit ljus och sällspordt blid.

Godset hade under Erik Kryckes förvaltning
blifvit ett af de vackraste i trakten, han kunde i
sanning kalla det för en vacker lifsgärning. Och nu ...
ja, nu var han orkeslös och måste låta det
öfvergå i andras vårdande händer, lämna det åt andras
omtanka och omsorg. Han skaffade sig en förvaltare,
hvilkens arbete han öfvervakade från dikesrenarne,
så ofta han kunde föra sig fram. Men nu började också
blicken försvagas, han kände, att aftonen var nära.
Om han ändå haft en son i stället för en dotter ...
Men godset och gården, som han själf älskat så högt,
uppfostrat som sitt barn, det fick inte gå ur hans
släkts händer, det fick inte ... I värsta fall finge
han testamentera det till Alvar Krycke, hans
brorson och nuvarande förvaltare, mot att han sörjde
för Magnhilds framtid och gaf henne hemgift då hon
skulle gifta sig ... Gifta sig? Hon blef nog
aldrig gift, men om ... hvarför inte då lika gärna
med ... På det sättet kom ju godsets herre ändå

att heta Krycke, och Magnhild ... Det var ju också
en tanke.

Nu hade han i den ljumma sommarkvällen,
insvept i sin filt, setat och sett på hur solen dalade
och kom bergen att afteckna sig mot hvarandra
i mörkröda och djupblå dagrar. Med en
smärtsam ansträngning böjde han sig fram och ryckte i
den klocksträng, som man för hans skull ledt dit
ut och tömde det glas som stod på bordet
bredvid honom.

»Bed Magnhild komma hit!» sade han till den
utträdande jungfrun. »Hälsa, att jag har någonting
att säga henne!»

Fröken på Vangsta kom ut till den gamle, klädd
i riddräkt och en mjuk, svart filthatt, hvari
några röda fjädrar trotsigt svajade.

Med några raska steg var hon hos honom och
tog häftigt hans hand som han med en grimas åter
drog till sig. »Så, så», muttrade han, »kan du då
aldrig lära dig, Magnhild, att jag inte tål vid en
sådan där vild framfart.»

»Kära far, förlåt mig!» bad hon, och något
ängsligt kom i hennes ögon. »Far, du har väl inte
blifvit sämre?»

»Åh nej, åh nej, låt vara!» muttrade den gamle.

Hon ljusnade igen och skalken kom de mörka
ögonen att glänsa. »Hvad har du där, far? Är
det så där man följer doktorns ordinationer», sade
hon pekande på glaset.

Han såg på henne med en blick och granskade
henne uppifrån och ner. Hon började skratta, men
då hon såg honom rynka ögonbrynen, afbröt hon
honom innan han hann säga något.

»Åh, kära far, jag vet, att du inte tycker om
mina ridklädningar, men doktorn har ju sagt ...»

»Ja, ja», knarrade Krycke, »men jag har sagt
dig, att det inte anstår en ung dam att komma
flygande som en vilde på en galen häst i
backarne. Hur gammal är du, Magnhild?»

Hon lade sina händer på hans knän och ville
seende honom in i ögonen säga något. Han sköt
undan dem med en grimas och yttrade knotande:
»Aj, aj, du gör mig illa, hör du. Magnhild, du är
tjugotvå år gammal nu, och det vore verkligen på
tiden, att du på allvar började tänka på hvad som
anstår dig och hvad som är dina plikter. För
resten känner jag, att det är slut med mig snart.
Har du nånsin tänkt på ett sedan?»

»Åh far, så du kan tala!» utbröt hon och lade
häftigt sina händer på hans skuldror.

Han drog sig stånkande ifrån henne: »Aj, aj,
att du då aldrig kan tänka dig för en smula! Men
det har du aldrig gjort, det skall du väl aldrig
komma att göra. Har det nånsin fallit dig in att
tänka, hur det skall bli med dig och gården, då
jag faller ifrån? Jag bara frågar. Ja, ja, gif mig
nu ett ärligt svar, man gör ju ett testamente utan
att genast tänka på döden.»

Hon såg länge framför sig med hårdt rynkade
ögonbryn, så sade hon sakta och tveksamt:
»Egendomen är ju värd mycket pängar och ... vi få
väl sälja den, far... på räntorna kan jag nog
lefva»

»Nej, det är det du inte får», for han ut.
»Säljer du gården är du olycklig. Åh, jag skall allt
ordna så att egendomen aldrig kan komma ur en
Kryckes händer, så länge en enda af släkten
lefver. Och hur tänker du nu bete dig?»

»Jag skall behålla den själf, far, och med
Alvars hjälp så ... Du vet ju hur pålitlig och duktig
han är ...»

Den gamle teg länge och lät sina blickar gå
långt ut öfver vidderna, där himmelen blef allt
mörkare, likt blod, medan skuggan föll öfver skogar
och berg. Så suckade han och sade mera vekt
än man var van: »Ser du, Magnhild, du och den
här egendomen, ha varit det enda som jag älskat
sedan mor gick bort, därför tycker jag, att du och
den skola vara oupplösligt förenade. Du skall
aldrig släppa den ur dina händer, lofva mig det, och
då du gifter dig ...»

»Åh, det har ingen fara, far!» utropade hon
muntert, men han tystade henne med en vink af
handen.

»Tyst barn, sådant där vet jag bättre om än
du! Därför, lofva mig nu, som du skulle lofva det
åt en döende! Lofva mig, att du aldrig gifter dig
med någon annan än en Krycke!»

Hon reste sig häftigt och såg sin far spändt in
i ögonen. »Hvad menar du, far?» frågade hon.

»Alvar är en bra karl ... ser du, jag 
tycker mycket om Alvar och ...»

»Har han föreslagit det där själf?» for hon ut,

»Nej, nej, för ingen del, kan du väl begripa.
Men ser du, du skulle aldrig kunna göra vägen för
mig så lätt till grafven, som om jag visste att ni
båda vore förenade. Att Alvar inte har något
däremot, det vet jag ...»

»Hur kan du veta det, far?»

Den gamle log ett sardoniskt löje :

»Åh hvarför tror du han nu i ett par dagar
hållit på att rödja upp utsikten utanför ditt fönster
med mera i den stilen?»

Häftigt vände hon sig om och gick med
sammanbitna läppar bort till klocksträngen. Då jungfrun,
åter visade sig i dörren, sade hon hårdt och kallt:

»Hälsa förvaltaren, att jag tackar honom för hans;
omsorger för min skull, men att jag helst ser att
jag själf får anhålla honom om det, när han nästa
gång tänker hugga upp utsikter!»

Men då kom det lif i den gamle. »Halt, halt!»
ropade han till jungfrun. »Den hälsningen behöfs
inte, än är det väl jag som befaller, vill jag
hoppas.»

Då smög hon sig ödmjukt intill honom och kysste
hans hand. »Förlåt, far, jag är så ond och dålig!»
Och då han sakta smekte hennes mörka, mjuka hår,
hviskade hon: »Aldrig, aldrig gifter jag mig, men
jag lofvar att i öfrigt handla som du önskar.»

Då drog han henne intill sig och kysste henne
på pannan.

III.

Då nästa vår kom, började det lida mot slutet
för gamle Krycke. Ansiktet blef allt mer blekt och
infallet och de magra händerna blefvo allt mera
skälfvande på stolens armstöd. I den gamla salen
med de breda, nötta golftiljorna och den
gammalmodiga kristallkronan i det låga taket, där fick han
nu en älsklingsplats i sin rullstol. »I den här gamla;
hvilstolen dog min far, i den skall också Erik Krycke
sluta sina dagar», plägade han säga, och så nickade
han allvarligt med det gamla, fina, hvithåriga
hufvudet och lät blicken stå som långt, långt ut i ett
fjärran.

Vid ena hörnfönstret satt han nästan dagen i
ända, och mellan de hvita spetsgardinerna stod
klaraste solgull öfver bristande syren, och längst nere
under backsluttningens grönska låg ån, fallet,
granskogen, som ömsom drömde allvarliga tankar,
ömsom logo under en vårblå himmel. Det var en
härlig syn för en man, som snart skulle lämna
det jordiska. Och kom dottern in då såg han 

alltid dit ut och låtsades som om han ej hört henne
komma.

»Ja, ja, nu går gamle Krycke snart bort, och
då ...»

Hon kunde gå fram och smeka honom, tigga
och bedja honom med ögonen, men han såg
aldrig åt henne. Han satt där så stel och kall, tog
modet af henne med sin envisa tysta fordran. Han
var ju den ende hon hade att luta sig till, han
var ju den ende hon älskade ... Den andre,
Alvar? Åh, hon hatade, hatade honom så. Och tårar
hade han kostat henne ... Gamle, gamle far med
sin envisa bön!

Då var det en dag, då narcisserna började bryta
den gulbruna hinnan i sina knoppar. Ute i
trädgården stod Magnhild i sin svarta dräkt lutad öfver
en af de pensékantade rabatterna för att se på
vårens arbete. Lång och smidig och smärt var hon,
och de uppstrukna klädningsärmarne lämnade
hennes bländhvita armar bara halfvägs upp till
armbågen. Hon var själf lik den vår, då syrenerna
blomma och narcisserna gå ur knopp.

Det var nog också med samma tankar Alvar
Krycke betraktade henne, där han satt på en
grönsoffa dold af några idegranar och dåsade öfver
cigarren och tidningarna som kommit för dagen. Nu
satt han och betraktade henne med ett egendomligt
leende, tills han blef mer och mer magnetiserad,
reste sig, samlade ihop tidningarna, som han
stoppade under armen, och långsamt gick fram emot
den nedböjda kvinnogestalten, försiktigt stigande så,
att ej gruset skulle knarra under hans fotsteg i
sandgången.

På några få stegs afstånd ifrån henne blef han
stående och betraktade henne med samma leende,
som nyss under idegranarne; till hälften ironiskt
gäckeri, till hälften också som om han känt en smärta,
som han ville dölja ... Ja, vid alla gudar var hon
inte härlig där hon stod, någonting af Diana i
kroppens smidiga böjning. Och de hvita armarna sen,
och det mörka mjuka håret! Åh, han hade allt
känt kvinnor i sina dagar, innan han kom som
fånge på Vangsta, Alvar Krycke, men en sådan.
Aldrig! Han visste att hon en gång skulle kunna
älska, djupt, med kropp och själ, inte som de fort
slocknande små vackra teatereldar, han mött ute i
lifvet, nej, som en stor blommande vådeld, tänd af
ett åskslag. Och hvilka möjligheter funnos ej hos
henne att göra det, som han drömt om, ljust och
vackert, hemmet! Hon skulle kunna vara så stark,
men hon skulle vara så vek, på samma gång, då
hon en gång vaknade. Den som skulle väcka henne,
han ... Och hon var inte som någon annan kvinna.

Alvar Krycke kom från utländska läroanstalter
direkt upp till Vangsta för att hjälpa sin
farbroder att sköta gården, den som en gång borde bli hans
arf. Därpå hade den gamle många gånger
häntydt för honom. Han hade aldrig egentligen haft
något hem, ty han och hans bror blefvo vid späda
år föräldralösa, sen hade de fått växa som
vildplantor i andras vård, tills de skildes af olika öden.

Och nu hade Alvar Krycke fått sitt hem hos
farbrodern, nej, inte ännu, men kanske skulle han
få det, det berodde på henne. Gifta sig? Han
hade så många gånger frågat sig detta förut och
alltid svarat sig själf med en ryckning på axeln:

»Nej, inte ännu!» Men nu, ja nu visste han,
att det endast kunde bli hans lycka. Och lyckan
det var Magnhild där framme.

(Forts.)

*



»BORGAREN FRÅN CALAIS».

Foto. Skarpmoen, Kristiania.

Ett bland den store franske bildhuggaren Rodin's
världsberömda mästerverk är gruppen »De
tappra borgarne från Calais», hvilken framställer
ett dramatiskt ögonblick i staden Calais' historia.
År 1347 kapitulerade staden efter 11 månaders
belägring af engelsmännen. På sin drottnings förbön
skonade kung Edvard III invånarne under vilkor
att stadens 6 förnämsta borgare skulle, iklädda
botdräkt med rep om halsen, utlämna stadens nycklar.
Dessa sex borgare har Rodin framställt i sin grupp,
och är det en afgjutning i brons af en af gruppens
figurer som den norske målaren Fritz Thaulow
skänkt staden Kristiania. Statyen skall uppställas,
i Solli Park.

*



KONUNG OSCARS SENASTE BESÖK I HONNEF.
Efter fotografier af Karl H. Georg, Honnef.

Den 24 maj reste konungen från Ems, där h. m:t
afslutar en efterkur, till Honnef, hvarest som
bekant drottning Sofia ännu vistas. Vår fotografi,
hvarå konungen lätt igenkännes, lämnar verkligen
en förträfflig illustration till den popularitet, konung
Oscar vunnit i »Tysklands Nizza», som den vackra
kurorten kallar sig. I höger hörn af bilden
kronprinsessan Viktoria, som just välkomnas af stadens
borgmästare. Vi beklaga att icke ha något porträtt
af drottningen att visa.

*


PRESIDENTEN LOUBETS BESÖK I RYSSLAND OCH DANMARK.

Den franske presidenten 
Loubet har i dagarne
hemkommit till Paris efter sitt besök i
Petersburg och Köpenhamn. Det
remarkabla besöket har
naturligtvis utförligt skildrats och
kommenterats i dagsprässen,
hvadan vi till vidstående fotografier
endast foga några korta data.

Loubet anlände med kryssaren
»Montcalm» till Kronstadt den
20 maj på f. m. och fördes af
storfurst Alexis ombord på det
fartyg, där käjsar Nikolaus
befann sig. Käjsaren och
presidenten hälsade hjärtligt på
hvarandra, hvarpå ångaren afgick
till Petersburg, hälsad med
hurrarop från de kringliggande
skeppen. Vid ankomsten till
Peterhof mottogos de båda
statscheferna af storfurstarne med ett
talrikt följe, krigsministern och
den franska beskickningen.
Därpå åkte käjsaren och presidenten
till bangården för att begifva sig
till Zarskoje-Selo. Här gafs på
aftonen för presidenten en
galataffel, hvari 300 personer deltogo.

Följande dag hölls i
Krasnoje-Selo en storartad trupprevy.
Käjsaren och presidenten
anlände i sällskap i vagn till
paradplatsen, där käjsaren steg till
Mst, under det Loubet tog plats
i samma vagn som käjsarinnan
och änkekäjsarinnan. Efter att
ha åkt förbi trupperna, begåfvo
sig presidenten och
käjsarinnorna till ett tält, upprest på en
höjd, under det käjsaren och

PETERSBURG DEKORERAS: Särskildt att observera äro gruppen »Fransk-Ryska
Vänskapen, och de sammanställda porträttbysterna af Czaren och Presidenten.

PRESIDENTEN LOUBET ÅKER I DET KÄJSERLIGA EKIPAGET TILL MANÖVERN. Närmast 
å framsätet igenkännes käjsarinnan.

FRÅN MANÖVERN VID KRASNOJE-SELO: Trupperna defilera förbi käjserliga tältet.

storfurstarne stannade vid
höjdens fot, hvarefter defileringen
ägde rum. I revyn deltogo 96 1/2
bataljoner infanteri, 12 sotnier
kosacker, 36 skvadroner kavalleri
och 266 kanoner. Efter revyn
intogs frukost, hvarefter käjsaren
och presidenten åkte i samma
vagn tillbaka till Zarskoje-Selo.

Den 23 på e. m. afreste
presidenten med kryssaren
»Montcalm» från Kronstadt och
anlände söndagen den 25 kl. 11
f. m. till Toldboden vid
Köpenhamn. Här mottogs presidenten
af konung Kristian, kronprinsen
samt prinsarne Valdemar, Harald
och Hans. Vid 12-tiden skedde
affärden till Amalienborg, under
eskort af husarer. Efter
frukosttaffeln företogo konungen och
presidenten en åktur genom
staden samt ankommo kl. half 4
till Toldboden, där presidenten
och de kungliga
personerna stego i en
ångbarkass, som under
kanonsalut och hurrarop
från den församlade
människomassan
ångade ut till den franska
kryssaren. Sedan de
kungliga kl. 4
återvändt till Toldboden,
lyfte kryssaren ankar
och styrde ut till hafs.
Presidentens besök
i Köpenhamn torde väl
knappast tillmätas
någon vidare politisk
betydelse, äfven om en
del fantasirika franska
politici däri gärna vilja
se Danmarks
förestående inträdande i det
fransk-ryska förbundet.

Foto, Fred Riise, Köpenhamn.
PRESIDENTEN LOUBET LANDSTIGER I KÖPENHAMN.

PRESIDENTEN LOUBETS AFRESA FRÅN KÖPENHAMN: Den danske konungen
ledsagar sin gäst till vagnen.

*



I NYA UPSALA.
Bref från Carl Sundbeck.


Som vi på sin tid omnämnde, afteste sistl. höst den unge svenske
vetenskapsmannen Doktor Carl Sundbeck från vårt uppsvenska universitet
till Amerika för att studera svenskarnes lefnadsvilkor ock öfriga
förhållanden därstädes. I HVAR 8 DAG komma att inflyta korta illustrerade
korrespondenser från den framstående resenären och meddela vi i
dag den först ankomna. -- Eftertryck förbjudes.

Fotografierna speciellt tagna för HVAR 8 DAG.


H. C. SUNDBECK.

Det var en vårsolig marsdag som jag vid kajen
i Battery Park steg ombord på den, en
jättesköldpadda liknande ångfärjan, för att från Newyork fara
öfver till Jersey City. Här »tager» man järnvägen,
som på ett par timmars tid förer deri resande till
den lilla staden New Orange, belägen i den
yttersta gränslinien af »Greater Newyork», staden med
tre och en half millioner invånare.

UPSALA COLLEGE I NEW ORANGE.

Gränstrakten mellan den väldiga staden och den
åkerbrukande landsbygden utgöres af milsbreda
nejder, redan indelade i byggnadstomter, gator och
torg, men ännu föga bebyggda. Dessa trakter likna
mest en naturlig park: inga gärdesgårdar, inga
åkrar, som ej få beträdas, men öfver allt små dungar
af löfskog och cypresser: det hela en idealisk mark
för släp- eller snitzeljakt!

Detta om trakten.

Staden New Orange är ännu mera en tanke
än en verklighet. Med långa mellanrum stå där
dock små prydliga trähus, förenade sinsemellan med
trottoarer af plank.

Men öfver det hela på en dominerande höjd
ligger ett ansenligt rödt tegelstenshus. Det är
Upsala College's hufvudbyggnad.

Detta »college» är en af de nya svensk-
amerikanska bildningshärdarna, hvilkas kombinerade
svenska och engelska karaktär och verksamhet det ännu
är svårt att öfverblicka, och hvilkas återverkan
på moderlandets kultur svårligen ännu låter sig
förutsägas. Endast så mycket kan med säkerhet
sägas, att denna skola i likhet med hennes systrar
är ett exempel på, huru svensk-amerikanerna
försöka bibehålla och vårda den svenska kulturen i
det främmande landet, samt vidare: att ju mer
moderlandet hjälper till i detta arbete, desto rotfastare
skall svenskan blifva i den amerikanska jorden.

Vi gå upp för kullen i sällskap med professor
E. Hallander, lärare i svenska språket vid den nya
högskolan. Snart stå vi inne i den rymliga
vestibulen och mottagas på det hjärtligaste af rektorn,
filosofie doktor L. H. Beck, som tillika är
skolans stiftare.

Vi få snart veta, att här af 5 lärare
undervisas i klassiska och moderna språk, matematik,
naturvetenskaper och historia, samt att dessutom med
själfva colleget är förenad dels en handelsskola, dels
ett musikaliskt institut. Dessa tre fakulteter, om
jag får använda denna beteckning, äro parallela
sinsemellan, och ha hvar sina lärjungar. Intet
hindrar dock att samma elev kan besöka alla tre.

Det är ej längre sedan än år 1893, som detta
läroverk stiftades, och som detta var trehundrade
året efter Upsala möte, erhöll det till minne däraf
namnet Upsala College. Det hade första terminen
blott 16 elever, men ett halft år därefter 75. Det
är det enda svenska läroverk i östra Amerika.
VY AF UPSALA COLLEGE OCH NEW ORANGE.

Dess bibliotek är ännu i sin begynnelse, dess.
förråd af svensk litteratur var mycket fattigt. Som
alla nya företag, kämpar Upsala College med
ekonomiska svårigheter, och när man därtill lägger det
faktum, att engelska böcker äro utomordentligt
billiga, så förstår man lätt, att fara är för handen,


att den engelska litteraturen här alldeles kväfver
den svenska. Icke ens våra store skalders verk
funnos i detta Upsalabibliotek ... Sverige, skynda
att fylla denna lucka! Stöd dina söner, som
fjärran från dig kämpa för att skydda ditt härliga
språk! Rektors adress är: Prof. L. H. Beck, Ph. D. Upsala College, New Orange, New Jersey, U. S. A.

STUDENTER FRÅN UPSALA COLLEGE I AMERIKA.

REKTORSBOSTADEN OCH EN DEL AF STADEN
NEW ORANGE.

I professor d:r L. H. Beck äger Upsala College
en synnerligen bildad, energisk och 
svensksinnad ledare, och det var med stort intresse vi
sedan i hans hem lyssnade till Upsala Colleges korta,
men löftesrika historia. Läroverket hade börjat sin
verksamhet i Brooklyn, men var nu förvandladt till
college i mer angloamerikansk stil, så till vida, att
de flesta lärjungarne bo i skolans pensionat. En
härligare plats kan man också knappt önska sig.
Lycka till, du käcka lilla svenska förpost!

*



DEN DANSKA LITTERÄRA GRÖNLANDSEXPEDITIONEN.

Vi återgifva här bredvid porträtten af de fyra
män, som den 1 juni begåfvo sig af på en
Grönlandsexpedition, som till hela sin art kommer att
rätt betydligt afvika från öfriga nordpolsfärder. Dess
hufvudplan är att under ett par år beresa
Grönlands västkust, med hundslädar, skinnbåtar och
kajaker, att hela tiden lefva eskimåernas lif, bo hos
dem i deras hyddor, åtfölja dem på fångstturer,
studera deras åskådningssätt och seder, samt
slutligen en gång författa ett verk om våra dagars
Grönland, hvilket litteraturen saknar. Det skall blifva
en illustrerad journalistisk-novellistisk reseskildring,
ett samladt bilderverk med text om eskimåernas lif,
kultur och traditioner.

Expeditionen afgick, som nämndt, den förste
juni till kolonien Godthaab, hufvudorten på
Syd-Grönland. Under sommaren besökas alla kolonier
upp till Jakobshamn, där expeditionen öfvervintrar.
I början af nästa år företages en slädfärd förbi
Kap Jork och vidare norrut längs Smiths sund.
Här lefva nämligen jordens nordligast boende
människor, en mycket märkvärdig hednisk stam, som
skall bli föremål för noggranna antropologiska
un-undersökningar.

*

I juli 1903 beräknas expeditionen vara tillbaka
i Godthaab. Resten af sommaren användes till
båtfärder utmed sydvästkusten, särskildt det frodiga
Julianehaabs distrikt. I oktober eller november skulle
expeditionen med någon af de sista båtlägenheterna
återvända till Köpenhamn.

Deltagarnes fullständiga namn äro: Grefve
Harald Moltke, målare, kand. Knut Rasmussen,
språkforskare, d:r Mylius Erichsen, expeditionens ledare,
d:r Alf. Bertelsen, läkare.

Foto. Fred. Riise, Köpenhamn.

Grefve Moltke.       D:r Bertelsen.     Kand. Rasmussen.
D:r Mylius Erichsen.

*



KRIGSMINISTERN PÅ INSPEKTIONSRESA.

l och för den viktiga frågan
om lämpliga
förläggningsorter för de blifvande nya
kasernerna, har
krigsministern, statsrådet Crusebjörn,
jämte en del högre militärer
företagit resor i olika delar
af landet. Nu senast gällde
resan Skåne, och har HVAR
8 DAG velat återgifva en
gruppfotografi från besöket
i Ystad i dessa dagar, då
detsamma lämnar porträtt af
några af våra mest
framstående militärer.

Foto. Marcus, Ystad.

Personerna från vänster räknadt: Generallöjtn. Elliot, kaptenen grefve Rudenschöld,
major Åkerman, major Zethelius, STATSRÅDET CRUSEBJÖRN, öfverste
Bergman, generallöjtn. Bråkenhielm, major Hyltén-Cavallius.

*



APROPOS KAPPLÖPNINGARNE Å LINDARÄNGEN DEN 1 JUNI.

Efter fotografier speciellt tagna för HVAR 8 DAG af A. Lindahls foto.-affär, Stockholm.

Amatörfoto.
FRÅN LÖPNINGARNE VID QVIBERG den 25 maj: Ett spännande moment, när
»Raise» (Scavenius) segrade öfver »Ivybridge» (Hamilton)

HVAR 8 DAG har hvarje
föregående år
återgifvit bilder från kapplöpningar
i olika delar af landet och
speciellt från löpningarne å
Lindarängen. De olikheter,
som vid hvarje särskildt
tillfälle visa sig å platsen kunna
ju icke återgifvas i fotografi,
utan blifva dessa bilder så
småningom enahanda. Vi ha
därför denna gång föredragit
att före löpningarne sända
vår fotograf ut till 

TRÄNING TILL LÖPNINGARNE: Till vänster löjtnant Cederschiöld å »Adversity».

(Forts.å sid. 578.)



VECKANS: PORTRÄTT: GALLERI

C. D. von ESSEN,
Lund, öfverstelöjtnant, fyllde den
27 maj 60 år.

A. T. HWASS,
Stockholm, docent, doktor, fyllde
den 25 maj 50 år.

OTTO AUGUST WESTER,
kontraktsprost, fyllde den 21 maj
50 år.

E. A. BJÖRKMAN,
kyrkokerde i Gillberga fyllde den
13 maj 50 år.

AXEL BROBERG,
Stockholm,  musikdirektör, fyllde
den 5 maj 50 år.

FREDRIK NORDIN,
Venersborg, rektor, fyllde den 7
maj 50 år.

A. W. JANZON,
stationsinspektor, Vestervik fyllde
den 26 maj 50 år.

I. JOHANSON,
Filipstad, redaktör, fyllde den 20
maj 50 år.

 JOHANNES ROSBLAD,
handlande, afled i Kongsbacka
den 11 maj, 83 år gammal.

 C. M. ÖSTRAND,
kyrkoherde i Skepptuna o. Lunda
församl. afled d 10 maj, 80 år.

 L. G. WILDQVIST,
skomakerimästare, afled den 8
maj i Stockholm, 78 år gammal.

 ERIK AUG. RINGSTRÖM,
f  d. fanjunkare, afled i
Norrköping  den 26 april, 80 år gammal.

 S. G. W. WELL1N,
Helsingborg, f. d. tullförvaltare, v.
häradsh., afled d. 10 maj, f. 1828.

 H. P. HOLMQVIST,
Malmö, underfogde, afled den 3
maj, 74 år gammal.

 C. A. NORRSTRÖM,
fabrikör, afled den 10 maj i
Stockholm, 74 år gammal.

 JOSEF ALEXANDER EK,
svärdfejare, afled i hufvudstaden
den 11 maj, 73 år gammal.
 CARL ALBERT GIÖBEL,
direktör, afled i hufvudstaden den
25 april, 67 år gammal.

 C. G. V. BORGSTRÖM,
major, afled för kort tid sedan
i Stockholm, 63 år gammal.

 SVEN LORENZ ZANDELL,
lärare, afled i Stockholm den 18
maj, 62 år gammal.

 F. W. von GEGERFELT,
sjökapten, afled den 14 maj i
hufvudstaden, född 1836.

 H. T. TILLANDER,
apotekare, afled den 22 maj i
hufvudstaden, 62 år gammal.

 P. R. L. LÖNNBERG,
med. lic., afled den 13 maj i
hufvudstaden, 60 år gammal.

 J. E. SETTERBRG,
stationsmästare i Skattkärr, afled
den 22 april, 59 år gammal.

 A. E. HAZELIUS,
direktör, hofintendent, afled d. 13
maj i Bad Nauheim, 58 år gammal.

 CARL LUDVIG ÖBERG,
direktör, afled den 12 maj i
Stockholm, 58 år gammal.

 F. F. SUNDBERG,
Dalby, hotellägare, afled den 1 maj
52 år gammal.

 FREDRIK SÖDERBERG,
handlande, afled i Stockholm den
23 april, född ift45.

 KARL FREDRIK AJAXON,
byggmästare vid Ryllshyttan,
afled den 14 maj, 53 år gammal.

 G. P. G:son STUART,
postmästare i Tomelilla, afled den
18 maj 47 år gammal.

 AXEL ANDERSON,
Karlskrona, bankkamrer, afled den
17 maj, 39 år gammal.

 OSCAR NORDSTRÖM,
Vexiö, handlande, afled den 13
maj, 40 år gammal.

 E. G. HELLSTRÖM,
med.  lic., afled  i Stockholm den
20 maj, 37 år gammal.

Då N.o 34, till följe det stora antalet Riksdagsporträtt, icke innehöll »Veckans porträttgalleri»,
har det blifvit nödvändigt i de tvenne följande häftena öka antalet porträtt. Den däraf något 
ändrade anordningen af Porträtten är sålunda endast tillfällig.


(Forts. fr. sid. 575.) Apropos kapplöpningarne å Lindaängen den 1 juni.

löpningsbanan vid Lindarängen för
att där taga några lifliga
bilder från platsen och lifvet
där under träningens dagar.
Bilderna tala för sig själfva
och hoppas vi de skola vinna
våra läsares intresse.

Å LINDARÄNGEN UNDER TRÄNINGEN TILL DE STORA LÖPNINGARNE:
Å bilderna igenkännas flera af våra bästa namn bland hästsportens gynnare, främst riksmarsk, v. Essen (öfverst till vänster).

*



3:dje årg.  Den 15 Juni 1902  N:o 37

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Föreståndareskiftet vid Tekniska högskolan (med 3 illustrationer). 
Några ögonblicksbilder från Östra Centralbanans invigning (med 5 illustrationer). 
Prinsessan Ingeborgs Garden-Party (med 12 illustrationer). 
Shahen af Persien i Berlin (med 1 illustration). 
Nordiska akademiska mötet i Köpenhamn (med 1 illustration). 
Grafvården öfver S. H. T:s stiftare (med 1 illustr.).
Den ödelagda staden fotograferad (med 1 illustration). 
Bunden. Originalberättelse för HVAR 8 DAG.
Bjärka-Säby slott (med 1 illustration). 
En hotande mossbrand (med 1 illustration). 
Johannes Bruun-statyn (med 1 illustration). 
En ny stjärna (med 1 porträtt). 
Veckans poträttgalleri (med 24 porträtt). 
HVAR 8 DAGS Novellblad XII: En amatör-financier.

--  BONNIERS TRYCKERI AKTIEBOLAG. GÖTEBORG. 1902. --



Foto. Chr. Westphal.


PROFESSOR G. R. DAHLANDER.



De dagliga tidningarne ha redan meddelat, att
Tekniska högskolans i Stockholm föreståndare, den
kände fysikern professor Gustaf Robert
Dahlander på begäran erhållit afsked från rektoratet
och professuren, och att till efterträdare som
högskolans föreståndare förordnats astronomen och
matematikern professor Anders Lindstedt.

Det är till följd af sjukdom, som professor
Dahlander nu sent omsider unnar sig hvila, och det
är en lång och hedrande lärarebana, som därmed
slutar. Hvad professor Dahlanders vetenskapliga
produktion beträffar, må man hoppas  och kan man
nästan vara öfvertygad om  att den kommer att
fortsättas, så snart krafterna det tillåta.

Gustaf Robert Dahlander är ett Göteborgsbarn.
Han såg dagens ljus i Götastaden den 7 juni 1834,
och föräldrarne voro handlanden och fabrikören Jonas
Dahlander samt Elisabeth Klinteberg. D. genomgick
Chalmerska slöjdskolan, skeppsbyggeriinstitutet i
Karlskrona samt högre artilleriläroverket å
Marieberg, där han 1856 aflade civilingenjörsexamen. Kort
därefter lärare i fysik och mekanisk teknologi vid
Chalmerska institutet  en ung lärare! 
befordrades han till lektor därstädes 1862 och
utnämdes vid 36 års ålder till professor i fysik vid
Teknologiska institutet.

D., som 1872 förordnades till sekreterare i
kommittén för den tekniska undervisningens ordnande,
kallades 1873 till ledamot af samma kommitté och
blef s. å. medlem af Vetenskapsakademien. Han
förordnades 1890 efter K. Styffe till föreståndare
lör Tekniska högskolan, i hvilkens styrelse han äfven
haft plats, och blef s. å. ledamot af kommittén för
afgifvande af förslag till högskolans omorganisation
(se nedan!). 1893 promoverades D. vid jubelfesten
i Uppsala till fil. hedersdoktor.

Den outtröttligt verksamme mannen har utöfvat
en synnerligen rik författareverksamhet. Han har
i in- och utländska tidskrifter framlagt resultaten
af sina undersökningar rörande determinantteorien,
den geometriska teorien för accelerationen, ljusets
diffraktion, den mekaniska värmeteorien,
metalltrådars späntighetskoefficient, kroppars afsvalning i
vätskor, o. s. v. 185966 var han en af utgifvarna
af Tidskrift för teknologi och 1867 af Teknisk
tidskrift samt har dessutom utgifvit Den minsta
kvadratmetoden 1858, Om den tekniska undervisningen
i några af Europas länder 1866, Lärobok i
mekaniken 1869, Inledning till maskinläran 1870,
Tillämpad värmelära 1873, Lärobok i fysik 187374,
tredje omarbetade upplagan af A. H. Focks fysik, ånyo
utkommen 188386 samt 1901, Problem och
öfningar i fysik 1878, Elektriciteten och dess
förnämsta tillämpningar 1882, med supplement 1887
88, ny totalupplaga 189093, med supplement
1900.

De svenska ingeniörerna ha, som bekant, ett
mycket godt namn om sig i utlandet och detta med
allt skäl. Den praktiska utbildning, som gifves vid
Tekniska högskolan, förskrifver sig till stor del från
professor Dahlanders initiativ. Och huru djupt och
högt den framstående mannen fattar
vetenskapsmannens uppgift och mål framgår bland annat af de
vackra ord han skrifvit i sin minnesruna öfver
professor Edlund  ord, som utrymmet, tyvärr,
förbjuder oss att citera.


Foto. Lindahls fot.-aff., Sthlm.

TEKNISKA HÖGSKOLAN I STOCKHOLM.



En hög, fridfull och lycklig ålderdom önskas
professor Dahlander nu förvisso af tusentals f. d.
lärjungar!

*

Tekniska högskolan leder sitt upphof från den
genom k. bref af den 11 dec. 1798 i förening med
k. målare- och bildhuggareakademien inrättade
Mekaniska skolan, som bland annat hade under sin vård
den af Polhem föranstaltade Mekaniska
modellsamlingen. På den tiden skulle konstakademiens
sekreterare gifva undervisning i teoretisk mekanik och
direktören vid modellkammaren i praktisk mekanik.
Efter Landtbruksakademiens stiftande ställdes
Mekaniska skolan och Modellkammaren 1813 under denna.
Sedan rikets ständer vid 1823 års riksdag aflåtit
en skrifvelse till k. m: t med begäran att i
hufvudstaden skulle inrättas ett Teknologiskt institut, som
skulle bli dels en rådfrågningsanstalt för slöjdidkare
och dels såsom undervisningsanstalt dana ungdom
af alla klasser till näringsidkare. Genom ett k. bref
af den 18 maj 1825 inrättades Teknologiska
institutet, som trädde i verksamhet två år därefter.
Modellkammaren och Mekaniska skolan förenades
härmed.

Resultaten af institutets verksamhet befunnos
emellertid snart vara otillfredsställande till följd af
felaktig plan och elevernas klena förkunskaper (inga
bestämda kunskapsfordringar voro bestämda för
inträde!). Anstalten undergick därpå 184648 en
fullständig omorganisation, och skulle Teknologiska
institutet vara »en undervisningsanstalt för sådana unge
män, som ägna sig åt något industriellt
lefnadsyrke, för hvars rätta utöfning naturkännedom och
isynnerhet kemisk- och mekanisk-tekniska kunskaper
äro behöfliga». Det skulle tillika liksom förut »på
vederbörande ämbetsverks begäran meddela
yttranden i ämnen, som röra slöjderna, samt
tillhandagå enskilda slöjdidkare med råd och upplysningar».

Sveriges ekonomiska uppblomstring under
1850-talet jämte anläggandet af järnvägar och 
telegraflinier gjorde behofvet af en ökad tillgång på
tekniskt utbildade personer kännbart, hvarför institutet
fick ökadt årsanslag och en summa af 480,000 kr.
beviljades för anskaffande af ny lokal. Institutets
nya byggnad, uppförd vid Drottninggatan 95 A efter
ritningar af professor Scholander, var hösten 1863
färdig att tagas i besittning.

År 1869 förenades med institutet den förut i
Falun varande bergsskolan, för hvilken en särskild
byggnad uppfördes å läroverkets tomt. Institutet,
hvars olika undervisningsgrenar efter hand
utvidgats, i det att nya professurer och lärareposter
tillkommo, erhöll den 2 mars 1877 med anledning af
en af k. m:t 1872 tillsatt kommitté förnyade
stadgar, och enligt dessa ändrades namnet till 
Tekniska högskolan. Ett af en 1890 tillsatt
kommitté följande år afkunnadt förslag til läroverkets
utvidgning och omorganisation förkastades af 1894
års riksdag, men ett nytt förenkladt förslag till
definitiv omorganisation godkändes af k. m:t och
riksdagen 1895 och har sedan dess börjat tillämpas.
En viktig nyhet är materialprofningsanstalten, som
började sin verksamhet den 1 okt. 1896.

*


Foto.  Dahlöf, Stockholm.

PROFESSOR A. LINDSTEDT.


Tekniska högskolans nye föreståndare, Anders
Lindstedt, är astronom, matematiker och
försäkringstekniker. Född i Sundborn i Dalarne den 27
juni 1854, blef han student i Lund 1872 och var
Observator vid Hamburgs observatorium läsåret 187475. 
L., som 1877 blef fil. doktor (primus) och
docent i astronomi vid Lunds universitet 1877,
kallades 1879 till Observator vid Dorpats universitet och
utnämdes 1883 till professor i tillämpad matematik
därstädes. 1886 utnämdes han till professor i
matematik och teoretisk mekanik vid Tekniska
högskolan i Stockholm, var en tid lärare i mekanik vid
Stockholms högskola och förordnades 1890 till
inspektor öfver rikets försäkringsanstalter.

L. företog 1890 en utrikes resa för att studera
de högre tekniska läroanstalterna och har sedan gjort
många resor för att taga kännedom om den
utländska arbetareförsäkringslagstiftningen och dess sociala
verkningar och vidare för att studera den
utländska lagstiftningen rörande försäkringsbolags
verksamhet.

Den ytterst skicklige och arbetsamme mannen
har suttit i många kommittéer, däribland kommittén
för Tekniska högskolans utvidgning och
omorganisation (189091), har utgifvit åtskilliga skrifter och
som försäkringstekniker verkställt utredningar af en
mängd pensionskassor och uppgjort förslag til nya
dylika. I arbetarepensioneringslagen, som framlades
för 1898 års riksdag, hade L. stor del  och det
troddes rätt allmänt, att professor Lindstedt skulle
träda i spetsen för den svenska
riksförsäkringsanstalten, hvilken, såsom bekant, skall träda i
verksamhet.

Professor Lindstedt har emellertid föredragit den
ansvarsfulla posten som Tekniska högskolans
föreståndare, och man vågar väl antaga, att Tekniska
högskolan, denna för ett land som Sverige, där
industrien har så stora utvecklingsmöjligheter, så
viktiga läroanstalt, under hans ledning skall allt mera
förkofras enligt sunda och praktiska principer.


NÅGRA ÖGONBLICKSBILDER FRÅN ÖSTRA CENTRALBANANS INVIGNING.

Efter fotografier för HVAR 8 DAG af J. E. Thorin, Åtvidaberg.



Som bekant har Östra Centralbanan nyligen öppnats för trafik och invigdes den högtidligen af konungen, söndagen den 8 juni. H. M. kom direkt från utlandet och tog vägen öfver
Vimmerby, den enda stad i Sverige som dittills icke besökts af konungen. Den lilla staden, som för första gången fick, så att säga, lägga sina lojala känslor i dagen, begagnade sig
sannerligen ock af tillfället. Vackra anordningar och varma känslor mötte konungen och kronprinsen, hvilken där sammanträffade med sin höge fader. I Linköpingo voro stationen,
offentliga och enskilda byggnader samt gator rikt prydda. Det var ock här som själfva invigningshögtidligheten ägde rum. Våra bilder visa: Öfverst: I Vimmerby: Å fot. t. v.
igenkännes särskildt biskop Charleyille. Fotografien t. h. visar Torget i Vimmerby under väntan å de kungliga. Nederst: Konungen mötes af kronprinsen å Vimmerby station. T. f.
borgmästaren i Vimmerby, O. Wahlberg, helsar konungen. I Linköping,



PRINSESSAN INGEBORGS GARDEN-PARTY.

Efter fotografier speciellt för HVAR 8 DAG af Julius Grape.


GARDEN-PARTY Å PARKUDDEN: Framför villan.

Till förmån för sällskapet
Barnavård gafs onsdagen den
4 juni å prins Carls och
prinsessan Ingeborgs landtställe å
Djurgårdslandet, Parkudden, ett
garden party, en trädgårdsfest, som
var besökt af omkring 1,500
personer.

»Barnavård» är ännu blott ett
par år gammalt, och ännu yngre
är den anstalt, som sällskapet,
hvilket står under prinsessan
Ingeborgs höga protektion,
öppnat i huset Folkungagatan 23,
och där undervisning i hygienisk
och rationel barnavård
meddelas praktiskt och teoretiskt.
Festen å Parkudden hade
tillkommit för att bereda behöfliga
medel åt denna »Barnavårds»
barnkrubba, hvilken tjänar ett dubbelt
ändamål. Unga kvinnor utbildas
der under föreståndarinnan Anna
Törnqvists närmaste ledning till
sitt ansvarsfulla kall  att vårda
små barn. Och fattiga mödrar,
som ha sitt arbete borta och
sålunda icke själfva kunna sköta
om det egna hemmet, få för 10
öre om dagen till »Barnavård»
inlämna sina små för att åter
hämta dem om kvällen. Det är
de unga kvinnor, »Barnavårds»
elever  kursen är fri, men för


EN AF PARKUDDENS VERANDOR UNDER FESTEN.


maten erläggas 30 kr. i månaden  hvilka sköta
om de små och lära sig en barnsköterskas alla
göromål. Den teoretiska undervisningen lämnas
genom föreläsningar af professor J. Waern och d:r
W. Scharp.

Den i ett så godt syfte inrättade anstalten har
hittills bedrifvit sitt arbete under jämförelsevis
inskränkta förhållanden. Särskildt är det önskligt,
att lokalen blir sådan, att eleverna kunna bo på
platsen för att därigenom få mindre kostnader för
kursen. Genom festen å Parkudden hoppades man
kunna få ett grundkapital för de nödiga
förändringarne.

Väderleken var synnerligen gynsam för ett
garden party. Det var en strålande sommardag,
och Parkudden låg i all sin bedårande fägring.
Ett mera betecknande namn än Parkudden kunde
icke ha gifvits åt stället, ty en härlig stor park,
bevuxen med olika trädslag, en förtjusande park,
inbjudande till promenader, är platsen.

Och så trefligt det gamla hvita huset med sitt
röda tegeltak tager sig ut! Besökarne vid
trädgårdsfesten  biljetter à 5 kr. hade sålts genom
en komité  hade tillträde till verandor eller slogo
sig ned framför byggnaden och intogo
förfriskningar, medan de njöto af den fagra utsikten öfver
den blå saltsjön.

Dagspressen har helt naturligt lämnat
minutiösa beskrifningar öfver de olika anordningarne,
som ägt rum med amanuensen vid Nationalmuseum
d:r Folcker och artisten hr G. Wennerberg till
ledare. Vi kunna inskränka oss till att hänvisa till
HVAR 8 DAGS illustrationer, som visa en hel del
af hvad som fanns att se. Och rätt lifligt var det
både vid skjutbanan, en veritabel sådan, hämtad
direkt från Gröna Lunds tivoli, vid postkontoret,
hos spågumman, på den vackra teatern, vid
dansbanan, o. s. v. Litet hvarstädes uppenbarade sig
prinsessan Ingeborg och nickade vänligt åt bekanta
och obekanta.

HVAR 8 DAG hade för att i sin mån bidraga
till ett godt resultat utgifvit ett extranummer,
upptagande bilder af prinsparet och de små 


PRINSESSAN INGEBORG LÅTER SPÅ SIG.



KRONPRINSEN.



PRINS GUSTAF ADOLF



PRINS EUGEN.


GARDEN-PARTY Å PARKUDDEN : Grefvinnan Maria Cronstedt;  HVAR 8 DAGS Extranummer; Arkitekten Aspelin som Bellman.



GARDEN PARTY Å PARKUDDEN: »Gli Fratelli».

Ingeniör Wawrinsky (till venster) med sitt berömda »italienska sällskap», hvaribland märkas fröken S. Rappe och längst till höger den bekante artisten Victor Andrén.


GARDEN-PARTY Å PARKUDDEN: Skjutbanan.    (Prinsessan Ingeborg   x).


prinsessorna  hvilka under
festen litet emellanåt syntes
i ett fönster uppe i
byggnaden  interiörer frän
rummen på Parkudden och
afbildningar från
»Barnavårds» komfortabla krubba.
Det, vi kunna utan
öfverdrift säga, synnerligen
eleganta numret, hvarför
HVAR 8 DAG och
Bonniers officin samt Bengt
Silfversparres
reproduktionsatelier, fotografen J.
Grape erhållit stort
erkännande äfven af
dagspressen, såldes af små
nationalklädda flickor. De
af våra läsare eller andra
personer, hvilka önska
erhålla återstående exemplar
af det i en liten upplaga
tryckta numret, kunna
erhålla sådana mot
insändande af i kr 50 öre i
frimärken till »Sällskapet
Barnavård»,
Folkungagatan 93, Stockholm, som
erhåller all inkomst däraf.
Den angenäma
trädgårdsfesten varade från
kl. i till kl. 6 e. m. och
"blir nog länge ett
samtalsämne i hufvudstaden.


»VÅR»: Från vänster räknadt: Fröken Wennerberg, Grefvinnan de Geer
Fröken Gyllenram.




SHAHEN AF PERSIEN I BERLIN.


I dessa dagar har Berlin gästats af tvenne österländska furstar. Shahen af Persien och Kronprinsen af Siam. I synnerhet Shahen har blifvit uppmärksammad med alla de hedersbetygelser som tillkomma en suverän, häribland särskildt att nämna den storartade trupprevyn ett skådespel som väl ingenstädes kan uppvisas så praktfullt som i Berlin. Vi återgifva en bild efter fotografi tagen vid Shahens återresa från revyen.

*



NORDISKA AKADEMISKA MÖTET I KÖPENHAMN.

Foto. Fred. Riise. Köpenhamn.

Under de första dagarne af juni har i Köpenhamn afhållits det 3:e Nordiska Akademiska mötet, hvari ett stort antal intresserade från de nordiska 
länderna deltagit och hvarvid betydelsefulla beslut, till fromma för ett lifligare samarbete mellan syskonländernas universitet fattades. Från en 
utflykt till Marienlyst bringa vi ofvanstående gruppfotografi, hvarå flera af våra allra förnämsta namn inom den nordiska vetenskapliga verlden
återfinnas. Vi anteckna: (1) Prof. Diedrichson (Kristiania), (2) Prof. Joh Steenstrup, (3) Prof astron. Thiele, (4) Prof F. Nansen (5) Prof. G Warming, 
(6) Prof. Zeuthen, (7) Prof. Jönsson (Lund).

*




GRAFVÅRDEN ÖFVER S. H. T:s STIFTARE.


Foto. Thorin, Åtvidaberg.
Å Kisa kyrkogård aftäcktes den 1 juni en vacker minnesvård öfver samfundet S. H. T:s stiftare, fördelningsläkaren C. M. Appelberg. Representatnter från moderlogen  i Uppsala och från filialloger i Stockholm, Göteborg, Kalmar och det närliggande Linköping öfvervoro den vackra högtidligheten.

*




DEN ÖDELAGDA STADEN FOTOGRAFERAD.


Efter fotografi

I några föregående nummer har HVAR 8 DAG nästan omedelbart efter det den fasansfulla olyckan öfvergick staden St. Pierre, kunnat återgifva lefvande
bilder af denna och andra platser å ön Martinique. Genom utländsk förmedling äro vi i dag i tillfälle att återgiva en fotografi, tagen i
St. Pierre efter förstörelsen. I bakgrunden synes stadshuset, med urvisarne stannade vid 7:50. Det askregn, som åtföljde det orkanlika
utströmmandet af dödande och förintande gaser och ångor, har lagt sig öfver staden eller rättare öfver ruiner af staden. Liken ligga med händerna
sammantryckta öfver ansiktet, liksom de försökte att värja sig för de giftiga gaserna. Det är ett lifsfarligt röjningsarbete, men faran har dock
icke afhållit plundrare från att söka efter guld, juveler och andra dyrbarheter, som ju måste finnas bland ruinerna.

*




BUNDEN.

Originalberättelse för HVAR 8 DAG af E. WALTER HÜLPHERS.

(Forts. fr. n:r 36).

Som om hon känt hans blickar bränna, reste
hon sig hastigt och vände sig om, lätt rodnande,
då hon mötte hans ögon. Därpå såg hon kallt
på honom och ville gå honom förbi i första
impulsen, men så hejdade hon sig och sade med
isande lugn:

»Förlåt, jag höll på att göra mig skyldig till
en oartighet, men jag tycker inte om att man smyger
sig inpå mig.»

Han mörknade för ett ögonblick, det var det
häftiga Kryckeska blodet som kände sig såradt:

»Förlåt mig, Magnhild, jag ville tala med dig
ensam, och om jag inte begagnat mig af en list,
hade du väl som vanligt gått ifrån mig, så snart
du varsnat mig.»

»Jag vet ingenting som vi båda ha att talas
vid om i ensamhet! Kanske du tillåter ...?»

Hon ville gå honom förbi, men han ställde sig
i hennes väg.

»Nej, så mycket under dig står jag väl inte,
att du inte kan höra på hvad jag har att säga
dig. Sen återstår det dig att afgöra med ett ja
eller nej, och jag skall foga mig i det, hvilket det
nu blifver, det ger jag dig mitt hedersord på!»

Det var klang af mannaord, och hon fogade
sig:

»Nå väl då, låt oss gå nedåt gångarne,
medan du säger hvad du önskar!»

»Hvad jag önskar? Magnhild, jag trodde inte
att jag behöfde säga dig det. Nog vet du att min
lycka hvilar i dina händer.»

»I mina? Nej, kära herr kusin, inte det där
tonfallet och inte den där minen, de misskläda dig,
vet du!»

»Kanske! Nåja, om du vill ha en mera skämtsam 
ton, så skall du få, men jag försäkrar dig,
att det inte är mindre allvarligt menadt för det.»

»Allvarligt! Nej, snälla Alvar, kan du också
mena någonting allvarligt?» Hon skrattade.

»Ja, skratta du och håna! Jag är tämligen van
vid det. Men, Magnhild, om du blott en enda gång
ville försöka att förstå mig. Jag älskar dig,
Magnhild och...»

»Till huru många förut har herr Alvar Krycke
sagt de orden?»

Han slog ut med handen och sade i lugnaste
ton, ehuru det brann under ögonfransarne: »Tja,
kära Magnhild, det är nog till en hel del det,
men ...»

»Förskona mig från dina galanta historier, är
du snäll, hvad jag redan känner därom, är mer än
nog!»

»Så mycket bättre, då behöfver jag inte bikta
mig på det området.»

»För mig behöfver du sannerligen inte bikta
någonting alls.»

»Man brukar väl göra så i alla fall för den som
man ber blifva ens hustru.»

»Jag, din hustru! Då svarar jag ...»

»Nej, nu skall du ingenting svara, ty nu är du i
hastigt mod. Öfverlägg först lugnt och noga, om
det då skulle vara så farligt för dig att binda ditt
öde vid mitt! Det är ju din fars innerligaste önskan
att se oss båda förenade ...»

»Det är du, som intalat honom detta», bröt hon
ut med blixtrande ögon, »men det skall ändå inte
gå. Jag gifter mig aldrig, hör du, så sant jag
heter Magnhild Krycke, och att det namnet är att
lita på, det vet du af gammalt.»

»Säg inte aldrig, Magnhild! Om det nu inte blir
med mig så ...»

»Jag ämnar aldrig bli en  efterträderska!»

»Så du pratar! Och för resten vet man bra
litet om hur man kommer att handla en gång, då
den riktiga, äkta kärleken kommer!»

Han sade henne fullt ut som han trodde att
det var, som det en gång gått honom själf. Han
visste nu, att han förr aldrig varit kär, fast han
förut haft många kvinnor. Nu kände han allt som
en skam, och han skulle ha velat gifva år af sitt
lif, om han kunde göra allt om igen, ogjordt. Han
kände sig nerfläckad, då han stod inför henne,
blygdes och dock ...

Det där, att föra ett fullkomligt dygdigt lif, då
mannaåldern och naturen pockade ... Åh, ja, han
hade allt fått pröfva på det också  sedan. Ligga
vaken om nätterna, stirrande ut i mörkret med likt
greppet af en järnhand om hjärterötterna. Vrida sig,
lida, känna alla onda lustar strida mot viljan. Känna
en förtviflan och olyckan öfver sig, så att föga
fordras att man inte gör slut på alltsammans med ett
revolverskott. Jo, han visste nog af det, och det
var kärleken, då den ändtligen kom, som gaf honom
kraften att strida, viljan att stå emot. Men viljan
att inte förbanna, den hade mer än en gång visat
sig svag.

Och så heter det, att männen äro så dåliga och
att kvinnan skall vara underkastad hårdare
sedlighetslag än mannen! Jo, det är allt det ändå som
de skola. Hvarför? Jo, emedan de ha naturen
emot sig. Och lika visst som att naturen gett
kvinnan en instinkt att värja sig, så har den också gett
mannen en att taga, och ett brott mot båda medför
lidande, det är hämnd.

Men, han kunde också förstå hur en kvinna
skulle tänka och känna i ett fall som detta, all
hennes stolthet och kanske också medvetandet om
eget värde måste resa sig emot det hon kallat att bli
efterträdarinna. Men ... det var att taga ting och
förhållandena som de nu en gång voro ...

Det finns någonting högre och finare här i världen, 
som plötsligt bryter fram likt solen en rägnig
dag.

Det är då som blommorna få ny färg och doft
och jorden stiger fram för undrande blickar, ung
och ny. Molnen sopas bort och skyn blir blåare
och härligare än förr. Hvar är nu det som nyss 
syntes så grått som spindelväf och smutsigare än
smuts? Man ser det inte mer, man ser bara solen
och blommorna och den ljusa härliga skyn. Man
sträcker ut armarna åt dem, man andas i fulla,
djupa drag och man hänger sig åt dem, helt och
fullt, med glädje. Ty det är lifvet. Och så är det
också med kärleken. Då den en dag kommer, då
rycker den med sig viljor och sinnen, ja, stålar viljan
till ett enda: han eller hon, som man älskar. Är
det då inte ljuft att kämpa och lida för den man
älskar! Ljufvare än ljuft, vackrare än vackert,
andaktsfullare än klang af helgmålsklockor. Att tjäna
sin kärlek är att tjäna Gud, den Gud, som i sin
högsta godhet befaller: »Du skall kufva dig själf om
du vill äga lyckan på jorden!»

»Har du inte själf sett, Magnhild, hur annorlunda 
än förr jag blifvit under dina ögon?» slutade
han sitt tal. »De kalla mig Alvar Eremiten nu där
nere, för att jag aldrig mer uppsöker deras lag.
Och hvarför finner jag aldrig mer någon glädje
annat än här, där du är mig nära? Magnhild, jag

älskar dig så gränslöst, att jag inte blygs att tigga
och bedja dig om min lycka, fast du afvisar mig,
och ändå är jag en Krycke, lika stolt och högfärdig
som du, Magnhild!»

Hon gjorde en afvärjande åtbörd, men nu var
det hårda i hennes blick veknadt:

»Om jag älskade dig, Alvar», sade hon lågmäldt,
då kanske ... Men, bed mig ej om det jag ej
har att gifva!»

»Men om det en gång skulle komma med tiden,
då?»

»Då skall jag själf lösa dig från ditt tysthetslöfte,
men till dess litar jag på ditt ord.»

Han tog af sig hatten och bugade sig, lämnande
henne vägen fri. Då hon kommit några steg uppåt
gången, vände hon sig om, och nu var hon den
förra stolts fröken Magnhild Krycke igen.

»En sak till, Alvar! Om det skulle falla dig in
att vilja göra mig några tjänster, så låt mig först
bedja dig om dem!»

»Nej, Magnhild», sade han i sorgsen men
bestämd ton, »du får förlåta, men än är jag förvaltare
här på godset.»

Då nickade hon vänligt åt honom och gick
långsamt uppför sandgången. Och Alvar Krycke gick
åter bort till sin förra plats under idegranarne.

Detta var om våren, då syrenerna blå och hvita
sända sina veka dofter kring den gula herrgården
inne bland granar och tall, då konvaljernas hvita
klockor ringde helgemål i backarne, då sprickande
rosor fyllde rabatternas rosenbuskar med purpur och
mattgult och göken gol uppifrån skogen under
flatberget. Det var vår med sol och sånger och glädje
i luften. 

IV.

Sommaren hade gått och man närmade sig
hösten. Ängar och sädesfält voro redan mejade och
kreaturen hade tagits hem från fäbodarne uppe på
fjället för att under kogubbens befäl låta sina skällor
klinga på hemgårdens beten. Om kvällarne steg
en tät hvit dimma upp ur ån, som kluckade och
sorlade och suckade och sjöng i fallet uppsvullet
af rikliga rägnflöden. Björk och lönn började få
gula blad i det mörkgröna löfverket, rönnklasarne
hängde rodnande och tunga mellan fallanade blad.
Nere efter åkanten höllo sig ännu alarne fullöfvade,
ty de höllo sig bäst, men på den lilla lågländta
strandängen stod kärrullen hufvud vid hufvud som
ett regemente små tomtegubbar med grånade hår.
De enda fåglar som syntes till voro skator och
stora flockar af kråkor, som skriande flögo mellan
skogen och de kala, bruna åkerfälten samt en och
annan svala, som öfvade vingarne, innan hon drog
bort till sydliga länder.

Gamle Krycke hade under sommarens lopp
betydligt kryat till sig, fast läkaren, som dagligen kom
och gick, inte spådde godt för den kommande
vintern. Kölden och det innestängda lif, som han till
följd af den måste föra, skulle åter nedsätta de
förut svaga krafterna. Men man hoppades dock,
att få behålla honom kvar, om man också kanske
kände att hoppet var bedrägligt.

(Forts.)
*



BJÄRKA-SÄBY SLOTT.

Efter fotografi af J. E. Thorin, Åtvidaberg.


SVENSKA AYRSHIREFORENINGEN har i dagarne haft årsmöte i Linköping, hvarvid närvoro bl. a. statsrådet Odelberg,
öfverdirektören i landtbruksstyrelsen Feilitzen, landshöfding Boström, kanslirådet Flach m. fl. framstående och för föreningens verksamhet intresserade personer. Etter förhandlingarne företogs en utflykt till Bjärka-Säby, det stora Ekmanska mönstergodset, med dess ansedda landtbruksskola. Innan konsul Oskar Ekman nyligen öfverlämnade egendomen till sin son hr Oskar Ekman, som nu själf sköter densamma, förestods Bjärka-Säby af den framstående agronomen, direktör Insulander.

HVAR 8 DAG har tagit tillfället lämna en bild af den storartade slottsbyggnaden.



EN HOTANDE MOSSBRAND.

Foto. Bergquist, Linköping.

Vi lämna här en bild af den eldsvåda, som den 4 juni härjade ett trettiotal tunnland af den s. k. Värö mosse invid lägerplatsen Malmslätt i Östergötland, och hvilken kunnat få en fasansfull utbredning om ej Lifgrenadierregementetnas samlade beväringsstyrka under befäl af brandchefen kapten Mannerhjärta ögonblickligt kunnat ingripa. Mossen är belägen alldeles utmed järnvägslinien vid korsvägen till Kärna kyrka, som för några år sedan i grund nedbrann. Befäl och manskap hade frukosterat, när sjukhusvaktarne observerade de intensiva rökmolnen och uppstigande flammorna samt besinningsfullt därom signalerat till officersmessen, hvarifrån med berömvärd ifver anstalt genast fogades för släckningen, som var fullbordad på mindre än en timma, tack vare befälhafvarens och truppens samfälda rådighet och sinnesnärvaro. Emellertid måste ett par kompanier af
regementena hålla vakt långt in på dagen för afvärjandet af eldens förnyade uppblossande, som medfört fara för järnvägen, kyrkan och lägret. Man tager för gifvet, att branden uppkommit genom gnistor från nyss passeradt lokomotiv.

*



JOHANNES BRUUN-STATYN.

HUR NORGE HEDRAR MINNET AF SIN
FRÄMSTE SKÅDESPELARE.


Foto. Skarpemoen, Kristiania.

STATYN NYLIGEN UPPSTÄLD FRAMFÖR
NATIONALTEATERN I KRISTIANIA.

*



EN NY STJÄRNA:
FRU BERLING I PARIS.


FRU BERLING, gift med svenske kaptenen Elvir Berling, har
väckt en mycket smickrande uppmärksamhet vid sin debut
i en opera-comique i Paris.

*



VECKANS: PORTRÄTT: GALLERI


I. G. WAHLSTRÖM.

80 år fyllde den 24 maj
kyrkoherden I. G. Wahlström i
Barkarö, uppvaktad af församlingens
kyrko- och skolråd samt
ledamöterna i kommunalnämnden m fl.,
hvilka framförde församlingens
tacksamhet för allt godt han
uträttat under sin mer än 32-åriga
verksamhet.


J. I. NÆSLUND.

Den 26 maj fyllde
kyrkoherden i Ragunda Johan Israel
Næslund 80 år. N. blef kyrkoherde
18S4 i Näs, samt i Ragunda 1871.
Var folkskoleinspektör 187071,
samt landstingsman 187273.


I. WALLINDER.

70 år fyllde den 31 maj
kontraktsprosten teol. d:r I.
Wallinder i Halmstad, uppvaktad af
allm. läroverkets lärarekår,
skolrådet, folkskollärarekåren m. fl.,
hvilka brakte honom sin
hjärtliga hyllning.


J. EK.

70 år fyllde den 3 Juni den i
hela Södra Sverige kände och 
välkände grosshandlaren Johan Ek,
hvilken i mer än 30 år
representerat den stora vinfirman Persson
& Cronzell i Helsingborg, till hvars
starka uppsving han kraftigt
bidragit. E. åtnjuter nu ett
välförtjänt otium.


K. O. BROADY.

70, år fyllde den 27 maj
föreståndaren för Betelseminariet i
Stockholm, öfversten Knut Oskar
Broady, som med anledning häraf
var föremål för mycken hyllning.
B., som är född i Uppsala,
deltog i amerikanska inbördeskriget
på Nordstaternas sida och
utnämndes efter krigets slut till
titulär öfverste.


I. O. OLSON.

65 år fyllde den 25 maj
rådmannen i Östersund I. O. Olson.
O. har sedan 1887 varit direktör
i Jämtlands läns sparbank. Han
var åren 186686 stadsfiskal samt
är sedan 1889 rådman därstädes.


E. H. BERGQUIST.

F. d. direktören och
disponenten vid Bergvik och Ala Nya
A.-B. E. H. Bergquist, fyllde den
7 Juni 60 år. B. hade, då han år
1900 tog afsked från nämnda
befattning, i 25 år varit chef
därstädes, och har han under denna
tid förskaffat sig många vänner.


A. MAGNUSON.

Ledamoten i riksdagens
andra kammare, landtbrukaren
Anders Magnuson i Salstad, fyllde
den 28 maj 60 år.


G. F. ÖSTBERG.

Ledamoten af Första
kammaren, direktör Gustaf Frediik
Östberg i Stockholm fyllde den
30 maj 55 år. Ö. är äfven
riksgäldsfullmäktig.


F. G. T. EKLUND.

10 år hade direktören F. G. T.
Eklund den 31 maj varit i
Svenska Telegrambyråns i Stockholm
tjänst, och var den dugande
mannen med anledning häraf på
jubileumsdagen föremål för mycken
uppmärksamhet. Från
personalen öfverlämnades till honom en
större silivervas.


O. HAGANDER.

50 år fyllde den 30 maj direktören 
för lifförsäkringsaktiebolaget Newyork 
i Stockholm O. Hagander. hvilken 
på födelsedagen hyllades af släkt och vänner
samt kontorspersonalen på olika sätt.


S. JOLIN.

50 år fyllde den 28 maj den
kände vetenskapsmannen, e. o.
professorn i kemi och farmaci
vid Karolinska institutet i
Stockholm, sekreter i Patriotiska
sällskapet Severin Jolin, hvilken
intager ett framstående rum inom sin
vetenskap. J. blef på födelsedagen
föremål för mycken hyllning.


E. T. KILLMAN.

Konsul E. T. Killman å
Höganäs, var för kort tid sedan med
anledning af sin 50-åriga
verksamhet som ordförande i Kullens
Enskilda Assuransförening,
föremål för en liflig hyllning. hvilken
vittnade om den förtjänstfulla
verksamhet K. utfört under denna
långa tid.


K. O. BROSTRÖM.

50 år fyllde den 19 maj
annandag pingst, läraren vid Maria
folkskola i Stockholm, K. O.
Broström, som med anledning häraf
hyllades på många sätt af
kamrater och vänner.


L. CEDERSCHIÖLD. 

Den 25 maj afled i
hufvudstaden f. majoren vid
Södermanlands regemente Ludvig
Cederschiöld, född 1835. C. var i sin
krafts dagar en skicklig officer.
Han sörjes af systrar.
Hufvudmannaskapet för ätten tillfaller
nu professor Cederschiöld i Göteborg.


R  E. LYCHOU. 

Den 28 maj afled i Stockholm
tjänstemannen i järnvägsstyrelsen
Robert Edvard Lychou 80 år
gammal. Ehuru L. i början af
80-talet erhöll afsked med pension,
tjänstgjorde han dock sedan vid
statsbanornas kontrollkontor, ett
bevis på hans utomordentliga flit.
L  sörjes närmast af maka och barn.


O. BERG. 

Den 24 maj afled på sin villa
vid Södertelje konditorn i
Stockholm Oscar Berg. B., hvilkens
tid äfven tagits i anspråk af
allmännyttiga uppdrag, var 65 år
gammal och en ovanligt värderad 
man, närmast sörjd af maka
och barn.


N. PETERSON. 

Den 30 maj afled i Wiesbaden
f. d. apotekaren Numa Peterson i
Stockholm. Född 1837, grundade
han och ledde i många år den
stora affär som sedan öfvergick i
Numa Petersons handels- och
fabriksaktiebolag i hufvudstaden.
Den aflidne sörjes närmast af
maka och barn.


H. B. W. BRUNIUS. 

Den 1 Juni afled i Göteborg i
en ålder af 60 år ingeniören
Hakon Birger Waldemar Brunius, en
initiativrik och för svensk industri
synnerligen intresserad person.
B. sörjes närmast af maka och
barn men dessutom af en stor
vänkrets, spridd i olika delar af
landet, där den omtyckte mannen
haft sin verksamhet.


J. A. KJELLBERG. 

Den 30 maj afled
öfverstelöjtnanten i Skaraborgs regementes
reserv Johan Alfred Kjellberg.
K., som var född 1841, hade hela
sin tjänstetid tillhört Skaraborgs
regemente. En stor skara
vänner deltager i de närmastes sorg.


V. HEDENMARK. 

Den 29 maj afled i
Vänersborg f d. färgerifabrikören
Valfrid Hedenmark, i en ålder af 60
år. Den aflidne sörjes närmast
af maka och barn.

V. ALMGREN. 

Nyligen afled på sin egendom
Högantorp i Stockholms län
godsägaren Viktor Almgren i en ålder
af 59 år. Framstående
jordbrukare, ledamot af Stockh. läns
hushållningssällskaps förv.-utskott
och landtbr.-akad. samt en
synnerligen omtyckt husbonde, sörjes
han närmast af maka och barn.


I. BÄCKSTRÖM. 

Den 25 maj afled i Stockholm
källarmästaren Ivar Bäckström å
Du Nord, endast 48 år gammal.
B. var i ovanligt hög grad
populär, skicklig i sitt fack och
utöfvande mycken välgörenhet.


J. V. POPP. 

Den 16 maj afled i Stockholm
en af hufvudstadens mera
betydande körsnärer,  J. V. Popp, född
1838, hvilken var en i facket
skicklig man. Han sörjes närmast af
maka.




HVAR 8 DAGS NOVELLBLAD. XII.

EN AMATÖR-FINANCIER.  Öfversättning för HVAR 8 DAG.

En eftermiddag tdigt på sommaren satt mr
Spencer i sitt rum och gjorde en kalkyl öfver sin finansiella
ställning. Han var omkring fyratiofem år gammal
och hade tillbragt halfva sitt lif på börsen. Tack
vare sin eminenta affärsförmåga hade han skapat
sig en ansenlig förmögenhet.

»Mr Hinton önskar träffa er», sade en inträdande
tjänare.

»Är miss Ellen inne?»

»Ja, hon kom för några minuter sedan i
sällskap med mr Hinton.»

Husets herre rynkade ögonbrynen. »Bed honom
stiga in», sade han hastigt.

En aning sade honom hvad som förorsakade mr
Hintons besök. Ellen var hans enda barn, hans
allt. Nu förstod han, att han höll på att förlora
henne och Hinton var icke alls i hans smak.

En något öfverdrifvet elegant ung man inträdde.

»Jag hoppas jag ej stör er, mr Spencer»,
började han nervöst, »jag kom hit i en affär».

»Det var något nytt för er», brummade mr
Spencer. »Hvarom gäller den affären?»

»Om Ellen», svarade Hinton kort.

»Min dotter?»

»Vi älska hvarandra, och begära ert samtycke »

»Och jag vägrar detta», inföll  börsmatadoren.

»Törs jag fråga hvarför?» frågade  Hinton.

»Ni är ej den måg jag vill ha. Ni är en
lätting, en poet och poeter äro dåliga äkta män.»

»Jag har ej behöft arbeta. Min far efterlämnade
250,000 kronor, och det har varit nog för mina behof.
Mina poem inbrakte mig 400 kronor i fjol.»

»Er förmögenhet är en bagatell.  Jag äger öfver
fyra millioner och Ellen är min enda arfvinge.»

»Jag eftertraktar ej pänningar. Ellen älskar mig,
och vi skola vänta tre år tills hon blir myndig.»

»Vill ni vinna henne förr, mr Hinton, så börja
att arbeta och förtjäna er en million.»

»Huru skall jag då bära mig åt?»

»Det blir er ensak.»

*

Nu fick Jack Hinton myror i hufvudet. Han
funderade halfva natten, men utan resultat. Hans
poetiska alster skulle aldrig inbringa denna summa.
Då han lagt sig, kom han att tänka på huru personer
genom lyckade spekulationer tjänat stora
förmögenheter. Kunde han utfundera något sådant, vore hans
lycka gjord. Pengar att starta med hade han, det
gällde blott få klart för sig det rätta sättet.

Han uppsökte en vän, en aktieägare, som
tjänat sig förmögen på börsspekulationer och
terminspel. Grundligt afrådd uppsökte han Ellen.

»En affärsman skulle funnit hundra utvägar, och
jag kan ej finna en enda.»

»Om du varit affärsman, hade du icke fått mitt
'ja'. Jag är uttråkad af de där affärsmännen, som
pappa har med sig hem. Sörj icke du, Jack! De
tre åren gå snart.»

Emellertid började han studera handels- och
affärstidningar och sökte sällskap med affärsmän.  
Härigenom blef han snart erbjuden ett tillfälle och vi
skola nu se huru han bjöd lyckan handen.

*

Redan året förut hade mr Spencer köpt sig en
ångjakt, hvilken låg i Gravesend. Han hade just
planlagt en veckas lusttur på Nordsjön och satt som
vanligt på sitt kontor, då mr Hinton anmälde sig
och meddelade, att han planlagt en affär. Han hade
öfvertagit en koncession å en guldgrufva i västra
Afrika. Han föreslog nu mr Spencer att starta ett
bolag tillsammans. Denne blef förvånad öfver
förslaget, men gick slutligen in på saken och ett
kontrakt upprättades dem emellan.

Spencer förband sig att deponera en million
kronor hos Hintons bankir och starta bolaget inom
en månad samt betala annonseringen och öfriga,
kostnader. Skulle detta försummas hade Spencer
förlorat den deponerade summan. Aktiernas antal
bestämdes till 200,000 stycken à 20 kr., 80,000 till
fullo inbetalta aktier skulle Spencer öfvertaga, 80,000
skulle offentligen utbjudas och resten skulle Hinton
behålla för sin del.

»Affärsanlag har ni ej, unge man», sade Spencer,
då kontraktet var undertecknadt. »Hvarför antog ni
mina villkor genast, en annan skulle säkerligen
betalt er mera.»

»Jag är endast amatör-financier»,  sade  Jack.

»Ja, jag märker det», anmärkte Spencer.

Nu inträdde Ellen i rummet och ledde samtalet
in på fadrens tillämnade resa. I sällskap med tvenne
vänner skulle han företaga en veckas sjötur på
Nordsjön. Det var nu i medio af augusti, och denna
månad skulle »Timeta Guldgrufaktiebolag» startas.

Två dagar senare lämnade »Iris» Gravesend, och
då den kommit utanför kusten af Kent, fingo de
sikte på en annan lustjakt af ungefär samma storlek
som Iris. Då den signalerade »maskinskada», styrde
de kurs till den, anropade kaptenen och fingo veta,
att jakten hette »Lady Monde», och att ägaren mr
Manning befann sig ombord. Denne inbjöd Spencer
att spisa middag ombord å Lady Monde, och då han
gått ombord och barkassen kom tillbaka, erhöll
kaptenen å Iris, mr Blake, order från Spencer, att han
beslutat följa sin vän Manning till Norge.

Till sin stora förvåning, fick kapten Blake, då
han kom upp på däck, se den »maskinskadade» Lady
Monde sticka till sjös, och innan han kom sig före
sätta efter den, hade  den fått betydligt försprång.

*

Det mystiska i denna händelse fick ej sin
förklaring så hastigt. Dagen efter det Iris nått
Gravesend, fick kapten Blake veta, att mr Manning befann
sig i London och ej ens varit borta därifrån, hvarför
han anmälde saken för polisen. Det blef snart klart
för alla att Spencer blifvit bortförd. Ingen af hans;
bokhållare kände till det nya aktiebolagets affärer.
Ellen var orolig öfver att hennes fader rest till
Norge. Jack sökte lugna henne och ville slå vad
om en låda chokladpraliner, att han skulle vara
tillbaka inom fjorton dagar.

Tio dagar senare ankom Spencer till
Bournemouth, endast något mer solbränd än vanligt. Ellens
glädje blef stor, då hon här återsåg sin far. Jack,
som jämväl var där, blef inbjuden till middag.

Herrarne väl ensamma, vid kaffet och cigarrerna,
gjorde Jack anspråk på den öfverenskomna millionen
emedan den bestämda tiden af en månad var
öfverskriden. Dessutom hade han sålt affären till annan
firma och tjänat ytterligare en million, hvarför han
önskade fira bröllop i oktober.

»Ni är en svindlare!» röt Spencer. »Tror ni
icke att jag förstod, det var ni som lät bortföra mig
som fånge för att komma åt den af mig
garanterade millionen?»

»Kan ni bevisa det?»

»Jag har intet bevis, ty jakten har försvunnit
sedan den landsatt mig i Inverness, men jag är
moraliskt öfvertygad om er skuld.»

»Tänker ni draga saken inför domstol?»

»Nej, ni har fångat mig. Jag kan ingenting
göra åt saken. Använd pänningarne till Ellens bästa,
jag förlåter er. Här är min hand!»

»Nu har jag vunnit mitt mål. Jag lejde kapten
Beck och hans jakt, och han har till punkt och
pricka utfört mina order. Det blef dyrt, men jag
tog igen det på guldgrufbolagets aktier.*

»Ni har visat godt affärsgeni.»

»Jag är endast en amatörfinancier. Hädanefter
skall jag ej spekulera. Ni tvingade mig att tjäna
pänningar, men så är ock Ellen min», sade han leende.

*



3:dje årg.             Den 22 Juni 1902         N:o 38

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Sigrid Arnoldson-Fischhof (med 1 porträtt). 
Tvänne utnämningar inom försäkringsväsendet (med 2 porträtt).
Göteborgssystemet i England (med 8 illustrationer). 
Det franska kadettfartyget »Dugetay-Trouin» vid Saltsjöbaden (med 2 illustrationer). 
H. ex. statsministern, friherre F. W. von Otter (med 1 porträtt). 
Ett 50-årigt studentminne (med 1 illustration). 
En Fröding-sångare (med 1 porträtt). 
Den nya Svea-statyn (med 1 porträtt). 
Ett nyrestaureradt 900-årigt tempel (med 3 illustrationer).
Halsbrytande sport (med 3 illustrationer). 
Bunden. Originalberättelse för HVAR 8 DAG. 
Sjukvården i fält (med 1 illustration).
Veckans poträttgalleri (med 12 porträtt). 
HVAR 8 DAGS Novellblad XIII: En kallblodig brottsling.

== BONNIERS TRYCKERI AKTIEBOLAG. GÖTEBORG. 1902. ==

*





Efter fotografi.
SIGRID ARNOLDSON-FISCHHOF.

DET SENASTE PORTRÄTTET AF DEN FREJDADE SVENSKA SÅNGERSKAN.

När Oscar Arnoldson hastigt aflidit i
Karlsbad den 8 juli 1881, lämnade han efter sig ett
frejdadt namn, och ett aktadt minne  men i materiellt
hänseende just ingenting. Det gällde då för de
efterlefvande att taga sig fram på egen hand. Ena
dottern, Sigrid, hade fått sin första utbildning i
sångkonsten af sin fader och Fritz Arlberg, men hon
lär, att börja med, icke ha känt någon lust för
att på allvar ägna sig åt konstnärslifvet.

Emellertid väckte den täcka flickan
uppmärksamhet å en konsert å Dalarö 1882 och sedermera
i hufvudstaden, på västkusten och i Norge. Hon
studerade i Stockholm, lärde sig språk o. s. v.,
och allt »flög» i henne. Den hjälpsamme Isidor
Dannström kom till hennes bistånd, och 1884 reste
Sigrid Arnoldson till Berlin, där hon studerade för
Désirée Artôt. Hon företog jämte dennes maka,
Padilla en österrikisk konserttourné och debuterade
härunder på scenen i Prag som Rosina i
»Barberaren», 1885. Succén blef fullständig.

Efter ytterligare studier uppträdde den unga
svenskan 1886 i Moskwa som Rosina, Dinorah,
Lakmé, Traviata, Adalgisa och Zerlina. Ryssarne,
hvilka äro så betagna i operakonsten och så
frikostiga mot operaartisterna, hyllade fröken Arnoldson
som en af konstens utvalda.

Nästa år uppträdde hon i London, Amsterdam och
Haag, konserterade i Sverige och erhöll slutligen det
parisiska elddopet, i det att hon debuterade som
Mignon å Opera Comique, då inrymd, efter den
stora eldsvådan, i Théâtre Lyrique. Nu var det
parisarnes tur att bli hänförda. De sågo ju för sig
en idealisk Mignon, och dennas sångkonst var ju så
äkta franskt fulländad. Och hvilken grace öfver det
hela! Sigrid Arnoldson tillhörde från nu Paris 
och Paris är henne fortfarande troget, och hälsar
henne, hvarje gång hon återvänder dit från sina
tournéer, med glädje och jubel.

År 1888 uppträdde Sigrid Arnoldson i Triesta,
Monte Carlo  där, som bekant, finnes en
charmant operabyggnad  Nizza, Rom, London,
Baden-Baden, Hamburg, Petersburg, o. s. v. Sedan hon
1889 gift sig med den bekante impressarion Alfred
Fischhof, sjöng hon i Moskwa, Prag, Zürich m. fl.
platser. Sigrid Arnoldsons lif under de senare åren är
berättelsen om ständiga konstresor med uppehåll då
och då i Paris. 189394 företog hon sin amerikanska
tourné  denna tourné, om hvilken hvarje europeisk
operaartist drömmer såsom en resa, hvarunder det
regnar dollars! Och några år dessförinnan, 1891,
uppträdde hon på operan i Stockholm som Mignon,
Traviata, Rosina och Lakmé.

Om hennes Mignon yttrade då d:r Adolf Lindgren:
»Apparitionen kan knappast tänkas lyckligare. Det
är Ary Scheffers Mignon, som likt en ny Galathea
blifvit lefvande.  Det är samma bedårande välljud
och samma fullkomliga koloratur (som man fått höra
vid konserterna 1887), ehuru styrkan saknas.»

Beträffande ett annat af hennes uppträdanden,
yttrade samme kritiker, att det var mycket sant hvad
Ibsen sagt om henne: att hon är mer konstnärinna
än virtuos. Och  tillade d:r Lindgren  hon söker
icke upp effekten för dess egen skull. Fraseringen
är mönstergill och tonen så välljudande, att man
icke tröttnar att höra på ...

Skall Sigrid Arnoldson nästa säsong komma till
Stockholm och uppträda där i den nya
operabyggnaden? Hon lär ju nyligen i Paris ha blifvit
uppmanad härtill af konung Oscar under dennes besök
i Paris. Förvisso skall hon då få ett varmt
mottagande af alla beundrare af fulländadt konstnärlig
finess.

*



TVÄNNE UTNÄMNINGAR INOM FÖRSÄKRINGSVÄSENDET.


PROFESSOR L. E. PHRAGMÉN

Till FÖRSÄKRINGSINSPEKTÖR efter professor A. Lindstedt,
Tekniska högskolans nye föreståndare, har förordnats
professor Lars Edvard Phragmén. Född den 2 oktober 1863
och son till den bekante läroboksförfattaren, rektorn i Örebro
Lars Jakob Phragmén, blef han student i Uppssla 1882, fil. lic.
1889 och är sedan 1892 lärare med fast anställning, professor,
vid Stockholms högskola i högre matematisk analys. Professor
P. är redaktionssekreterare i Acta mathematica och har
författat åtskilliga matematiska uppsatser. 1895 utgaf han den
belysande uppsatsen Om proportionella val. Den nye
försäkringsinspektören är, som bekant, ovanligt framstående i sitt
fack.

*



ÖFVERDIREKTÖR J. G. MAY.

Till ÖFVERDIREKTÖR OCH CHEF FÖR
RIKSFÖRSÄKRINGSANSTALTEN har förordnats kamreraren i
olycksfallförsäkringsaktiebolaget Fylgia, hr John Gustaf May.

Det är sålunda en praktisk försäkringsman, som satts i
spetsen för det nya företaget. Som biträde på dåvarande
försäkringsagenten  nuvarande direktören för Phoenix och
Fylgia  Eugène Samsons kontor har hr May, som 1881 fick
anställning å Fylgia, haft tillfälle att grundligt sätta sig in i
försäkringsverksamhet af hvarje slag. Hans »Meddelanden om
försäkringsväsendet i Sverige», som utkommit hvart år sedan
1891, vittnar också om hans kunskaper och klara blick. Det
kan äfven nämnas, att hr May är stor musikvän och
synnerligen verksam äfven på detta område. För att på sin nya
ansvarsfulla post vara rätte mannen, äger öfverdirektör May
de största betingelser.

*


GÖTEBORGSSYSTEMET I ENGLAND.

För HVAR 8 DAG.   Korrespondens från London.


Biskopen af Chester.


Earl Grey.


Kyrkoherden Mordaunt.

GÖTEBORGSSYSTEMETS FÖRKÄMPAR.




De af HVAR 8 DAGS läsare, som besökt
England, hafva helt säkert ej undgått att lägga
märke till den stora roll utskänkningsvärdshusen
spela där. Deras allestädesnärvaro, deras jättestora
skyltar och gaslampor, deras många ingångar med
de gästerna i klasser åtskiljande dörrplåtarne Public
Bar, Private Bar och Saloon Bar och de lockande
anslagen i fönstren med Splendid Scotch Whisky
och Best Old Irish i stora bokstäfver, allt har
stuckit dem bjärt i ögonen. Har man fattat mod och
stigit inom dörren till ett dylikt public-house
(värdshus), har man utan tvifvel slagits med häpnad öfver
den mörka, smutsiga
och trånga, i flera bås
eller s. k.
apartments indelade lokalen och öfve det stora
antal kvinnor, man funnit bland krogens gäster.

Hvar man går i en engelsk stad finner man
krog vid krog. Ju fattigare ett kvarter är, desto
tätare ligga krogarne. I Londons slums äro
utskänkningsvärdshusen till antalet betydligt större
än alla de affärer tillsammantagna, där lifsmedel
försäljas. I den engelska metropolen finnes för
närvarande en krog för hvarje 450-tal invånare.
Motsvarande siffra för Göteborg är 7,165, d. v. s.
London har i förhållande till folkmängden nästan 16
gånger så många krogar som Göteborg.

England är också ett af de mest sprit- och
ölförbrukande landen på jorden. Man har beräknat,
att England årligen utgifver ej mindre än 2,900
millioner kr. för inköp af rusdrycker
och af dessa millioner gå omkring
350, d.  v. s. öfver en åttondedel,
som ren inkomst i 
värdshusvärdarnes fickor.


VÄRDSHUSET I HAMPTON LUCY: Den första Göteborgskrogen i England.


VÄRDSHUSET »THE FOX AND PELICAN» i Grayshott.
Detta värdshus beviljades utskänkningsrättigheter endast på vilkor att Göteborgssystemets principer tillämpades.


Ett kolossalt arbete har i England nedlagts på
lösandet af utskänkningsfrågan, men ännu ej med
något så gripbart resultat som hos oss. Förnämsta
hindret för genomförandet af en liknande reform
som den i Sverige år 1865, då Göteborgssystemet
blef lag, ligger däri, att en dylik reform i England


VÄRDSHUSET »THE FOX AND PELICAN» i Grayshott: Matsalen.
Ritningen till detta i sitt slag enastående värdshus är uppgjord af en af Englands mest framstående arkitekter, och det inre är ordnadt med verklig artistisk smak.

förutsätter, att samtliga värdshus
först inköpas, och hvilken
oerhörd utgift ett dylikt köp
kommer att medföra, därom kan man
göra sig en föreställning, då man
hör, att ensamt Londons krogar
värderas till öfver 1,000 mill.
kr. Inför en dylik summa
häpnar till och med det rika Albion.

Göteborgssystemets förste
förkämpe i England var ingen
annan än Josef Chamberlain,
kolonialministern. Han väckte
år 1877 som borgmästare i
Birmingham förslag om att
kommunen skulle öfvertaga
utskänkningsrörelsen. Förslaget antogs
med öfverväldigande majoritet
af stadens fullmäktige, och
Göteborgssystemet hade helt säkert
nu kunnat fira sitt 25-årsjubileum
i England, om ej parlamentet
vägrat att bekräfta beslutet.

Samma år tillsatte öfverhuset
en komité med uppdrag att
undersöka orsakerna till det allt mer
tilltagande missbruket af rusdrycker och huru detta
missbruk lämpligast skulle kunna förekommas. Två
af de personer, som afgåfvo vittnesbörd inför
komitén, redogjorde utförligt för
Göteborgssystemet. Den ene var Chamberlain, den andre var
grosshandlaren David Carnegie, den dåvarande
chefen för det bekanta porterbryggeriet i Göteborg.
Herr Carnegie ställde samtidigt till komiténs
förfogande flera skriftliga utlåtanden från myndigheter
och framstående personer i Göteborg om
utskänkningsbolagets verksamhet därstädes. I sitt utlåtande
rekommenderade också komitén varmt
Göteborgssystemets antagande.


GÖTEBORGSSYSTEMET I ENGLAND: Värdshuset i Kelty.


Chamberlain blef kort därefter kallad att inträda 
i ministären och måste därför tills vidare
lämna utskänkningsfrågan åt sidan. Biskopen af
Chester upptog emellertid hans mantel och höjde
år 1892 åter Göteborgssystemets fana. Då
öfverhuset följande år afslog en af honom inlämnad
motion, som hade till ändamål att undanrödja alla
hinder för systemets införande, samlade han sina
anhängare till ett möte och bildade en förening,
Public-House Reform Association, med uppgift att
verka för reformerandet af utskänkningsrörelsen i
England. Vid mötet voro äfven tvenne svenskar
närvarande, bland dem herr Edvin Willerding från
Göteborg, som redogjorde för därvarande
utskänkningsbolags verksamhet.


GÖTEBORGSSYSTEMET I ENGLAND:   Värdshuset i Elan.


Föreningen vann
kraftigt understöd
af Gladstone,
Chamberlain, hertigen af
Westminster, lord
Thring och flera
andra framstående
politici. Af ännu större
vikt var emellertid,
att föreningen kunde
hänvisa till flera
praktiska försök att
introducera
Göteborgssystemet, 
hvilka redan blifvit
gjorda i England.

I början på
1870-talet inköpte
församlingen i Hampton
Lucy, en by ej långt
från Shakespeares
födelsestad
Stratford on Avon, det
enda värdshuset,
som fanns på
platsen, hyrde sedan ut
det och aflönade sin
klockare med hyran.
Krogvärden skötte
emellertid
utskänkningsrörelsen 
på ett ytterst
otillfredsställande sätt, hvarför

församlingens kyrkoherde, Osbert Mordaunt, själf
öfvertog krogrättigheten. På så sätt kom det till,
att England redan år 1876 hade ett s. k.
Gothenburg house, d. v. s. ett efter Göteborgssystemets
principer reformeradt värdshus.

Det första kyrkoherden gjorde var att afskaffa
all försäljning på kredit och till berusade personer
samt all försäljning af brännvin. Vinsten, som
brukar uppgå till omkring 600 kr. per år, stoppar
kyrkoherden naturligtvis ej i sin egen ficka, utan
användes den till att föda och kläda byns fattiga och till
anskaffande af nya brunnar och vattenpumpar för byn.

En annan »Göteborgskrog» finnes i Wales,
i en arbetareby vid namn Elan. Krogen har två
afdelningar, en för hämtning och en för förtäring
på stället. I hämtningsafdelningen betjänas ej
gossar under 16 och kvinnor under 21 år; till den
andra afdelningen, den s. k. restaurationen, få ej
kvinnor och ej barn under 18 år tillträde.
Värdshuset stänges kl. 9 e. m., och liksom i Göteborg
är äfven i Elan noga föreskrifvet, huru mycket
hvarje person får förtära på stället. I Elan har
man emellertid gått ännu längre och bestämt äfven
huru stor kvantitet, som får hämtas till förtäring i
hemmet.

Vinsten af utskänkningsrörelsen användes till
underhåll af läsrum, lånbibliotek, gymnastiksal,
sjukhus, skola och  kyrka. Jag tror ej, att man ens
i Göteborgssystemets hemland kan finna ett
värdshus, som så kraftigt söker motverka dryckenskapen
som det i Elan.

Af särskildt intresse är det Gothenburg house,
som i augusti 1899 öppnades i byn Grayshott i
Hampshire. Detta värdshus, som bär namnet The
Fox and Pelican (Räfven och pelikanen), är det
första i England och, så vidt jag har mig bekant,
ännu det enda, för hvilket utskänknings rättighet
beviljats endast på det villkor, att
Göteborgssystemets principer tillämpades.

Själfva värdshuset är i sitt slag enastående.
Ritningen till det har uppgjorts af en af Englands
mest framstående arkitekter, och det inre är ordnadt
och möbleradt med verklig artistisk smak. Eörutom
själfva krogrummet finnas en stor och rymlig
matsal, kafé och rökrum med tidningar, ett litet utvaldt
bibliotek samt schack-, dam- och dominospel.

Göteborgssystemets principer följas in i de
minsta detaljer. Föreståndaren åtnjuter fast lön jämte
all den förtjänst han kan göra på mat, tobak och
cigarrer samt halfva vinsten på försäljningen af
läskedrycker. Aktieägames utdelning får ej
öfverstiga 4 %, och återstående delen af vinsten
användes till allmännyttiga ändamål.

*

Den ofvan omnämnda föreningens,
Public-House Reform Associations, arbete tog år 1896
praktisk form i och med bildandet af ett
utskänkningsbolag, People's Refreshment House
Association, som nu äger 22 värdshus, af hvilka 20 äro
belägna på landsbygden. I spetsen för bolaget stå
flera framstående män, såsom biskoparne af Chester
och af Rochester, earlen af Stamford, general lord
Chelmsford, kardinal Vaughan m. fl.

Resultatet af bolagets verksamhet har hittills
varit synnerligen tillfredsställande, och det kan med
berättigad stolthet hänvisa till det faktum, att
polisen ej en enda gång haft anledning till klagomål
mot dess krogar. Bolagets rörelsekapital utgör
endast 160,000 kr.; nettovinsten år 1901 belöpte sig
till 9,000 kr., af hvilken summa 5 % utbetalades i
ränta åt aktieägarne, 3,600 kr. afsattes till
reservfonden och resten användes till underhåll af
läsrum, till förbättring af en bys vattenledning, till
aflönande af sjuksköterskor etc.

Ännu har jag ej omnämnt de tre största s. k.
»Göteborgsvärdshusen» i Storbritanien. Dessa äro
belägna i tre kolarbetarebyar i Fifeshire i Skotland.
I Kelty, som räknar omkring 5,000 invånare, har
»Göteborgsbolaget» varit i verksamhet i öfver två
år. Af vinsten bidrager bolaget med 900 kr.
årligen till underhåll af ett folkbibliotek och aflönar
en sjuksköterska med 1,800 kr. Huruvida bolagets,
verksamhet utöfvat något inflytande på minskningen
af dryckenskapen i byn är tvifvel underkastadt.
Detta är också omöjligt att begära, så länge byn
räknar ytterligare fem värdshus, af hvilka ett t. o. m.
ligger midt emot »Göteborgskrogen». Då denna
stänges, vandrar naturligtvis den törstige tvärs
öfver gatan.

*

The People's Refreshment House Association
var Göteborgssystemets förpatrull i England, och
som sådan banade den väg för en kraftigare och
kapitalstarkare organisation, The Public-House Trust,
Ltd, ett bolag, som bildades i december 1900.

Den ledande själen i detta företag är earl Grey
»landshöfdingen» i Northumberland. Anledningen till
att lorden kom att intressera sig för
Göteborgssystemet förtjänar att omnämnas. Saken var den,
att man i Northumberland önskade få ett värdshus
öppnadt. Då han, såsom varande den störste
jordägaren på platsen, ansåg sig böra hafva vissa
garantier för värdshusets ordentliga skötande, hvilka
ju lättast kunde fås genom att hafva utskänkningsrörelsen 
i sin hand, anhöll han om och erhöll också
rättigheten öfverlåten på sig. Samma dag detta
hände kom en person upp till earl Grey och erbjöd
honom 180,000 kr. för rättigheten.

Detta gaf lorden anledning till funderingar, och
han kom snart till insikt om det bakvända i att med
beviljandet af en utskänkningsrättighet gifva en
enskild person privilegium på en inkomstkälla. Häri
låg ej allenast en stor orättvisa, utan äfven en stor
fara, då rättighetsinnehafvaren naturligtvis främst
tänkte på sin egen ekonomiska fördel och först i
andra hand, om ens då, på de moraliska
förpliktelser rättighetens innehafvande medförde. Då
parlamentet ju ställt sig afvisande mot alla förslag att
lösa utskänkningsproblemet, borde man, resonnerade
lord Grey, på enskild väg visa hvad som kunde
göras och på så sätt förbereda allmänna meningen.
Resultatet blef det ofvannämnda bolaget, hvilket
redan har öfver ett tjugotal filialer i olika delar af
Storbritanien.

Meningen är nu att söka förvärfva så många
utskänkningsrättigheter som möjligt, såväl i stad
som på land, och sedan drifva rörelsen efter
Göteborgssystemets principer. I maj förlidet år öppnade
bolaget sitt första värdshus, som fått namnet Crown
and Shamrock (Krona och klöfver) i Carnmoney,
ungefär en svensk mil norr om Belfast i Irland. I
Glasgow, Edinburgh, Liverpool m. fl. platser har
earl Grey lyckats få till stånd utskänkningsbolag,
hvilka endast vänta på tillfälle att få öfvertaga en
eller flera rättigheter.

Dessa försök, hvilka lofva att gifva det på den
skandinaviska halfön numera allmänt använda
utskänkningssystemet en vidsträckt och storartad
tillämpning, förtjäna att med intresse följas i Sverige.
Detta så mycket mera som man i Storbritanien
synes vara sinnad att hålla på systemets renhet, så
att vinsten af rörelsen användes till ändamål för
dryckenskapens motarbetande och ej, såsom hos
oss, utgör en inkomst för kommunen.

*

Så långt vår korrespondent. Vi kunna tillägga
 enligt hvad vi inhämtat från allra säkraste källa 
att dessa trustbolag redan nu äro så många till
antalet och så spridda, att intresserade hoppas
innan årets slut hafva minst ett dylikt bolag i hvarje
grefskap i England, och att åt dessa skall kunna
förvärfvas företräde vid fördelning af
utskänkningsrättigheter på olika platser.


DET FRANSKA KADETTFARTYGET »DUGUAY-TROUIN»
VID SALTSJÖBADEN.



Foto. Lindahls fot.-aff., Sthlm.

Det franska fartygets besök här är tvifvelsutan att anse som en artig kontravisit eftet det besök Sagas kadetter, hvaribland befann sig Prins Vilhelm, utställningsåret 1900 aflade i Paris. Pansarfartyget som synes vid sidan af skolskeppet är »Oden» med Prius Vilhelm och årets öfriga kadetter ombord. De franska gästerna ha rönt äran af en konungslig fest å Logården, förutom öfriga fester och en utflykt till Gripsholm.



Foto. Lindahls fot.-aff., Sthlm.

LOGÅRDEN, STOCKHOLMS SLOTT, där Konungens fest för officerare och kadetter å franska örlogsmannen »Duguay-Trouin ägde rum.


H. EXC. STATSMINISTERN, FRIHERRE F. W. VON OTTER.

Efter senaste porträtt, taget speciellt för HVAR 8 DAG.


Julius Grape, Foto.-affär & atelier,  Sthlm.


När, vid svårigheten att finna någon villig
efterträdare till förre statsministern E.
G. Boström, den nuvarande regeringschefen,
friherre F. W. von Otter stälde sin
oberoende ställning och sin alltid högt skattade
förmåga till fosterlandets tjänst, då fanns nog
ingen opartisk svensk som ej tackade den
oegennyttige mannen för lösningen af den
svåra frågan.  Då det nu är en känd sak
att statsministern von Otter, trött af det
tyngande arbete som hvilat på de åldriga
skuldrorna, står nära inför det af honom
åtrådda afskedet från regeringsbestyren, då
skall svensk erkänsla för den fosterländskhet,
som städse varit bestämmande för friherre
von Otters handlingar, åter komma till synes.

*


ETT 50-ÅRIGT STUDENTMINNE

Fotografi taget speciellt för HVAR 8 DAG af Julius Grape, Stockholm.


Den 11 Juni firade ett 20-tal af deltagarne i 1852 års studenttåg till Kristiania minnet af denna tilldragelse med en middag å Hasselbacken. Här passade HVAR 8 DAGS fotograf på att taga ofvanstående grupp, och anteckna vi namnen: kanslirådet J. Schröderheim (1); f. d. fördelningsläkaren C. A. Haak (2); generaldirektör E. M. Edholm (3); 
f. d. professorn C. Y. Sahlin (4); f. d. presidenten J. H. Lovén (5); f. d. pr>fessorn H. L. Rydin (6);
f, d. öfverläkaren T. E von Svdow (7); rådman B. M. Forsgrén (8); f. d. rektorn B L. C Lagerlöf (9); f. d. hofrättsrådet C. J. N. Gripensköld (10) lektor J. O. Högstadius (11); f. d. kammarrättsrådet J. A. Wallensteen (12); f. d. protokollsekreteraren C. P. Hagbergh (13); f. d. kanslisekreteraren P. R. Strandberg (14); f. d. direktören G. Fredriksson (15); prosten E. J. Tägtström (16); f. d. riksarkivarien C. T. Odhner (17).

*



EN FRÖDING-SÅNGARE.


HUGO   DUHS.

Ingeniör Hugo Duhs, en ung värmländing, har i vinter vunnit
popularitet i Stockholm, tack vare sin talang att föredraga bondhistorier
och visor, specielt Frödingska. Den unge mannen som nyligen lämnat
Tekniska högskolan uppträdde senast vid Skansens vårfest samt vid
garden-party't å Parkudden, där han vann stort bifall, helst agerar
hr Duhs »i frack», och hans förmåga att genom slående diktion och
omvexlande minspel förkroppsliga historier ocn visor är verkligen
ovanlig. Den blifvande ingenjörsverksamheten skall väl dock icke
komma hr Duhs att glömma bort sin talang.

*



DEN NYA SVEA-STATYN
i Kungl. Slottet.



Foto. L. Philipson, Sthlm.

I närvaro af konungen, prins Carl och prinsessan Ingeborg samt prins
Eugen och några inbjudna aftäcktes den 10 juni den i västra
trappuppgången af Stockholms slott placerade, af konungen beställda och
ät bildhuggaren Th. Lundberg uttörda statyn "Svea". Det af konungen
med särskildt intresse omfattade dekoreringsarbetet af denna del af
slottet kan härmed i sina hufvudpunkter anses afslutadt.

*



ETT NYRESTAURERADT 900-ÅRIGT TEMPEL.
HUSABY KYRKA.

Fotografier af W. Lindhé, Lidköping.


HUSABY KYRKA EFTER RESTAURERINGEN.



ETT AF DE GAMLA OFFERALTARNE SAMT DOPFUNTEN.


Söndagen den 15 juni invigdes högtidligen Husaby
gamla kyrka efter undergången genomgripande
restauration. Denna har kostat öfver 20,000 kr.
men anses också särdeles tillfredsställande. Vi
hänvisa i öfrigt till våra bilder härvid.


DET INRE AF HUSABY KYRKA.   Man observere särskildt det karaktäristiska, medeltida skranket framför koret.




HALSBRYTANDE SPORT.

FRÅN STOCKHOLMS CYKELKLUBBS IDROTTSFEST.

Söndagen den 8 juni afhöll ofvannämnda
sportklubb en större fest i Idrottsparken, hvarvid
en del täflingar af mera vanlig art förekommo.
Dock bör nämnas det skandinaviska rekord, herr
Kristian Hellström (N:o »34» å bilden) slog under
fotlöpning med 4 min. 38 3/5 sek. för en engelsk
mil. Af mera uppseendeväckande slag var
emellertid den svensk amerikanske konstdykaren Oscar
Norin's prestationer. En ställning med 74 fots höjd
(önskade 120 fot förhindrades af polismyndigheterna)
var rest framför en helt liten
bassäng, 4 fot djup. Från en 50 fot
hög afsats gjorde han några
eleganta hopp, baklänges och
framlänges, och klättrade därefter upp till
öfversta plattformen. Under publikens 
andlösa tystnad utförde han därifrån sitt hopp,
dök ned i den blott 4 fot djupa bassängen och kom
upp glad och nyter. Såsom ett extranummer
utförde herr Norin det effektfulla konststycket att
iförd en brinnande klädnad hoppa ned från
50-fotshöjden. Nedan synes till vänster ställningen från
hvilken det högsta hoppet just företages; till höger
företager mannen bokstafligen i eld och lågor sin
luftfärd.


Foto. Lindahls fot.-aff., Sthlm.

*



BUNDEN.

Originalberättelse för HVAR 8 DAG af. E. WALTER HÜLPHERS.
(Forts. fr. n:r 37).

Förvaltaren var sig lik och hade nu också haft
mycket att styra och ställa med under höstarbetet.
Om möjligt hade Alvar blifvit muntrare och
gladare än förr med något af om seger medvetet i
blicken. Det var som om han gått med ett hopp
om något, som han visste snart skulle gå i
uppfyllelse, och hvad för ett hopp, det hviskade litet
hvar af betjäningen om där i gården. Ty att fröken
Magnhild ändtligen hade blifvit fångad, det var
numer en offentlig hemlighet. Men att det ändå till
slut skulle bli förvaltaren, som hon förut visat ovilja
och som man rent af tyckt henne vara orättvis och
hård emot, det var mer än man kunde begripa.
Hur hade det gått till?

Husmamsellen trodde att det var, emedan han
först och främst var en vacker och ståtlig karl och
emedan han alltid varit så artig och uppmärksam
emot hennes fröken. Hon hann ju knappast tänka
på en sak, innan han redan hade utfört den åt
henne. Och så respektfull han var! Och alltid
med det där vackra och bedjande i ögonen! Nog
syntes det då att han skulle ha gått genom eld och


lågor för henne. Och en ung flicka ...
Husmamsellen ville inte säga mera och hade lätt för att
rodna.

Inspektoren ansåg att det inte fanns rappare
och hurtigare karl på många mil, och som han satt
till häst se'n, då han var ute och red!
Inspektoren ansåg ytterligare tillägg vara obehöfliga.

Men den gamle Krycke sade: »Det är
ensamheten och jag som ha gjort det.»

Hvem hade väl rätt? Allesamman!

Sedan Magnhild den där vårdagen gett Alvar
besked, inträdde de i ett otvungnare förhållande till
hvarandra. Hon visste att han ej med ett ord
skulle beröra deras förra samtal, nu ändtligen kunde
de mera bli vänner och kamrater. Han hade
också varit så behärskad och lugn, att hon ej trodde
på att hans känslor gent emot henne varit så
vidare djupa. Och då han sedan visade sig
fullkomligt obesvärad så ... Ja, de blefvo vänner och
kamrater.

Så kom hon honom närmare. Hon upptäckte
dagligen nya sidor hos honom, som väckte hennes
häpnad och på samma gång en smula beundran.
Var han inte världserfaren? Hvilket vetande ägde
han inte? Hon måste för sig själf erkänna att
hon själf blott var ett barn emot honom, och ändå
hade hon förut ansett sig själf stå ganska högt.
Hon hade under denna vanligen så glada och
muntra yta funnit en rätt stor fond af naturlig poesi.
Det fanns något af målaröga hos honom, han hade
en sund naturglädje och fann färg och skönheter
åt henne där hon ofta själf ej fann dem. Han
var en trofast vän till hennes far, var han inte
det också till henne! Alla hans göranden och
låtanden tydde därpå. Åh, hade hon inte lärt känna
honom under deras ridter och promenader och
båtfärder under sommaren! Så vördnadsfull och fin
som han alltid varit mot henne  äfven då hon
varit, så att hon ångrade det sedan. Visst var
han hennes trofaste gode vän. Och så kom en
dag hufvudfrågan med nödvändighet: Han har aldrig
sökt bedraga mig, han sade att han älskade mig.
Om  ...?

Hon kom ofrivilligt att dissekera detta om och
började närmare iakttaga honom. Jo, nog tyckte
han om henne mycket, men huru mycket? Nog
för att han skulle kunna göra henne lycklig ...?
.Nej, hvad hade hon att göra med det! Och så
gick hon bort och pinade honom. Aldrig skulle
hon bli en efterträderska hos honom!

För resten hade hon lofvat sig själf att
aldrig gifta sig, att aldrig för ett helt långt lif binda
sitt lif vid en annans. Inte ägnade hon sig för
giftermål, alla ett sådants bekymmer och besvär, inte
ägnade hon sig för dem. Nej, förr lefva ogift!
Och så erinrade hon sig hur sträfsamt och
ansträngande hennes en gång goda väninnor nu hade
det, se'n de blifvit gifta. Nästan som tjänare, och
de blefvo gamla i förtid. Nej aldrig!

»Men det är inte bara kvinnan, som ger i ett
äktenskap», svarade henne en dag den gamle Krycke,
då han som vanligt åter fört äktenskapsfrågan på
tal. »Och det är skräp med den kvinna, som
föredrar att bli gammal fröken! Ja, ja, du skulle inte
resonnera som du gör, om du sett din faster, min
syster, på gamla dagar, innan hon dog.»

»Och  hur  dog  faster?»  frågade  Magnhild.

»Jo, som gammal mö, knarrig och missnöjd med
hela sin värld. Och sig själf! Ty hon kände, att
hon hade ett förfeladt lif bakom sig.»

Till sist lärde Magnhild längta efter Alvars
sällskap. Sällskapsstunderna, då han hade ledigt,
hvilket vissa tider ej skedde allt för ofta, hörde snart
till hennes ljusaste. Den gamle var sjuklig och som
alla sjuklingar fordrande och plågsam. Men då
Alvar kom in, sken han upp och kunde till och med
bli glad och skämtsam. Alvar hade en underbar
förmåga, tyckte hon, att sprida ljus och värme
omkring sig.

En dag frampå sensommaren blef Magnhild
ängslig för sig själf. Hvad var detta för en underlig
känsla, som hon erfor?

Hon satt ute på bron och väntade på att han
skulle komma hem till middagen. Han dröjde och
dröjde, och hon började till siat bli en smula orolig.
Långsamt gick hon ut på gårdsplanen och fick se
inspektören komma emot sig, och hon såg på
honom, att han hade något att meddela, men var
förlägen om hur han skulle börja.

En underlig skräck grep henne, hon kände sina
ben skälfva och det stockades i hennes strupe. »Åh,
säg ut, säg ut!» ropade hon, »det är något galet
med Alvar?»

»Ja, men inte något farligt», svarade
inspektören, »han blef visserligen trampad af Blacken, men
det är nog ingen fara för foten.»

»Hvar är han?» frågade Magnhild flämtande.

»Åh, vi hjälpte in honom på hans rum, och nu
bad han mig hälsa och be att få middagen uppburen.»

Utan att knappast afvakta talets slut, rusade
Magnhild bort till ena flygelbyggningen, där
förvaltaren slagit upp sina bopålar, hon skyndade uppför
trappan och lade sin hand på vredet. Då mindes
hon, att det inte gick an för henne, hon stod länge
still och stred med sig själf. Då vände hon sig
långsamt om igen och gick.

Hvad var det för en underlig känsla, som så
med ens bemäktigade sig henne, det var mer än
fruktan för en väns lif. Var det ...?

Den dagen sände hon honom en knippa vackra,
doftande rosor, de första.

V.

Med hvilken otålighet hade icke Magnhild
afvaktat den dag, då Alvar åter skulle slippa ut ur sitt
rum. Ett ben i foten hade blifvit krossadt och
tillfrisknandet gick långsammare än man väntat.

Men nu skulle han få komma ut igen, stödd på
sin käpp. Om han blifvit blek och mager?
Stackars Alvar, så han måste ha plågats!

Hon hade ridit Blacken vild för det trampets
skull, och hon kände nästan som ett hat mot den
hästen.

Men nu skulle Alvar få komma ut igen, och
hon hade prydt hans plats med blommor dagen
till ära.

Han kom. Nej, han såg inte ut för att ha
genomgått några lidanden alls. Han haltade knappast
heller, där han kom emot henne leende och glad.
Hon tog hans hand och tryckte den mellan sina
båda, medan hennes ögon sökte hans. Då rodnade
hon och blef kall och stel emot honom.

Men nu var det han, som fick en underlig
solglans i blicken.

VI.

Att hon ändå kunde älska så innerligt varmt
och djupt, hon som annars trott, att detta skulle
ha varit en omöjlighet för henne. Att lifvet ändå
kunde vara så innehållsrikt, så fint, så vackart!
Det var höst men hon hade aldrig sett världen så
vacker förr. Det var sång öfverallt, tyckte hon, och
underbara sagor. Skogen och de fallande gula och
röda löfven. Rönndrufvans korall infattas i gull.
Spindelväfven i de blågröna enarne glittrande i dagg

som topas, rubin, smaragd. Var det inte härligt
detta, skänkt åt henne af Skaparen till hennes
förnöjelse ensamt. Var hon inte en drottning, rikare
än alla andra drottningar? Var inte hennes rike
större och skönare än alla andra riken ?...

Nej, hon var fattigare än den allra fattigaste
på jorden. Den som hon älskade, han älskade henne
inte igen. Han ...

Men hvad angick det henne? Hon hade ju
lofvat sig själf att aldrig, aldrig gifta sig. Förr ...

Men han skulle aldrig säga något, och hon
skulle aldrig lösa honom från hans ord. Hon var
fattigare än den fattigaste på jorden.

Hon grät ofta, då hon kom ensam med sig själf
på sitt rum.

Kärleken   är  underbar.

VII.

Den förlåter och ursakar, den förgyller och
plånar ut. Kan inte kärleken förlåta allt? Kärleken
upprättar det som var fallet. Och det som var
fallet förr, innan kärleken kom, synes det den
älskande fallet? Täckelset för det gamla drages för,
och endast nuet finnes.

Hade han ock fallit sju hundrade resor, min
kärlek gör honom ren.

Ty min kärlek förstår, begråter, förlåter.

VIII

Det var en solig morgon i september.

På andra sidan Vangstaån hängde dimman ännu
i hvita skira flockar i skogen och gaf åt den
någonting drömmande sagolikt och trolskt. På det
vissnande gulnande gräset låg ännu morgondaggen
nästan hvit som frost.

Mörk och strid gick ån ner mot fallet, som
nu i den rena, klara höstmorgonens höga luft
pressande mot det gamla hvitskinande vattenhjulet
skummade och brusade med ljud som från en i
fjärran susande skog. Det gnistrade och blänkte i alla
rägnbågens färger på en grund af hvitt och
vingult.

Här, just här nere, där stämningen var finast
och starkast, hade Alvar ställt sig att möta
Magnhild på hennes vanliga morgonpromenad, här och
nu skulle hon ge honom hans ord tillbaka. Nu
älskade hon honom och hon hade en gång sagt:
»Om jag älskade dig, då ...» Och nu hade hon
något att gifva.

Han stod nere på den lilla strandängen med
ryggen stödd mot en mossbelupen, gammal knäande
och vacker gärdesgård och lyssnade till forsbruset
och den liksom i fjärran susande skogen. Det smekte
hans panna och hviskade honom vackra ord i örat.
Nu skulle han ändtligen fullt och helt få den lycka,
som han så länge förr jäktade efter, men aldrig
fann. Äckel och leda kände han vid det som varit,
men nu skulle hon göra hans läppar rena med sin
kyss. Och han, han skulle gifva henne hela sitt
lif och hela sin unga varma kärlek, vinna lyckan
genom att göra henne lycklig.

Ofrivilligt sträckte han ut armarne mot det
ställe där stigen steg ned från gårdsplanen och
vindlade in mellan alarne.

»Magnhild, Magnhild kommer du inte, min
längtan, min hvita, dejliga dröm?»

IX.

Hon kom med långsamma steg utför stigen,
barhufvad, vackrare än en het ung försommarsdag.
Långsamt kom hon närmare, men där en gammal
grå al lutade sig ut öfver det mörka vattnet,
stannade hon lutande skuldran mot den mossiga
stammen.

Djupt, djupt där nere såg hon hvita skyar segla,
långsamt öfver en blå himmel fram. Fjärran komme
de från som hvita långskepp. Spårlös var deras
väg och i fjärran svunno de, så som de kommit.

Tankar komma, tankar gå. Hvarifrån komma
de, hvart draga de hän?

Det var en gång en ung kung ochi han steg;
ombord på sitt skepp att draga på segertåg genom
världen. Fartyget lyste som skinande gull, seglen
hängde purpurröda från gyllene rår och i toppen
svajade vimpeln blå, blåare än blått, blå som
vimpeln på hoppets slup.

Han drog ut i den stora vida världen att taga
borgar och städer som en glad lyckans riddare och
kring fästet på sin värja bar han hennes färger,
hoppets blåa färg för seger eller död.

En gång skulle han komma hem, en solig dag.
Hans master och rår skulle skina och seglen skulle
lysa med morgonsolens brand och från toppen skulle
vimpeln svaja stoltare än förr, som för en ung
kung och ett ungt lejon, väldig, väldig, öfver alla,
tankar.

Ah, hon visste ...

Då han kom och hon såg hans ögon, då skulle
hon gå in i hans famn som ett vekt barn. Och
han skulle taga henne i sina armar och bära henne
ombord på sitt skepp och de skulle lägga ut från
land och segla, segla ... Under den blå vimpelns,
tecken hvart färden bar.

Men om han inte kom, aldrig mer kom igen
från den ensamma färd, hvarpå han dragit ut med
hennes vilja? Om han aldrig, aldrig kom ... Ja,
då vore hennes lycka död, och hon själf vore död.

Kärleken var som en stor nunnande sång i
henne och hon började själf nunna med mörk och
låg röst den gamla sorgmodiga visan, som återkallar
så många vackra ljud i deras hjärtan som förslå,
henne:

»Kristallen den fina som solen månd skina
som stjärnorna blänka i skyn.»

Då är det plötsligt en röst som fortsätter de
följande stroferna vekt och innerligt:

»En flicka jag vet i dygden den fina,
en flicka i denna här byn.
Min vän, min vän och älskogsblomma,
ack, om vi kunde tillsammans komma,
och du vore kärestan min
och jag allra kärestan din,
du ädela ros och förgyllande skrin.»

Stilla stod hon och lyssnade till tonerna ...

Då kom ett strålande sken i hennes ögon och
på hennes panna.

Och sakta gick hon som förklarad den kommande
till mötes och räckte honom sin hand.

»Ändtligen kom du! Hvarför dröjde du så länge,
Magnhild min ?»

»Nej, nej!» afbröt han henne. »Här skall du
inte svara mig, kom!»

Och han förde henne längs stigen, lyfte upp
henne i sina armar med ett högt jubel, skyndade
öfver den fuktiga strandängen och sprang ut på
dammbordet, som trängde ihop det lilla fallet intil

kvarnhjulet. Därifrån gick en smal planka öfver
bruset till kvarnhuset, ofvanpå hvilket låg en liten
brygga af grånade tunnbräder. Utan att tveka eller
vackla gick han öfver den och nedsatte henne på
en långbänk som där var uppslagen efter själfva
kvarnväggen.

»Och nu Magnhild, säg att du älskar mig, gränslöst, 
gränslöst, hör du!»

Hon böjde sig fram emot honom med slutna
ögon och hviskade:

»Ja, ja, Alvar!»

Och då böjde han sig fram och kysste henne.

»Nu Magnhild, nu först börjar mitt lif. Om du
visste så tomt det förut varit, och nu! Jag kan
inte säga dig, hvad jag känner, det är något så
stort, så fint, att jag känner tårar.»

Han böjde sitt hufvud intill hennes barm och
hon lade sin arm öfver hans skuldra.

»Lycka!» hviskade han, »min drömda, hvita
lycka! Nu har jag friden inom mig, stor och blid och
ljus. Det är som om jag hörde orgeln spela under
ett högt hvitt hvalf, där solen faller in i sneda
ljusblå strålar genom höga spetsbågsfönster. Det är
som om jag kände min moders hand på min panna,
den mor, som jag aldrig haft ...

»Hör du, där nere är han, hör du orgeln! Den
orgeln har gråtit för mig många, många gånger, men
nu! Hör du, så han jublar!... Och ändå är det
som en stilla gråt. Men den är af lycka!»

Han reste sig häftigt och grep hennes händer:
»Men du skall säga att du älskar mig, älskar mig
öfver allt.»

»Ja, ja», svarade hon lågt.

»Så att du skulle kasta bort din själ, om det
gällde, le, om ock världarna brunne, därför att du
är min och är mig när!»

»Ja, Alvar, ja ... din ...»

Han tryckte henne hårdt, hårdt intill sig, kysste
hennes hår, kinder, läppar.

»Då skall jag också vara din, älska dig mer än
du mig, och du skall bli min egen kära hustru!»

»Min är du, Magnhild, min, min, min jungfrubrud.
Vackrare än blommorna, härligare än solen, dejligare
än skyn. Ditt hjärta klappar emot mitt... min
brud, min brud ... Härlig är våren, härligare du.
Härlig är sommaren, härligare du. Härlig är höstens
brand, härligare du. Härliga äro vinterns rena hvita
flingor, härligare du! Och ljuf som lyckan är du, ty
du själf är min enda lycka. Och lifvet! Härligt
är det, outsägligt ljuft att lefva.»

Han reste henne upp och såg henne in i ögonen,
glänsande, mörka, veka och djupa under de tårade
ögonfransarne.

»Alvar Kryckes brud?»

»Ja!» hviskade hon knappt hörbart.

Då sprang han upp och tog henne i sin famn.
Med några språng stod han midt öfver det
skummande fallet.

»Vore du rädd om vi störtade ned nu  det
vore lätt om jag gjorde en enda oförsiktig rörelse,
så att jag förlorade balansen  vore du rädd för
att dö med mig?» frågade han leende.

»Nej, Alvar, nej, så vore det ljuft att dö!»

»Så kyss mig då, kära, kyss mig. Och om vi
lefva, så vill Gud gifva oss lycka!»

Och hon kysste honom.

Med några språng var han öfver och ställde ner
henne på dammbordet.

»Nu Magnhild, du, nu gå vi till lyckan, jag och
du, du och jag, så visst som Gud oss hjälpe.»

(SLUT.)






Röda Korsets sydsvenska filial hade den 9 Juni allmänt möte i Landskrona under stort deltagande från intresserade. Å Vendes trängkårs kaserngård höllos föredrag och demonstrerades 
olika metoder för transport af sårade och sjuka i fält. Man såg sålunda förutom samaritartiklar, sjuktransportvagnar m. m. hvarå simulerade sårade transporterades. Å fältet var äfven, 
såsom bilden ofvan visar, en järnvägsvagn anordnad till sjukvagn. Det var en vanlig 3:e klass vagn som omskapats, och kan det vara af intresse nämna att alla numera för Staten 
bestälda 3:e klass vagnar byggas för att vid krigstillfälle kunna användas till sjukvagnar. 




VECKANS PORTRÄTTGALLERI.


O. J. E. af DALSTRÖM.

80 år fyllde den 7 maj f. d.
majoren i armén Oskar Johan
Erik af Dalström i Alingsås. Den
vördade åldringen som är i
besittning af en ovanligt god hälsa,
var på födelsedagen föremål för
hjärtlig hyllning från när och
fjärran.


S. HERRLIN.

78 år fyllde den 25 maj
kontraktsprosten i Uppvidinge
kontrakt, kyrkoherden i Åsheda
pastorat Salomon Herrlin. Under
53 år har H. själf skött, och
sköter ännu sin presterliga
tjänstgöring. Älskvärda personliga
egenskaper ha kring H. samlat
många vänner.


C. E. THÖRNQVIST.

70 år fyllde den 28 maj
rådman Carl Eduard Töhrnquist i
Köping och var den gamle, med
anledning af dagens betydelse,
uppvaktad af släktingar och
vänner.


J. A. F. MÖRK.

60 år fyllde den 4 juni f. d.
bruksförvaltaren Johan Axel
Frithiof Mörk i Örebro. Med
anledning af hedersdagen uppvaktades
M. från när och fjärran af släkt,
vänner och bekanta.


S. J. SANDQUIST.

60 år fyllde den 1 Juni ledamot,
af riksdag. 1:a kammare
borgmästaren i Hudiksvall Sven Johan
Sandquist. S. utnämndes 1876 till
borgmästare, hvarför han var en
af dem, som förra året kunde fira
sitt silfverbröllop med tjänsten.


H. A. PETRI.

60 år fyllde den 5 Juni
konsistorienotarien, fil. kand Herman
August Petri i Linköping,
uppvaktad på födelsedagen.


F. W. von KOCH.

65 år fyllde den 10 Juni
Häradshöfdingen i Falu domsaga,
Fabian Wilhelm von Koch. Den
humane och rättrådige domaren
har gjort betydelsefulla insatser
i folkupplysningssträfvandena på
den ort han är bosatt


O. BOMAN.

50 år fyllde den 13 Juni 
godsägaren Oscar Boman å
Skuggstorp, Dalsland.


H, RÖHSS. 

Den 3 Juni afled å sin
egendom Munkeberg vid Hjo,
godsägaren Harald Röhss vid 64 års
ålder  R. var en särdeles
framstående jordbrukare som åtnjöt
stort anseende i sin trakt på
samma gång han var en afhållen
personlighet. F. d. medlem af
Första kammaren.


C. G. AURELL. 

Den 5 maj afled i Stockholm
grosshandl. Carl Constanz Aurell,
öfver 61 år gammal. A. hade
under de sista 30 åren en af de
största läderaffärerna i hufvudstaden.
Han var hög frimurare, vänsäll
och hjälpsam samt sörjes
närmast af maka och barn.


A. S. LINDAHL. 

Den 1 Juni afled i Arvika f. d.
underlöjtnanten,
kommissionslandtmätaren Axel Samuel
Lindahl, nära 55 år gammal. L., som
varit bosatt därstädes i öfver 20
år, har varit mycket anlitad i
kommunala uppdrag. Den
sympatiske mannen sörjes af maka,
barn och många vänner.


E. A. ERIKSSON-ENBLAD. 

Den 10 Juni afled i Stockholm
med. lic. Erik August Eriksson
-Enblad i en ålder af 52 år. E. var
187887 bitr. läkare i Loka samt
har äfven utöfvat
massagebehandling i Marstrand. Mycket
anlitad massör jämväl i
hufvudstaden. Han sörjes närmast af
moder och syskon.

*



HVAR 8 DAGS NOVELLBLAD. XIII.

EN KALLBLODIG BROTTSLING.  Amerikansk novell.  Öfversättning för HVAR 8 DAG.

Onsdagen den tredje mars blef Godfrey Cousin
funnen död nedanför fönstret i den våning han
bebodde. Polisen antog att han blifvit mördad, ty
ett styggt krossår i nacken utvisade att
hufvudskålen krossats. Och dock hade han fallit framåt. Han
låg med ansiktet mot marken, och fallet hade ej
varit högt, ty han bodde i första våningen.

Den enda person, som man visste hade
uppehållit sig i våningen vid tiden då Godfreys död
inträffade, var hans broder Archibald; de två bebodde
tillsammans trenne rum.

Vid polisförhöret berättade Archibald en ytterst
märkvärdig och otrolig historia. Han sade sig ha
gått in i det angränsande rummet för att hämta
en rökmössa, och, då han lämnade Godfrey, höll
denne på att stoppa sin pipa. Vintern led mot
sitt slut och dagen hade varit varmare än någon
under den flydda veckan, hvarför de hade lämnat
fönstret mot gården öppet.

Plötsligt fick Archibald höra ett skri från
rummet där Godfrey befann sig, och då han rusade
dit in fann han detta tomt. Instinktmässigt sprang
han fram till fönstret, och nedanför detsamma såg
han Godfrey ligga död.

Fallet kunde ej ha vållat hans död, och domen
löd: han har blifvit mördad.

i den döde mannens rum fann man en
samling stora jaktknifvar, sablar, och filipinska huggare.
Vid verkställd medikolegal besiktning af liket kom
man till det resultat att krossåret å Godfreys
hufvud åstadkommits med en af dessa.

Archibald medgaf att han ofta tvistat med sin
broder, de hade till och med samma dag Godfrey dog
haft en hetsig dispyt. Han arresterades emellertid
och anklagades för brodermord.

Efter att ha suttit i ransakningshäktet i tre
veckor kom Archibald under förhör. Han hade till
sitt försvar lyckats engagera en utomordentligt
skicklig advokat, hvilken under de sex år han praktiserat
icke förlorat ett enda mål. Allmänna omdömet var
att Seton Sommerville nu likväl gick sitt första
nederlag till mötes.

Han studerade noga hvarje omständighet, som
stod i samband med brottet. Han blef häpen, då
han fann huru allt sammansvor sig mot Archibald.
Af tidningsprässen och allmänheten var denne
redan dömd skyldig till mordet.

Sommerville gick äfven till brödernas hem och
studerade lokalerna. Han inkallade blott några få
vittnen, och alla tyckte att han helt lamt
korsförhörde dem som allmänna åklagaren instämt att vittna.

Då allmänna åklagaren framlagt de
omständigheter, han funnit utgöra skäl för anklagelsen, fanns
det ej en enda person i domsalen, som tviflade på
att Archibald Cousin var den skyldige.

Det lugn som präglade Sommervilles uppträdande
då han reste sig för att tilltala juryn, väckte
allmän uppmärksamhet.

Han påpekade till en början det egendomliga
i föreliggande fall. En matematiker från Columbia'
universitet hade blifvit tillfrågad, för att inför
juryn uppgifva hastigheten hos en kropp,
vägande ungefär fem amerikanska pund och som faller
från en höjd af femtio fot, äfvensom hvad verkan
den skulle hafva på det föremål, den slutligen skulle
träffa. Det enda vittne han inkallat var
städerskan i Cousins hus. Hon hade beskrifvit huset och
rummens inbördes läge, fönstrens höjd från marken
och de omgifvande husens vintenaktiga utseende, med
snötäckta tak och långa istappar hängande i
takrännorna.

Sommervilles argument var i korthet detta:

»När Godfrey Cousin vid tretiden på
eftermiddagen den tredje mars lutade sig ut genom fönstret,
träffades han svårt af en fallande istapp.»

Hvarje juryman spratt till på s'n stol, alla riktade
sina blickar mot Somrnerville.

»Godfrey Cousin var sysselsatt med att fylla
sin pipa, då hans broder Archibald lämnade rummet.
Han gick till fönstret för att knacka ut askan. Det.
synes ännu tobaksaska på fönsterposten. Pipan låg
bredvid honom på gården.

»Direkt öfver Cousins fönster hängde en väldig
istapp, som bildat sig under de sista veckorna.
Värmen tilltog och snön smälte. Den tredje mars var
den varmaste dagen på hela vintern. Klockan sex
på morgonen visade termometern en grad kallt,
klockan nio 3 grader varmt och klockan tre 7 grader
varmt.

»Den ena efter den andra af istapparne, föllo till
marken. I det ögonblick Cousin lutade sig ut genom
fönstret lossnade en af dem och slog honom i nacken så,
häftigt att han slungades ned på gården.»

Sommerville inpassade här det utlåtande, som
universitetsprotessorn afgifvit, angaf istappens
ungefärliga tyngd och beräknade den verkan en sådan
projektil skulle ha på en människas hufvud efter
ett fall från femtio fots höjd.

Sedan han slutat återtog han sin plats. Juryns,
medlemmar sutto liksom hypnotiserade

Efter en tio minuters lång öfverläggning
förklarade juryn sitt:

»Icke skyldig.»

Sommerville hade vunnit målet. Fången satt
som bedöfvad. Advokaten blef mer gratulerad än
Archibald, ty denne hade jämförelsevis få vänner.

Då hopen skingrats och Sommerville stigit in i
sin droska, nalkades en ung man honom.

»Ursäkta mig för ett ögonblick, mr Sommerville?);
sade han.

»Hvad önskas?»

»Jag har lyssnat till ert försvar, mr Sommerville..
Jag är inackorderad i ett hus, hvars fönster vetta
mot den gård där Cousins våning är belägen.»

»Nå, än sedan?» utbrast Sommerville otåligt.

»Det har ej funnits några istappar öfver deras
fönster under hela vintern!»

*



HVAR 8 DAGS SJETTE TÄFLAN FÖR AMATÖRFOTOG&AFER

Hvar och en fotograf som icke utöfvar
fotografering som näring äger rätt deltaga i täflan
med en fotografi. (Obs. endast en.) 

Val af ämne fritt.

Namnsedel, angifvande täflandes personliga
arbete med insänd fotografi, skall medfölja
denna.

Täflan öppen t. o. m. 15 Augusti.

Reproduktionsrätt förbehålles  HVAR  8 DAG.
Prisnämden som vid föregående täflingar.
Priserna:   Första pris kontant Kr. 100
Andra     »         »         »      50
Tredje    »         »         »      30
Fjerde    »         »         »      20

                                               Kr. 200

Diplom som vid föregående täflingar.

Försändelseadressen:

HVAR 8 DAG,

6:te täflan för amatörfotografer,
GÖTEBORG.

*




3:dje årg.   Den 29 Juni 1902   N:o 39

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: Birger Schöldström (med 1 porträtt). 
Drottning Sofias återkomst till Stockholm (med 1 illustration). 
Franska, kadetterna på Gripsholms slott (med 1 illustration). 
Gamla Stockholm (med 1 illustration). 
I den musikaliska upplysningens tjänst (med 2 porträtt). 
Några ord om folkvisan och dess betydelse, för HVAR 8 DAG af Gösta Geijer. 
Konung Albert af Sachsen (d.)(med 3 portr.)  
»En enklare träbyggnad på landet» (med 1 illustr.) 
Det bebådade ministerskiftet (med 2 portr.) 
Nya och afgående regementschefer (med 5 porträtt). 
Förberedelserna till engelska konungaparets kröning (med 6 illustrationer). 
En dröm om världsvälde, öfversättning för HVAR 8 DAG. 
Från kapplöpningsfältet (med 1 ill.) 
Veckans poträttgalleri (med 20 portr.)  HVAR 8 DAGS Novellblad XIV. 
Ett förnyadt anfall, öfversättning för HVAR 8 DAG.

== BONNIERS TRYCKERI AKTIEBOLAG. GÖTEBORG. 1902. ==

Julius Grape. Foto.-affär & atelier, Sthlm.     Speciellt taget för HVAR 8 DAG.

BIRGER  SCHÖLDSTRÖM.

BIRGER SCHÖLDSTRÖM.

För hvar och en, som intresserar sig för gamla
minnen från den litterära världen eller
teatervärlden, eller från hufvudstadens och vi kunna gärna
säga en del af hela vårt lands personalhistoria, är
namnet BIRGER SCHÖLDSTRÖM väl bekant och högt
värderadt. Under hans erfarna och intresserade
ledning har man så många gånger haft tillfälle att
göra glada och angenäma färder genom det
förflutnas värld, att man i tacksam hågkomst bevarar den
underhållande vägvisaren, som förstått att i en så
lätt och roande form meddela oss upplysningar, hvilka
varit på en gång pikanta och lärorika.

Då Schöldström i midten af 1880-talet utgaf sin
första bok: »Förbiskymtande skuggor», intog han
med ens den särställda plats i vår litteratur, som
han nu innehar och som hvarje nytt arbete af hans
hand varit ägnadt att ytterligare befästa. Här
visade han sin stora begåfning såsom på en gång
skarpsinnig, vaken iakttagare och flitig samlare. Med
öppen blick för karaktärsdrag, situationer och
händelser, som de flesta låta passera förbi sig
obeaktade, förenar han den lifligt intresserade
detaljsamlarens forskningslust och vakna sinne för sådana
gendomligheter och smådrag, hvilka nu äro för
längesedan bortglömda, men någon gång väl
förtjänta att ånyo framdragas ur bibliotekens gömmor,
och som, sammanställda med hvarandra, kunna vara
ägnade att sprida nytt ljus öfver framstående eller
kända personligheter eller öfver märkligare tilldragelser. 
Det myckna, han själf sett och iakttagit,
och de fynd, han gjort under flitiga forskningar i
»gamla luntor», har han med konsterfaren hand
sammanfogat till små karaktärsbilder, kulturskizzer eller
historier; och om dessa också varit af växlande
värde, i det, såsom man flera gånger förut anmärkt,
några af dem ägt stort och allmänt intresse, andra
blott ett personalhistoriskt och andra åter endast
kuriositetens, så ha de dock alla haft det
gemensamt, att de utmärkt sig för elegant och behaglig
stil, hvartill kommer, att de, som sagdt, ofta varit
pikanta, alltid lättlästa och underhållande.

Det är ett helt litet bibliotek, hvarmed han på
detta sätt, och på ett område, där han står utan både
föregångare och efterföljare, riktat vår litteratur.
Det senaste arbetet är det i dessa dagar utkomna
med titeln: Damer och knektar.

Birger Fredrik Schöldström föddes i Kungsbacka
den 10 december 1840, son till apotekaren L. F.
Schöldström och hans maka Märta-Stina Åberg.
Efter afslutade förberedande studier aflade han i maj
1861 mogenhetsexamen i Göteborg och var därefter
en tid anställd i D. F. Bonniers bokhandel
därstädes. Sedan 1863 har han ägnat sig åt litterär och
publicistisk verksamhet, bl. annat såsom redaktör
af Söndags-Nisse (dec. 1869--nov. 1870) och
Stockholms Aftonpost (1871--72) samt såsom medarbetare
i Nya Dagligt Allehanda m. fl. hufvudstadsblad.

J.  N-r.

*

DROTTNING SOFIAS ÅTERKOMST TILL STOCKHOLM.


Amatörfoto.

Onsdagen den 18 juni återkom Drottning Sofia till Stockholm 
efter den långvariga vistelsen i Honnef för hälsans vårdande.
Konung Oscar och de kungliga prinsarne samt prinsessan Ingeborg mötte H. M.
vid Centralstationen, då vår fotograf tog vidstående ögonblicksbild.

FRANSKA KADETTERNA PÅ GRIPSHOLMS SLOTT


Foto. Philipson, Sthlm.

Franska kadettfartygets officerare och kadetter, åtföljda af en del svenska 
sjöofficerare och kadetter anlände den 16 juni till Gripsholm.
Mariefred mottog dem med allmän flaggning. Vid slottet hälsade ståthållaren 
Ankarcrona de främmande gästerna välkomna. Sedan slottet besetts, 
serverades i rikssalen en utmärkt lunch. Färden bekostades af svenska staten.

*

GAMLA STOCKHOLM.

Foto. C. Olausson, Sthlm.

Prof. I. G. Clason väckte nyligen vid stadsfullmäktiges sammanträde motion 
om inköp af huset N:o 21 S:t Paulsgatan, som uppfördes på 1600-talet och 
i Dahlbergs Svecia betecknas som »Palatium illustr. Dom. van der Noot». 
Prof Clason föreslår att det historiskt minnesvärda huset skulle användas 
för något kommunalt ändamål. Det är ett af de många hus i Stockholm,
som folksägnen gjort drottning Kristina till ägare af. I boken 
»Gamla Stockholm» af Claës Lundin och August Strindberg
anföres en sägen, att huset tillhört -- »den sköna Melusina, 
hvars bild (tvenne tritoner) synes i frontespisen.

I DEN MUSIKALISKA UPPLYSNINGENS TJÄNST.

GÖSTA OCH SIGNE GEIJER.


GÖSTA GEIJER. 


SIGNE GEIJER.

Det kulturella reform- och nydaningsarbete, som under de
närmstförflutna decennierna och framför allt under de
senaste åren med växande energi och i allt vidare kretsar
bedrifvits, har först på sista tiden börjat på fullt allvar beröra
den förädlande konst, som genom sitt starka samband med
på en gång det offentliga lifvet och hemmet i så hög grad
är ägnad att finna bördig jordmån i de bredare lagen af
folket. Att ge den stora allmänheten, särskildt arbetareklassen,
en populär kännedom om musiken som en bildande och
förädlande motvikt mot depraverande förströelse har börjat ingå
som en allt mera uppmärksammad och betydelsefull faktor i
det modärna kulturarbetet. I nämnda syfte började mot slutet
af 80-talet de af kommuner och enskilda personer understödda
föreläsningsföreningarne verka och då dessa föreningar,
hufvudsakligen genom Hedins varma förord, af riksdagen beviljades
statsanslag, betonade denne särskildt att föreläsningarne borde
göras så mångsidiga som möjligt och framhöll som särdeles
beaktansvärdt att folkkonserter och musikhistoriska
föreläsningar borde ingå som bildningsämnen. Musikens betydelse
för hemmen och det privata lifvet öfver hufvud är ju större
än någon annan konstarts, som konstens bästa uttryck för
det mest allmänmänskliga.

Utanför hufvudstaden hade inga musikhistoriska
föreläsningar, illustrerade af sång- och musiknummer, förekommit
-- med undantag af några enstaka föreläsningar af  Karl
Valentin -- då den unge kompositören Gösta Geijer på midten
af 90-talet började med sådana i Södra Sverige och inom
kort utsträckte sitt verksamhetsfält till betydliga delar af vårt
land. Från början omfattade med lifligt intresse visade sig
dessa föreläsningar inom kort som de kanske mest populära
af alla, samlade öfverfulla hus i alla de städer, där G. Geijers
namn annonserades. Innan vi gå att närmare beröra dessa
musikhistoriska föreläsningar, torde det vara skäl att något
närmare dröja vid den man, som skulle bli den värklige
föregångsmannen på detta område i vårt land. G. Geijer föddes
år 1857 i Värmland, tillhörande den gamla berömda
Geijer-släkten; efter några års studier i annan riktning inskrefs G.
som elev vid Musikaliska Akademien i Stockholm, där hans
betydande musikaliska anlag tidigt gjorde sig gällande. Sedan
han lämnat akademien blef han elev i musikteori och
komposition af nordens skickligaste musikvetenskapsman,
Johan Lindegren -- bl. a. Alvéns, Nordqvists och Dentes lärare
-- samt senare af Ludvig Norman och Andreas Hallén,
hvarefter G. afslutade sin musikaliska utbildning med ett par års
studier hos Johan  Svendsen och Fritz Arlberg i Köpenhamn.
Geijer debuterade 1887 med ett par sånger till texter af Ibsen
och Snoilsky, som vunno erkännande för melodisk fägring
och färgrik harmonisering.

Hans nästa arbete var en större ballad för baryton och
orkester med titeln »Trollens guld», bland annat föredragen
af Lundqvist vid en af operans symfonikonserter. Det utmärkt
instrumenterade arbetet, som var stämningsfullt och dramatiskt
liffullt, mottogs med lifligt bifall. Samma egenskaper utmärkte
ett konsertstycke för violin och orkester, speladt af Tor Aulin
vid en af hofkapellets konserter och äfvenledes under lifligt
bifall af publik och kritik framfördt af Palaiorkestern i Köpenhamn.

Ett bredt anlagd t konsertdrama var »En klostersaga» med
ämne från Gustaf Erikssons, Erik XIV:s son, romantiska öden.
Historien är något fritt behandlad, men musiken afgjordt att
räkna till de mest talangfulla arbeten, som den tiden
framkommit i vårt land. Den kände musikhistorikern Adolf
Lindgren betecknar »En klostersaga» som ett ganska lyckligt
försök att sammansmälta deklamatorisk stil med svensk folkton
och anser arbetet röja stor begåfning, i synnerhet i det
harmoniska. Geijer har därtill komponerat en mängd
stämningsfulla sånger, af hvilka flera bl. a. offentligen framförts af Ester
Gadelius och Dagmar Möller. Under de senare åren har
kompositören emellertid nästan uteslutande ägnat sina krafter åt
musikhistorisk verksamhet i form af föreläsning i ofvan
antydd anda.

Geijers musikhistoriska föreläsningar äro mycket populärt
hållna. Med största möjliga undvikande af svårförstådda
musiktermer behandlar han ämnet sakligt, väsentligt och
allmänmänskligt, ofta kryddadt af karaktäristiska episoder och
intresseväckande legender. I breda drag skildrar han företrädesvis
den svenska musikens märkesmän såsom Geijer, A. F. Lindblad,
Otto Lindblad, Josephson, Söderman, Hallström, Wennerberg
och andra. Föreläsaren ger äfven allmänåskådliga bilder af
exempelvis den musikaliska folksagan och hans verksamhet
kommer att i den närmaste framtiden utvidgas till vara
sång- och danslekar.

Dessa musikföredrag få en väsentligt medryckande
karaktär genom praktisk belysning medels musik och sångföredrag.
Härvid har han en betydande hjälp af sin maka
romanssångerskan fru Signe Geijer, född Wallgren, som utbildats i sång
och piano hos professor Victor Bendix i Köpenhamn. Fru G.
har en visserligen begränsad men särdeles välljudande
sopranstämma, i sin skära ljusa klangfärg närmast påminnande om
grefvinnan Mathilda Grabow-Taubes röst. Den med fin smak
och omsorg behandlade stämman i förening med ett känsligt
och sympatiskt föredrag gör fru G. till en gärna hörd
romanssångerska.

Det stora intresse, som öfverallt visats hr och fru Geijer,
har låtit oss synas lämpligt för våra läsare i ord och bild
presentera detta sympatiska konstnärspar, som under senaste tiden
i så vida kretsar förvärfvat de musikintresserades popularitet.

NÅGRA ORD OM FOLKVISAN OCH DESS BETYDELSE.

För HVAR 8 DAG af Gösta Geijer.

»Den som trampar på sin forntid,
är ingen framtid värd.»

l vårt land, som i andra länder, är det i den
enkla visan man spårar de första egentliga
yttringarne af musikaliskt lif.

Den ter sig då mera som en produkt af rent
instinktiv naturingifvelse än af bestämda, regelbundna
musikaliska lagar.

Den allra äldsta -- om än något ovissa --
iakttagelsen af vårt lands sång äger man med den
fantastiska och storslagna hedniska gudalärans
uppkomst, från hvilken tid till senare de olika
formerna af musikens utveckling bäst karaktäriseras
af visformen, enligt dennas under tidernas lopp
växlande omdaningar.

Vi få härigenom en indelning i trenne perioder,
af hvilka den första betecknas af kämpavisan,
den andra af romans- och riddarvisan
samt den tredje af folkvisan.

Andan i kämpavisan anslog en högstämd och
heroisk ton, förhärligande, i likhet med de
forngrekiska sångerna, gudarnes och kämparnes lif och
krigiska bedrifter.

Sångens idkande hölls af Nordens urinnevånare
högt i helgd, emedan den af dem ansågs som en
direkt gåfva af gudarne, särskildt af Brage under
hvilkens omedelbara inflytande skalderna troddes
påverkade i ingifvelsens ögonblick. Skalden icke
allenast diktade orden till sina sånger, utan satte dem
äfven i toner. Till harpans strängar tonade
sålunda hans sång för att vid måltiderna, då mjödet
gjorde sin rond, förhöja festens stämning eller vid
krigiska idrotter för att elda kämparnes mod och
stridslust.

Skaldens ämnen voro alltså en slags historik
öfver stora kämpars lefnadsöden, hvilka sålunda
fortlefde i flera släktled i saga och sång.

Att kunna vinna en bragd, värd att blifva
besjungen af skalden, var sålunda hvarje kämpes
högsta ära.

Stort var sångarens anseende och mångsidigt
utbildad var han äfven å vetandets och konstens
områden, hvarför han stod sin drott eller jarl nära
icke allenast i rang, utan äfven när det gällde ett
råd i rikets angelägenheter.

Med asasångens eller gudalärans förfall
försvann äfven den glans som omgaf de gamla
skalderna. Den fick vika för en annan, hvars klara
skimmer från södern allt mer och mer trängde upp
till Norden: det var kristendomens. Dess anda
ingöt en ny lifslust af romantik och ridderlig
förfining i den gamla fornnordiska sången, förmildrande
dess obändiga kraft, utan att därför skatta mindre
åt den ädla heroismens storhet.

Detta var början till romans- och riddarvisans
epok. De forna skalderna eller trubadurernas
roller hade nu öfvertagits af från utlandet
inkommande konstidkare, som i de gamla krönikorna
benämnas »lekare», »gigare», fidlare, och hvilka sedan
kvarstannade i vårt land.

Dessa sångare hade sin tid af anseende och
välbärgad ställning, och voro då gärna sedda
gäster vid de europeiska furstehofvens och
ridderskapets fester, hvilka de illustrerade med sin sång och
musik.

Då deras konstutöfning mer och mer kom ur
bruk hos de högre stånden, sjönko de så
småningom ned till vandrande folksångare eller gycklare,
hemfallna till sist under allmänhetens förakt ända
därhän, att ett dråp på en dylik sångare, nästan
helt och hållet förbisågs af den tidens gällande
lagar.

Genom de vandrande sångarne hade emellertid
romans- och balladsången fått sitt hemvist hos de
bredare lagren. Omsmält i folkdiktens degel
framträdde den slutligen i en ny visart, såsom en
själfständig uppenbarelse af det rent nationella, och
med detta äro vi sålunda inne på den period som
bestämmes af den s. k. folkvisan.

I landsbygdens undangömda vrår ljödo nu
hennes härliga toner, utan att kunna nå upp till den
musik-vetenskapliga bildningens nivå. Folkets
sånger voro som blomstren vid sidan af landsvägen, vid
musikkulturens stora allfarväg, hvars torra damm
länge hotade att förkväfva deras tillvaro.

Men liksom allt, som är i besittning af
ursprunglighetens saftiga friskhet, skulle de åter spira
upp till pånyttfödelse och blomstrande fägring, dock
först i långt senare tider och genom ännu ett nytt
förmedlingsskede -- det artistiskt litterära.

Den gamla folkvisan, trots sin enkelhet, ägde
ändock en innebörd för den mest djupa och
ursprungliga skönhet, för hela det mänskliga lifvets
alla skiftande faser af sorg, glädje och smärta.

Den gick från hjärta till hjärta, enär den kom
från ett friskt, ofördärfvadt känslolif med impulsen
från själfva naturens hjärta, från våra skogar och
berg, sjöar och dalar, hvars dolda makter trädde
fram och togo gestalt i folkets fantasi i dikt som
sång.

Dessa folkdiktens väsen och troll voro
sinnebilder af ett rikt andligt lif, af det godas och
ondas princip, där det förras oftast var förhärskande:
riddaren, som frestades af den sköna, bedårande
skogsfrun och hennes glänsande prakt, löstes ur
hennes trolldom, af kyrkoklockornas klang eller Kristi
namn, besegrade lindormen, emedan han lifvades af
tron på -- en högre makt.

Nu följer riddaren gärna skogsfrun, för att till
sist med henne »dö i skönhet», besegras af draken,
ty lifvets enda slutmål för honom är blott det
jordborna, en svart, hopplös tillintetgörelse.

I dessa folkets forna toner, om äfven sorgsna
och allvarliga, ljöd dock som en genomgående
grundton hoppet om ett högre och klarare ljus, som till
sist en gång skulle skingra jordelifvets mörker. Däraf
deras oförgängliga fägring och lifgifvande, bevarande
kraft.

Denna skulle blifva särskildt betydelsefull vid
en tidpunkt, då de, i sin glansperiods sista
aftonrodnad, räddades från glömskan och förfall genom
en Afzelius', en Arvidsons och en Dybecks m. fl: s
folkvisskördar, hvilka i litteraturen och konsten väckte
till pånyttfödelse en befruktande inhemsk anda, som
säkert helt annars skulle blifvit förkväfd i en
utländsk smakriktnings osunda atmosfär.

Träffande äro för alla tider i detta fall Qvantens
ord: »Från den gamla folkvisdikten upptogo vid
århundradets början Nya och Götiska skolornas
främste män, Tegnér, Geijer och Atterbom, de sköna,
varma toner, hvilka tände en ny lifsglädje hos
nationen och inledde en ny bildningsepok. Har den
enskilde, har nationalbildningen angripits af
lifströtthetens och förkonstlingens ålderdomskrämpa, så är
folkvisan den friska ungdomskälla, ur hvilken de
kunna dricka förnyelse af sitt väsende,
hämta ny bildning, nytt mod.»

Den vikt Qvanten med dessa ord inrymmer åt
folkvisans rent poetiska ord såsom underlag för en
nationell skaldekonst -- samma vikt och
betydenhet tillkommer äfven folktonen såsom lifgifvande
uppslag för de musikaliskt nationella konstformerna.

Ett friskt, liffullt tillflöde har den sålunda tillfört
en Geijers, Lindblads, Södermans, Hartmans, Gades,
Kjerulfs och Griegs verk för att här endast nämna
de förnämsta af våra nordiska tonskalder.

Beklagligt nog har nu folkets sång som genuin
folkvisa nästan tystnat, ty ju mera man från
förra seklets midt till våra dagar med tiden
vandrar i folkdiktens nejder, ju mera sparsamma och
tynande blifva dess fagra blomster.

Vår tid är ej sagans och sångens, den är
upplysningens, -- säges det, -- men tyvärr, den har
äfven sina skuggor, som falla så mörka och långa,
och i hvilka diktens ursprungliga växtlighet håller
på att förfrysa och vissna af brist på solljus och
värme, eller ock förtrampas af en krass verklighet,
hvilken ej vill förstå, ej vill hänge sig åt något
annat än det, som kan tillmätas efter det kallt
beräknande förnuftets måttstock.

Vid skogens ensliga glänta, där älfvornas
strängaspel fordom tonade, ljuda nu endast den
förödande yxans skoningslösa hugg, och Neckens
harposlag i forsen ha tystnat för fabrikshvisslans
jäktande maning.

Väl är arbetet en välsignelse, men tjänar det
blott en snöd vinning, hvars frist emellan dagens
id ej har tid, ej ro till den vederkvickelse,
för förnyade krafter, hvilken ligger i skönhetssinnets
kraf och tillfredsställelse, då blir denna sträfvan bra
meningslös, i längden undergräfd, tom och
andefattig, och helt visst utan den lifvets lycka, som
ger verklig frid och en ädel lifsglädje.

I saga och sång, de långa vinterkvällarne vid
spiseln, sökte och funno de gamle det lifvande
solsken, ett armt och kulet lif ej alltid skänkte, funno
äfven däri kraften att med förnöjsamt sinne bära
-- försakelsen. Det är dock den styrka, som är det
sköna vardt, ty den äger all skönhets högsta
ursprung.

Må därför hvar och en, som älskar och aktar
sitt fosterlands skönaste minnen noga vårda och
omhulda de skatter af verklig nationell
sång våra förfäder lämnat oss i arf, och därvid
följa den gamla Dalavisans beaktansvärda maning:

»Lyssnen då, vänner på,
hemländsk, hundraårig sång.
Lyssnen, älsken, lären den,
sjungen, sjung den själfve se'n.»

*

KONUNG ALBERT AF SACHSEN †.

KONUNG ALBERT OCH DROTTNING CAROLA.
Den aflidne konungen och hans gemål.

GEORG, SACHSENS NYE KONUNG.

I det lilla vackra sommarslottet Sibyllenort i närheten af
Breslau afled i torsdags kväll konung Albert af Sachsen i
en ålder af 74 år. Konung Albert hade länge varit skröplig;
det var åldersbräckligheten som kom öfver honom,
hjärtverksamhetens sakta aftagande, som slutligen medförde döden. Sedan
ett par veckor var det klart för alla, att den gamle konungen
icke åter skulle stiga upp; all läkareskicklighet, konstgjord
syreinandning m. m. kunde endast för dagar kvarhålla lifvet.

Med konung Albert förlorar Sachsen en hjärtegod,
omtyckt furste och Tyskland en af den tyska enhetens stödjepelare,
den siste härföraren från det blodiga samlingskriget mot
Frankrike, den siste innehafvaren af järnkorsets storkors, den
förste käjsar Wilhems och Bismarcks vän. Ursprungligen var
konung Albert ingalunda anhängare af det preussiska
enhetsarbetet; det närmare sambandet med Österrike, som framförallt
underhölls af hans fader, medförde att han såsom kronprins måste
operera mot Preussen under fälttåget 1866. Men med Preussens
seger skedde Sachsens fulla anslutning till grannstaten i norr
och till nordtyska förbundet, och från den tiden stod konung
Albert troget vid Preussens sida och deltog med ifver och kraft
i enhetsarbetet. Han deltog med ära i fälttåget 1870--71, då
ännu såsom kronprins, och var med om detta krigs stora
historiska ögonblick, vid Gravelotte, St Privat, Sedan, i Versailles.

Efter de stora krigens slut har konung Albert lefvat ett
stilla, tillbakadraget lif, helst undvikande att framträda i det
offentliga. 1873 besteg han tronen efter sin fader. Enär han
i sitt äktenskap med Vasaprinsessan Carola icke har några
barn, öfvergår nu regeringen till hans broder, den sjuttioårige
prins Georg.
»EN ENKLARE TRÄBYGGNAD PÅ LANDET»

är ämnet för en af Svenska slöjdföreningen utlyst pristäflan, kvilkens
resultat synes i de till öfver ett trettiotal uppgående ritningar, som varit utställda
i föreningens lokal vid Brunkebergstorg i Stockholm. Prisnämnden har bestått
af professor E. Jacobsson, professor J. G. Clason, hofintendenten Gustaf
Lindgren, ingeniören C. R. Lamm och ingeniören O. Fahnehjelm.

Efter prisbedömandet befanns det, att första priset vunnits af arkitekten
Karl Guettler. Stockholm, det andra af arkitekten Chr. Arbo, Stockholm, samt
extra priset af arkitekten Folke Zetterwall, Stockholm. De fyra förslag, som
inköptes, befunnes vara utförda af arkitekterna Victor Fagerström, Gustaf
Frumerie, Axel Lindegren och Carl Olinder, Stockholm.

I programmet för denna pristäflan uttalades, att förslagen borde ansluta
sig till äldre, kända byggnadsformer -- detta på det att skizzerna icke
genom sin ovanlighet skulle verka skrämmande på dem, som kunna ha nytta
af dem. Bestämmelserna voro för öfrigt, att byggnadens areal fick växla mellan
80 och 110 kv. m., och att grundplanen skulle vara kvadratisk eller rektangulär
-- detta för att komma ifrån  den ofta fula och »brackiga» villastilen.

Som man hör, har programmet lämnat utrymme för mycket olika
uppfattningar af en »enklare träbyggnad», och de tävlande ha också visat sig
uppfatta saken på olika sätt. En del af dem ha anslutit sig till den äldre
allmogestilen, en annan del ha skizzerat en enklare herrskapsbyggnad med
veranda, o. s v.

Det är att hoppas, att genom denna pristäflan en viss höjning skall
komma till stånd inom träbygget å landet, något som åtminstone icke
kommer en dag för tidigt. Ty antalet svenska smaklösa träbyggnader är
legio.


FÖRSLAG TILL BYGGNAD Å LANDET:
FÖRSTA PRISET: Arkitekten Karl Guettler, Stockholm.

*

FRÅN KAPPLÖPNINGSFÄLTET.


Foto. Marcus, Ystad.

»BISCRA», Löjtnant A. Ehrenborgs 3-åriga, mörkbruna sto har i år debuterat på ett
synnerligen präktigt sätt. Hon sattes sistlidne januari i arbete för sommarens
löpningar och startade första gången i Malmö den 19 maj och tog där liksom i 
Stockholm den 1 juni och Ystad den 15 juni första pris. Hennes  hittillsvarande
vinstsumma är 2 hederspris och 1,000 kr. Vår bild
visar det vackra djuret med sin ägare, fotografien tagen vid löpningarne i Ystad.

DET BEBÅDADE MINISTERSKIFTET.


Foto. L. Larsson, Stockholm.
E. G. BOSTRÖM.


Foto. Roikjer, Malmö.
CARL HERSLOW.

Ehuväl intet är afgjordt härom när tidningen går i press,
har HVAR 8 DAG dock velat lämna porträtt till de namn,
hvilka med den största samstämmigheten nämnas såsom nya
i den blifvande ministären: f. d. statsministern E. G. BOSTRÖM
som regeringschef och d:r CARL HERSLOW som finansminister.
Af den förre finnes i HVAR 8 DAGS I årg. N:o 33 och III årg.
N:o 21 och af den senare i I årg. N:o 48 utmärkta helsidesporträtt
jämte biografier.

*

NYA OCH AFGÅENDE REGEMENTSCHEFER.


Generalmajor
Grefve A. G. GYLDENSTOLPE
afg. chef för Lifregem. dragoner.


Öfverste G. A. von PLATEN
afg. chef för Kronprinsens husarer.


Öfverste W. A. G. NISBETH
afg. chef för Västmanl. regemente.


Öfverste P. C. von PLATEN
nyutnämnd chef for Kronpr. husarer.


Öfverste C. C. VOGEL
afg chef för Västerbottens regem.
nyutn. chef för Västmanl. regem.

FÖRBEREDELSERNA TILL ENGELSKA KONUNGAPARETS KRÖNING.

Korrespondens till HVAR 8 DAG.

Sedan tidningen gått i präss och tryckningen börjat, ingår underrättelsen, 
att den med så ofantlig stora förberedelser tillämnade kröningen tillfölje 
en oundviklig operation, som konung Edvard i dessa dagar måst
undergå, blifvit tillsvidare uppskjuten. Af intresse kan dock vara, med stöd af de
förberedelser, hvarom 4 år uppsats ger god föreställning, 
att se hvilken omfattning denna kröning skolat få och väl kommer att senare få.


KONUNG EDVARD VII.


DROTTNING ALEXANDRA.

Den nu snart stundande kröningen har under flera månader
varit den medelpunkt, kring hvilken det allmänna
intresset rört sig. Först gick man i en lång spänning, huruvida
det skulle bli fred eller icke. Om förhoppningarna härutinnan
sloge fel, så skulle det alltid ha blifvit en bitter underström
genom festjublet. Men sedan man blifvit befriad från krigets
mara, skred man med ännu större ifver och med den glada
vissheten, att det verkligen lönade sig att stämma upp ett
rikt festackord, att intet missljud skulle skära igenom, till
sina förberedelser för högtiden.

På hvarje tänkbart ställe utefter de gator, där den stora
processionen skall gå fram, har det växt upp läktare som
svampar ur jorden. Inte ens sådana platser som National
Gallery eller S:t Paul's katedral ha skonats. De solida, men
tämligen oformliga träkonstruktionerna äro icke synnerligen
prydande i sitt nuvarande skick, men när de bli
färdigdekorerade samt fyllda med en entusiastisk människommassa är
det nog ingen som skall klaga öfver bristande estetik.

Så bedrifves arbetet med illuminationslampornas
uppsättande samt med gatornas dekorering med guirlandstänger,
flaggor o. d. under all ifver. Om man nu bara icke hade
vädret att klaga öfver, så skulle allt vara så lofvande som
helst. Men himlen är fasligt oblid. Om det icke småduggar
så öser det ned. Sol och värme äro nästan bortglömda
begrepp. De som icke varit så försiktiga att hölja öfver sina
redan uppsatta dekorationer, ha fått en stor del förstörda.

Westminster Abbey's portar ha varit stängda för
allmänheten alltsedan början af april och dess inre har undergått
stora förändringar. Äfven till det yttre är sig det ärevördiga
templet något olikt. Ett särskildt kapell, där konungen efter
kröningen skall ikläda sig sin glänsande, purpurröda kungliga
skrud, är uppbyggdt, och man har försökt att göra dess
utseende så ålderdomligt som möjligt.

En mängd förnäma gäster anlända till kröningen i en
jämn ström. Bland notabiliteterna märkas en negerkung samt
en prins från hvardera Japan och Korea.

För hvarje dag bli de jättearrangemanger, som äro
nödvändiga för att det hela skall flyta jämnt och utan afbrott,
allt mera utarbetade och bestämda i de minsta detaljer. Men
det kan också behöfvas både stora krafter och minutiösa
åtgärder för att reglera trafiken af de enorma människomassor,
som komma att vara i omlopp, att planera sådana företag
som kungens middag för en half million fattiga, flottrevyn
vid; Spithead o. s. v., o. s. v. -- Af åtskilliga ceremonier samt
af den stora processionen ha för erfarenheters vinnande flera
repetitioner hållits.

De stora dagarna nalkas nu, och London skall bli
skådeplatsen för festligheter af stor prakt och glans. Himlen måtte
väl snart ha uttömt sin vredes skålar, och om sedan sol och
sommar äfven blifva gäster vid högtiden, så skola de blilva
dess mera välkomna, ju längre de varit fåfängt väntade.

Pégué Ennes.



FREDSSLUTET: Konungaparet begifver sig till 
tacksägelsegudstjänsten i S:t Paul-Katedralen.

Efter fotografi.

EN GOSSBRIGAD ÖFVAR SIG FÖR KRÖNINGSHÖGTIDLIGHETERNA. Främst (med bortvändt ansikte)
till häst prinsen af Wales jämte earl Roberts och en del
framstående engelska militärer äfvensom japanske militärattachén Shiba.
FÖRBEREDELSERNA TILL ENGELSKA KONUNGAPARETS KRÖNING.


TILLBYGGNADEN TILL WESTMINSTER ABBEY för åstadkommande af ett rum, 
där konungen kan hvila sig under den långvariga kröningen.


LÄKTARE vid en af de gator kröningståget passerar. 
-- Platserna å dessa läktare liksom i fönstren o. a. äro ofantligt dyrbara.
EN DRÖM OM VÄRLDSVÄLDE.

Öfversättning för HVAR 8 DAG.

I balsalen gick det gladt tillväga och
marinofficerarnes uniformer gåfvo det hela en liflig och
omväxlande prägel.

Löjtnant Cyril Dare kunde dock ej deltaga i den
uppsluppna glädjen, ty han var kär -- och för män
i hans ställning är detta en åkomma, som lätt kan
medföra betänkliga följder.

Föremålet, Mildred Anstruder, var särdeles
vacker, och den man, som lyckades vinna hennes hjärta
hade all anledning att känna sig stolt.

Hennes skönhet hade också helt intaget Cyrils
hjärta -- det enda som nu återstod var att
besegra henne.

Hon bodde i Southsea, och under de sista tre
månaderna han hade varit stationerad i Portsmouth,
hade han tillbrakt hvarje ledig timma i hennes
sällskap.

Men förhållandet var, att en af hans förmän,
kommendör Seranton, hyste samma känslor för henne
och lade dem i dagen på samma sätt som löjtnanten.

För en man, som är förälskad och icke vet om
hans kärlek är besvarad, är balsalen ett verkligt
helvete, där svartsjukans demon för spiran. I hvarje
man, som svärmar omkring hans utkorade, ser han
en rival och lider outsägliga kval.

Ibland var Cyril öfvertygad om att Mildred
älskade honom, vid tillfällen åter, då han såg henne
föras bort i dansens hvirflar i hans rivals armar,
betviflade han det.

Tjänstgöringen hade hindrat honom, och då han
slutligen kom till balen, fann han, att hon blott
hade en dans kvar; men till hans stora glädje
samtyckte hon till att dansa den med honom. Cyril
hade gått till balen denna afton fast besluten att
få sitt öde afgjordt. Han skulle säga henne, att
han älskade henne, och att han ej kunde uthärda
ovissheten längre, men ännu hade intet tillfälle
yppat sig därtill.

Naturligtvis är det ett stort nöje, att i dansens
hvirflar få lägga armen om den man kär hafver,
men då man brinner af längtan att i ord få uttrycka
sina känslor, är en skuggig glasveranda mer att
föredraga.

Slutligen var den långsamma balen öfver. Han
hade gjort ett misslyckadt försök att få följa henne
till vagnen; ånyo hade Seranton varit före honom,
och han återvände till sitt skepp med hjärtat
plågadt af svartsjuka och vanmäktig vrede.

Med en sista blick på hennes fotografi kastade
han sig i sin koj utan en känsla af sömn; slutligen
föll han dock i en orolig slummer.

*

Det var blott få officerare på halfdäcket, hvilket
passade sig bra för Cyril, ty han önskade helst vara
ensam.

Han gick tyst fram och tillbaka och lät tankarna
ila till Mildred. Han beslöt att redan samma
eftermiddag gå direkt till hennes hem och framställa sitt
frieri. Han blef obehagligt störd i sina funderingar,
ty Seranton nalkades och passerade honom med ett
triumferande leende, men plötsligt vände han och
kom tillbaka till Cyril.

»Ni kan gärna först som sist sluta upp med
eder uppmärksamhet mot miss Anstruder, ty hon
skall bli min hustru, och jag ogillar ert uppförande.»

Cyril spratt till då han hörde dessa ord.

»Jag tror vi lämna åt miss Anstruder att själf
afgöra den saken. Jag skall besöka henne i
eftermiddag, och om hon --»

»Jag förbjuder er att besöka henne!» sade
Seranton.

»Så?» svarade Cyril. »Naturligtvis vet jag, att
ni är min öfverordnade, men --»

»Din unga valp! Jag säger dig, att hon älskar
mig!»

Gripen af ett oemotståndligt raseri höjde Cyril den
knutna handen och gaf Seranton ett slag i ansiktet.

Åskådarne stodo liksom slagna af förvåning
öfver hvad de sågo.

»Arrestera löjtnant Dare!» utropade Seranton.

Till en början rörde sig ej en enda man, hvarför
han upprepade sitt kommando.

Cyril gaf sig utan motstånd. Han började inse,
hvart hans handling skulle leda. Afsked från
tjänsten! Han som älskade sitt arbete högre än allt
annat i världen -- undantagandes Mildred. Han
ansågs ju allmänt för en af flottans mest lofvande
officerare. Dessutom hade han nu förlorat hvarje
utsikt att vinna henne, hvilket var det bittraste af
allt.

Alla hans kamrater kommo för att trösta honom,
ty han var mycket populär.

Slutligen kom den fruktade dagen, då Cyril
ställdes inför krigsrätt. Som domare fungerade en äldre
kapten, under hvilken Cyril tjänat som midskeppsman.

Han blef dömd till afsked ur tjänsten.

Förkrossad mottog han domen. Slaget drabbade
honom hårdt. Själfmordstankar ansatte honom
endast för att efterföljas af ett ursinnigt raseri mot sig
själf och det land, som så orättvist behandlat honom.

Han lämnade platsen upptagen af hämndplaner.
Han reste till London. Här stannade han endast
en dag och det frapperade honom, att han syntes
vara bespejad af en viss mystisk person.

Han for till Paris och tog in på ett hotell
under namnet Adair.

På aftonen satt han på terrassen utanför Café
de la Paix.

Han fängslades dock ej af det omväxlande
sceneriet, ty hans tankar vandrade fjärran. Plötsligt
igenkände han samma mystiska individ, som han
sett i London. Denne slog sig till och med ned
vid samma bord.

»Löjtnant Dare?» frågade den nykomne i det han
lyfte på hatten.

»Mr Adair», svarade Cyril stelt.

Han gaf honom en mönstrande blick,
Främlingen var slätrakad och föreföll intelligent och
viljekraftig.

»Förlåt min närgångenhet, men jag var
närvarande då er dom föll och har följt er hit», fortsatte
han kallt.

»Hvad önskar ni?» frågade Cyril.

»Er själf», svarade mannen.

»Jag kan gifva er hämnd, men vi kunna ej
samtala om det här ute, kom med till mina rum.»

Cyril tvekade, men till slut gjorde han honom
sällskap nedåt en lugn gata. De stannade framför
ett ståtligt hus och gingo upp i tredje våningen.

Främlingen rekvirerade whisky och sodavatten
och de slogo sig ned.

»Mitt namn är Paul Filowski», började
främlingen. »Jag tänker lägga mitt lifsmål i edra händer,
emedan jag vågar lita på er. Men ni måste lofva
att ej med ett ord förråda mig?»


Amatörfoto. J. Edgren, Gbg.
650 SVENSKAR FRÅN AMERIKA anlände härom dagen till Göteborg för att göra
sina sedvanliga och säkerligen välkomna påhälsningar för midsommar. I så
stort antal ha våra landsmän dock aldrig ankommit förut på en gång. Vår bild
togs då »Ariosto» angjorde nya kajen.


Amatörfoto
DEN NYA TYSKA KONTINENTALÅNGAREN »ODIN»,
som invigdes söndagen den 15 juni.

*

»På min heder», svarade Cyril.

»Välan då. Jag är anarkist, dock ej en af det
vanliga slaget. Mina fiender äro jordens beväpnade
nationer, och dem ämnar jag tillintetgöra. Jag vill
arbeta för freden -- den allmänna världsfreden --
genom att blifva starkare än alla nationer
tillsammans.»

Cyril gjorde min af att vilja gå.

»Tålamod ett ögonblick», sade Filowski och lade
sin hand på Cyril. »Jag har obegränsade tillgångar.
Äger en ö i Stilla hafvet med tusen utvalda män,
utvalda på samma sätt som ni. Jag har flere
skeppsdockor och ämnar bygga en flotta. Till att börja
med tjugu fartyg på tusen ton, hvilka göra
fyratio-fem knop i timmen och som äro försedda med
dynamitkanoner. Ett enda skott af dessa skall sänka
den största pansarkoloss i världen. Ett af dem är
redan färdigt.»

»Nå, hvad vill ni jag skall göra?»

»Blifva min högsta befälhafvare öfver flottan.
Inom ett år är hela flottan färdig och sedan skall
jag lämna makterna en månads respittid att sänka
sina pansarskepp, hvarom ej skall jag göra det för
dem. Ni ser att jag kommer att uträtta mer för
världsfreden än någonsin Haagkonferensen.»

De sutto tysta en stund.

»Jag kom att läsa om er rättegång, reste till
Portsmouth, studerade er, och blef underrättad om
er duglighet. Vill ni nu blifva min
öfverbefälhafvare?»

Cyril svarade ej.

»Min jakt ligger i Havre. Följ med till min ö
och se på densamma. Ni kan ju återvända, om ni
för godt finner.»

»Jag antar ert anbud», svarade Cyril hest.

Sedan förflöto dagarne som i en dröm.

Jakten var förträffligt utrustad och gick med en
oerhörd hastighet. Ehuru maskinen utvecklade
sådan kraft, såg Cyril ej till några ångpannor.

»Ett nytt eldämne», förklarade Filowski, »och en
förbättring af turbinprincipen »

De nådde snabbt målet. Genom en trång
öppning i klipporna kommo de in på en flod, och
längre upp vid densamma lågo varfven och dockorna.

De gingo i land och Cyril blef i tillfälle pröfva,
att Filowski talat sanning. De besökte det
pansarfartyg, som redan var färdigt, och profvade
kanonernas duglighet.

Efter tolf månader var flottan färdig och
besättningarne öfvades upp raskt nog. Jakten hade
afgått för att underrätta makterna, och han väntades
tillbaka inom tre månader. Under tiden hade Cyril
blifvit fullt förtrogen med sina skepp och deras
besättningar.

Då svaret anlände förvånade det honom ej det
minsta. Makterna hade skrattat åt hotet, och trodde
att de hade med någon galning att göra.

»Vi skola knäcka brittiska medelhafsflottan först»,
sade Paul, och Cyril samtyckte.

Filowski gjorde Cyril sällskap på hans skepp.
Det var uppgjordt, att skeppens manövrering skulle
lämnas helt och hållet i Cyrils händer.

Man nådde snart Gibraltar och påträffade
engelska flottan några mil från Malta.

»Vi skola gifva dem ett tillfälle försvara sig»,
sade Cyril till Filowski och sände ett af sina skepp
att signalera följande:

»Bered er till batalj! Vi ämna sänka er inom
femton minuter.»

Sedan signalen gifvits, återvände fartyget till
de andra.

Första skottet kom från Cyrils skepp.

»Träffad!» ropade Filowski, då den gigantiske
fyrmastade pansarkolossen började vagga och så
småningom sjunka i djupet.

Så uppstod ett oerhördt larm. Brittiska
flottans fartyg gåfvo eld, men Cyrils fartyg cirklade
rundt dem i full fart och blott få skott träffade.
Helt annorlunda var det med de engelska fartygen.
Skott efter skott från dynamitkanonerna gjorde
verkan, och af den magnifika flottan återstod snart
blott några spillror.

Krasch -- pang!

*

»Ni bad mig väcka er klockan sju, min herre.»

Cyril rörde sig orolig i sin koj.

»Åh! Hvad?» ropade han.

»Jo, här är ett bref till er, min herre!»

Mekaniskt öppnade han det och läste:

»Bästa herr Dare!

Hvarför var ni så tråkig i går afton? Välkommen 
till mitt five-o'clock té i dag.

Mildred.»
VECKANS: PORTRÄTT: GALLERI


C. M. INGELMAN.

60 år fyllde den 19 Juni en af k. flottans kontreamiraler, chefen
för marinförvaltningen Carl Magnus Ingelman.


J. P. HORN.

Den 9 Juni fyllde kontraktsprosten i Repplinge 
Johan Peter Horn 70 år. Efter aflagd teor. och
prakt. teol.  examen  i  Lund 1854
blef H. prestvigd 1866, kyrkoherde
i Repplinge 18#0, kontraktsprost
1897 samt ledamot af kyrkomötet 1898.


J. V. LIEDBERG.

85 år fyllde den 11 Juni
rådmannen i Hernösand Johan Vincent Liedberg. 
Med väl bibehållna kropps- och själskrafter sköter
han sin befattning som verkställande direktör i Norrlands
Hypoteksförening.


J. A. EKLUND.

Till domprost i Kalmar och kyrkoherde i Kalmar stads- och
landsförsamlingar har utnämnts docenten vid universitetet i
Uppsala, domkyrkovicepastorn teol.
kand. J. A. Eklund.


C. E. von der LANCKEN.

I sitt 60:de år ingick den 17 Juni underståthållaren i
Stockholm Carl Ehrenfried von der Lancken.


R. SAHLIN.

Den 7 Juni fyllde bankdirektören och boktryckaren 
Robert Sahlin i Sundsvall 60 år. Den i
hög grad populäre mannen var under dagens lopp föremål för
en storartad hyllning från när och fJärran.


E. LARSON.

60 år fyllde den 12 Juni disponenten vid Glafva glasbruk 
Emil Larson och uppvaktades med anledning därAF med sång af
skolbarn och brukets arbetare, en deputation af skogsbygdens
befolkning, samt dessutom af släkt, vänner och bekanta.


H. NORDSTRÖM.

Den 9 Juni fyllde ägaren AF Åhlhults säteri i södra Vi socken
af Kalmar län, Henric Nordström 60 år.


F. ANDERSON.

60 år fyllde den 16 Juni folkskoleinspektören i Halmstad,
lektor Fredrik Anderson under dagens lopp uppvaktad af
lärarekåren, stadsfullmäktige m. fl., hvilka framförde sina
gratulationer till den omtyckte mannen.


J. E. T. LAGERKRANTZ.

50 år fvllde den 9 Juni regementsintendenten vid
Lifregementets dragoner, kapten 
Jacques Erik Treport Lagercrantz i Stockholm.


H. W. P. WETTERSTRÖM.

50 år fyllde den 15 Juni sjökapten Henrik Wilhelm
Polycarpus Wetterström i Göteborg,
lyckönskad af släktingar och vänner.


A. LUNDGREN.

50 år fyllde den 16 Maj föreståndaren för 
Lidköpings Spirituosabolag Adolf Lundgren. 
L., har varit i bolagets tjänst sedan 1870, och blef på sin högtidsdag
föremål för mycken hyllning genom en mängd telegram, bref och
blommor från när och fjärran.

J. K. KREÜGER. 

Den 17 Juni afled i hufvudstaden f. akademisekreteraren
Johan Kristian Kreüger, f. 1818. K. var 1853--87 sekreterare och
ombudsman vid Lunds universitet.
Han sörjes närmast af maka.


C. BURMAN. 

En af Jämtlands störste affärsmän inom trävarubranschen,
grosshandlare Carl Burman, afled
i sitt hem på Frösön 82 år gammal, närmast sörjd af barn.

A. G. BERGHOLTZ. 

Den 6 Juni afled vid Stehags station f. d. stationsinspektoren
Anders George Bergholtz, född 1825. Han antogs vid statens
järnvägar 1802, stationsinspektor i Åkarp samma år, samt i Stehag
1863.


W. WIKLUND. 

Den 16 Juni afled i närheten af hufvudstaden fabrikören 
W. Wiklund, 70 år gammal. W. var i sin krafts dagar en ovanligt
energisk man, grundare af W. Wiklunds verkstäders aktiebolag,
som förut var hans privata affär.
Han sörjes närmast af söner, döttrar och syster.


L. JOHANSON. 

Den 4 Juni afled på Löfholmen vid Piteå en af samhällets
mest bemärkte män, sågverksägaren Leonard Johanson, vid 57
års ålder. Mångårig ledamot af stadsfullmäktig, vänsäll och
omtyckt af alla, lämnar han ett stort tomrum efter sig inom det
samhälle han tillhört Närmast sörjande äro maka och barn.


C. M. HOLMQVIST. 

Inspektoren för Gusums bruks vidsträckta jordbesittningar Carl
Mauritz Holmqvist afled den 9 Juni i en ålder af 50 år. Den
aflidne var en i hög grad duglig och plikttrogen man, samt omtyckt
och värderad af alla. Han sörjes närmast af maka och barn.


A. OHLSSON. 

Den 17 Juni afled i Stockholm disponenten för Husums
aktiebolag August Ohlsson, född 1843.
Den dugande mannen sörjes närmast af maka och barn.


G. G. WINGE. 

F. jägmästaren C. G. Winge afled den 5 Juni i Trekanten i
Småland, närmast sörjd af föräldrar och syskon. Han var född 1887.

*

HVAR 8 DAGS NOVELLBLAD. XIV.

ETT FÖRNYADT ANFALL. Kärleksnovell. Öfversättning för HVAR 8 DAG.

»Så tråkig du är»,  sade Molly.

»Säg lat», invände Jack och tog pipan ur munnen.

Det var en härlig vårmorgon, solen hade
börjat på allvar uppvärma luften, fåglarne kvittrade
muntert, och båten flöt sakta framåt, bortförd af
tidvattnet. Jack satt helt nöjd, rökande sin pipa,
ömsom betraktande det vackra sceneriet omkring sig
och ömson den vackraste af alla taflor, den unga
kvinnan i båtens akter.

Men nu satt hon så trumpen.

»Att tänka sig», sade hon, »att ha afstått ett
tennisparti med lord Staines för detta!»

»Månne icke vädret är väl varmt för att spela
lawntennis», anmärkte Jack. »Ellen, kanske jag får
antaga, att du föredrog en sådan här lugn
roddtur i mitt sällskap framför en tête-à-tête med en
tennisspelare. Lorden lär vara en skäligen bråkig
herre.»

»Visst icke», svarade Molly varmt. »Han är
mycket intressant och vänlig och --»

»Och rik», inföll Jack. »Glöm icke det, fröken
Molly Merton, dotter till en sträfsam komminister.
Fäst er icke vid om han är gammal, flintskallig
och blaserad -- han är rik!»

»Ja, det är väl något man bör taga hänsyn till»,
sade Molly, tankfullt doppande sin hand i vattnet.
»Och han är dessutom mycket uppmärksam. Tänk
att få bli lady Staines. Aldrig några
pänningebekymmer -- toaletter, juveler och allt annat man

kan önska sig, talrika tjänare, hästar och ekipage
och dessutom en titel, för hvilken alla stå redo att
kröka ryggen.»

»Det låter verkligen inbjudande», sade Jack
nonchalant. »Där bör du hålla dig framme, Molly. Du
skall nog vinna framgång!»

»Troligtvis», sade Molly öppenhjärtigt. Lordens
afsikter äro allt för påtagliga.»

»Då kanske jag inom kort får nöjet gratulera
dig», sade Jack och knackade askan ur sin pipa.
»Jag beklagar, att jag uttryckte mig något
vanvördigt om honom, Molly. Kanske endast hans sätt
är sådant. Emellertid har han en utsökt smak.»

Molly bet sig i läppen och betraktade
uppmärksamt, ehuru ej utan en känsla af förödmjukelse,
den unge behärskade mannen.

Hennes koketteri hade ingen inverkan på honom
denna morgon. För ej längesedan skulle han råkat
i förtviflan vid blotta tanken på att hon skulle gifta
sig med någon annan, ja, för endast sex månader
låg han vid hennes fötter, vridande sig i kval öfver,
att hon afböjde hans frieri -- hans lif skulle blifva
så tomt utan henne, hade han sagt. Nu föreföll
han, minst sagdt, besynnerlig. Molly var icke van
vid att bli försummad.

»Ser du, Molly, du skulle aldrig passa till
hustru åt en fattig man», fortsatte Jack kyligt. »Du
har en extravagant smak och har ett naturligt
behof af ömhet. Att vara dyrkad af en endast skulle
bli enformigt. Du föredrager beundrare 'en masse'.»

Förvånad slog Molly ned ögonen och hennes röst
darrade något då hon yttrade:

»Huru länge har du haft den uppfattningen?»

»Sedan någon tid tillbaka», svarade Jack tankfullt.»

»Jag hoppas, du har glömt de där tokerierna
för sex månader sedan, Molly. Jag har verkligen
varit ganska generad öfver mig själf allt sedan dess.
Jag måtte ha varit galen!»

»Åh!» sade Molly.

Det uppstod en stunds tystnad. Mollys hand
upphörde att leka med vattnet, och Jack tog till
årorna för att komma ifrån det kritiska i
situationen.

»Du förstår Molly», började han, och rodde af
alla krafter, »att de flesta unga män ha otur i
kärlek, och det är mycket hälsosamt för dem. Efter
en knäck bli de mera sparsamma med sin ömhet.
Men då de så slutligen gifva sina känslor fritt lopp,
ter sig saken helt annorlunda, det är då allvar.»

»Åh!» sade Molly igen utan att se upp.

Uppmuntrad af hennes nedslagenhet, fortsatte
han:

»Jag antar att du kan gissa hvad jag skulle
vilja säga, Molly, Den man är icke värd en nypa
salt, som ruinerar sitt lif för att en kvinna ej vill
hafva honom. Molly, jag ämnar gifta mig.»

Dessa ord kommo som en stor öfverraskning
för stackars Molly, ehuru Jack hade förberedt henne
så försiktigt, att hon var fullt beredd på det. Skulle
Jack kunna fästa sig vid en annan flicka, efter att
ha en gång älskat henne. Jack, som hade varit
hennes slaf och tillbedjare sedan barndomen, han
som skulle huggit af sig handen, om det gagnat
henne, han som svurit lefva ungkarl i hela sitt lif,
om han ej fick henne -- hon kunde icke tro det.
Och likväl satt han där -- hennes Jack -- och
talade så lugnt om att hon skulle gifta sig med
den gamle afskyvärde lorden, under det han
tröstade sig med en annan flicka. O, det var som
en förskräcklig dröm. Det kunde ej vara sannt.

»Jag hoppas emellertid att vi förblifva så goda
vänner, Molly, att lady Staines vill hälsa på min
enkla fru Marriott.»

»Hvarför tala så?» sade Molly.

»Icke är hon en skönhet, ehuru hon är vacker
nog åt mig, men hon är så god, och därför älskar
jag henne; du kan aldrig tro, Molly, hvad jag älskar
henne.»

»Sade du ej detsamma till mig för sex
månader sedan ?»

»Jo, men ser du, det är en skillnad
därvidlag», sade Jack. »Hon hade ett dussin att välja
på, men föredrog mig -- jag som endast har 5,000
kr. om året i inkomst. Är inte det förtjusande?»

»Så märkvärdigt», sade Molly buttert. »Men
om smaken skall ingen disputera. Var nu god sätt
mig i land. Jag är trött.»

»Kanske jag tröttat dig med att prata om min
lycka», sade Jack. »Min stackars Molly. Jag
förmodar du brinner af otålighet att berätta mig allt
om lord Staines.»

»Prata icke nonsens», sade Molly. »Jag har inga
förtroligheter att meddela dig. Vänd du bara!»

Jack lydde högst förvånad öfver hennes
förändrade uppförande. Hennes ögon voro fuktiga,
kinderna blekare än vanligt. Då de slutligen nådde
stranden sträckte han ut handen för att hjälpa henne
ur båten.

»Molly», hviskade han. »Vill du icke gifva mig
en kyss för våra gamla minnens skull?»

Molly blickade upp förvånad och indignerad.

»Nej», sade hon. »Huru vågar du!»

»För sista gången», båd han. »Endast en, kära
Molly.»

»Oh, hur kan du ?» ropade hon. »Nej, Jack!
Låt mig gå.»

Vid detta första tecken till tvekan hade Jack
fångat henne i sina armar.

»Molly! Min egen lilla Molly!» hviskade han och
hon -- den blifvande lady Staines lutade sig mot
hans bröst. Men plötsligt slet hon sig lös.

»O, jag hade glömt henne», utropade hon och
betäckte ansiktet med sina händer. »Hur kan du
tillåta dig något sådant, då du älskar en annan.»

»Det skall hon ej fästa sig vid», sade Jack kyligt.

»Du är en tarflig, otrogen varelse», sade hon
darrande af vrede. »Jag trodde dig vara en
gentleman. Låt mig gå!»

»Nej», sade Jack. »Du skall höra mig; först,
Du blir nog ej missnöjd, om jag säger dig, att den
flicka, jag nu älskar, är densamma, jag friade till
för sex månader sedan; skillnaden är endast den,
att jag trodde henne vara vinningslysten, hvilket jag
funnit att hon icke är, och att hon verkligen älskar
mig, ehuru hon icke med en min förrådde det då.
Hennes namn är: Molly, den sötaste och. raraste
lilla flicka i världen. Molly, min älskling! Kan du
förlåta mig?»

Hvilken kvinna skulle kunna motstå något
sådant, motstå Jack, med sitt vackra ansikte, med sina
af kärlek och lycka strålande ögon? Icke kunde
Molly det, ty med ett lätt skri af glädje,
öfverraskning och förvåning sprang hon i hans armar.

»Hvad, den blifvande lady Staines», utropade
Jack. »Hvad tar du dig till, och hvad skall hans
höghet, lorden, säga ?»

»Oh, Jack», sade Molly, blickade rodnande upp
i hans ansikte och log. »Jag har aldrig åtrått hans
pänningar. Jag skulle blifvit en olycklig lady Staines.»

*

3:dje årg.             Den 6 Juli 1902                N:o 40

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Otto Lagerberg (med 1 porträtt). 

Den nye persiske ministern i Stockholm (med 1 porträtt). 

Skola och hem (med 9 illustrationer). 

Nya och afgående regementschefer, II (med 2 porträtt). 

Svensk landskapsmålning från 1600-talet (med 1 illustration). 

En bröllopsgåfva (med 2 illustrationer). 

Prins Carl och prinsessan Ingeborg i Västergötland (med 2 illustrationer).

Framför Buckingham Palace under konung Edvards sjukdom (med 1 illustration). 

När kröningen inställdes (med 1 illustration). 

Gustaf Bergström (med 2 illustrationer). 

Mésalliance. Originalberättelse för HVAR 8 DAG af Ulla Linder. 

Det nya hotellet i Vaxholm (med 1 illustration). 

Viktor Adler (med 1 porträtt). 

Ett vad om 200,000 francs (med 1 porträtt). 

Veckans poträttgalleri (med 12 porträtt). 

HVAR 8 DAGS Novellblad XV: Ett misstänksamhetens offer.

- BONNIERS TRYCKERI AKTIEBOLAG. GÖTEBORG.  1902. -





Foto. Lefrén, Stockholm.

F. D. KONTRE-AM1RALEN OTTO LAGERBERG.
OTTO LAGERBERG.

MED ANLEDNING AF 75-ÅRSDAGEN.

Söndagen den 22 juni fyllde f. d.
kontreamiralen Otto Lagerberg 75 år. Den afhållne
mannen var med anledning häraf föremål för
mycken hyllning. Bland mängden af
lyckönskningstelegram märktes ett från konungen. Den gamle
amiralen är, som bekant, Sveaordens styrande mästare,
och ordens öfverstyrelse uppvaktade honom samt
öfverlämnade en textad adress. För öfrigt var
strömmen af uppvaktande stor och ihållande.

Otto Lagerbergs vagga stod på Ramsta i Ny
socken i Värmlands län. 1844 inskrefs han vid
Karlskrona militärläroverk och var samma år
jungman å skeppet »Hilda» under en resa till
Nordamerika. Följande år blef han extra kadett och
aflade 1847 sjöofficersexamen samt mönstrade som
jungman å briggen »Hilda» under en resa till
Medelhafvet samma år i juni. I november blef han
andre styrman å denna brigg samt 1848 andre
styrman å briggen »Rapid» under en resa till
Nordamerika. 1849 var L. förste styrman å briggen
»Kolumbus» på en resa till Sydamerika, och han
var 1850 förste styrman å skonerten »Aurora» under
en resa till England.

L. blef 1856 premierlöjtnant och tjänstgjorde
därefter i flera år som befälhafvare å
handelsfartyg: 1858-59 å »Göteborg», 1860 å »Kattegat»,
1861-62 och 1865-66 å »Najaden». 1865
utnämndes han till kaptenlöjtnant och 1866 till 
kommendörkapten af andra graden samt blef 1874 chef för
skeppsgossekåren i Karlskrona.

Kommendörkaptens af första graden rang nådde
L. 1875 och utnämndes 1882 till kommendör och
militärchef vid Karlskrona station, där han 1878
blifvit chef för sjötrupperna och stationsskolan. 1883
-85 ledde den skicklige sjömannen som chef
fregatten »Vanadis» världsomsegling, hvarpå han blef
kommendant i Karlskrona och 1887 varfschef
därstädes. Två år senare skedde hans utnämning till
kontreamiral, från hvilken post han 1890 tog
afsked.

Den verksamme mannen har äfven suttit som
ledamot i kommitén för afgifvande af förslag till
ändring i flottans reglemente 1882-83 och i
kommittén rörande ändring af pansarbåten »Svea», 1883.
Under perioderna 1887-92 var han
stadsfullmäktig i Karlskrona, 1891 ledamot af kommittén för
bedömande af föreslagen kommunikationsled och
postförbindelse mellan Trelleborg-Sassnitz. 1893
valdes L. till ledamot i Fosterländska förbundets
centralstyrelse, o. s. v. Sedan 1885 är han
hedersledamot af k. Örlogsmannasällskapet i i Karlskrona.

Den gamle sjömannen är allt fortfarande vid
den bästa vigör, i detta afseende lik generalen grefve
Sven Lagerberg. Den adliga och den grefliga ätten
Lagerberg leda för öfrigt sitt ursprung från samme
stamfader.



DEN NYE PERSISKE MINISTERN I STOCKHOLM.

Foto, Florman, Stockholm
MIRZA HASSAN KHAN.

Den nye persiske ministern i S:t Petersburg, Mirza
Hassan Khan Mochirol-Molk, äfven
ackrediterad vid svenska och norska hofven, har under
någon tid uppehållit sig i Stockholm, där han tagit
åtskilliga sevärdheter i betraktande, samt därifrån
begifvit sig till Norge. Hans excellens är endast
32 år gammal, men bekläder likväl sitt lands näst
viktigare ministerpost, ambassadörplatsen i
Petersburg. (Den viktigaste posten anses vara
ministerposten i Konstantinopel). Mirza Hassan Khan är
en vetenskapligt bildad person, hvilken i Persien
bl. a. varit föreståndare för ett institut, där unge
män utbildas till diplomatiska och konsulära
befattningar. Skarpsinnig jurist, har han utöfvat stor
verksamhet beträffande internationel rätt och i öfrigt
sträfvat för åstadkommande af nyttiga reformer.

År 1900 följde Mirza Hassan Khan schahen
till Europa som storvizirens och utrikesministerns
sekreterare, hvilken post han beklädde, tills han vid
Mirza Riza Khans utnämning till ambassadör i
Konstantinopel efterträdde denne som Persiens
minister i Petersburg, Stockholm och Kristiania.

Det var med utmärkt artighet, som den persiske
ministern här om dagen mottog HVAR 8 DAGS
representant och en stund samspråkade med honom.
Vi ha här nöjet att visa vår stora läsekrets
porträttet af den så framstående unge diplomaten,
hvilken bl. a. framställde åtskilliga frågor beträffande
HVAR 8 DAG, som han sade vara en i
typografiskt hänseende särdeles behaglig tidning. »Det är
bara synd, att jag inte kan läsa hvad ni ämnar
skrifva om mig!» sade han skrattande.

                             O.R


SKOLA OCH HEM.

Det är ett lika intresseväckande som storslaget företag, förtjänt af allmännare uppmärksamhet, som en enskild man på det mest oegennyttiga sätt startat i ock med upprättandet af den på engelska idéer baserade »Lundsbergs privatskola för gossar».

Bland skolföretag, som på enskild väg kommit
till stånd under de senaste åren i vårt land, torde
»Lundsbergs privatskola för gossar» i sitt slag vara
det första, som blifvit förlagdt till landet. Därmed
har också impulsen gifvits att åt den studerande
ungdomen i våra svenska skolor bättre tillgodose
dennas verkliga kraf genom att bereda fördelen af
en bättre och sundare omgifning, sådan landet
erbjuder framför staden, därmed sammanhängande rikare
tillfällen för friluftslif såsom motvikt mot det
enträgna stillasittande arbetet inne, kraftigare
inflytelser till uppväckande och bevarande af ett mera
naturligt umgängessätt och uppfattningssätt, på samma
gång skolan i sin egenskap af enskild stiftelse äger
förutsättningar att i själfva undervisningen inlägga
ett reformerande element i den utsträckning, som
kan anses erforderligt till gossarnes sanna
utbildning på förståndets vägnar. Såsom den enande allt
sammanhållande kraften kommer härtill skolans
moraliska inflytelser, hvilka, understödda af hängifven
kärlek till ungdomen, gå ut på att i de ungas
sinnen ingjuta höga, sedliga grundsatser och bevara de
unga från skadliga slitningar vid utdanandet af
deras karaktärer. I detta senare afseende har skolan
som sådan blifvit förbunden med särskilda skolhem
för lärjungarne.

Lundsbergs skola, som sålunda i sin
organisation så nära som möjligt förenar skola och hem,
har stiftats af en f. d. engelsman grosshandlaren
William Olsson från London, sedermera bosatt i
Stockholm. Han har här tillämpat engelska idéer,
men har samtidigt vid omplanteringen af dessa i sitt
svenska företag gifvit dem en fullständigt svensk
prägel.

Frågar man, hvad denna skola bereder sina
lärjungar till, så kan man allmännast svara: den vill
bereda dem till dugliga medborgare, goda
människor och starka karaktärer. Men såsom omedelbart
mål för undervisningen är meddelandet af sådana
kunskaper, som kunna anses höra till en god
allmänbildning i våra dagar. Det gäller sålunda att
medelst ett lämpligt urval af ämnen bibringa
lärjungarne en reel fond af för lifvet användbara
kunskaper och därjämte -- hvilket är ännu viktigare
-- söka allsidigt utveckla deras anlag och utbilda
dem till själfständigt tänkande och handlande
människor. För detta måls vinnande har skolans
lärare alltifrån början af dess verksamhet varit
angelägna om att utmäjsla ett program, som skulle tjäna
detta säregna syfte, ett program, hvarpå fortfarande
arbetas med ifver. Här kan blott angifvas
konturerna af de principer, som ligga till underlag för
detta arbete. Man söker få till stånd en läsordning
med ämnena afvägda efter gossarnes olika
ståndpunkt samt äfven så att de delar af ett ämne
behandlas först, som lämpa sig på ett lägre stadium,
hvarefter de andra följa i tur och ordning. Hvad
metoder angår, så är det alltid en fara att söka


LUNDSBERGS SKOLA I VÄRMLAND.
NÅGRA BILDER FRÅN LUNDSBERGS SKOLA UNDER FRITIMMARNE.

LUNDSBERGS SKOLA: Skolan förfogar öfver präktiga kapproddbåtar.

påtrycka en lärare en viss sådan, hvadan hvarje
lärare, som är nitisk i sitt arbete, bör få följa sin
egen, om det också ligger i öppen dag, att en viss
gemensam åskådning måste kunna göra sig gällande.
En och samma lärare får i regel följa med sina
lärjungar klasserna igenom i det särskilda ämnet.
Härigenom bevaras bättre kontinuiteten, hvilken
skolan söker med all makt införa öfverallt, så långt
det är möjligt. En själfklar sak är lektionernas
ordnande på schemat så, att onödig ansträngning
ej vållas gossarne. Undervisningen vill slutligen
göras så praktisk som möjligt och bindes därför denna
esomoftast samman med lifvets verkligheter.

Till följd af de kurser, som skolan hittills
förelagt sig och följt, har det ej gärna kunnat bli tal
om erhållande af demissionsrätt till ett statens
läroverk. Det har dock visat sig, att gossar, som gjort
allvar af sina studier, kunnat från Lundsbergs
skolas sjätte eller högsta klass flytta upp i statens
VI:2 utan tidsförlust med komplettering på lediga
stunder af de ämnen eller delar af ämnen, som
varit behöfliga. För underlättande af dylik
öfvergång undervisas i de båda högsta klasserna vid
Lundsberg i franska.

Från och med nästkommande höst, då det sista
elevhemmet blir färdigt, kan skolan mottaga ett
antal af omkring 90 gossar. Under de sex åren af
sin tillvaro har denna anstalt haft att glädja sig
åt ett alltjämt växande förtroende från
allmänhetens sida, hvartill bidragit först och främst den
goda anda, som fått råda inom kolonien, och
därnäst den omständigheten, att den är belägen på
landet med allt det goda som detta innebär
moraliskt och fysiskt. I detta sistnämnda afseende kan
skolan väl betraktas som ett sanatorium, belägen
som den är på sluttningen mot en sjö med blandad
löf- och barrskog.


GRUPP AF LÄRARE OCH ELEVER VID LUNDSBERGS SKOLA.


NYA OCH AFGÅENDE REGEMENTSCHEFER. II.


Öfverste J. O. N. ASPGREN
nyutn. chef för Västerbottens regemente.


Öfverste K. G. BILDT
afg. chef för Smålands husarer,
nyutn. chef för Lifreg. dragoner.

-



SVENSK LANDSKAPSMÅLNING FRÅN 1600-TALET.

Foto. Julius Grape, Foto.-affär & atelier, Sthlm.

Bibliotekarien Olof Granberg har nyligen utgifvit ett
intressant arbete öfver den berömde holländske konstnären
Allart von Everdingen. Dennes landskapsmålningar i
Amsterdams Riksmuseum gälla allmänt såsom varande »norska
landskap», men har den nämnde konstforskaren kunnat
konstatera att desamma återgifva, icke norska utan svenska
landskapsmotiv. Sålunda har en af målningarne befunnits utgöra
en utsikt öfver det som tillverkningsorten för Gustaf II Adolfs
läderkanoner bekanta, 1627 anlagda, men redan 1663 åter
upphörda Julita bruk, som låg på det nuvarande Fågelsta mark.
Man återfinner de dåvarande herregårdshusen, ganska enkla
för de förnäme ägarne, samt Julita kyrka i sitt ursprungliga
skick äfvensom en hel del olika bruksbyggnader. Nuvarande
ägaren till Julita gård, Löjtnant Bäckström, har låtit kopiera
den i kulturhistoriskt afseende synnerligen värdefulla
målningen och är det denna kopia HVAR 8 DAG med
vederbörligt tillstånd låtit fotografera. Det bör ju vara af stort och
allmänt intresse att se lifvet på ett svenskt bruk för flere
hundra år sedan åskådliggjorda af en samtida konstnär.


EN BRÖLLOPSGÅFVA.

I början af juni tillträdde Prins Christian af
Danmark med gemål, prinsessan Alexandrine af
Mecklenburg-Schwerin, det vackra
sommarslott hvilket den jutländska 
befolkningen skänkt det unga
prinsparet som bröllopsgåfva.

Slottet   är  beläget nära Aarhus 
och vid den vackra Marselisborgsskogen, 
efter hvilken det fått
sitt namn, med en härlig utsikt
öfver hamnen.

Prins Christian har förut residerat 
i Jylland och vann därvid
den höga grad af popularitet, som
tagit sig ett så vackert och
storslaget uttryck.

På samma gång vi lämna en bild af 
det magnifika slottet återgifva vi den
annan, i öfrigt unge furstens porträtt 
äfven af en ytterst sällspord, anledning.

När danske kronprinsen och
prins Valdemar nyligen reste till
kröningsfästligheterna i London
och som konung Christian
förlänger sin vistelse i Wiesbaden,
inträffade det sällsynta fallet, att en
riksföreståndare måste utses i
Danmark. Prins Christian,
hvilken, som sagdt, residerar på
Marselisborg, är sålunda i egenskap
af kronprins Fredriks äldste son
f. n. riksföreståndare och Aarhus
har därmed för en kort tid varit
danska regeringens säte.

-


PRINS CHRISTIAN AF DANMARK.


Foto. Julie Lauerberg, Köpenhamn.

MARSELISBORGS SLOTT VID AARHUS, bröllopsgåfva tlll Prinsen och Prinsessan Christian af Danmark.


PRINS CARL OCH PRINSESSAN INGEBORG I VÄSTERGÖTLAND.

Efter fotografier af W. Lindhe, Lidköping.


Prinsessan Ingeborg.    Prins Carl.
GRUPP FRÅN RÅBÄCK: Landshöfding. Sjöcrona (1); fru Roos, född Sjöcrona (2); friherre Klingspor å Råbäck (3); grefve Rudenschöld (4); d:r Carl Nyström (5); herr Ivar Wijk (6); frih. Silfverschiöld å Koberg (7).

Västergötland har i dessa dagar hedrats med ett
flere dagars besök af dess härtigpar, prins
Carl och prinsessan Ingeborg. I det tal prinsen vid
något visst tillfälle under resan höll för länets
välgång uttryckte han sin glädje öfver att ändtligen
ha kunnat realisera en länge känd önskan att få
visa Västergötlands härliga natur för sin gemål.
Gifvetvis har det folkkära paret rönt alla de bevis
på sympati, som vid ett dylikt tillfälle kunna läggas
i dagen med festliga anordningar, uppvaktningar
m. m, vid besök i städerna och å de större godsen.
Axvall, där Västgöta och Skaraborgs regementen
äro förlagda, erbjöd vid tillfället för det furstliga
besöket, den 28 juni, ett utomordentligt vackert
och glansfullt skådespel. HVAR 8 DAGS bilder
lämna en liten antydning om det senare tillfället
samt en grupp med mera framstående personer i
de besökta trakterna.

HÄRTIGPARET Å AXVALL: Prinsessan i vagnen och prins Carl till häst passera fronten af Västgöta och Skaraborgs regementen.


FRAMFÖR BUCKINGHAM PALACE UNDER KONUNG EDVARDS SJUKDOM.

Efter fotografi.
NÄR KRÖNINGEN INSTÄLLDES: Framför det kungliga slottet, Buckingham Palace, när folkmassan väntade att få nya underrättelser om konungens sjukdom.


NÄR KRÖNINGEN NSTÄLLDES.

Londonkorrespondens till HVAR 8 DAG.

Efter fotografi.
KRÖNINGSDEKORATIONERNA Å BANK OF ENGLAND OCH BÖRSEN (hvaraf endast en del synes).

Allt var i ordning.
Flaggor, illuminationer, guirlander.  T. o. m.
vädret hade ändtligen tagit reson, och solen var
kanske något ihärdig i sina bemödanden att ta det
försummade igen.

Kungen blef -- läste man i tidningarna -- för
hvarje dag bättre från den lindriga förkylning som
angripit honom. Och i måndags anlände han från
Windsor till London och underhöll samma afton
en lysande samling af furstliga gäster. Detta var ju
äfven ett godt tecken på att hans indisposition tagit en
god vändning och att han nu var så återställd, att
intet hindrade hans inträdande i medelpunkten af
veckans alla festligheter.

De nyfikna och glada skarorna på Londons
dammiga gator blefvo allt tätare och trängseln
allt värre. Sittplatserna på läktarne efter
processionsrouten blefvo alltmera efterfrågade och
priserna visade en sakta tendens att stiga. Massor af
utländingar anlände, extratågen förde den ena
furstliga representanten efter den andra upp till
kröningsstaden. Skeppen samlades nere vid Spithead.

Alla ordnande anordningar voro vidtagna,
gatustängsel uppsatta, trafiktider bestämda. Allt var
i väntan.

Då -- två dagar före ceremonin i
Westminster Abbey, två dagar innan det imponerande
resultatet af alla jättelika förberedelser skulle
afvecklat sig -- då inträffade det som ingen vågat vänta
och som ingen haft anledning att förutse. Kungen,
var dödssjuk! Ingen kröning, ingen procession,
ingen flottrevy! Allting uppskjutet på obestämd tid.

Verkan af denna underrättelse var kolossal.
Först stod man som lamslagen och vågade icke
tro sina egna ögon. Sedan blef det en oerhörd
rusning efter tidningar, hvilka gåfvos ut i flera
extra upplagor och ändock slutsåldes på en kort
stund. Utanför Buckingham Palace samlades snart
stora skaror, som ängsligt väntade på vidare
underrättelser, och många ha stått i stum förbidan
utanför slottet hela natten för att utan uppskof få del
af den bulletin som härnäst skulle utfärdas.

Störst är naturligtvis spänningen med afseende
på den utgång konungens sjukdom skall få. Men
det kommer allt att svida i själen på mången, då
man nu skrider till nedtagandet af läktare och
dekorationer, hvilka ju aldrig fått fylla sin mission.
Äfven om kungen är utom fara kommer man att
känna detta grofva streck i räkningen som en stor
shock.                               Peguè Ennes.


GUSTAF BERGSTRÖM.

65 år fyllde den
24 juni den öfver
hela Sverige kände
skådespelaren i den
komiska genren
Gustaf Bergström,
hvilken i så många år,
då den tyska,
harmlösa farsen ännu
förmådde locka till
skratt, var den
ledande kraften å
Södra teatern i
Stockholm. Hr B. är, som
bekant, numera,
sedan Södra teatern
öfvergått i direktör
Ranfts händer
anställd vid
Dramatiska teatern, där han
i vinter väckt
mycken munterhet i
»Historiska slottet».

B. började sin
teaterbana 1858 vid 
Ladugårdslandsteatern,
tillhörde
sedermera Zetterholms
trupp vid Södra
teatern och om
somrarne Djurgårdsteatern, hvarefter han
i bolag med
Haqvinius innehade Mindre teatern och Södra teatern, hvilken han
slutligen ensam förestod.

Det har blifvit sagdt om Gustaf Bergström, att det är
hans specialitet att spela »brackan» -- den i munnen store
mannen, som gärna pöser upp, men som i grund och botten
är harhjärtad och undfallande. Ja, huru många förtryckte
äkte män -- hvilka gärna i hemlighet lefva om -- har
Bergström icke i sina da'r framställt! Och huru många gånger
har han icke genom sina lustiga tonfall -- hans röst och dess
gälla timbre är i och för sig särdeles komisk -- och små
skälmska miner lockat till skratt. Man blir glad af att endast
betrakta den Bergströmska uppnäsan.

Det porträtt, som vi här återgifva, är numera en
sällsynthet. Det är ett ungdomsporträtt af den utmärkte komikern
och framställer honom som Lasse i »Nerkingarne». Hans
kvinnliga moitié är den oförgätliga Anna de Wahl.


GUSTAF BERGSTRÖM.


ANNA DE WAHL.        GUSTAF BERGSTRÖM,

-



MÉSALLIANCE.

Originalberättelse för HVAR 8 DAG af Ulla Linder.

Unge grefve Måns hade gått ut på terrassen,
som vette nedåt trädgården, för att, medan söta
far och söta mor togo sin sedvanliga »tupplur», i
allsköns lugn njuta af sin middagscigarett och
ostördt hängifva sig åt sina tankar och
funderingar.

Han gick några slag fram och tillbaka öfver
den fingrusade planen, slog sig så ned på en
trädgårdsstol, lutade sig tillbaka mot ryggstödet,
svängde vigt och gesvindt upp benen i en bekväm
ställning på det framför honom stående
trädgårdsbordet, gaf stråhatten en liten knäpp, så att den flög
bort på nacken och försjönk i meditationer med
armarna korslagda öfver bröstet.

Han var kär, stackars grefve Måns, ohjälpligt,
hopplöst förälskad högt öfver öronen.

Mön Dieu! Det var en cause difficile! Inte
det att bli kär -- bevars! det gick lättare, än
någon kunde ana -- fastän så förälskad som han
nu var, hade han aldrig varit förr och skulle
aldrig någonsin bli mer! -- Men just hans
förälskelse var en cause difficile. Han ämnade
nämligen göra en mésalliance.

Mésalliance.

Det var något visst piquant, manhaftigt i det
ordet, tyckte han. Det betydde en kärlek, nog stark
att bryta ned gamla fördomar, det betydde unga,
kraftiga viljor och eldigt sjudande blod!

Han finge bereda sig på en storartad, huslig
scen. Tårar och jämmer från söta mor; vredgade,
dundrande straffpredikningar från far och maliceusa
leenden, små stickord och förargliga häntydningar
från cousinerna på Beateberg, särskildt cousine 
Ulrika. Gud! hon, som kunde vara så öfverlägset
förarglig! -- --

Grefve Måns tuggade ursinnigt sin halfslocknade 
cigarettstump och betraktade sina vådor med
förgrymmade blickar.

Det blef nästan det otrefligaste att slå ifrån
sig gent emot cousine Ulrika. Men han skulle
minsann visa henne, att han var karl för sin hatt, inte
en sådan lättskrämd pojkvasker, som hon tycktes tro.
Han skulle trotsa dem allesamman! -- Om
cousine Ulrika räknat på att blifva grefvinna på
Torup, så skulle hon bli grymt bedragen. Ha --
ha -- det kunde just göra henne godt, den stolta
sköna, att få stå där med lång näsa och se lilla
mamsell Flodin inta den efterlängtade platsen.

Hans ungdomliga ansikte fick plötsligen ett ömt,
svärmiskt uttryck och de blå ögonen kastade
smäktande blickar upp mot himmelens irrande
molntappar.

Vintre S:t Gris! Hvad hon var söt, den lilla
Beate-Jaquette! Han såg för sig hennes rosiga
kinder, den lilla leende munnen och de spelande, mörka
ögonen. Och hennes sätt att se på honom,
närhan -- hm -- -- när han kom henne litet för
nära, -- förebrående, men på samma gång
gäckande och eggande!

Det gick en kall kåre öfver ryggen på honom;
vid blotta minnet.

Mon Dieu, den där lilla röda munnen, att få
-- -- Aj, för f -- --. Unge grefven sprang upp
ur sin bekväma ställning med en mindre välvårdad
fras och slungade den lilla cigarettstumpen, som
bränt honom så illa, med förakt ifrån sig.
Tyst, var det ej någon, som gick och
nunnade och småsjöng därnere bland krusbärsbuskarne!
Hvem kunde det vara? Han stod lyssnande och
spejade mellan fruktträdens grenar och löfverk. Jo
visst -- där såg han en ljus, volangprydd kjol
sticka fram mellan de taggiga buskarne. Det kunde
ej vara någon annan än lilla Beate-Jaquette.

Grefve Måns tände i hast en ny cigarett och
tog trappan ned till trädgården i två språng, men
just som han skulle svänga af in på gången till
krusbärslanden, hejdades han af en röst däruppifrån
slottet. Det var gamle grefven, som redan vaknat
ur middagsluren och nu kom ut för att röka sin
eftermiddagspipa på terrassen. Det var intet annat
att göra än att vända om igen.

»Hvad ä' det nu fatt», tänkte grefve Måns
harmsen, »kan man inte ens få promenera i fred!»

Han kom mycket långsamt tillbaka uppfor den
breda stentrappan och såg ner framför sig på
marken med en indignerad min. Gamle grefven
betraktade honom med en illslug blick i de små,
gråa ögonen och ett omärkligt leende kring
munnen.

»Hör du, min gosse», började han och sög
belåten på sin pipa, »jag skulle vilja säga dig ett
par ord så här à deux, medan söta mor mornar
sig. -- -- Du, -- -- jag tänkte, vi skulle fara
öfver till Beateberg ett slag på kvällskvisten.»

Han iakttog sonen hela tiden noga för att se,
hvad för verkan denna nyhet kunde göra, men grefve
Måns stod lika trumpen och tyst som förut.

»Slå dig ner, min gosse», fortsatte gamle
grefven, »och låtom oss talas vid! -- Nå, hvarför
just den bortersta stolen? Sätt dig här bredvid
mig; det är något, som inte hvem som helst behöfver
höra, jag vill säga dig»

Grefve Måns kom fram och satte sig på ena
hörnet af den stol, han för en stund sedan så
helt occuperat. Gamle grefven sög en stund tyst
på sin pipa, så lade han den plötsligt ifrån sig
på bordet och böjde sig förtroligt fram emot sonen.

»Hvad tycker du om lilla cousine Ulrika, Måns?»

Måns såg upp med en min, som han försökte
göra öfverdrifvet förvånad och indignerad. Se där!
Var det inte det, han gått och misstänkt.

»Illa!» svarade han hastigt och med mycket
eftertryck. Gamle grefven tog lugnt sin pipa igen
och började röka.

»Så-å! Och hvarför det? Är hon inte vacker
kanske, riktigt behändig lilla Ulrika? Och en
förbåldt kvick och duktig flicka se'n!»

Han bolmade på en stund under tystnad. Det
ena väldiga rökmolnet efter det andra insvepte dem
båda som i en molnstod, men genom de ljusgrå
tobaksskyarna kände Måns hela tiden den ironiska,
kisande sidoblicken ur faderns små, skarpa ögon.

»Det är så godt, du med ens försöker tycka
bättre om henne», kom det slutligen, »för henne vill
Jag ha till sonhustru, min käre Måns!»

Grefve Måns sprang upp från sitt stolshörn, som
om han stungits af en orm.

»Aldrig, min far!» ropade han och höjde
högtidligt handen. »Aldrig! Bed mig så gärna med
ens gifta mig med gamla tante Andriette-Sophie!»

»Nej, för skock millioner granater! Henne
längtar jag inte alls efter att få till svärdotter», afbröt
honom gamle grefven och skrattade uppsluppet,
fullkomligt okänslig för den stackars Måns' förolämpade
blickar öfver detta opassande skämt. »Ulrika ska'
det bli och därmed punkt.»

Grefve Måns gick några slag fram och tillbaka
med häftiga, upprörda steg. Hans hjärta klappade
så våldsamt, att det kunde spränga den broderade
sidenvästen. Skulle han fram med det nu med
ens? -- Ja, hvarför inte. Det var så godt att ta
stormen, ju förr dess hällre, dess förr var den öfver.

»Min far», började han helt serieust och stannade
framför gamle grefven, »jag kan inte uppfylla söta
fars désir. Mitt hjärta är redan occuperadt. Jag
är ledsen, att nödgas förorsaka söta far och söta mor
chagrin, men min amour är alltför stark att kunna
undertrycka. Jag är dessutom öfvertygad, att, när
den första missräkningen lagt sig, skall söta far
och söta mor gilla mitt val och när I fån se Eder
ende son njuta lyckan af en sann affetion -- --»

»Kan jag få veta, hvem min ende son
bevärdigat med sin affection?» flikade gamle grefven in
med en mycket foglig och mild röst, men kring
munnen låg där ett ironiskt, choquant uttryck.

Grefve Måns höll på att rent komina af sig
genom detta lugn. Han hade väntat sig en stormig
scen med skarpa ord, ett högtidligt vädjande till hans
barnsliga lydnadsplikt, kanske tårar och till sist en
rörande försoning. Han stammade på målet och
hade mycket svårt att komma fram med namnet.

Den gamle började skratta uppsluppet och
bullrande.

»Så-å, lilla Beate-Jaquette! Min gode Måns, det
är ju rent af romantiskt, grefvesonen och
förvaltardottern, jo, jag tackar! Finns det inte en roman
därinne på din bokhylla med den titeln? -- Inte det.
Jag ville precis minnas det. -- Nåå, delar hon din
ömma låga?»

Grefve Måns blef ännu mer förvirrad, mumlade
något om, att han inte säkert visste det, hade inte
frågat henne precis, men hade stora skäl att tro
det. Gamle grefven brast på nytt ut i ett skallande
skratt, reste sig så långsamt och knackade med
mycken omständlighet ur pipan mot stolens
ryggstöd. Måns stod där och såg på honom röd ända
upp i pannan af embarras och förargelse.

»Jaså, du har inte frågat henne än! Nå, det
kan du gärna låta bli då, min gosse. Lilla
Beate-Jaquette har nog flera adorateurer än du, kanske
ståtligare adorateurer till och med. Jägmästaren
därborta t. ex. Förlåt mig, käre Måns, om jag
sårar dig, men han ser sannerligen betydligt bättre ut
än du. -- -- Ja, nu går jag och gör mig i ordning
för att resa till Beateberg. Du rider kanske häldre?
Vi vänta dig väl något senare då.»

Så gick han bort till honom och klappade
honom på axeln med en allvarlig blick.

»Du ska inte föreställa dig, min käre Måns,
att, därför att en mamsell Wahrendorff Presidenten i kammarkollegium, grefve Eric Ruuth, Gustaf  III:s rådgifvare   och vän, var i sitt tredje gifte förmäld med kommerserådet Wahrendorffs dotter, hvilken skämtsamt benämndes »ruter fru». har kunnat
bli grefvinna, det skulle gå lika behändigt för en
mamsell Flodin.»

I vestibulen vände han sig om än en gång.

»Jag tror inte alls, att dina chanser därborta
äro så dåliga», sade han och blinkade småslugt,
»har tyckt mig observera det på lilla cousines maintien.
I synnerhet i den nya mörkblå ridcostumen har jag
marquerat, att du gör en fördelaktig impression på
henne!»

*

Unge grefve Måns stod kvar orörlig, försjunken i
funderingar; de glänsande blankläderskorna med sina
breda stålspännen tycktes med ens gifvit honom
ett intressant problem att lösa, ty han fixerade dem
med en orubblig ihärdighet.

Så snart vagnsbuller från gårdsplanen på andra
sidan om slottet tillkännagifvit, att gamle grefven
begifvit sig af, ryckte han upp sig ur sin
tankfullhet och skyndade med hastiga, ifriga steg ned för
stentrappan, bort mot krusbärslanden.

Söta far tycktes ta det hela som ett raillerie, en
pojkaktighet. Han skulle minsann visa, att det var
mer än ett raillerie.

Han skyndade upp och ned mellan rader af
stora, yfviga krusbärsbuskar. Långa, taggiga
grenar höggo raspande fast i hans mjuka atlasrock,
men han aktade ej därpå, de spejande blickarna
sökte ifrigt efter att få upptäcka skymten af en
ljus kjol mellan de gröna gömslena. Men allt hans
sökande var förgäfves. Han vågade ett par gånger
fram med ett halfhögt »mamsell Beate-Jaquette l»,
»lilla mamsell Beate-Jaquette!», men inget svar kom.
Han stannade misslynt, rådvill.

»Hon har kanske gått till hagen eller ner till
strandpromenaden i parken», tänkte han, »det är ju
hennes älsklingspromenader. Jag måste få tag på
henne, jag måste tala vid henne i dag, nu genast».

Den breda, grusade parkgången, som ledde
utefter sjöstranden, låg där så ljus och solig i
eftermiddagsbelysningen. Höga, vajande vass, som växte
ända upp till stenkanten, kastade från sjösidan en
kort skugga öfver sanden och längre bort, där
albuskar och en och annan björk tagit fotfäste strax
ofvanom vattenbrynet, blef skuggan tätare och
mörkare. Men ingen ljusklädd flickskepnad syntes till
hvarken på gången eller uppe mellan träden, där
brädbänkar voro uppsatta till hvila för vandraren.
Grefve Måns följde strandvägen så långt den bar,
ända bort till det hvitmålade staketet, som skiljde
parken och hasselhagen. Med ett raskt grepp svängde
han sig öfver stängslet till andra sidan, försmående
den lilla spjälgrinden, och fortsatte sin vandring på
den smala, slingrande gångstigen, som nu ej längre
följde sjöstranden, utan böjde af uppåt mellan små
stenrös, lummiga hasselbuskager och smärta,
hvitstammiga björkar.

Han hade saktat farten, gick nu långsamt och
såg sig spejande och sökande omkring åt alla sidor.
Fanns hon ej här, visste han ej, hvar hon kunde
hålla till. Hon måste finnas här; inte kunde hon
väl sitta inne och brodera eller hvad det nu är,
fruntimren sysselsätta sig med, en så vacker
sommareftermiddag.

Plötsligt stannade han och lyssnade. Hvad var
det för ett egendomligt smällande ljud? Kunde det
vara ekorrarna, som kommo fram för att stjäla
nötter? Nej, det var för tidigt till års. Inte häller
var det precis likt ekorrarnes smackningar. Tyst --
där var det igen! Det ljöd helt nära honom, tyckte
han,  måste komma från  andra sidan om den  stora
hasselbusken.

Han lade sig sakta ned på marken och kröp
ljudlöst fram till buskaget, sträckte så ut sig så,
lång han var för att nå fram med hufvudet mellan,
de glesare grenarne och få en öfverblick öfver
terrängen på andra sidan. -- --

Stackars grefve Måns! Det var, som om han
med ens fått ett slag midt i ansiktet, nej, en
dolkstöt midt in i sitt varma, ungdomliga, eldiga hjärta.

Han låg orörlig, vågade knappt blinka, bara säg
och såg på gruppen framför sig.

Uppflugen på en mossig sten stod lilla
Beate-Jaquette, leende och rosig och vacker som aldrig
torr. Den lätta schäferhatten hade fallit ned på
ryggen, hängde i s na långa, skära band fastknuten
om halsen och den spetsprydda bröstfichuen var
tillskrynklad och oordnad. Framför henne med sin
stora, grofva arm om hennes runda midja och
hennes små vackra, bara armar om sin tjocka hals.
stod den där jägmästaren i sin mörkgröna
jaktcostume, med filthatten käckt på sned. På marken
bredvid honom låg jaktväskan, ur hvilken ett par
morkullor stucko fram sina brungrå fjädrar. Nu
böjde han sig emot henne, tätt intill det lilla
rosiga ansiktet, och -- så hördes det där ljudet igen.

Grefve Måns blef röd och det ända upp under
stråhatten. Puh! Det var dock för mycket! Han
kunde ej ligga här och se på längre.

Mycket långsamt och varligt drog han tillbaka,
hufvudet, reste sig upp och började gå framåt
gångstigen igen, samma väg han nyss kommit. Han
smög på tå, så försiktigt, som om det gällt att
öfverraska en hjort eller ett rådjur. En enda tanke
surrade ideligen i hans hufvud. Mon Dieu, måtte
de ej märkt honom, måtte han väl komma osedd
ifrån detta!

När han hunnit öfver gärdesgården och in på
strandpromenaden, ökade han farten, tog ut stegen
hastiga och brådskande. Nere i trädgården såg han,
drängarne sysselsatta med gräfningar i landen. Han
vinkade en af dem till sig.

»Spring och säg till Persson, att han sadlar
'Hyacinthe'», sade han, »men raska på, Ola, du vet,
jag tycker ej om att vänta.»

Så sprang han uppför trappan till terrassen och
in i slottet för att byta costume. -- Den mörkblå
riddräkten, hade söta far sagt. -- -- Nå -- det var;
så godt, han tog den då! --

-



DET NYA HOTELLET I VAXHOLM.


Fote. Julius Grape, Foto-afair.
Inom den närmaste tiden skall det nya hotellet i Vaxholm öppnas, säkerligen till stor glädje såväl för stadsborna själfva, som för tillfälliga och bofasta sommargäster i den vackra skärgårdsstaden.


VIKTOR ADLER.

I sitt 55:e år ingick den 20 juni
föreståndaren för Tekniska 
skolan i Stockholm, Bror Viktor Adler.

Född på egendomen Sjuntorp
i Västergötland, där fadern var
disponent, genomgick A.
Chalmerska institutet i Göteborg samt
studerade därefter 1869-74 vid
Konstakademien i Stockholm, i främsta
rummet under Scholander. Sedan
den unge arkitekten företagit en
utrikes studieresa, slog han sig ned
i Göteborg, där han bl. a. utförde
ritningarne till Riksbankens filial,
Frimurarelogen, den nya Saluhallen,
en del af arbetarebostäderna i
Annedal, o. s, v,

Adler var samtidigt verksam
som lärare vid Chalmerska institutet
och Göteborgs Slöjdförenings skola
samt gjorde sig i dessa befattningar
särdeles bemärkt. När föreståndarebefattningen vid
Tekniska skolan i Stockholm, hvilken 1885
undergått vissa förändringar, 1886 blef ledig efter
Björkman, kallades Adler till denna ansvarsfulla plats,
hvilken han skött på ett i allo förträffligt sätt, så
att skolan gått betydligt framåt i olika afseenden.
Rektor Adler, som lifligt följer med de stora
strömningarne och utvecklingen på det konstindustriella
området, har äfven varit verksam som inspektör
för de tekniska yrkesskolorna i riket och för
teckningsundervisningen vid de Allmänna läroverken
och seminarierna.

Tekniska skolan i Stockholm, f. d. Slöjdskolan, meddelar
praktisk undervisning i de läroämnen, som äro nödiga för en
på insikt grundad utöfning af de industriella yrkena. Vid 
densamma gifves undervisning åt både unge
män och kvinnor, och skolan sträcker sig
öfver ett högst betydligt område. Vid
densamma kan man sålunda lika väl
studera t. ex. praktisk byggnadskonst som
maskinlära, man kan studera
mönsterritning och ciselering lika väl som urmakeri
eller elektroteknik.

Det var den gamle artisten
Mandelgren, denne duktige karl, som 1844, i
förening med ornamentbildhuggaren Ablborn
och snickaren Berlien, inrättade den
enskilda söndagsritskola för handtverkare i
Konstakademiens hus, hvarifrån Tekniska
skolan leder sitt upphof. Denna skola
öfvertogs 1845 af den för ändamålet då
stiftade Svenska slöjdföreningen och
ombildades till Svenska slöjdföreningens
söndags- och aftonskola. Dess förste
föreståndare var ingeniörkaptenen B.
Cronstrand, som 1859 efterträddes af dåvarande
fortifikationskaptenen Alfr. Björkman.
Skolan genomgick nu en radikal
ombildning, så att den kom att bestå af tre
samverkande afdelningar: en allmän
förberedande -- allmän-borgerlig skola -- den
förberedande tillämpningsafdelningen och
den rent tillämpande eller yrkesafdelningen.
1860 öfvertogs skolan af staten och fick namnet Slöjdskolan,
och år 1868 invigdes dess nya hus, n:r 36 Mäster-Sumuelsgatan,
som kommit till stånd genom bidrag från stat och kommun
samt donationsmedel. 1878-79 undergick skolan en rätt
genomgripande förändring, hvarigenom verksamheten mera klart
begränsades inom den rent tekniska undervisningens område.
Så t. ex., ströks den allmänna förberedande undervisningen,
en lägre konstindustriel afdelning och en afdelning för
byggnadsyrke inrättades, m. m.

Tekniska skolan i Stockholm är otvifvelaktigt
ett af landets mest gagnande läroverk. Att taga i
betraktande den vackra utställning, som hvarje år
föranstaltas af elevernas mönsterritningar och andra
teckningar, arbeten i porslin, metall o. s. v., är att
bli öfvertygad om den höga ståndpunkt, hvarpå
Tekniska skolan i Stockholm befinner sig.
-



ETT VAD OM 200,000 FRANCS.

Vasile Georgesen är namnet på en ung medicine studiosus från Bukarest, som
nu är stadd på en fotvandring genom Europa. Resan gäller ett vad. som
turistklubben i Bukarest har ingått med »Club des Alpins» i Paris. Hvardera
klubben har i en pariserbank deponerat 200,000 francs, hvilket belopp tillfaller
herr Georgesen, om han lyckas tillryggalägga färden på den tid och de villkor,
som uppställts.

Resan skall vara afslutad inom loppet af 2 år och 9 månader, minst hvarje
hufvudstad i de olika länderna skall besökas, och resan skulle startas utan
pänningar. Då därtill kommer, att den unge resenären ej lär använda andra
språk än rumäniska och hvad han på resan uppsnappar af de språk han förut
var obekant med, måste man medgre, att tillräckligt med svårigheter föreligga.

I september förra året anträdde. Georgesen sin färd och ankom till
Köpenhamn den 10 juni, hvarifrån han med ångare i dessa dagar afreser till Stockholm
för att därifrån till fots fortsätta resan till Kristiania.

Hittills har allt gått väl, men färden har ej alldeles varit fri från äfventyr,
så blef han i Galizien öfverfallen af två vargar, hvilka han emellertid befriade
sig från med ett par revolverskott. I samma land stötte han på ett zigenarband,
som ville plundra honom, men då bandet fick situationen klar, bjöd man honom
ej blott mat och dryck, utan gaf honom äfven pängar med på färden.

I Prag försökte sig den käcke rumäniern som djurbetvingare. Mot en
ersättning af 200 mark inträdde han ensam i en bur med 5 lejon och 1 tiger och
tömde där under publikens jubel ett glas champagne

I allmänhet bor hr Georgesen fritt på hotellen, och hvad han dessutom
behöfver till kläder m. m. förskaffar han sig genom försäljning af brefkort,
hvilka han likväl i allmänhet utdelar gratis.

Den unge Georgesen är en man med ett tilltalande utseende och är i sitt
uppträdande en verklig gentleman, så att han, hvar han kommer, bör ha lätt att
skaffa sig vänner och gynnare. Då han dessutom är i besittning af ovanlig
energi och stort personligt mod, har man all anledning hoppas, att han
välbehållen skall uppnå sin resas mål.

*

Fotvandringar o. d. om höga vadsummor är en icke så alldeles ovanlig
företeelse, och det var med en viss misstänksamhet HVAR 8 DAG hänvisade den
tillfällige meddelaren i Köpenhamn till vår korrespondent därstädes. Vi önskade
nämligen visshet om att resan ifråga icke är humbug i något afseende, och först
sedan vi blifvit öfvertygade om att mannen bar »klara papper» från hemtrakt och
från de platser han passerat, ha vi velat återgifva hans porträtt jämte ett
meddelande om resan Och vi göra det nu gärna och med förhoppning om att vara
den unge mannen till gagn.

Efter fotografi.


VECKANS PORTRÄTTGALLERI.

G. A. SETTERQUIST.

60 år fyllde den 16 juni
orgelbyggaren direktör Gustaf Adolf
Setterquist i Örebro. Den
omtyckte mannen uppvaktades af
sina arbetare samt en hel del
vänner och bekanta. S. kallades 1897
till associé af Musikaliska
akademien.

C. S. SCHÖNBERG.

55 år fyllde den 16 juni
apotekaren i Wifstavarf Carl Sigurd
Schönberg.

F. H. af ROBSON.

Öfverstelöjtnanten vid
Västmanlands regemente Fredrik
Henrik af Robson fyllde den 17 juni
55 år. R. utnämndes till
underlöjtnant vid Nerikes regemente
1809, major vid Lifregementet till
fot 1895 samt öfverstelöjtnant 1900.

E. BRAUCKMAN.

Dekorationsmål. Ernst
Brauckmann hade den 10 juni i 25
år tillhört den kända Grabowska
ateliern i Stockholm, hvarför han
dagen till ära blef uppvaktad af
kamraterna vid ateliern.
Samtidigt öfverlämnades till jubilaren
af sin principal K. Pro Patrias
större guldmedalj för långvarig
trogen tjänst.

C. H. U. KALLING, d.

Den 15 juni afled i Örebro
kammarherren grefve Claes
Hjalmar Ulf Kalling i en ålder af nära
72 år, Den aflidne, en skicklig
landtbrukare, innehade en tid den
vackra egendomen Råch Ista i
Södermanland, och var sedan 1878
ägare af Kåfö i Örebro län.
Familjefideikommisset Myrå tillträdde
han 1901

C. L. H. THULSTRUP. d.

Den 23 juni afled i
hufvudstaden f. d. öfversten för
Södermanlands regemente Karl Ludvig
Henning Thulstrup, 66 år gammal.
T. blef 1874 öfverstelöjtnant och
major och 1888 överstelöjtnant
vid generalstabeln samt utnämdes
1890 till öfverste vid
Södermanlands regemente Han var en
begåfvad karrikatyrtecknare, som
utgifvit åtskilliga häften med dylika
teckningar i litografi. T. sörjes
närmast af maka och barn.

G. H. FOGELBERG, d.

Disponenten vid Korsnäs
sågverk Georg Henrik Fogelberg afled
den 20 juni. Född 1839 utsågs
han till sin senaste befattning 1883.

J. C. V. DRAKE, d.

Hufvudmannen för adliga
ätten Drake af Hagelsrum,
apotekare Johan Carl Victor Drake i
Nora, afled den 21 juni, 57 år
gammal. D. erhöll personligt
privilegium å apoteket i Sigtuna
1873 och å apoteket i Nora 1874
Han sörjes närmast af maka och
barn.

F. FOUGBERG. d.          A. FOUGBERG. d.

En beklagansvärd olyckshändelse inträffade midsommardagen, då
räntmästaren i statskontoret Fahle Fougberg och en hans brorson
Anton Fougberg omkommo vid Nämdö under segling. Den förstnämde
var föda 1844 samt en mycket duglig ämbetsman, som hade talrika
vänner. Han sörjes närmast af maka och barn.

J. W. HA.GSTRÖM. d.

Den 22 juni afled
grosshandlaren Johan Victor Hagström i
Jönköping, i en ålder af 56 år.
Lifligt intresserad
kommunalman tillhörde han sedan flera år
tillbaka såväl drätselkammaren
som stadsfullmäktige. Han sörjes
närmast af maka.

J. A. ROY. d.

Nyligen afled i Stockholm
befälhafvaren å ångaren Ostkusten
J. A. Roy, hvilken var en energisk
och skicklig sjöman. Han sörjes
närmast af maka och barn.


HVAR 8 DAGS  NOVELLBLAD. XV.
ETT MISSTÄNKSAMHETENS OFFER.  Novell af J. Barratt. Öfversättning för HVAR 8 DAG.

Det är ingalunda en lätt sak att i en hast välja
möbler och husgeråd till en hel bosättning.
Därför beslöto Carl och Clara Hepworth vid sitt
giftermål att icke göra, som så många af deras
vänner gjort, taga första bästa våning eller villa som
erbjöds dem utan istället inackordera sig för en
tid medan de sökte ut åt sig ett ideelt hem i någon
af villastäderna i närheten.

Ännu ett år därefter hade de ej hunnit besluta
sig för någon viss plats. Möbler, mattor och
hushållsartiklar hade de däremot utvalt i butikernas
eleganta skyltfönster.

Carl hade för sin del funnit några verkliga
»pärlor» bland villor i Brixton, men Clara ville ej ens
se på dem, emedan de ej lågo i Hammersmith, och,
som hon anmärkte, Brixton var så småaktigt
kyrklig. Till slut blef hon dock trött på att lefva som
inackordering och längtade efter att få börja samla
ihop alla de vackra saker, hon utvalt i butikerna.
Ja, hon bestämde sig till och med för att gå och
se på de där husen i Brixton. Men då hade Carl
ingen tid att göra henne sällskap, han hade
»förskräckligt mycket att göra».

»Men Carl», invände hon. »Vi måste kunna fira
vår första bröllopsdag under eget tak.»

»Jag beklagar, min älskling. Men jag har
verkligen ingen tid just nu.»

Hon måste foga sig i sitt öde. Det var nu ej
fullt en månad kvar till bröllopsdagen, och på sista
tiden hade Carl kommit hem mycket sent till
middagen och vanligen mycket trött. En dag tyckte
hon att de skulle gå på teatern tillsammans och
gick till kontoret för att hämta honom. Hon blef
ytterst nedslagen, då hon fick veta, att han ej var
inne. Hon väntade en lång stund, men han kom
ej, hvarför hon begaf sig på hemvägen. På gatan
mötte hon Carl, hvilken föreföll ovanligt tankspridd,
och utan att göra henne några frågor, bjöd han
henne in på närmaste konditori.

På hennes fråga, hvar han varit så länge,
svarade han utan tvekan, att han kom från City.

»Men icke far du på en förstadsspårvagn till
City», anmärkte hon och tog upp ett par röda
spårvagnsbiljetter, som han tappat på golfvet.

»Hvad», sade han och såg upp från sin
tidning, »de där äro ju gamla.»

»Gamla? Du hade dem ju i handen. De gälla
för Hammersmithslinien. Hvem har du varit hos
i Hammersmith?»

»I affärer.»

»Ja, men du sade ju, att du kom från City
och att biljetterna voro gamla. O! Carl, du söker
föra mig bakom ljuset.»

»Min vän, du måste besinna, att man lyssnar
till oss», sade han eldröd i ansiktet.

Clara kastade en blick omkring sig, och då hon
märkte att de voro observerade tystnade hon och
rodnade djupt. De stannade ej länge på
konditoriet. Utkomna togo de omnibusen direkt hem utan
att bry sig om teatern. Då Carl drog upp handen
för att betala, föll ännu en röd spårvagnsbiljett på
golfvet. Nu förstod hon hvarför hennes man hade
så mycket att göra. Han hade naturligtvis varit
i Hammersmith. Hemkommen ansatte hon honom
för att få reda på huru saken hängde samman.
Hon sade honom oförbehållsamt, att hon
genomskådade hans osanningar och förstod hvad som
gifvit honom så mycket att göra på sista tiden.

»Då är ju allt godt och väl», sade han leende,
ehuru han på samma gång blef blek af vrede öfver   .
hennes insinuationer. »Du behöfver icke tala om
det för mig, om du vet det.»

Trots de hårda orden, trängde tårarne fram i
hennes ögon, och hon kastade sig på sängen och
begrafde ansiktet i kuddarne.

Han böjde sig öfver henne, slog armen om
hennes lif och sade:

»Hvilken svartsjuk liten varelse du är. Jag kan
ej nu berätta dig sammanhanget -- men om ett
par dagar skall jag förklara alltsammans.»

Hon flög upp, ursinnig af vrede.

»Förklara», sade hon, »jaså du tänker verkligen
nedlåta dig till en förklaring en dag!»

Nu förlorade han jämnvikten.

»Du har icke mycket förtroende och tillit till
mig, min vän», sade han. »Jag går ut och spisar
middag medan du lugnar dig något.»

Innan hon kunde hejda honom var han borta.
En förklaring hade han sagt. Det var således
verkligen en hemlighet. Sedan hon suttit och funderat
ett par timmar, gick hon och slog upp en
adresskalender. Hvem bodde i Hammersmith, som Carl
kunde ha intresse för att besöka? Hon letade länge
och väl och började redan förlora hoppet om att
här finna en lösning. Plötsligen hejdade hon sig,
Jo, där stod det: mrs Twangfold, 27 Ardolesgarden.

Boken föll på golfvet och hon sjönk tillbaka
med ett ångestskri. Nu var allt klart. Mrs
Twangfold var en förtjusande ung änka, hennes
rival. Hon var orsaken till att Clara påyrkat
giftermålet sex månader tidigare än eljest behöfts. Alla
hade pratat om, huru hon hade sprungit efter CarL

Detta var nu ett år sedan -- men likväl. Hon
snyftade i sin olycka, ty hon älskade honom så
innerligt.

Förargad och förtviflad satte hon sig till
skrifbordet och i en biljett meddelade hon honom, att
hon visste allt, och att han ingenting behöfde
förklara. Hon for nu tillbaka till modren, skref hon
och fäste därpå brefvet med en knappnål på den
uppslagna sidan i adresskalendern. Så tog hon en
droska och for till sina föräldrars hus.

Då hon kom fram hade modren och systrarne
gått till teatern. Hon slog sig ned i den halfmörka
matsalen, och då hon blef ensam med sina tankar
brast hon i en häftig gråt -- hennes lycka var ju
sköflad. Huru förvånad blefvo icke hennes anhöriga
att finna henne ensam gråtande i det mörka rummet.
Modren tände gasen och märkte Claras
tårdränktaansikte. Nästa ögonblick hvilade Clara i modrens
armar och fick för henne lätta sitt hjärta. Till sin,
förvåning såg hon modern skratta åt alltsammans.

»Stackars barn», sade mrs Danford, »hur kunde
du vara så dum?»

»Hvad menar du, mamrna?»

»Jo, jag är den kvinna du är så svartsjuk på,
Carl och jag ha varit i Hammersmith två, tre gånger
i veckan de sista månaderna. Vi ha möblerat en
förtjusande liten villa med de saker du utvalt I
butikerna och ville ha det färdigt till bröllopsdagen.
Och du, din Lila dumma gås!»

Så hon blygdes. Hvad skulle hon säga Carl?

Snart förkunnade en högljudd ringning att Carl
kom för att uppsöka henne. Clara drog sig
skamsen in i det mörka förmaket. Hon hörde dörren
öppnas och en allvarlig stämma sade:

»Ni vet väl, min fru, att jag ej behöfver hämta
er tillbaka då ni lämnat mitt hus och mitt skydd?»

Snart hade ett par starka armar funnit henne
och hon hindrades svara af Carls varma kyssar.

Straffet uteblef ej. Olikt andra fruar kunde
Clara aldrig förebrå sin man för att vara för sent
ute om kvällarne, eller fråga hvar han varit.

Han hade alltid en röd spårvagnsbiljett tillhands
och svarade lakoniskt:

»Hammersmith.»


3:dje årg.   Den 13 Juli 1902.  N:o 41

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
D:r Sven Hedin(med 7 illustrationer).
Prins Carls och prinsessan Ingeborgs resa i Västergötland (med 1 illustration).
Platsen för kronprinsessan Victorias sommarvilla vid Borgholm (med 1 illustration).
Det nya Stockholm (med 1 illustration).
Prins Carls uppfostringsanstalt för fattiga barn (med 3 illustrationer).
Nordiska kvinnosaksmötet i Kristiania (med 1 illustration).
Den nya ministären (med 11 porträtt).
En vandring genom Düsseldorf-utsällningen. (med 3 illustrationer).
Den stora trupprevyn i London (med 1 illustration).
Automobiltäflan ParisWien  (med 2 illustrationer).   
Veckans poträttgalleri (med 24 porträtt).  
HVAR 8 DAGS Novellblad XVI: Kärlek och död.

==  BONNIERS TRYCKEKRI AKTIEBOLAG.  GÖTEBORG.  1902.  ==





foto. Flodin, Stockholm.                 Efter det senaste porträttet.

D:R  SVEN  HEDIN.

Illustrationerna efter fotografier tagna under den senaste, redan världsberömda,
forskningsfärden samt välvilligt ställda  till HVAR 8 DAGS disposition af d:r Hedin.

Det är för HVAR 8 DAG ett kärt nöje att
i dag kunna återgifva vår berömde landsman d:r
Sven Hedins drag i en verkligt konstnärlig
fotografi. HVAR 8 DAG har förut en gång  i
samband med ett porträtt af d:r Hedins fader, f. d.
stadsarkitekten i Stockholm, Ludvig Hedin  visat
den svenska allmänheten den djärfve
upptäcktsresandens och framstående vetenskapsmannens
karaktäristiska yttre. Vi kunna nu glädja våra läsare
med ett af de många olika vackra porträtt, som
härom dagen togs af d:r Hedin hos fotografen
Flodin i Stockholm, till hvilken d:r Hedin på vår
begäran begaf sig, medan han var inne på ett besök
i staden. D:r Hedin vistas eljes för närvarande
hos sina föräldrar på Hasseludden vid Saltsjön.


EN ÖKEN BILD:  Flygsanden i öknen mellan Tarim och Tjertjen.


Det var den 24 juni 1899, som Sven Hedin
begaf sig ut på sin nya stora forskningsfärd till
Asiens inre. Han var då redan  som förut
kunnat läsas i denna tidskrift  en berömd man, tack
vare sina med lifsfara och oerhörda strapatser
förenade upptäcktsfärder i trakter, dit förut ingen
människa vågat sig. Han var det desslikes genom det
sätt, hvarpå han förstått att utnyttja sina resor 
genom de vetenskapliga resultaten.

Ty d:r Sven Hedin är en lärd, en man hemma
lika väl i geologien som i geografien, han är en
utmärkt kartritare och en icke mindre utmärkt
fotograf.

HVAR 8 DAG har favören att också i
reproduktion kunna få visa några af de fotografier, sorn d:r
Hedin tagit under sin senaste resa, hvilken varat
jämt tre år. Under denna tid har d:r Hedin tagit
omkring 3,000 fotografier, ett rikt illustrationsmateriel 
till det stora arbete, som han snart börjar
utarbeta. Man ser på de här återgifna fotografierna
 vi fingo själfva välja dem ur en större samling,
och vi tro, att vi valt de icke minst vackra eller
karaktäristiska  d:r Hedins karavan, man ser,
hur han verkställer mätningar rörande strömmens
hastighet, man ser, huru han mottages af en
höfding, o. s. v.

Den utmärkte upptäcktsresanden har denna gång
rest omkring 10,500 km. och häraf 9,600 i aldrig
förut utforskade trakter i Asiens inre, Centralasien
och särskildt Tibet. Man kan lätt förstå, att han
härunder gjort många för geografien viktiga
upptäckter. Resan lär likaledes ha varit särskildt
gifvande i geologiskt afseende. Och stora samlingar,


FRÅN D:R SVEN HEDINS SENASTE FORSKNINGSFÄRD:   Karavanen ett par dagsresor öster om Kaschgar.


bland annat en hel del skelett af högre djur,
såsom den vilda kamelen, den vilda jaken, o. s. v.
ha gjorts. Dessa samlingar ha dock ännu icke hunnit
anlända till Sverige.

D:r Hedin  hvilken, som bekant, upprepade
gånger måst sköta sig för en ögonsjukdom  har
under sin långa, nu så lyckligt afslutade resa icke
varit sjuk en enda dag. Oaktadt den häftiga
temperaturväxlingen vid resan ned till Indien,  40
gr. C. i Tibet och + 30 gr. C. i Indien,
angreps han icke af någon feber. Pinsamt kändes
det att i flera månader uppehålla sig i den oerhördt
förtunnade luften i de så högt öfver hafvet belägna
trakterna. Men d:r Sven Hedins energi har stått
ut äfven med detta. Han är ju för öfrigt liten
till växten och långt ifrån af någon herkulisk
kroppsbyggnad. Af »sportsman» gör han alls icke intryck.
Men han har en energi, som uppväger allt.

D:r Hedins senaste expedition bestod, utom af
honom själf, af de fyra kosacker, som ryske
kejsaren ställt till hans disposition, samt omkring tjugo
muhammedaner. Expeditionen upplöstes i Kaschgar,
dit d:r Hedin från Srinagar och Ladakh begaf sig
öfver Himalaya och Karakorum, och hvarifrån han
på järnväg fortsatte genom det asiatiska och
europeiska Ryssland till Petersburg, där han stannade


D:R SVEN HEDIN MOTTAGES AF EN HÖFDING MED UPPVAKTNING.


i tre dagar och på Petershof erhöll ett längre företräde
hos  tsaren.

D:r Hedin har beräknat, att utarbetandet af
det material, han samlat på resan, kommer att taga
åtminstone två år i anspråk, och skola, beträffande
den rent vetenskapliga delen häraf, specialister i
de olika ämnena vara honom behjälpliga härmed.
D:r Hedin är vidare inbjuden att hålla föredrag
om sin resa i de geografiska sällskapen i London,
Paris, Wien, Petersburg, o. s. v. Han kommer
sålunda att »hvila ut» under arbete.

Hvad är mera att tillägga till dessa rader?
Behöfver det särskildt betonas, att d: r Hedin är
lika enkel och rättfram nu, som då han ännu var
en okänd student. Det är den sanna
vetenskapligheten alltid, ty den har genomträngt tingens
fåfänglighet och ser deras sanna väsende.

O.  R.


FRÅN D:R SVEN HEDINS SENASTE FÄRD:  En af 
färjkarlarne med färsk fisk.



DANSERSKA I BYN LAJLIK.


*



PRINS CARLS OCH PRINSESSAN INGEBORGS RESA I
VESTERGÖTLAND.


Foto. Ericson, Sköfde.

ANKOMSTEN TILL TIDAHOLM DEN 30 JUNI.

I vårt senaste nummer lämnade vi några bilder från hertigparets besök å Råbäck och Axvall, och återgifva ofvan en särdeles lyckad tafla från det vackra och storartade mottagandet vid Tidaholm. Hvitklädda flickor strödde blommor för de kungliga som besågo de stora Vulcanfabrikerna och därefter aflade besök å Helliden och hos riksmarskalken frih. von Essen å Kaflås. Säkerligen skall detta besök i Vestergötland kvarlämna varaktiga minnen, lika angenäma för hertigparet som för länets innevånare.

*




PLATSEN FÖR KRONPRINSESSAN VICTORIAS SOMMARVILLA
VID BORGHOLM.


Foto. Hallenius, Borgholm.

HVAR 8 DAG hade önskat med en illustration lämna en god föreställning om den plats kronprinsessan Victoria i samråd med slottsarkitekten Lilljeqvist utvalt för en blifvande sommarvistelse å den vackra ön. Illustrationen är nog så god  men den ger en väl dunkel föreställning om det åsyftade. Själfva platsen synes ju emellertid  också utsikten åt Kalmar sund. Tälten äro resta vid tillfället för kronprinsessans besök.

*



DET NYA STOCKHOLM.


Foto. Lindahls fot.-aff., Sthlm,

Bilden ofvan visar Strömgatan i sitt nya skick. Hörnbyggnaden i förgrunden är det nya magnifika affärspalatset »Rosenbad», uppfördt efter ritning af arkitekten Boberg. Vidare följa Adelswärdska och Sagerska husen samt Arffurstens palats. På andra sidan strömmen ligger Helgeandsholmen med riksbyggnaderna. Det hela är en  sannskyldig storstadsvy.

*




PRINS CARLS UPPFOSTRINGSANSTALT FÖR FATTIGA BARN.

Fotografier för HVAR 8 DAG af L. Philipson.

  


Denna anstalt, som har till uppgift att uppfostra
vanvårdade barn i hufvudstaden, stiftades 1832
(namnet efter Carl XV som prins) af Stockholmare
på initiativ af Joh. Ol. Wallin och dåvarande
underståthåll. O. af Wannqvist. Den var ända till 60-talet
förlagd till Stockholm men flyttades då till Gålön,
som numera äges af anstalten. Jorden utarrenderas
till arrendatorer som blifva fosterföräldrar för
barnen. Våra bilder togos vid afslutningen för
sommaren den 3 juli, och visa:  öfverst en grupp
af barn samt ett af fosterbarnshemmen, i präktig
nordisk stil, nederst själfva skolbyggnaden.

*



NORDISKA KVINNOSAKSMÖTET I KRISTIANIA.


Foto. Skarpmoen. Kristiania.

Den 3 juli öppnades i universitetets högtidssal det nordiska kvinnosaksmötet, räknande omkring 350 deltagare.   Vår bild är tagen vid mötets öppnande, då fru Qvam hälsade de närvarande välkomna.

*



DEN NYA MINISTÄREN.


OSSIAN BERGER
nyutnämnd justitieminister
riksd. justitieombudsman


E. F. W. MEYER

nyutnämnd finansminister
grossh., led. 2 kam.


CARL von FRIESEN
nyutn. ecklesiastikminister
rektor, led. 1 kam.


J. O   RAMSTEDT
nyutn. kons. statsråd
justitieråd


A. A. L. PALANDER AF VEGA
sjöminister


J. I. CRUSEBJÖRN
krigsminister


C. H. TH A. LAGERHEIM
utrikesminister


HJ. G. WESTRING
nyutnämnd civilminister
förut kons. statsråd


A. TH ODELBERG
jordbruksminister


K. S. HUSBERG
kons. statsråd.


Efter det senaste speciellt f. H. 8 D. tagna porträttet.

E. G. BOSTRÖM

STATSMINISTER

*




D:R SVEN HEDIN I DET INRE AF ASIEN.

D:r HEDIN, FRÅN STORA FÄRJAN MÄTANDE STRÖMHASTIGHETEN l FLODEN TARIM, ÖSTRA TURKESTANS STÖRSTA FLOD.

Efter fotografi, af den berömde forskningsresanden välvilligt ställd till HVAR 8 DAGS förfogande.




EN VANDRING GENOM DÜSSELDORF-UTSTÄLLNINGEN.

Korrespondens med fotografier för HVAR 8 DAG.


DÜSSELDORF-UTSTÄLLNINGEN:   Industrihallen.


Den tyska industriens framsteg under de
sistförflutna tvänne årtiondena har tagit sig ett
storartadt uttryck i den utställning som för
närvarande pågår i Düsseldorf i fabriksdistriktens
centrum.

Särskildt järn- och ståltillverkningen har under
denna tid fått sådana dimensioner, att Tyskland
på detta område knappast har någon europeisk
konkurrent å världsmarknaden. Helt naturligt är då,
att dessa alster skola vara företrädesvis, ja man
kan gärna säga absolut öfvervägande
representerade. Men vid sidan af dem intaga äfven andra
industrigrenar, särskildt textilbranschen, ett vackert
rum.

Düsseldorf har ju sedan gammalt ett stort
anseende som en konstens hemort och en mängd
skandinaviska målare ha gästat dess akademi. Men dess
rykte inom Tyskland som industriort är nu ej mindre.
Och detta jämte flera andra orsaker har medverkat
att Industri und Gewerbeausstellung i
år blifvit förlagd dit.

Norr om själfva staden, gränsande intill dess
härliga Hofgarten, en synnerligen vacker
parkanläggning, har man med stora kostnader torrlagt och
planerat en stor sumpsträcka utmed Rhenflodens
strand, utgörande en yta af 530,000 kv.-m.
Utställningsområdet följer hela vägen flodstranden och
består af en med densamma jämnlöpande gata ej
mindre än 1,600 meter lång  ett praktiskt sätt
hvarigenom man med ringa möda kan genomgå hela
expositionen från den ena ingången till den andra
utan att förbise någon af dess många byggnader.

Man har, enligt hvad fackmän uttalat, vid de
senaste stora världsutställningarne speciellt i Paris,
kommit till den slutsatsen, att de stora
expositionernas tid vore förbi, dels af finansiella orsaker,
dels emedan den stora mängden af olika länders
alster hindrar ett noggrannt bedömande af
detaljerna, och ett riktigt uppskattande af de skilda
industriernas verkliga ståndpunkt.

Af detta skäl är Düsseldorfutställningen endast
representant för provinsen Westfalen och
Rhenländerna, ej för det öfriga Tyskland. Det oaktadt är
den af så stora dimensioner att den senaste
Stockholmsutställningen ej på långt när kan täfla med
densamma i storlek, något som tillfullo visar hvilka
naturtillgångar dessa provinser ensamma besitta och
som nu på ett framstående sätt här trädt i dagen.

Efter en kvarts färd från bangården på den
elektriska spårvägen genom Düsseldorfs raka,
moderna och med planteringar och statyer rikligt prydda
gator, anländer man till hufvudingången, belägen
under den stora Rhenbron som i tvenne spann sträcker
sig öfver den här mycket breda floden.

Det första, som möter ögat, är en stor hvitmålad
byggnad med skottgluggar samt pansrade torn. Det
är Friedr. Krupps Paviljong, ägarens af
de världsberömda järnverken i Essen, och hvars
alster mången gång afgjort staternas öden kraftigare
än diplomaternas aktstycken. Utanför hallen, som
är i tre våningar, står ständigt en beundrande skara,
betraktande några utställda pansarplåtar, mot hvilka
profskjutningar verkställts med synbarligen godt
resultat, d. v. s. pansaret har motstått kulornas
inverkan och ej en enda har lyckats fullt genomtränga
den solida stålmassan, ej en gång firmans egna kulor.

Vi inträda i hallen och göra en hastig vandring
där. Man finner bl. a. tre stora kanoner om c:a
30 cm. kaliber, i sina kassematter, afsedda för
pansarbåtar, ett pansartorn, en 13 m. lång pansarskifva,
en mängd smärre förstörelseredskap och en
söndertagbar kanon, som kan lastas på 4 hästar, modeller
af krigsskepp samt en propelleraxel afsedd för en
atlanterångare, upptagande hela salens längd.
Dessutom finnes där en utaf cement utförd kustfästning
med små modellkanoner och kassematter.

Bredvid Krupphallen ligger ett stort panorama,
föreställande Blüchers gång öfver Rhen 1814 och
som af besöken att döma, tilltalar tyskarnes
nationella känslor. Därefter följa några paviljonger,
innehållande flera af de stora firmornas fabrikat,


DÜSSELDORF-UTSTÄLLNINGEN: Festhallen.


Rheinische Hüttenverein och Bockumverken 
m. fl. samt den typografiska utställningen.
Denna innehåller i gång varande tryckerier samt allt
hvad som hör till den typografiska konsten och
inrymmer dessutom en stor sal för pressens
representanter, som här i ro kunna nedskrifva sina
anteckningar utan att störas af maskinbuller eller folklif,
betjänade af alla slags bekvämligheter.

Därefter komma flera stora byggnader i villastil:
Düsseldorfs Handelskammares
utställning samt Festhallen innehållande en
väldig sal med orkestertribun och orgel samt plats
för 2,000 personer, hvilka här på en gång kunna
intaga sina måltider, till verkligt billiga priser, i
motsats till hvad som vanligen är förhållandet på
utställningar.

Ett stycke härifrån ligger en intressant
företeelse : Kairo, en fullständig arabisk by, bebodd
af ett hundratal mörkhyade orientaler, som gällt
utropa sina varors förträfflighet. Där finnes teater,
musik, skola, kameler, åsnor, en karavan, allt
upptänkligt, och när man om aftonen vid halfmånens
sken njuter af det tjocka arabiska kaffet, nyfiket
betraktad af de larmande infödingarne, blir
drömmen om österlandet alltmera illusorisk.

Bredvid Kairo ligger den för utställningen
särskildt uppbyggda bangården.

På hufvudgatans andra sida ha de preussiska
statsbanorna sin utställning, en stor byggnad,
inrymmande rullande material, alltifrån själftömmande
lastvagnar till eleganta salongs- och
restaurationsvagnar, däribland en afsedd för den tyska
Shantungbanan i Kina och hvars förgyllda kinesiska namn
väcker allmän uppmärksamhet. Bredvid denna
afdelning ligger utställningens hufvudhall, en väldig
byggnad öfver 400 m. lång, inrymmande de mest
olikartade alster af den västtyska industrien,
ordnade i grupper och till en sådan mängd att det
erfordras en hel dag för att flyktigt taga del af
innehållet.

Gränsande därintill följa några större hallar,
framställande grufindustrien. Väldiga kolstycken
pryda ingångarne till dessa byggnader, hvarest man
får en schematisk bild af kol- och järngrufvornas


DÜSSELDORF-UTSTALLNINGEN:  Krupps paviljong.


drift och skötsel, samt de maskiner och verktyg,
som därtill erfordras. Man stannar bl. a. framför
en ofantlig järnställning, af omkring samma höjd
som ett sexvåningshus. Det är en lyftkran, afsedd
att stå vid en gruföppning, under ständigt arbete
att bringa dess skatter i dagen. En lång trappa för
till toppen, där de tjocka stållinorna löpa på sina
hjul och hvarifrån man nere i djupet ser en
konstgjord grufva, med dess vagnar och hissar. Den
angränsande byggnaden innehåller kranens drifvande
kraft, tvenne ofantliga hjul med ursvarfning för
linorna igångsatta af en ångmaskin, och beräknade att
lyfta 4,400 kg. i hvarje last från 1,200 m. djup.

I den närbelägna maskinhallen råder en ständig
rörelse, hundratals hjul snurra omkring, visande
publiken de olika maskinernas arbete, i taket löpa
traverskranar, afsedda att lyfta större tyngder. Där
finnes äfven en triplemaskin, drifvande dynamos och
utvecklande 3,000 hästkrafter, en hydraulisk press,
den största i Europa, som utvecklar ett tryck af
10 millioner kg., d. v. s. tyngden af den största
pansarbåt.

Ett behagligt afbrott mot den larmande
industrien bildar slutligen Konsthallen, en ny
stenbyggnad, afsedd att kvarstå för framtiden och
innehållande en samlad exponent af den moderna tyska
konsten, afdelad efter de olika skolorna i landet.
Man får där en helhetsbild af de många olika
konstnärernas arbeten, både inom måleri- och
bildhuggarkonst.

Slutligen är att anteckna de många nöjen
utställningen bjuder på. Det finnes en särskild 
Vergnügungspark med marinskådespel, en liten
sjö, där 25 krigsskepp utföra manövrer och strider,
vattenrutschbana, underjordisk flod, samt en ballong,
hvari franske luftseglaren Godard företager
uppstigningar. Här finnes äfven en kiosk, öfver hvilken
den blågula flaggan vajar och där man kan få:
»Renadt» eller »Schwedische Punsch». Dessutom får
man se en Schweitzerby med alper och tyrolermusik.

Sådan är utställningens fysionomi om dagen.
Om aftonen däremot har allt ett annat utseende.
Då brusa fontänerna i mångfärgade kaskader, alla
byggnader äro illuminerade med otaliga rader af
elektriska lampor, den stora Rhenbron lyser i ett haf
af ljus, strålkastarne blixtra öfver den böljande
folkmassan, som vandrar omkring, lyssnande till
musiken, som tonar ut öfver den månbelysta fader Rhen.

*




(Till vidstående illustration).

Sedan konung Edvards sjukdom tagit en
gynnsammare vändning, började de styrande att tänka på
att söka rädda något af det program som skolat
fullföljas vid den tillämnade kröningen. Sålunda
bestämdes att prinsen af Wales skulle i konungens
ställe hålla revy med de trupper från kolonierna
och Indien, hvilka till ett antal af flere tusen man
varit en tid förlagda i och omkring London. Revyn
fördelades på två dagar och afhölls den första med
kolonitrupperna den 1:ste juli i närvaro af
drottning Alexandra och prinsessan af Wales. Att
drottningen, som visat en så beundransvärd själsstyrka
under den svåra pröfningens dagar, skulle blifva
föremål för en alldeles särskild hyllning, var ju
helt naturligt. Den entusiasm som mötte henne,
när hon nu visade sig offentligt, var nog till lika
stor tröst för drottningen som till glädje för den sjuke
konungen.

*



AUTOMOBILTÄFLAN PARIS-WIEN.

Efter fotografier och korrespondens för HVAR 8 DAG.

För några dagar sedan ägde
den intressantaste täfling,
som någonsin skett på
automobilsportens område, rum. Det
var icke blott den ovanligt långa
distansen ParisWien, de höga
prisen, 1:sta pris 60,000 Fr., de
förnämsta af alla
automobiltäflare, bland de 218 anmälda lyste
sådana namn som Vanderbilt
och Rotschild, det var äfven en
strid mellan franska och tyska
automobilfirmor (hufvudsakligen
mellan de franska Renault,
Pauhard och Darracq och den tyska
Mercedes) ur hvilken de franska
hemförde en glänsande seger.
Att en dylik täflan skulle aflöpa
utan olycka var knappast att
vänta, särdeles beklagansvärd
är den 19-årige Durays död,
hvilken tillskrifves explosion af
bensinbehållaren. En
egendomlig tur hade Max hvilken vid
Pians i Österrike, där vägen gör en tvär böjning
mot norr, störtade 150 meter utan att blifva
allvarligt skadad. Hans 40 hästkrafter starka
automobil föll däremot i spillror. Den svåraste delen
af vägen torde ha varit Arlbergstrasse, färden från
Hospiz till S:t Anton, denna ovanligt branta väg,
måste anses såsom ett vågstycke. Snälltåget
tillryggalägger den 10 kilometer långa vägen genom
tunneln på 12 à 13 min.; automobilerna den öfver
berget sig sträckande 15 km. långa vägen på 19
minuter och detta vid en stigning af 12 %.
Täflingen gick öfver BofortBaselZürichInsbruck
Salzburg och det var i Basel som jag tidigt
en morgon hade nöjet se hetsjakten rusa förbi,


PARISWIEN PÅ AUTOMOBIL: Renault, 1:ste pristagare.


det kvarlämnar i örat ett oregelbundet sjungande
af SchterrSchterrSchterrPfttPfttTöfftöfftöfftöff ...
Schweiz med sin starkt kuperade terräng hade
förklarat sig neutral och tillät endast en fart af 30
km. pr timme, hvilket icke hindrade kappkörarne
att i den vanliga vildsinta farten af 100 km. och
mera rusa fram, de fingo då emellertid vänta ut
den stadgade tiden vid kontrollstationerna. Högsta
iakttagna fart lär vara 120 km. pr timma som
baron de Knyff stundtals uppvisade; de Knyff
tillryggalade delen ParisBelfort, 408 km., på 4 t.
6 1/2 min. eller en medelhastighet af 100 km.,
hvilket ju betydligt öfverskrider de snabbaste snälltåg.
Samme herre  äfven segrare vid den förut hållna
täflingen ParisBordeaux  
hade antagligen inkommit såsom
n:o 1, om icke ett hjul under
vägen sprungit sönder.
Pristagarne blefvo nu: 1) Marcel
Renault för en tid af 15 t. 37 m.,
2) Zborowski 15 t. 50 m., 3) H.
Farman 16 t. 5 m., 4) M. Farman
(segrare vid täflingen »norra
Frankrike rundt») 16 t. 11 m,
etc. Segraren vid förra
sommarens täflan ParisBerlin,
Fournier inkom till följd af ett
missöde först som n:o 19 med
en tid af 20 t. 10 m. (I tiderna
är icke Schweiz inräknadt).

Detta rekord är det största
som hittills slagits och intressant
skall bli att se hur denna
kallblodighet, uthållighet och
påpasslighet i så ovanligt hög grad
fordrande sport, vidare skall
utveckla sig.

T. S.


Efter fotografi.
PARISWIEN PÅ AUTOMOBIL: Zborowski, 2:dre pristagare.


*



VECKANS: PORTRÄTT: GALLERI


M. R. SAHLIN.

Till generaldirektör i
telegrafverket är utnämnd kanslirådet M.
R. Sahlin. Född 1860, är det vid
jämförelsevis unga år S. tillträder
sitt höga och fordrande ämbete.
Tidigare byråchef i verket är den
nye generaldirektören förtrogen
med dess intressen och åtnjuter i
öfrigt anseende som en af våra
dugligaste ämbetsmän.


A. NEIJBER.

Den 10 juli fyllde f d. notarien
föreståndaren för
riksgäldskontorets arkiv af tryckta
riksdagshandlingar m m. August Neijber
82 år. Han har i 52 år innehaft
samma befattning.


S. B. PONTÉN.

K. hofpredikanten och prosten,
fil. doktor Samuel Benjamin
Pontén i Öster-Åker. Roslags Östra
kontrakt, ingick den 17 maj i sitt
80:de år. P. deltog som exp. prest
i korvetten Frejas
världsomsegling lör 50 år sedan.

J. G. NYSTRÖM.

65 år fyllde den 24 juni
distriktschefen, majoren i kongl.
Väg- och Vattenbyggnads-korpsen
Johan Gustaf Nyström i Gäfle.


I. HULTING.

Den 22 juni fyllde adjunkten
vid Norrköpings högre allmänna
läroverk fil. doktor I. Hulting 60
år. Högtidsdagen firades i
Qvarsebo å Kolmården tillsammans
med släktingar och bekanta


J. TERNSTEDT.

55 år fyllde den 22 juni
kyrkoherden i Åkerby Johannes
Ternstedt. T. prestvigdes 1876,
utnämdes till kyrkoherde 1894 samt
tillträdde sin nuvarande befattning
1896.


K. A. PETRÉN.

Till professor i praktisk
medicin vid Upsala universitet
utnämndes nyligen medicine
doktorn, docenten i praktisk medicin
vid universitetet i Lund, Karl A.
Petrén.


F. G. F. WALLANDER.

Direktören vid Stockholms
stads renhållningsverk F. G. F.
Wallander hade den 1 juli beklädt
sin befattning i 25 år, och var den
omtyckte mannen då föremål för
uppvaktning af verkets
tjänstemän.


P. HENRIQUES.

50 år fyllde den 1 juli lektorn
i beskrifvande geometri och
ritkonst vid Tekniska högskolan,
öfverläraren i geometrisk
konstruktionslära m. m.,
afdelningsföreståndaren för
byggnadsyrkesskolan vid Tekniska skolan 
Pontus Henriques, en lika skicklig
som omtyckt person.


C. O. T. ÖRTENBLAD.

I sitt 50:de år ingick den 30
juni civilingeniören, verkst.
direktören för det stora
fastighetsaktiebolaget Drott i Stockholm
C. O. Thorsten Örtenblad, känd
som en kapacitet i sitt fack.


LUDVIG PETERSON.

I sitt 50:de år ingick den 30
juni den framstående arkitekten
i öfverintendentsämbetet i
Stockholm, Ludvig Peterson. P. har
bl. a. varit statens kontrollant vid
nya operabyggnaden och blef 1897
ledam. af konstakad. Bland hans
verk märkas Höganäsmagasinet,
huset n:r 2 Birger Jarlsgat.,
konstnärshuset vid Smålandsgat., o. s. v.


N. P. WETTERLUND.

50 år fyllde den 20 juni
kyrkoherden i Dala-Floda
församling af Kopparbergs län, Nils
Peter Wetterlund. W., som inom
sin församling åtnjuter stor
aktning och tillgifvenhet,
prestvigdes 1885.


J. G. V. von POST. 

Bruksägaren Johan Gustaf
Viktor von Post afled å
Trängsäter den 29 juni, född 1820. R,
som var mångårig landstingsman
samt ledamot af Första
kammaren, efterlämnar minnet af en
insiktsfull man af gammaldags
heder. Han sörjes närmast af
maka och barn.


A. A. STRIDSBERG. 

Å Thörsjö, Ö. Thorsås afled
f. d revisorn i riksgäldskontoret
Axel Adolf Stridsberg den 30 juni
vid nyss fyllda 70 års ålder,
närmast sörjd af maka, samt en son
och en dotter


C. A. LINDE. 

Den 20 juni afled i Gäfle
sjökaptenen Carl August Linde, i en
ålder af 77 år. L. har fört flera
fartyg på närmare och aflägsna
farvatten.


H. MALM. 

Den 18 juni afled i Stockholm
kansli sekreteraren i
finansdeparmentet Hugo Malm, född 1842.
M. sörjes närmast af barn.


J. PETERSSON. 

Den 1 iuli afled f. d.
riksdagsmannen, hemmansägaren Johan
Petersson i Boestad nära 74 år
år gammal, Framstående
kommunalman i sin trakt
efterlämnar Boestad från sin riksdagstid
minnet af en i angenämaste
mening orginell personlighet.


K. A. HOLMSTRÖM. 

Förre kollegan i Vadstena
Karl Anders Holmström afled den
24 juni i en ålder af 70 år. Den
aflidne var en omtyckt och god
lärare, aktad och afhållen af alla,
med hvilka han kom i beröring.


G. GARDT. 

Den 19 juni afled i Stockholm
skådespelaren Gustav Gardt, född
1844. G. började sin teaterbana
hos Selander, var sedan i Göteborg
och 187483 å Mindre teatern i
Stockholm hvarpå han kom till
Nya teatern. G. uppträdde nu sist
i kristallsalongens revy. Han var
en mycket omtyckt person.


E. O. SIDÉN. 

Den 23 juni afled en af
Jämtlands läns mera framstående
personligheter, förre
landstingsmannen Erik Olof Sidén i Håsjö. Han
var vid sin död nära 66 år
gammal.


O. F. APPELBERG. 

Den 23 juni afled i Upsala
ingeniören och
kommissionslandtmätaren 
Ossian Fabian Appelberg,
något öfver 50 år gammal. A. var
en rikt begåfvad, kunnig och
arbetsam man. Han sörjes närmast
af maka och dotter.


K. A. af SCHMIDT. 

Amanuensen vid Vadstena
landsarkiv Karl August af Schmidt
afled därstädes den 30 juni. Han
var född i Nyköping 1840.


J. E. J. WIESSNER. 

Den 30 juni afled i Stockholm
bokhållaren vid
järnvägsstyrelsens kontrollkontor J. E. J.
Wiessner, 45 år gammal. W. sörjes
närmast af en broder, likaledes
järnvägstjänsteman och syster.


H. R. HAIJ. 

Löjtnanten vid Hallands
regemente Henrik Richard Haij afled
den 23 juni å Venersborgs
lasarett, vid 41 års ålder. Den
bortgångne var känd som en vänfast
och god kamrat.

*


HVAR 8 DAGS NOVELLBLAD. XVI.

KÄRLEK OCH DÖD. Episod från Indien.  Öfversättning för HVAR 8 DAG.

»Älskling, är här icke skönt?» Den talande tryckte
sin hustru till sitt bröst, denna unga brud från
endast i går, och de tvänne skrattade tillsammans
med hjärtats öfversvallande glädje. Den engelska
flickan såg sig nyfiket omkring och hennes ögon
hvilade på det vackra lilla huset med dess
stängsel,  allt syntes henne så skönt.

»Oh, jag är så lycklig, så genomlycklig»,
hviskade hon, »vi ha nått till hjärtat af allt, du och
jag, Jack.»

»Ja, lyckan ha vi vunnit», var det käcka
svaret, »och vi ha funnit att intet är så starkt som
kärleken.» Under det han talade hördes den dofva
knallen af ett skott, i riktning från stationen.

Den unga kvinnan studsade.

»Hvad var det, Jack?»

»Ett gevärsskott, min vän. En sådan liten
nervös flicka du är; en soldats hustru får aldrig vara
rädd, vet du väl.»

»Åh jo, ett sådant litet sjåp som jag. Jag är
ju rädd för min egen skugga och förskräckligt
ängslig för de där svarta sepoys Sepoys är benämningen på de infödda indiska soldaterna i engelsk tjänst.; de sågo så
hotfulla ut när vi i går redo bort efter  efter
vigseln.» Hon rodnade så vackert.

Den unge mannens ansikte mörknade.

»Öfversten har nog gjort antydningar om bråk
med sepoys», sade han sakta. »Jag borde kanske
inte ha hämtat dig hit, min älskling, förrän allt
var klart. Men vi hade ju väntat i två år och
ingen talade om några egentliga svårigheter
förrän min brud redan var på väg hit, till hennes
egen vän.» .

»Hvilket bråk», frågade hon likgiltigt, under det att
hon kröp allt närmare intill sin man.

»Missnöje bland infödingarne. Min vän är väl inte
rädd?»

»Rädd, när jag är med dig?» Hon såg stolt
upp. »Nej, icke ens döden skulle i dag kunna
skrämma mig.»

»Vi ha nått vårt lilla kungarike och äro liksom
gudarne höjda öfver fruktan, sorg och lidande. Oh,
min älskade, hur jag dyrkar dig.» Han tog henne
ifrigt i famn och kysste henne passioneradt på läppar
och ögon.

»Det är så härligt att känna att intet på jorden
kan skilja oss åt.»

Återigen hördes gevärsskott, energiska smällar.

»Jag undrar just hvad de ha för sig i det
gamla fortet. Vet du, Dolly, det var bra vänligt
af öfversten att gifva mig hela tio dagars permission,
och tänk sådan tur att få reda på just denna lilla
villa.»

»Han är en rar gammal herre, din öfverste, och
villan är ju ett litet paradis.»

»En sjunde himmel är det, Dolly. Tror du vi
någonsin skola bli lyckligare än vi äro i dag, min
älskling.»

»Hela världen kunde gå under för mig nu, utan
att jag skulle bry mig därom; jag har ju ändtligen
nått den fullständiga lyckan.»

Mannen drog henne intill sig och detta
ungdomspar glömde för ett ögonblick allt omkring sig.

Plötsligen nådde dem ljudet af springande
fötter. En mans ansikte syntes, en man springande
som för lifvet och som bröt sig igenom stängslet
för att nå dem.

»Min Gud, det är ju Harvey. Hvad kan ha
händt, Dolly.» Mannen och hans unga maka reste
sig upp för att möta inkräktaren; denne var helt
ung själf, och fänrik. Andtruten och utmattad och
med stora svettdroppar pärlande utför ansiktet
visade han tecken till förtviflan, förtviflan och
beslutsamhet. Han var iförd uniform och höll en pistol
i handen.

»Infödingarne ha gjort myteri i fortet», ropade
han. »de mörda besättningen med kallt blod. De
ha ett ännu gräsligare öde i beredskap för kvinnorna.
Jag rusade hit för att varna er, men de uslingarne
äro hack i häl efter mig, så ni måste skynda.»

Dorothy såg skräckslagen på ynglingen som, sista
gången hon såg honom, var marskalk på hennes
bröllop, och nu   

»Oh, låt oss gömma oss, vi måste skynda bort,
ack dröj inte!»

Medan hon talade visade hon en dödlig skräck,
hon hörde ljudet af steg, af fötter som sprungo.

»Skynda dig, Jack», skrek fänriken, likblek trots
modet, »skjut henne genast.»

»Jag kan icke, min Gud, jag kan icke.» Den
unge mannen grep henne med förtviflans häftighet
och slöt henne våldsamt till sig. Plötsligt insåg
hon hela vidden af deras fara och blef modig.

»Jo, du måste Jack; skynda dig, vi ha ju
varit så lyckliga.» Hennes röst smälte i en snyftning.
Han tryckte henne allt fastare till sig.

»Jag har ingen pistol; Bob, låna mig din pistol.»
Den unge fänriken tvekade ett minsta ögonblick.
Det ryckte i hans ansikte.

»Endast ett enda skott kvar», sade han sakta
till sig själf, »och det är ett helvete om man råkar
lefvande i deras händer. Men för en kvinnas skull »

»Här har du min pistol, Jack», sade han högt,
»var icke ängslig, mrs Staveley, ni skall ingen smärta
känna och vi komma genast efter. Jack, jag går
rundt om hörnet och möter dem. När jag ropar,
skall du skjuta. Ni två skola vara ensamma tills
dess; au revoir.» Ynglingen gick med stolt hållning
därifrån, en engelsk riddersman.

»Kan du förlåta mig, du älskade, min egen hustru,
för att ha låtit dig komma till detta helvete på
jorden!»

»Hvad skulle jag ha att förlåta; vi ha ju njutit
af fullständig lycka.»

»Och du är inte ängslig?»

»Jag vet inte, nej, jag tror inte jag är det,
Jack. Gud har varit så god mot oss i detta lifvet
så han skall nog icke öfvergifva oss i det
kommande.»

»Gif eld, Staveley, gif eld!» hördes
fänrikens röst. Ett vildt tjut följde hans utrop, en våldsam
gevärssalva och fallet af kroppar. Dorothy gaf ett
svagt kvidande ljud från sig. Hennes make
tryckte en kyss på hennes kalla skälfvande läppar.

»Slut dina ögon, min älskade, och bed,
'Fader vår,  , så   »

»'Fader vår, som är i himmelen'  Jack, jag
älskar dig, oh   »

*

Infödingarne funno honom lutad öfver sin döda
hustru. Hans tid  var snart utgången.

*



3:dje årg.           Den 20 Juli 1902.       N:o 42

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Geskel Saloman (med 2 illustrationer). 
Det nyaste Bismarcksmonumentet (med 1 illustration). 
En donerad konstsamling (med 1 porträtt). 
Norskt, gammaldags bondbröllop (med 1 illustration). 
Caballero Sambo. Berättelse från San Domingo af Wilhelm Hagqvist, original för HVAR 8 DAG. 
Ett storartadt badhus (med 1 illustration). 
Svenska ur-utställningen (med 1 illustration). 
Den svenske segraren i Kiel (med 2 illustrationer). 
Nykterhetsmötena i hufvudstaden (med 24 illustrationer).
Internationellt transportarbetarekongressen (med 1 illustration). 
Världens nordligaste kafé (med 1 illustration). 
Stockholms planteringar (med 5 illustrationer). 
Veckans poträttgalleri (med 12 porträtt). 
HVAR 8 DAGS Novellblad XVII: Aprilväder. En kort kärlekshistoria. Öfversättning för HVAR 8 DAG.

==   BONNIERS TRYCKERI AKTIEBOLAG.  GÖTEBORG. 1902.   ==





Foto. JOnasson, Göteborg.
PROFESSOR GESKEL SALOMAN.  
När målaren och konstforskaren professor 
Geskel Saloman helt nyligen en vacker
sommardag i det fridfulla Båstad, på hvilken plats han
ämnade tillbringa någon tid, lade sitt hvita hufvud
till hvila, var det ett långt och lyckligt lif, som
utslocknade.

Ty det är ju få människor förunnadt att
uppnå den höga åldern af 81 år, och det faller på
ännu färre människors lott att så godt som till
den sista stunden kunna arbeta och verka. Men
icke nog härmed! En mild försyn hade skänkt
Geskel Saloman den konstnärliga förmågan, som
visserligen medför, när den skall upparbetas och
brukas, mycken möda och många hårda strider, men
ock en stoltare, mera hel segerglädje än hvad
troligen kan vinnas genom några andra medel. Och
försynen hade vidare länkat konstnärens öden så,
att han, utan några svårare motgångar eller några
kropp och själ nedsättande försakelser, kunde odeladt
ägna sig åt det kall, hvartill han af allt sitt jag
kände sig dragen.

Geskel Saloman hade sålunda försynen att tacka
för mycket, och han var säkert den förste, som
erkände sin skuld. Men hvad hjälper all medgång,
som faller på ens lott, om man själf icke vill något,
icke sätter in sina krafter på ett mål, icke håller
ut i kampen, icke tager lärdom och uppfostrar sig
själf? Och hvad är ändå det hela bevändt, om man
icke har en mild och filosofisk blick på lifvet 
hvilket icke utesluter, att man kan ha stål i
sinnet och eld i blodet  om man icke är en god
människa?

Professor Geskel Saloman var så beskaffad. Han
hade en sällsynt energi, som understöddes af
utmärkta kroppskrafter, han var en tänkare och
gentleman. Det är alltså icke underligt, att han
räknade idel vänner, och att han i fjol, när han
uppnått 80 år, blef föremål för en storartad hyllning
både från de äldres och de yngres sida. Och detta,
fastän han icke var någon af målarkonstens störste,
om han också utfört många framstående saker, värda
beundran.

Salomon var, som bekant, bördig från Slesvig
och erhöll sin konstnärliga utbildning i Köpenhamn.
Han kom vid 29 års ålder af en händelse till
Göteborg, som marskalk vid en sin broders bröllop, och
 detta berättade den gamle med egen mun en
gång för den, som skrifver dessa rader  »då jag
icke hade något annat att gifva i bröllopsgåfva,
tecknade jag ett porträtt och skänkte det ...» Men
detta porträtt gjorde, att den unge artisten erhöll en
mängd beställningar, så att han beslöt sig för att
kvarstanna i Sverige.

Det kan i detta samband nämnas, att Saloman
var en af dem, som mest bidrogo till bildandet och
Utvecklingen af Göteborgs konstförening, att han
grundade och var förste lärare i Göteborgs museums
ritskola  och att han på alla sätt verkade för
konstintresset i den städse lifaktiga Götastaden. I
Göteborgs museum sitter också den gamles själfporträtt,
inköpt för några år sedan.

Saloman, som i midten af 1850-talet studerade i
Paris och sedermera vistades i Alger, flyttade 1871
till Stockholm, där han 1874 blef vice professor vid
Akademien för de fria konsterna.

Geskel Saloman var porträtt- och genremålare.
Som porträttmålare utförde han sina kanske allra
bästa saker på de senare åren, i det att det blef en allt
djupare karaktäristik i hans arbeten. Äfven han,
den gamle, som uppvuxit och studerat under helt
andra konstnärliga förhållanden än nutidens, tog nog
intryck af våra dagars sätt att se, kanske mera än
att utföra  fastän han själf väl icke ville precis
erkänna detta.

Som genremålare utförde han många vackra
kompositioner, noggranna, icke så litet arrangerade, men
icke sällan vittnande om mycken känsla och alltid
om mycken omtanke. Det är den äldre, danska
skolan man ser framför sig i Salomans genrestycken,
med dess omständlighet och dess tyngd, men ock
med dess upphöjda syn på tingen och dess sträfvan
efter pittoresk verkan.

Bland Salomans genremålningar märkas särskildt
några med historiska ämnen. Hedersplatsen
häribiand intages väl af »Segrarnes hemkomst», 1882,
en tafla, hvarpå konstnären själf satte åtskilligt värde
 »ty jag har i den nedlagt mycket af mina tankar
och känslor» ...

Men för Geskel Saloman var penseln icke nog.
Han behöfde äfven boken och den allvarliga
vetenskapen. Han var konstforskare, och en känd och
erkänd forskare, outtröttlig på k. biblioteket i
Stockholm, outtröttlig i att utgifva det ena arbetet efter
det andra om Venus från Milo, om hvilken bildstod
han framlade många hypoteser, men alltid med
samma glada mod, samma konstnärliga entusiasm!

Ett lyckligt lif  och en lycklig död! Endast
några dagars sjukdom. Arbetskraft och arbetslust,
planer och förhoppningar till det sista  och
hågkomst hos en och hvar, som kommit i beröring med
den gamle konstnären.

O.  R.


»SEGRARNES HEMKOMST».
Oljemålning af prof. G. SALOMAN.




DET NYASTE BISMARCKSMONUMENTET

PÅ MÜGGELBERGEN INVID BERLIN.



Grund stenen till ett nytt minnesmärke öfver Bismarck lägges i dessa dagar på den högsta punkten i närheten af Berlin, de härligt, vid grönskande stränder belägna Müggelbergen, vid den poetiska Müggelsjön. Monumentet har tillkommit genom en särskildt för detta ändamål bildad lörening, »Bismarckwarte», och skall vara rest under loppet ut detta år. Vår illustration visar det af käjsaren godkända utkastet, efter offentlig täflan, af den kände Berlinerarkitekten Otto Rietz, hvilken äfven erhållit uppdrag att utföra monumentet. Minnesmärket består af ett 30 meter högt torn med väldig plattform. På nationella högtidsdagar skola här stora eldar tändas, såsom bruket är vid alla i Tyskland till den store mannens minne upprättade minnesmärken. Öfver en vidsträckt terrass kommer man genom en hög, af ett lejon bevakad portal in i en minneshall, där en staty af Bismarck samt byster af flera dennes berömda samtida skola uppställas. Materialet till denna praktbyggnad lämna de i närheten af Müggelbergen befintliga Rüdesdorfer-kalkstensbrotten. Kostnaderna för det hela, belöpande sig till 130,000 Mk, hafva åstadkommits genom privatinsamlingar i trakten. Det imponerande verket skall säkerligen ej endast med sina kolossala dimensioner utan också med de ädla, enkla, fint harmonierande linienra blifva värdigt den store Rikskanslärn.

*



EN DONERAD KONSTSAMLING.

Den i Köpenhamn bosatte fabrikören
Hirschsprung, ägare till den äfven i Sverige mycket
bekanta tobaksfirman med samma namn, har nyligen,
och ännu under lifstiden donerat sin stora och högst
värdefulla konstsamling till danska staten.

Samlingarne omfatta skulptur, teckningar och
målningar, dessa senare utgörande ett enastående urval
bland de främsta namnen Danmark ägt inom
målarkonstens historia från Eckersberg och Marstrand till
närvarande tid. De äro nu utställda i och
upptaga helt Charlottenborgs palais, besökta af de med
gåfvan i och för sig högeligen belåtna
Köpenhamnarne, liksom af konstintresserade från andra land.
Allt borde ju sålunda vara godt och väl, men så
är ej förhållandet. Herr Hirschsprung har
nämligen vid donationen fäst ett litet villkor  det att
staten och kommunen gemensamt skola bekosta en
särskild museibyggnad för dessa samlingar.
Häröfver skrifves och talas mycket i Köpenhamn. Man
anser å ena sidan att stat eller stad ej har råd
till dylika utgifter för närvarande, medan man å den
andra gör gällande att det allmänna ej har råd att
afböja en så storartad gåfva, trots det betungande
villkoret.

Intressant skall blifva att se utgången af
saken som ju ock här i landet mycket
uppmärksammas. I öfrigt för den osökt tankarne till en
liknande donation i Göteborg  ehuru där utan
dylika villkor. Har månne dessa sistberörda
samlingars beslutade öde haft någon inverkan å den
danske mæcenatens bestämmelser?


Efter repr. af Kröyers porträtt i olja af

FABRIKANT HIRSCHSPRUNG.




NORSKT, GAMMALDAGS BONDBRÖLLOP.


Efter fotografi.
S:t  HANSFESTEN firades nyligen i Lillehammer med anordnadnande af ett bondbröllop i gammaldags stil. »Brudhuset» var den byggnad i hvilken de Sandvigska samlingarne äro inrymda,
och dit drog det i hög grad pittoreska bröllopståget till häst och till fots, d. v. s. de norska »jenerne» redo och hästarne leddes af käcka »gutter». Drägterna voro ur samlingarna
i fråga och representerade stilar af allehanda tider och trakter i Norge. HVAR 8 DAG, som räknar många vänner äfven å andra sidan Kölen, har velat fästa uppmärksamheten vid dessa
särdeles sevärda samlingar, då ju svenska turister tidt och ofta besöka den lilla staden och dess vackra omnejd.



CABALLERO SAMBO.

Berättelse från San Domingo af Wilhelm Hagqvist.  Original för HVAR 8 DAG.

Klockorna i Puerto Platas katedral ringde till
högmässa, då vårt fartyg med uppgigade råsegel och
den blågula svenska flaggan fladdrande från
gaffelnocken svängde om den i hafvet utskjutande
bergklinten, hvilken gjorde tjänst som vågbrytare för
stadens hamn och där ett gammalmodigt hvitrappadt
kastell bevakade inloppet.

Medan fartyget ännu af sin egen fart gled in
i smult vatten undan den ute på hafvet rådande
nordostpassaden och styrmannen stod med en
hammare i handen på backen färdig att vid första
signal slå loss sprinten, som fasthöll ankaret ombord,
syntes en egendomligt klädd neger komma roende
ut mot fartyget i ett slags fyrkantig farkost,
hoplappad som det tycktes af en flat botten och fyra
enkla bräder. När han kommit upp till sidan af
fartyget, band han fast sin båt i ett röstjärn och
kom upp på däcket stolt och gravitetisk som en
imperator med en gammal utsliten soldatkappa öfver
axlarne och en smutsig, men fjäderprydd
panamahatt neddragen öfver ena örat. Under kappan stucko
hans bara ben fram och ett par byxor, som voro
så trasiga, att det var omöjligt att afgöra, hur långt
de ursprungligen räckt. Han hälsade med en
ceremoniös bugning och presenterade sig på dålig
engelska:

 Caballero Sambo. Vara kapten på hafvet,
men nu utan skepp. Varit på Barbados, Cuba och
Porto Rico. Mig tala engelska mycket bra, you
understand.

Han mönstrade allt ombord med närgången
nyfikenhet och öppnade till och med sjömanskistorna
i skansen för att undersöka hvad de innehöllo. Och
då han fick se något som var grannt i hans ögon, en
kolorerad plansch eller ett brokigt klädesplagg och
dylikt, tiggde han ägaren så enträget om detsamma,
att han ofta fick det mot löfte om någon återtjenst
såsom att köpa whisky eller rom eller att föra
ombord litet apelsiner eller vackra Vestindiska snäckor.
Och han uppfyllde alltid sina löften; han var ytterst
tjänstaktig och ägnade hela sin tid och sitt intresse
åt vårt fartyg. Kaptenen hade han emellertid stor
respekt för, och vi sökte förgäfves öfvertala honom
att inlära några svenska glosor för att sedan gå
och uppvakta kaptenen. För hvarje gång ett sådant
försök gjordes, skakade han misstroget på
hufvudet och menade, att vi sökte få honom till att säga
något opassande, som han kunde komma i obehag
för. Han hade förut varit ute för det på ett
engelskt fartyg och då fått huden full med stryk.
Och så kom han att berätta hela sin historia för oss.

*

Han var född i Puerto Plata och hade börjat
att förtjäna sitt bröd med att hjälpa till med
fartygs lossning och lastning i hamnen. Det kom
visserligen ej så många fartyg på året, men när det
kom något, kunde han förtjäna in så mycket, att
det räckte ett par månader. Ibland kunde han
äfven få följa med ett fartyg, som skulle till den
närliggande lastageplatsen Cabaret för att lasta
mahogny, och då en dylik svår lastning plägade vara
minst en hel månad, kunde han på sin
arbetsförtjänst samla ihop rätt stora summor. Och han
hade redan valt sig en käresta, lilla Marguerita,
som var åtskilliga år yngre än han och ännu bara
fackebarnet, och med henne tänkte han sätta bo
och bilda familj och bli en stadgad och ansedd
medborgare i Puerto Plata.

Men hafvet lockade honom till dårskaper. Han
fann det så frestande att följa med de stora
skeppen, när de spände ut sina hvita segelmassor och
styrde långt hän mot den blåa synranden. Och
en dag tog han ett ömt farväl af sin älskade och
följde som kockspojke med en kustfarare till Cuba
och Puerto Rico och kom slutligen till Barbados.
Här såg han i Brldgetowns hamn en sådan massa
af stora och präktiga fartyg, hvilka lågo och väntade
på lastorder, att han beslöt sig för att följa med
ett af dessa, en engelsk fullriggare med bländande
hvitt skrof, som i hans tycke var det vackraste
fartyg, han någonsin sett. Han lyckades också erhålla
hyra på detta, och en dag lyfte det ankar och
seglade norrut.

Sambos hjärta jublade. Han visste, att fartyget,
som var destineradt till en nordamerikansk hamn,
skulle passera hans hemlands kust, och var stolt
öfver att då vara ombord på ett så ståtligt fartyg,
som måste väcka beundran i hela Puerto Plata.
Men samtidigt grubblade han äfven öfver hur han skulle
låta sina vänner där och framför allt lilla Marguerita
få veta, att han var ombord på det vackra fartyget,
och han fantiserade, att det var han, som var
kapten och nu kom med ett eget stort skepp för att
slå sin fädernestad med häpnad. Och så skulle
han hämta lilla Marguerita ombord och segla till
hafs med henne långt bort till främmande länder,
hvilka hans fantasi utmålade med ett sagoaktigt
skimmer.

Den dagen, då man såg det pyramidformiga
berget, vid hvars fot Puerto Plata är belägen, afteckna
sig mot de öfriga landkonturerna vid San Domingos
norra kust, stod Sambo till rors. Det var efter åtta
glas på aftonen, och kaptenen var nere i kajutan
och superade jämte förste styrmannen, medan andre
styrmannen, som hade vakten, satt och slöade i
skuggan af seglen i lovart, där det var svalt och
skönt af den friska hafsvinden. Sambo styrde efter
kompassen, men han kunde ej taga sina ögon från
landkonturerna i lä, och i samma mån som hans
uppmärksamhet för hvad han hade för händer
förminskades, började fartyget gira mer och mer mot
land, och slutligen stäfvade det rakt in mot Puerto
Plata.

Sambo såg seglen svälla, sedan vinden låg mera
akterifrån, och staden, där hans Marguerita bodde,
framstod allt tydligare med sina små hvita hus på
bergsluttningen åt hafvet. Nu höll han stadig kurs;
instinktmässigt snurrade han på ratten med ögat
ständigt fäst på staden, och så säkert hade han
aldrig styrt tillförne. Hans ögon glänste och hans
näsborrar vidgade sig som på en häst, som är
färdig att taga ett djärft språng, och han stod färdig
att ropa Margueritas namn, ifall han fick se henne
nere vid stranden.

Men plötsligt grep en hård hand tag i hans
axel och slungade honom bort från ratten. Det var
kaptenen, som på kompassen nere i kajutan märkt
afvikningen från kursen och då genast skyndat upp
på däck.

 Vet ni inte hvad ni gör, röt kaptenen och
snurrade om ratten igen. Hvar är styrmannen ?

Men Sambo var icke genast inne i situationen.
Hans ögon sprutade eld, och det rann honom i
sinnet, hur han en gång blifvit pryglad, då han narrats
att säga något opassande till kaptenen, och med ett
hest vrålande störtade han sig öfver kaptenen och
slog honom till däcket,

Några ögonblick därefter satt Sambo slagen i 

järn vid stormasten. Öfver relingen såg han den
höga bergstoppen öfver Puerto Plata försvinna
akterut, och sedan såg han på ett par veckor intet
annat än himmelen, dagens sol och nattens stjärnor,
och mesanmastens segelställning med vimpeln på
toppspiran, som visade hur vinden blåste.

I första hamn öfverlämnades han till
myndigheterna och sattes i fängelse. Han blef dömd till
ett par års tukthus, och när han efter aftjänadt
straff kom tillbaka till Puerto Plata, var han en
underlig man, som fantiserade öfver, att han var
något stort, men han var omöjlig till stadigt arbete
och lyckades aldrig förtjäna så mycket pängar, att
han kunde erbjuda ett hem åt Marguerita, som hela
tiden väntat på honom.

*

Sambo talade mycket gärna om Marguerita, då
han var ombord hos oss, och vi började litet hvar
få intresse för henne, så att vi önskade se henne.
Men Sambo var rädd om henne som om en ädelsten,
och ville aldrig taga henne med ombord eller föra
oss till hennes hem, då vi gingo i land.

Men en afton, då några af besättningen voro
uppe i staden och lämnat Sambo efter sig på en
krog, träffade de på en afsides gata en mulattflicka,
som bar en vattenkruka på sitt ulliga hufvud.
Sjömännen inläto sig i samtal med henne och funno då,
att det verkligen var Sambos Marguerita, som
slumpen fört dem tillsammans med.

De satte sig att språka med henne på en
gräsplan och köpte henne litet grannlåt och sötsaker
från en närbelägen bod, och Marguerita skrattade
och var högeligen förtjust. Snart kom Sambo, men
då han fick se dem, stannade han och såg skygg
ut och ville ej komma fram. Men sjömännen voro
i tagen att skämta och en af dem tog Marguerita
under armen och tågade med henne under skratt och
glam genom gatorna, och de skildes först nere vid
hamnen, då sjömännen skulle gå ombord.

Sambo stod afsides i ett gathörn och såg, när
sjömännen rodde tillbaka till fartyget, och
Marguerita, som under hela aftonen ej frågat efter honom,
fick stå ensam och vifta farväl åt dem.

*

Men på natten, då en ung lättmatros, som hade
vakten på däck, stod och såg ut öfver staden, där
alla ljusen voro släckta med undantag af en matt
lykta vid fästningen, varseblef han ute i vattnet en
båt, som nalkades med tysta årslag. Den styrde
rakt ut till fartyget, och då den närmade sig, fann
vakten till sin öfverraskning, att det var Sambos
fyrkantiga båt, som kom, och i båten satt Sambo
själf. Men det var något besynnerligt, som släpade
efter båten i en grof lina, en mängd grenar och
kvistar, och vakten började ana, att det ej stod
rätt till.

 Hallå, ropade han till Sambo. Hvad vill ni
här?

Sambo vände ett gråblekt ansikte upp mot
fartyget, och hans ögon glödde röda såsom om han
förtärt mycket rom. Men han svarade intet på
vaktens anrop utan påskyndade i stället sin rodd.
Vakten såg honom nå fram till ankarkettingen och dra
linan, hvari han bogserade det besynnerliga
föremålet i vattnet, innanför kettingen, hvarpå han stötte
ut båten igen och rodde bort, fortfarande dragande
i linan. Det mystiska föremålet drogs närmare och
närmare ankarkettingen, och nu såg vakten, att det
var en grof trädstam, med utskjutande grenar och
kvistar, som låg och gungade i dyningarne.

Med en hård törn slog trädstammen slutligen
emot kettingen och nu, plötsligt, sprang det upp
något som en blixt därifrån och det glänste som en
ljus strimma utefter hela kettingen.

 Jesses, en orm, ropade vakten, likblek af
förfäran och störtade ned från backen.

Hans skri väckte alla i skansen, och äfven i
kajutan hade man hört det. En vild panik grep
besättningen, och man stängde in sig och bommade
för all luckor och täppte till all kryphål så
omsorgsfullt, att ej ens en myra skulle kunnat komma
därigenom.

Men ute på vattnet gungade ännu Sambos båt.
Han satt där och hvilade på årorna, och det syntes
som om en glimt af tillfredsställelse lyst upp hans
gråbleka anletsdrag, där han satt och såg bort mot
fartyget.

*

Hvem beskrifver den fasa och förfäran, som
rådde bland besättningen de följande dagarne? Man
vågade knappast gå ut på däcket och för hvarje
steg stannade man för att försiktigt se sig omkring,
och minsta ljud kom sjömännen att fara
tillsammans af förskräckelse.

Sjömännen, som äro hjältar ute på hafvet, då
de möta faror, som tillhöra deras yrke, bli som
barn, då de möta det ovanliga, och deras
vidskepliga fantasi ser då faran vida större än den
egentligen är. Och nu voro de nästan allesammans gripna
af en nervositet, som rent af hotade att rubba
deras förstånd. Kaptenen var emellertid en klok och
praktisk man och lät på det noggrannaste undersöka
däcket och då ormen ej syntes där, måste man
antaga, att han hittat vägen ned till lastrummet,
hvarför alla luckor till detsamma blefvo omsorgsfullt
tillbommade. Härvid tyckte man sig se en skymt af
ormen på afsatsen under backen, där det stack fram
något ljust fläckigt bland en del där hopadt
kasseradt tågvirke.

 Det finns ingen annan råd, än att svälta ut
honom, sade kaptenen. Och trots den
oberäkneliga tid en orm kan vara utan föda, var intet annat
att göra.

Vi lågo kvar ännu några dagar i Puerto Plata och
lastade litet gult färgträ, hvarefter vi seglade till
Cabaret för att intaga mahogny, som var vår
egentliga last.

Vid framkomsten till Cabaret var ormen död.
Han låg raklång öfver tågvirket, där han förut
legat gömd, och hufvudet hängde ut från afsatsens
yttre kant och slängde för den minsta rörelse hos,
fartyget.

*

Sambo syntes aldrig mera till. Men några
dagar efter detta hände, fann man hans båt slagen
i spillror vid hafsstranden, flera mil från Puerto
Plata,

Det sades, att han begett sig till hafs i sin båt,
och att han låtit skicka en hälsning till Marguerita,
att han snart skulle komma igen med ett stort skepp,
som var fullastadt med idel vackra saker åt henne.

*


ETT STORARTADT BADHUS

Foto. Lindahls fot.-aff., Sthlm.

Ett storartadt badhus har hufvudstaden erhållit i och med Sturebadets, beläget n:o 4 Stureplan, utvidgning I den artikel, hvarmed vi i vintras beledsagade professor Curmans porträtt, nämndes några ord om Sturebadets tillbyggnad, hvilken påbörjades 1894. Det nya badhuset, ty det är i själfva verket ett helt nytt badhus, är nu färdigt och har dragit en kostnad af 600,000 kr. Men så är detta badhus äfven något non plus ultra
i sitt slag. Den stora simhallen, uppförd i midten af en två våningar hög hall under glastak, 15,5 m. bred och 22 m. lång, är allenastående och verklig sevärdhet, såsom framgår af vår afbildning.

*



SVENSKA UR-UTSTÄLLNINGEN.

Foto. Lindahls fot.-aff., Sthlm.

INTERIÖR FRÅN UR-UTSTÄLLNINGEN.

Svenska urmakareföreningen, stiftad 1892, har till firandet af 10-årsminnet häraf anordnat en urutställning å Fria konsternas akademi i Stockholm. Expositionen är retroaktiv och upptager uteslutande arbeten af svensk tillverkning. I samband med alstren af den äldre urtillverkningen finnes i en särskild sal en afdelning för modärna arbeten Katalogen räknar 642 nummer af 128 utställare, och märkas bland dem ett stort antal, tillhörande de kungliga, såväl konungen och drottningen som kronprinsen, kronprinsessan samt prinsarne Carl och Eugen. Missöde med
försändelsen af fotografien har nödgat oss så knapphändigt behandla denna i kulturhistoriskt afseende särdeles intressanta utställning, hvilken bör kunna intressera litet hvar. Ingen resande, som under den närmaste tiden besöker Stockholm, bör försumma att taga expositionen i betraktande.

*



DEN SVENSKE SEGRAREN I KIEL.


Grossh. O. Mark.
Garms ägare och rorsman.


Vid den stora regattan i Kiel väckte den nya
yachten  »Garm» (G. K. S. S.) ett
berättigadt uppseendeden   den vann
icke mindre än tränne 1:sta- och ett
2:dra samt tre hederspris: jubileums, 
Kruppska och käjserliga priserna.
»Garm» är ny för året  konstruerad af
den ypperlige konstruktören ingeniören Gunnar
Mellgren  och äges af grossh. Olof Mark i
Göteborg, som äfven i täflan med utlandets
främste i segelsport visade sin
öfverlägsna skicklighet som rorsman. Under
veckans täflingar i Göteborg fick herr Marks
präktiga seglare tillfälle glänsa i svenska
farvatten.

Besättningen utgöres af 6 man.


Efter fotografi
»GARM» herr Olof Marks nya berömda yacht.

*


NYKTERHETSMÖTENA I HUFVUDSTADEN:

PORTRÄTT AF DE FRÄMSTE TALARNE UNDER 5:TE NORDISKA NYKTERHETSMÖTET.


Riksdagsman
J. BYSTRÖM,
Centr.-bestyr. ordf.
Hälsningstalet.


Statsrådet
K. S. HUSBERG,
Välkomsttal.


Biskop,
G. von SCHEELE,
Högtidspredikan.


Redaktör
SVEN AARRESTAD,
Norge.
"Afholdsarbeidet i Norge".


Skriftställaren
G. H. von KOCH,
"Rusdrycksutskänkningen på
lägerplatserna".


Höiskoleforstander
K. BJERRE.
Danmark. "Afholdssagen och
den vuxne ungdom".


Professor
E. ALMQUIST,
"Samarbete mellan
nykterhetsorganisationerna och den
nykterhetsvänliga allmänheten.


Mr
CH. WAKELY,
Nykterhetsverksamhet i
England.


Lektor
J. BERGMAN,
"Framtidens sällskapsformer".


Med. d:r
RAGNAR VOGT,
Norge.
"De kroniske alkoholisters
forpleining og behandling."


Fru
SOPHIE v. d. OSTEN,
Danmark.  Forts. å föreg.
talares inledning.


Professor
W. SUCKSDORFF,
Finland.  "Rusdryckerna från
medicinsk synpunkt".


Sognepræst
A. GUNDERSEN,
Norge.  "Afholdsarbeidet i
kjærlighetsbudets lys''.

                           
Sagförer                          Friherre
H. NONBOE,                    J. HERMELIN,

                       Danmark.
"Överklassens stilling til af holdsbeva^g elsen".



Doktor
MATTI HELENIUS,
Finland. "Alkoholfrågan i
nationalekonomisk belysning".


Redaktör
ELOF LJUNGGREN,
"Nykterhetsverksamheten
bland barn och ungdom i
Sverige".


Fru
ALLI TRYGG-HELENIUS,
Finland. "Vetenskaplig
nykterhetsundervisning".


Lektor
P. WALDENSTRÖM,
Nykterhetspredikan.


Foto. S. Malmberg, Stockholm.

FRÅN NYKTERHETSMÖTENA I STOCKHOLM:

(1)                                (2)

Internationella goodtemplarkongressens storlogemötes öppnande.

En mängd nykterhetsmöten ha under den förflutna veckan ägt rum i hufvudstaden. Bl. a. har där afhållits en Internationel goodtemplarkongress, och meddela vi därifrån en bild af storlogemötets öppnande i riksdagens Andra kammares plenisal. Ordföranden, som synes framför kungens byst, är den bekante Joseph Malins (1) från Birmingham och den tillbakalutade mannen med det uppstrukna håret och mustascher goodtemplarnes i
Sverige högste chef, riksdagsman Styrlander (2).

 
Foto. Thornling. Stockholm.



Öfversta bilderna: D:r Kauriappa från:Madras, negern Crooker från Guldkusten, Sam. Osburne från Amerika.       

Sångkören frän Göteborg.


Foto. Lindahls fot.-aff., Sthlm.
Nedersta bilderna;   Norska sängkören,    Finska sångkören,


INTERNATIONELLA TRANSPORTARBETAREKONGRESSEN.


Foto. Lindahls fot.-aff., Sthlm.

INTERNATIONELLA TRANSPORTARBETAREKONGRESSEN I STOCKHOLM: Ordförande herr Charles Lindley, Stockholm (3); vid sidan af honom tysken Störmer (6); vidare i samma rad engelsmannen Bell (2) och holländaren Wessels (1) samt italienaren Cabrini (7). I midten, nedanför, igenkännes herr Hinke Bergegren (4). Vid dennes vänstra sida sitter engelsmannen Chambers (5), Tom Mann's efterträdare.

En internationell transportarbetarekongress har
nyligen sammanträdt i Stockholm i Folkets
hus'   A-sal, och var detta den första
internationella arbetarekongress, som någonsin ägt rum i
Sverige.

Deltagarne i kongressen uppgingo till blott
ett 20-tal, men de representerade flere hundra tusen
arbetare. Ordförande var svensken Ch. Lindley
och tysken A. Störmer, den senare med sitt långa
skägg icke olik »general» Booth. Bland de närvarande 
märktes för öfrigt mr Richard Bell,
medlem af engelska parlamentet och vid kongressen
representant för Englands järnvägsbetjänte, mr T.
Chambers, Tom Mann's efterträdare som
sekreterare för Englands transportarbetareförbund,
holländaren C. Wessels, medlemmen af italienska
parlamentet Angiolo Cabrini, vid kongressen
representerande förbund både i Genua och Milano, m. fl.
Kongressens förhandlingar präglades af sakrikhet
och lugn.

*



VÄRLDENS NORDLIGASTE KAFÉ.



En vän till HVAR 8
DAG uppe i högsta
Norden har insändt
vidstående bild. Den visar
ett kafé, beläget vid
Vassijaure, station å Luleå
Ofotenbanan, men i den
allra nordligaste delen
däraf och endast några
kilometer från riksgränsen.

Men denna bild lämnar
intyg om något annat,
också det af intresse. Det
gamlri rekordet »Från
Ystad till Haparanda»,
hvilket ju ännu får
eftersträfvas äfven af mycket
väl spridda tidningar och
tidskrifter, det är tydligen
slaget af HVAR 8 DAG,
som länge kunnat påvisa
sitl berättigande till det
gamla rekordet men som
ju nu kan tala om »Från
Ystad till Vassijaure»;
säger mer eller hur?


SVENSKA FLICKOR I VÄRLDENS NORDLIGASTE KAFÉ.



STOCKHOLMS PLANTERINGAR.

Fotografier för HVAR 8 DAG af Axel Lindahls foto.-affär, Stockholm.

Dessa planteringar, hvilka stå under högsta uppsikt af den
skicklige stadsträdgårdsmästaren A. Medin, äro ju
särdeles vackra och väl hållna. Om äfven parkerna i Stockholm
äro ganska små i jämförelse med parkytorna i kontinentens
större städer, draga de dock, tack vare de smakfulla
planteringame, icke det kortaste strået.

Ända till början af föregående århundrade  
funnos i hufvudstaden icke några offentliga
parker eller planteringar med undantag af
kyrkogårdarne. De förnämsta planteringarne,
som Stockholm nu äger, Kungsträdgården och
Humlegården, förskrifva sig visserligen från
gamla tider, men de äro statsegendom och ha
först i en senare period upplåtits för
allmänheten.

Till de äldsta af stadens egna planteringar
äro att räkna: alléplanteringen å Adolf Fredriks
torg, Strömparterren samt Berzelii park,
hvilken jämte några smärre planteringar anlades
185253.

Skötseln af planteringarne var ända till
år 1869 öfverlämnad åt entreprenörer, men från
och med nämnda år har funnits en
stadsträdgårdsmästare. Efter år 1876, sedan den nya
stadsplanen blifvit antagen, började planteringar anläggas på
åtskilliga håll.

I de centralt belägna parkerna är det icke tillåtet att
beträda gräsmattorna, hvilka ju delvis äro försedda med
blomsterrabatter. I de yttre stadsdelarnes parker äger allmänheten
däremot fritt tillträde till gräsmattorna, hvilka sakna
blomsteranläggningar.

Sedan år 18S6 har kommunen mot ersättning af
församlingarne börjat öfvertaga vården af kyrkogårdarnes
planteringar, den ena efter den andra.


A. MEDIN.
Stadsträdgårdsmästare.


Den areal af parker och planterade öppna platser, som
för närvarande är ordnad, uppgår, Karlavägen inbegripen, till
omkring 45 hektar. Härtill komma alléplanteringarne å
gatorna samt kyrkogårdarne.

Stadens kostnader för alla dessa planteringars första
anläggning eller ordnande till hvad de nu äro
ha sedan år 1870 uppgått till 520- à 530,000 kr.
Anslaget för det årliga underhållet, som 1870
endast utgjorde 2,500 kr., uppgick 1875 till
20,000 och har från och med 1895 varit
upptaget till 55,000 kr.

För trädens och de öfriga växternas
uppdragande till planteringarnes vård och
underhåll begagnade staden till år 1894 mer eller
mindre provisoriskt inrättade, men centralt
belägna tomter, som emellertid efter hand måste
öfvergifvas för gaturegleringar. År 1893 
uppläts för ändamålet en staden tillhörig tomt vid
södra ändan af Götgatan och invid stranden
af Hamrnarbysjö. Platsen är visserligen långt
aflägsen, men har ett stort utrymme och
utmärkta terrängförhållanden. Här finnas
uppförda en hel del växthus af glas och järn, hvilka
uppvärmas af varmvattenledningar, hvarjämte
anlagts erforderliga drifbänkar och trädskolor. I växthusen
och kasterna öfvervintra mer än 60,000 växter.

Våra vackra bilder visa, huru prydligt Stockholms
planteringar té sig, och, bland annat, huru äfven den tropiska
floran kommit till användning. Kanske kunde man stundom
önska någon störte fantasi beträffande anläggande, någon
mindre regelbundenhet, något mera lif öfver det hela. Men
som det är, är det i sitt slag förträffligt och gör den nitiske
stadsträdgårdsmästaren Medin, hvilken för resten är helt
populär i Stockholm, all heder.


PLANTERING I KUNGSTRÄDGÅRDEN, omkring Karl XIII:s staty.




PALMERNA I HUMLEGÅRDEN, vid Kongl. Biblioteket.



PLANTERING   I HUMLEGÅRDEN, omkring Linnés staty.



BLOMSTERKORGEN I BERZELII PARK.




VECKANS PORTRÄTTGALLERI.


K. HJ. L. HAMMARSKJÖLD.

Till president i Göta hofrätt
har k. m:t utnämnt och förordnat
förutvarande justitieministern,
revisionssekreteraren K. Hj. L.
Hammarskjöld.


J. E. BRINK.

Den 11 juli fyllde
komministern i Filipstad J. E. Brink 88 år.
Född 1814 blef B. komminister i
Filipstad 1867, samt
lasarettspredikant därstädes 1869 Han är
sedan 1900 senior bland stiftets
presterskap.


D. J. ELGÈRUS.

Den 2 juni fyllde fabrikören
Daniel Julius Elgèrus i Örebro
85 år. Den högt värderade
åldringen var under dagens lopp
föremål för storartad hyllning af
sina arbetare samt af släkt och
vänner från när och fjärran.


G. N. DONNER.

75 år fyllde den 3 juli
länsnotarien i Gotlands län Georg
Niclas Donner i Visby. D. är
sedan 1893 ordförande i styrelsen
för Riksbankens afdelningskontor
i Visby.


R. T. SJÖLIN.

75 år fyllde den 6 juli
häradsskrifvaren i Rönnebergs fögderi
af Malmöhus län Rudolf Teodor
Sjölin i Landskrona. S.
utnämndes 1864 till sin nuvarande
befattning.


J. SAHLIN.

70 år fyllde den 6 juli
kyrkoherden i Sköllersta Jonas Sahlin.
Prestvigd 1859 utnämndes han,
efter förordnanden på skillda
ställen, till komminister i St. Mellösa
och Norrbyås 1872 samt till
kyrkoherde i Sköllersta 18S9.


J. P. LAGERGREN.

Den 2 juli fyllde rektorn, fil.
doktor Jonas Peter Lagergren i
Jönköping 60 år. L. blef student
1861, fil. kand. 1868, docent 1872,
fil. dr. samma år, lektor i
Norrköping 1872, rektor i Skara 1873,
i Sköfde 1880, i Hernösand 1883
samt i Jönköping 1889.


P. HEDLUND.

50 år fyllde den 4 juli ene
delegaren i den kända och
betydande Handels-Byrån i
Göteborg, Patrik Hedlund. Han
uppvaktades på sin hedersdag af
kontorspersonalen, samt många
vänner och bekanta.


A. HJORTHÉN.

Den 1 juli fyllde Lidköpings
mångårige medlem af
stadsfullmäktige samt drätselkammaren
Aron Hjorthén därstädes 50 år.
H. är äfven sedan flere år
brandchef, ordförande i
fattigvårdsstyrelsen, ledamot i
sparbanksstyrelsen samt dessutom anlitad i
åtskilliga andra kommunala värf.


C. W. AURÉN. 

Nyligen afled i Upsala f.
stationsinspektoren vid Torsåkers
järnv.-station Carl Walfrid Aurén,
en i sin krafts dagar både
dugande tjänsteman och behaglig
umgängesvän. A. sörjes närmast
af maka och barn.


E. K. HORNDAHL. 

Den 29 juni afled i
Helsingborg grosshandlaren Ernst Karl
Horndahl i en ålder af endast 31
år. Dugande affärsman, var den
hädangångne som enskild person
en flärdfri och öppen natur. Han
sörjes närmast af far och bröder.

O. F. WASSBERG. 

Den 25 juni afled i Stockholm
medarbetaren i
"Socialdemokraten" fil. kand. O. F. Wassberg i
en ålder af blott 27 år. W
tjänstgjorde en tid som extra lärare
vid Köpings läroverk och
sedermera som red.-sekr. i
"Bergslagsbladet" samt erhöll i mars
anställning i "Socialdemokraten".

*



Observera täflan för amatörfotografer till den 15 Augusti!



HVAR 8 DAGS NOVELLBLAD.  XVII.

APRILVÄDER. En kort kärlekshistoria. Öfversättning för HVAR 8 DAG.

Brasan sprakade muntert i den öppna spiseln
i det lilla pastorsboställets förmak. Tékitteln, som
på gammaldags manér hängde öfver elden, puttrade
och sjöng om kommande händelser; och framför
densamma satt Dorothea Turney och stirrade
drömmande. Hon höll hufvudet mellan händerna och
stödde armbågarne mot knäna och kastade allt
emellanåt en blick på de fotografier, som prydde
rummets väggar.

Hon väntade på den hon kär hade, han skulle
nu komma från universitetet, öfverhöljd med
ärebetygelser efter sina examina. Deras förlofning
var icke eklaterad, men Maxwell Greystone hade
varit hennes hjärtans kär så långt hon kunde
minnas tillbaka. Han hade friat till henne dagen
efter det de sammanträffat första gången. Han var
då elfva och hon nio år. Huru ofta hade hon
icke här framför brasan väntat att han skulle komma
hem under skollofvet. Brasan och tékitteln voro
oskiljaktigt förenade med hans hemkomst, ty han
kom vanligtvis med samma tåg.

»Han  kommer! Han kommer!» sjöng tékitteln.
Men denna afton tyckte hon, att den ej hade
samma muntra tonart, som annars.

Det skulle ej blifva vid det gamla längre. Han
skulle ej komma så regelbundet hädanefter. Hans
uppfostran var till en viss grad fullbordad, och
den gamle prästmannen hade under ett helt år
öfvervägt hvilken bana, hans son skulle välja. Denna
villrådighet oroade den gamle fadern.

Plötsligt hördes raska steg utanför. Dorothea
spratt till som hon gjort ofta förut. Huru väl
hon kände igen hans steg.

»God afton, Dora, min flicka!»

»Oh! Max», sade hon, mer hann hon ej säga,
ty han tillslöt hennes läppar med en smällande
kyss. Fröken Snaggs, den gamla guvernanten,
rodnade, och öfver faderns ansikte lade sig en djup
skugga. Han hade många gånger föresatt sig, att
tillhålla sin son för detta hans uppförande, men
det hade ej blifvit någonting af. I afton måste
det ske.

De slogo sig ned kring tebordet, under det
frågorna haglade öfver Max, hvilken hjältemodigt
försökte sig på konsten att besvara dem alla och
på samma gång svälja de nybakade våfflor, man
trugade på honom.

Senare på aftonen sutto far och son ensamma
och samtalade om huru hans framtid skulle gestalta
sig. Vänligt, men bestämdt, meddelade den gamle
prästmannen, att han träffat förberedande aftal med
en teologisk lärdomsanstalt, hvarest sonen nu kunde
få fullborda sina studier och aflägga prästexamen,
men innan detta kunde ske, hade en kollega
lofvat handleda sonen i hans studier. Denne
prästman bodde omkring sex mil därifrån. Till slut
ville fadern äfven ha sagt, att det måste vara slut
på förhållandet mellan honom och Dorothea
Turney. Han måste upphöra med att kyssa henne!
Hädanefter måste han behandla henne som en dam,
hvilken endast vore en gäst i deras hem.

»Men, pappa, det är redan klart oss emellan,
vi förstå hvarandra», protesterade han.

»Du får lägga bort sådant barnsligt prat. Jag
kan underrätta dig, att jag är fröken Turneys
förmyndare. Hon är öfverlämnad i min vård, och jag
har årligen mottagit en rundlig summa för hennes
underhåll.»

Detta var något oväntadt för Max. Han
såväl som de öfriga af familjen visste endast, att
hon var fader- och moderlös, hvarför hon alltid
ansetts såsom en af familjen.

Dorothea Turney hade för sin del bestämt, att
de skulle gifta sig så snart han slutat sina 
universitetsstudier. Hon hade ju tillräckligt med
pänningar för dem. båda att lefva af. Hon somnade
den kvällen och drömde att universitetskanslären
lofvat viga dem, såsom en belöning för hans flit.
Hon vaknade så ovanligt tidigt och i en så
underlig sinnesstämning. Hela huset var ju annorlunda
nu sedan Max kommit hern.

Huru förvånad blef hon ej, då hon kom ned
till frukosten och fann både Max och fadern tysta
och allvarliga. Intet af det vanliga skämtet. Då
måltiden var öfver lockade Max på Clip, foxterriern,
och gick ut utan att yttra ett ord. Hon stod kvar
vid fönstret och såg länge efter dem och undrade
öfver sin väns besynnerliga beteende.

Som hon stod där, kände hon en hand läggas
på sin skuldra. Det var den gamle prosten, som
stod vid hennes sida.

»Hvad är det jag hör om dig och Max», sade
han.

Dorothea fick nu anledning att öppna sitt hjärta
för honom. Hon hade väntat en kyss på pannan
och hans faderliga välsignelse, men fick erfara
något helt annat. Den gamle berättade henne för
första gången, att hon var ensam ägare till ett
stort gods, afkastande öfver hundratusen kr. pr år.

Hvad skulle hon med det till utan Max? Hon
svor evigt hat till alla myndigheter och lagar, som
reste sig hindrande i deras väg. Hon skulle vänta
ännu två år och trotsa dem alla.

Följande dag beslöt den gamle prästmannen i
samråd med de legala myndigheternas representant
i närmaste stad, att hans myndling skulle anträda
en utrikes resa, hvilken skulle räcka i två år, och
under hela denna tid skulle hon ej få meddela sig
med Max.

Den natten snyftade Dorothea sig till sömns,
och Max satt uppe så länge, att hans foxterrier
med ett sakta kvidande började uttrycka sitt
deltagande i sin herres sorg.

Stackars Max! Han var totalt förkrossad. Han
hade fått befallning resa med morgondagens första
tåg och icke återkomma förrän Dorothea anträdt
sin utländska resa. Men om två år skulle allt bli
godt och väl igen.

*

Två år senare erhöll pastor Maxwell Greystone,
fattigpräst i den stora stadens sämsta slumkvarter,
ett bref. Det var från Dora. Hon hade nu
återkommit till Europa och önskade träffa honom.

Huru hans hjärta jublade. Hans åhörare i den
eländiga missionssalen undrade hvad som gick åt,
deras eljes så allvarlige pastor. Han berättade för
sin trogne Clip många gånger om att »hon» skulle
komma.

Någon dag senare uppsökte han henne på
hotellet. Efter en stunds väntan blef han insläppt.

»Åh, Max, hvad du var vänlig, som kom så
snart», sade hon och räckte honom stelt handen.
»Vi ämna oss just ned till min förmyndare på ett
par dar. Kommer du ihåg huru barnslig jag var,
som grät öfver att jag ej fick gifta mig med dig»,
sade hon skrattande. »Men ännu en sak, du får
lofva mig, att alltid bli en broder för mig, så som
du varit tillförne. Det skall bli så roligt att få
upplifva de gamla minnena igen och få hälsa på
flickorna och fröken Snaggs.»

Omedveten om hur hon plågade honom,
fortsatte hon oafbrutet:

»Du stannar väl och dinerar med oss. Du kan
ej? Hvad, hvarför? Måste du redan gå? Så
tråkigt!»

Och Maxwell Greystone gick tillbaka till sin
foxterrier och sin slummission  och fortsätter sitt
verk där än i dag.

*



3:dje årg.  Den 27 Juli 1902.   N:o 43

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Christian Lundeberg (med 1 porträtt). 
Den nya frimurarelogen i Trondhjem (med 2 illustrationer). 
Från konungens senaste resa (med 2 illustrationer). 
I karantän. Originalskizz för HVAR 8 DAG af Efraim Wästberg. 
Bazaren vid Styrsö Hafsbad (med 1 illustration). 
Fjäderfäutställningen i Malmö (med 2 illustrationer.
Nykterhetsmötena i hufvudstaden II (med 3 illustrationer). 
Kronprins Gustaf å Särö (med 2 illustrationer). 
Lord Kitcheners hemkomst (med 2 illustrationer). 
Alexander Dumas (med 1 porträtt).
Premierministerskiftet i England (med 2 porträtt). 
Den instörtade Campanilen i Venedig (med 1 illustration). 
Monsieur Waldeck-Rousseau i Sverige (med 2 illustrationer). 
Stockholms rådhusfråga (med 1 illustration). 
Veckans poträttgalleri (med 24 porträtt). 
HVAR 8 DAGS Novellblad XVIII: Regementets son. Novell af Harold Kramer. Öfvers för HVAR 8 DAG.

--  BONNIERS TRYCKERI AKTIEBOLAG. GÖTEBORG. 1902.  --





Foto. Florman, Stockholm.

BRUKSÄGAREN CHRISTIAN LUNDEBERG.
Jämförelsevis hastigt och, åtminstone för den
stora allmänheten, oförmärkt var det som
bruksägaren Christian Lundeberg af förhållandena
fördes fram till den framskjutna politiska ställning,
som han nu erkändt och uppenbarligen intager.
Ledamot af första kammaren sedan 1885, tillhör han
«ej ens nu den krets af riksdagsveteraner, inom
hvilken man så ofta antager den politiska maktens
tyngdpunkt vara förlagd, när det är frågan om denna
makts fördelning inom vårt öfverhus. Ej heller kan
han på grund af tillryggalagda lefnadsår riktigt göra
anspråk på delaktighet i det »gubbvälde», hvarom
i dessa tider så mycket talats -- ty de nu uppnådda
60 åren understiga väl med minst ett decennium
det åldersmått, som därvid närmast varit i tanke.
I själfva verket är Christian Lundeberg en
kraftfull, energisk man, som förefaller att vara i sina
bästa år, och om en viss sinnets spänstighet
vittnar ej minst den omständigheten, att han, ställd i
breschen såsom det ultrakonservativa partiets
främste ledare inom första kammaren, likväl påtagligen
haft långt större förmåga att tillgodogöra sig --
och partiet så pass mycket af en nyare tids
politiska idéer och föreställningar, som erfordrats för att
göra förstakammar-högern mera motståndskraftig, än
den i längden kunnat blifva under en ledning, som
endast bemödat sig om att upprätthålla traditionerna
från den Reutersvärdska régimens dagar.

Att hr Lundebergs succession till ledamotskapet
inneburit en politisk frontförändring inom första
kammarens protektionistiska majoritet, vore väl för
mycket sagdt. Men genom honom har dock
åstadkommits en viss anpassning, som eljest måhända
låtit vänta på sig. Utväljer man till
omdömesmaterial härvid våra båda stora rösträttsfrågor, den
politiska och den kommunala, så märkes med
afseende på den sistnämnda, att hr Lundeberg vid 1900
års riksdag till mångas öfverraskning intog en,
visserligen ej synnerligen deciderad men dock ovedersägligen
reformvänlig ståndpunkt. För det stora flertalet torde
nog hans anförande i denna sak vid första
kammarens sammanträde den 31 mars nyssnämnda år ha
utgjort det första beviset på en hos honom
förefintlig sträfvan att åtminstone i någon mån tillmötesgå
tidens reformkraf. Denna frågas behandling är
typisk i nu förevarande afseende, ej minst därför, att
dess lösning ju alltid anses mer eller mindre
inverka på första kammarens egen sammansättning.
Hr Lundeberg förklarade vid nämnda tillfälle, att
han ända ditintills hade ansett hvarje begränsning
af det kommunala fyrkväldet olämplig. Hvad som
nu kommit honom att ändra ståndpunkt tycktes ej
heller vara någon vunnen öfvertygelse om det
kommunala fåtalsväldets oegentlighet eller orättvisa utan
fastmera en önskan att, då man nu faktiskt med
så stor ifver fordrade en ändring, söka åstadkomma
en sådan för så billigt pris som möjligt, för att bli
utaf med ett agitationsämne. Emellertid har hr
Lundeberg genom sitt inlägg faktiskt i ej ringa mån
bidragit till genomförandet af den reform af den
kommunala rösträtten på landet, hvilken ju i alla
händelser af riksdagen beslutades. Huruvida han
och hans parti härmed vunnit, att frågan om det
kommunala fyrkväldet blifvit definitivt skrinlagd,
skall framtiden utvisa,

Den ställning hr Lundeberg vid årets riksdag
intog uti vår största rent inre politiska fråga --
den om valrätten till riksdagens andra kammare --
är i mer än ett afseende belysande såväl för hans
egen personliga läggning som för den position han
intager i första kammaren. I det anförande,
hvarmed han angaf sin ståndpunkt, uttalades till en
början ett klart medvetande om det stöd de 
rösträttslöses kraf vunnit i och genom förra årets viktiga
beslut angående försvarsväsendet och i de ökade
personliga bördor, detta skulle medföra för alla
samhällsklasser. Och i enlighet med en ur skilda
motiv framsprungen tendens, som under de sista
veckorna före rösträttsdagarne i maj gjort sig allt mera
märkbar inom förstakammar-högern af olika
nyanser, förklarade han sig ej vilja vara med om ett
sådant halfsteg som konstitutionsutskottet föreslagit.
»Vida bättre», sade han, »synes det mig vara att
taga ett kraftigt steg, som på en gång gifver en
tillfredsställande lösning åt rösträttsfrågan och
skänker förhoppning om mera frid och ro i landet till
nytta och framgång för den öfriga utvecklingen på
så många områden, där detta är påkalladt.» Ja,
än mera; han fann det nödvändigt att särskildt och
skarpt betona, hur önskvärdt det varit, att detta steg
kunnat tagas redan nu, samt att på förhand
försvara sig mot den misstanken, att här blott förelåge
ett försök att komma ifrån saken, då man på grund
af förhållandenas makt måste nöja sig med en
skrifvelse i stället för ett positivt beslut. Som grund
för sitt votum anförde han en ärlig vilja och
mening, att rösträttsfrågan måtte föras fram till en
god lösning snarast möjligt.

De funnos nog, som efter sådana ord hoppades
på -- för att nu ej tala om dem, som fruktade --
ett instämmande från hr Lundebergs sida uti något
af de skrifvelseförslag, som framlagts af hrr Hugo
Tamm och G. A. Berg. Men -- det kraftiga steg,
som tal. med sådan värme motiverat, blef blott ett
bifallsyrkande till biskop Billings skrifvelseförslag,
hvars innebörd torde vara alltför väl bekant för
att behöfva i detta sammanhang närmare belysas.
Såväl af själfva anförandets innehåll som på grund
af ett direkt uttalande vid dess slut skulle hr
Lundeberg, om ej andra orsaker medverkat, varit
oförhindrad att rösta för något af de förut nämnda
skrifvelseförslagen. Hur mycket klarare och hur
mycket löftesrikare just för den efterlängtade
samhällsfridens uppnående skulle ej situationen blifvit,
om hr Lundeberg med begagnande af hela sitt stora
inflytande lyckats förmå första kammarens
majoritet att ansluta sig till något af dessa förslag i
stället för till hr Billings! Men för honom, som
bättre än någon annan känner de olika krafternas
spel inom första kammaren och kan beräkna den
hufvudriktning, som blir resultanten af deras kamp,
hade det blifvit tydligt, att han ej ens om han
ville det, skulle kunna framkalla något sådant.
Öppet anfördes också såsom skäl till hans biträdande af
det Billingska förslaget endast den omständigheten,
att detta hade största utsikten att kring sig samla
ett flertal i kammaren. Ehuru han för egen del
synbarligen ej brydde sig om att fästa afseende vid
den i själfva verket djupgående skillnaden mellan
de båda olika ståndpunkter, som härmed antydts,
kunde han ej gärna vara okunnig därom, att det
Billingska förslagets utsikter hvilade just på dess
sväfvande innehåll och på frånvaron däri af sådana
synpunkter, som han själf i sitt anförande utvecklat.

Det har dock, trots försiktigheten i detta
tillvägagångssätt, ej kunnat undvikas, att
förstakammar-högern splittrats på rösträttsfrågan. Det var ej
blott af moderata och jämförelsevis frisinnade
element, som den stora minoritet utgjordes, hvilken
röstade för hrr Bergs och Tamms förslag; äfven en
del af de hittills som mest konservative ansedde
ledamöterna finnas i denna fraktion, om hvars
politiska betydelse det må vara nog sagdt, att det
utan tvifvel är på den, som den nya regeringen
närmast stödjer sig i första kammaren.

Som saken nu står, har man att afvakta, 
huruvida hr Lundeberg skall ägna sin energi och
framstående förmåga åt att stärka och utveckla inflytandet
hos denna grupp genom att i handling följa den paroll,
han gifvit i sitt nyss omtalade anförande, eller om han,
såsom allmänt antages, skall ägna sig åt att leda
och organisera oppositionen mot den ministär, hvars
främste man genom sin djärfhet att gå egna vägar
och att rätta medlen efter målet i så hög grad
ådragit sig den längst avancerade förstakammar-högerns
misshag.

Energi och klokhet i förening ha fört Christian
Lundeberg till den inflytelserika ställning han intar.
Redan tidigt ledamot af statsutskottet och
sedermera dess ordförande, sitter han just i centrum för
all parlamentarisk makt här i landet på de
mångskiftande områden, där nämnda utskott har att säga
sitt tungt vägande ord. Vice talmanskapet i första
kammaren är i jämförelse med denna ställning endast
att betrakta såsom en honnörspost. Det är
emellertid icke någon lysande parlamentarisk formbegåfning, 
som utmärker hr vice talmannens anföranden
i första kammaren. Och likväl åhöras de med spänd
uppmärksamhet, ty man vet, att de innebära något
annat och mera än vältalighetsöfningar till egen och
andras uppbyggelse. De fylla också måttet af lugn,
klarhet och medvetenhet om det sagdas betydelse.

Hvilken ståndpunkt man för öfrigt intager i
dagens politiska frågor, är man skyldig att erkänna
ej blott förmågan och kraften utan ock
fosterlandskärleken och uppriktigheten i sträfvandet för det
helas väl hos första kammarens värderade vice
talman. Han hör i allmänhet icke till föregångs- och
framstegsmännen -- fastän han är född på själfva
Bastiljdagen, den 14 juli! -- men hans arbete i
det offentliga lifvet är därföre ej beröfvadt
möjligheten att vara det allmänna till stort och varaktigt
gagn, äfven om han aldrig skulle komma att intaga
den framskjutna plats vid konungens rådsbord, som
hans närmaste meningsfränder nu och ofta tillförne
velat se åt honom förbehållen.
__                                      Lorenzo.



DEN NYA
FRIMURARELOGEN  I  TRONDHJEM.

foto. Skarpmoen, Kristiania.

Konungen invigde nyligen vid sitt besök i Trondhjem den vackra, nya Logebyggnaden därstädes. Af de 660,000 kr. densamma kostat, har frimurarne själfva hopbragt 275,000 kr. Invigningshögtidligheten var praktfull och följdes af stor middag i hvilken konungen jämväl deltog. Bilden i hörnet visar konungens ankomst till logen.


FRÅN KONUNGENS SENASTE RESA.

Foto. Sandberg, Sollefteå.

KONUNGEN BESÖKER ÖSTERÅSENS SANATORIUM.  Vid ligghallarne.

Från konungens resa nyligen i Norrland och 
Norge lämna vi några bilder. Vi hänvisa särskildt       
till  den  vackra och talande fotografien här ofvan,
från Österåsens sanatorium.

Foto. Stein, Stockholm.

KONGL. VÄSTERNORRLANDS REGEMENTE DEFILERAR.
-


I KARANTÄN.

Originalskizz för HVAR 8 DAG af Efraim Wästberg.

»Du klagar öfver att du är sjuk», sade en vän till
mig. »Kom med mig ut på landet, där skall du få
andas frisk luft och få både hvila och härlig
motion. God mat har jag i hemmet, det vet du, och
om det kniper, så kan du få en toddy också.»

Jag skulle varit obotlig idiot, om jag icke
antagit ett sådant förslag, allrahelst som jag till följd
af ett litet »meningsbyte» med min principal tillhörde
ledighetskommittén till dess jag kunde få ny
anställning.

Och så reste vi. Det bar i väg utåt Roslagen
med den där utmärkta Rimbobanan, ni vet, där
tåget ibland backar för att »ta sats». Nåja, det
backar också ibland för att plocka upp någon
öfverkörd stackare, men det är Gudskelof inte hvar dag.

Efter ett par timmars färd voro vi vid målet.
Häst och åkdon väntade oss vid stationen. Det
gick undan. Dragaren gnodde fortare än lokomotivet.

När vi rest en mil eller så, dök där upp på
slätten ett litet snyggt tvåvåningshus, därifrån ljus
glimmade. Det var min väns hem.

En glad och vacker värdinna, tre småttingar,
bekvämt och trefligt, paltbröd och fläsk och
Grönvalls svagdricka, kaffe och samtal, brädspel och
toddy.

Och rundtomkring stugan detta majestätiska lugn
och den stora frid och tystnad, som smeker sinnet
till ro och lägger sordin på de skälfvande
nervsträngarna.

Hela aftonen hade jag särskildt observerat ett
af barnen, en liten rar flicka. Hennes ögon glänste
så onaturligt och ansiktsfärgen var högt uppdrifven.

»Hur är det med den där lilla älsklingen», hade
jag frågat.

»Endast litet ondt i halsen», sade modern. »Och
så är hon så sömnig och klen. Men det är väl
bara nu i vårbrytningen, hoppas jag.»

Föräldrarna och jag ställde diagnosen på
rubbad digestion, och kommo öfverens om att den lilla
skulle få ett par teskedar af den där sorten, som utgör
alla svenska barns speciella förtjusning: recinolja.

*

Dagen därpå kl. 7 kaffe på sängen. Härlig
sömn. Humöret utmärkt.

»Jag skulle hälsa», sade tjänsteanden, »att
frukosten är färdig om en timma. Vi vänta doktorn hit.»

Det olympiska lugnet var stördt. Det nya
tidens pinoredskap, som kallas telefon, hade hittat
äfven hem till min vän. Och det var detta, som
satt honom i stånd att purra provinsialläkaren redan
kl. 6. Flickan var svårt angripen i halsen.

Doktorn kom. Det var en liten, rund,
jovialisk herre med ett särdeles vinnande sätt och --
som jag sedan fick se -- en särdeles strykande
aptit. Han tog den lilla i besiktning, såg på de
gråhvita beläggningame i halsen och sade med
lugnaste ton i världen: »difteri!»

Hvilken verkan detta helt tyst uttalade ord hade!
Modern bleknade och knäppte samman sina händer,
fadern mumlade ett ärligt menadt: Se så, för f-n,
och jag kände alldeles tydligt, hur det började kittla
i halsuslingen.

Efter  frukosten erhöllo  vi  förhållningsorder.

»Först och främst isolering af den sjuka.»

»Ja, naturligtvis.»

»Och så en sköterska från Stockholm. Ta' en
'Röda-korsare'.»




BAZAREN VID STYRSÖ HAFSBAD:  Vid denna Västkustens storstilade hafsbadanläggning ägde nyligen en bazar
rum, och ha vi velat återgifva en liten bild från densamma jämte en vy af badorten med dess nya magnifika restaurant.


»Jaha.»

»Och så intet umgänge alls med grannarna.»

»Nähä.»

»Rästen sköter nog 'systern' om, när hon
kommer.»

»Men det är ju rätt», fortsatte han, vändande
sig till min värd, »ni har ju ert arbete i
Stockholm?»

»Ja visst.»

»Ja, res genast in då och stanna kvar, tills det
här är öfver. Men ni måste resa i dag. I morgon
kan jag icke tillåta det!»

Och så reste doktorn.

*

Kl. 12 redan voro min väns hustru och jag
ensamma. Naturligtvis hade jag stannat kvar för att
möjligen vara till en hjälp, fastän grannarna
uppfattade saken från en annan sida.

Kl. 4 e. m. kom »systern» från Stockholm, en
lång, slank, behaglig ung kvinna med ett drag af
oändlig godhet i sitt vackra anlete. Innan hon
»kröp in i buren», som hon kallade det, språkade
vi litet, värdinnan och hon och jag. Under
samtalets gång fick systern syn på en Rönisch, som stod
i salen. Icke minskades hennes angenäma
uppenbarelse af att hon några ögonblick senare felfritt
spelade en »Valse brillante» af Chopin!

Men tiden led. Systern skulle »in i buren».
Som isoleringsrum hade valts ett litet rum 1 tr.
upp. Det stod i förbindelse med en veranda, som
vette utåt en björkdunge.

Nu gällde frågan, huru systern om dagarna
skulle få en promenad. Genom den dörr, hon gått
in i rummet, fick hon under sjukdomstiden icke gå
ut. Således måste hon gå öfver verandan.

Den svåra frågan blef naturligtvis löst. Jag
beordrades att resa en stege upp mot verandan.

Trots de kommande vemodsfulla dagarna, kan
jag ännu icke återhålla ett skratt, då jag tänker
på den långa sköterskan, som regelbundet två
gånger om dagen klättrade på sin stege upp och ned.

*

Jag hade aldrig legat i karantän förr. Men inte
var det precis obehagligt, det kan jag försäkra.
Tvärtom. Detta afstängda lif tillsammans med en
väns lilla präktiga hustru och småttingar verkade
utomordentligt välgörande. Under de lugna, härliga
våraftnarna spelade hon och jag bräde, sedan
barnen kommit i säng. Och för den otäcka smittans
skull drack både värdinnan och jag toddy om
kvällarna, hon en liten alkoholsvag stackare förstås.

Vid karantänstidens slut var hennes toddy
starkare, och hon gjorde mig »sprängjan» två partier å rad.

*

Men när den lilla tillfrisknat, när rum och
klädesplagg blifvit rökta med den där ohyggliga
formalinen, när den älskliga »systern» rest, när
cognacen tagit slut och min vän återvändt i skötet
af sin familj, återstod dock något annat, på hvilket
vi, dårar, aldrig tänkt.

Det var malisen!

»I fyra veckor hade vi varit instängda. På
fyra veckor hade min värdinna icke varit i kyrkan
en enda gång. Hennes man var bortrest. Jojo!
Hans »vän» gästade. Jojo! Sköterskan hade,
naturligtvis, »det såta paret» (det var hon och jag,
det) låst in, så den stackars människan fick hvarken
vått eller torrt. Väl om de stackars barnen kunde
få dö från en sådan mor. Stackars hederlige,
bedragne äkta man. Den där uslingen från Stockholm
(det var jag, det), som kunde förföra en väns
hustru! Nåja, hon var inte en bit bättre, det
eländiga stycket» -- -- hå, hå, ja, ja.

Jag undrar inte på att min vän såg litet ledsen
ut, när hennes nåd malisen pumpade i honom allt
det där. Han visste ju, huru orimliga saker man
kan sätta ihop på landet, men det var dock med
ett visst allvar, han på aftonen efter hemkomsten
vid en toddy sade helt öfverraskande: »Ja, nu få
vi tacka dig, käre vän, för att du hälsat på. Det
var tråkigt den här gången, för du har ju inte fått
vara ute och njuta af landtluften. Men, välkommen
åter! Bättre lycka nästa gång!

Detta »consilium abeundi» stack mig, det
erkänner jag. Jag visste, att jag icke förtjänat det.

Men jag reste dagen därpå, reste in och bad
min principal om ursäkt. Och nu tillhör jag ej
längre ledighetskommittén.

Hur är det det heter?

»Fåfäng gå, lär mycket ondt!» Malisen
fordrar ibland, att det där gamla ordspråket skall
besannas!

-




FJÄDERFÄUTSTÄLLNINGEN I MALMÖ.

I dessa dagar har i Malmö afhållits den första Allmänna Svenska
Fjäderfäutställning. Utställningen var förträffligt anordnad och af stort
intresse. Vår bild visar en grupp af betydande personer i denna
angelägenhet,  särskildt att  därvid nämna herr A. Lagergren, den
egentlige banbrytaren för fjäderfäsakens framsteg i Sverige.

Foto. Roikjer, Malmö.

GRUPP AF PRISDOMARE VID FJÄDERFÄUTSTÄLLNINGEN I MALMÖ:

Ordf. grefve Barnekow (1). Herr A. Lagergrèn (2). Sekr. G. Leufven (3). Grefve Wachtmeister (4). Frih. von Essen, Helliden (5). Major Frick (6). Häradsh. Lindman, Jönk., (7). Herr Hugo Lindgren (8). Disp. Hartman (9). Godsäg. Millqvist (10). Ing. Petterson (11). Godsäg. Bergendahl (12). Fröken Crawford (13). Fröken Grut (14). Fru Weibull (15) Fru Grut, Gammalstorp, (16> Fru Anderson, Tormenås, (17).


NYKTERHETSMÖTENA I HUFVUDSTADEN. II.

Fotografier speciellt tagna för HVAR 8 DAG.

Foto. Julius Grape, Foto.-affär, Sthlm.

Öfversta bilden visar en grupp från festen     Skansen.  Vi anteckna de mera remarkabla personerna däribland:

Lektor Joh. Bergman (1).   Jernbanefuldmægt Carl Vedsæt, fr. Kristiania (2).  D:r Matti Helenius, fr   Helsingfors (3).   Öfverståthållaren R. Dickson (4). Mr Crooker, fr. Guldkusten (5).
Redaktör Oskar Eklund (6). Direktör Ernst Beckman (7). Redaktör J. Byström (8).  Lektor P. Waldenström (9).

Hörnbilden, är tagen vid Renberget å Skansen när lektor Waldenström talade.

Understa bilden lämnar en ypperlig framställning om det stora nykterhetsdemonstrationstågets omfattning.   Fotografien tagen vid samlingen å Norra bantorget.


KRONPRINS GUSTAF Å SÄRÖ
MED ANLEDNING AF DE INTERNATIONELLA LAWN-TENNIS-TÄFLINGARNE.

Som bekant hyser vår kronprins ett utomordentligt stort intresse för
lawn-tennis-spelet, icke med åskådarens sinne för täflingar, utan den skicklige
sportmannens lefvande intresse för en sport som ställer väl så stora fordringar å den
spelandes lika snabbhet i tanken som i rörelserna, kombinationsförmåga,
uthållighet och skicklighet i spelet som någon annan idrott. Täflingarne i fråga äro
anordnade af Särö Lawntennis Klubb med dess driftige ordförande, ing. James
Keiller j:r, i spetsen, och ha desamma lockat framstående spelare från England,
Danmark och Stockholm. Särö är lyckligt öfver att, om ock endast för några korta
dagar, få rå om landets tronföljare.

Foto. Jonason. Göteborg

FRÅN TENNISTÄFLINGARNE Å SÄRÖ: 

Öfversta bilden visar en grupp af framstående tennisspelare, hvaribland särskildt märkes kronprins Gustaf, äfvensom värden, Ing. Keiller j r,
(öfverst t. v. å fot.).   Nedersta bilden, är tagen vid tennisplanerna. I fotografiens midt synes kronprinsen.



LORD KITCHENERS HEMKOMST.

Efter fotografier från HVAR 8 DAGS Londonkorrespondent.

Som vanligt i London, då det är något
ovanligt att se, voro äfven i dag
väldiga människomassor i god tid samlade
efter den route hvilken Lord Kitchener
skulle taga då han mellan skyldrande
soldater färdades  fram från  Paddington
till S:t James' Palace.

Orotavo anlände till
Southampton tidigt den 17 juli
och sedan Lord Kitchener
mottagit den hyllning,
som man redan här  i
hamnstaden ville 
bereda honom, då han
efter 18 månaders
frånvaro och efter ett
lyckosamt afslutadt
krig för första
gången åter satte
foten på Englands
jord, fortsatte han till
järnvägsstationen och
besteg det dekorerade
extratåg, som väntade
för att föra honom till
London.

Dit anlände han till
Paddington-stationenkl. 12,50
och  emottogs vid utstigandet
af prinsen af Wales med  stab.
Plattformen var mattbelagd och
prydd med palmer och ormbunkar.
Stationen var i öfrigt rikt dekorerad
med flaggor, sköldar och
venetianska master. Nära utgången från
stationen voro smärre läktare
uppbyggda och platser här samt i
lämpligt vettande bodfönster betingade
ett pris af 2 à 3 guineas. De läktare som för kröningen rests å
Constitution Hill togos lifligt i anspråk.

Jag stod i väntan och balanserade på ryggstödet af en
öfverlastad bänk vid Serpentinen, den slingrande dammen mellan
Hyde Park och Kensington Gardens, otvifvelaktigt bland de
finaste punkter som processionen hade att passera. Hesa
försäljare sprungo omkring och bjödo ut Kitchener-medaljer och
andra minnen af dagens stora händelse.

Efter fotografi.

LORD KITCHENER (x) och General FRENCH.
Ankomsten till Southampton.

Damerna i ljusa, glada toiletter
manövrerade med sina parasoller mot de efterhängsna
solstrålarna. Soldaterna som garnerade
vägen sutto i frid på hästryggen och
sökte förströelse i en fredlig pipa rök.
l bakgrunden glittrade Serpentinen
i sin lummiga omramning och
ståtliga svanor och pulsande
barnungar gladde sig åt dess
svalka. Så började man
sträcka  på halsarna och
ropa: Ned med
parasollerna! Och soldaterna
stoppade undan pipan
och skyldrade gevär,
och så kom prinsen
af Wales åkande i
den blygsamma
egenskapen af
förelöpare till dagens
hjälte.

Efter ännu en stunds
väntan märkte man på
de uppstigande och sig
alltjämt närmande
hurra-åskorna, att nu var
ögonblicket inne, och
mycket riktigt, där kom han,
generalen, nyter och solbränd
och med en litet förlägen honnör,
som svar på alla rop och viftningar.
Själf var han endast klädd i enkel
khaki. Men i hans stab och svit
funnos många lysande uniformer.
Bland dem som kommo i närmaste
ekipagen efter Kitcheners märktes
general Jan Hamilton och general
French samt flera indiska furstar i
pittoreska och med ädelstenar öfversållade dräkter.

Utanför Buckingham Palace stannade man ett ögonblick,
och den segerkrönte generalen hälsades af drottningen, som
jämte andra medlemmar af den kungliga familjen var synlig
på en balkong. Kitchener är icke der man, som älskar att
uppträda som triumfator. Det mottagande som London i dag beredde
honom var därför mera hjärtligt än pompöst, säkert till större
tillfredsställelse för honom det gällde.                Pégué Ennes.


Efter fotografi.
LORD KITCHENER (i vagnen) ANKOMMER TILL LONDON.


ALEXANDER DUMAS

* 1802 24/7  1870 5/12

Den 24 juli var det jämnt hundra år sedan
adertonhundratalets populäraste romanförfattare föddes till världen i
den lilla staden Villers Cotterets, ej långt från Paris. Fadern,
general Dumas, hvilken utmärkt sig både i republikens och
Napoleons arméer, afled då sonen var endast fyra år gammal,
efterlämnande de sina i synnerligen torftiga omständigheter.

Den lille Alexandre, hvilken var en sannskyldig vildbasare,
härdades till kropp och själ genom sin smak för lifvet i skog
och mark -- och intet tydde på hans framtids bana.

Sedan han på tjugotalet bosatt sig i Paris och där fått
anställning vid hertigens af Orleans kansli, började nan på
lediga stunder utarbeta ett historiskt drama, Henrik III, hvilket
genast förskaffade honom ryktbarhet.

Hans alltmera växande böjelse för litterära värf tvingade
honom nu att taga afsked från sin tjänst för att mera odeladt
kunna ägna sig åt sin lifsuppgift. Snart öfvergaf han
emellertid den dramatiska formen för att odla den historiska
romanen, först såsom följetong och sedermera i själfständigt
utgifna arbeten.

Aldrig har en författare förvärfvat en läsekrets så vidsträckt
och så  heterogen. Hans arbeten lästes i Tuilleriernas salonger
och på fiacrarnes kuskbockar. Förläggarna slogos om hans
manuskript, redaktörerna likaså -- den tidning, som
lyckades eröfra en följetong af Dumas, kunde vara säker på
aktieutdelning det året.

Hans egen historia blef nu hans böckers historia. Men
trots sin rastlösa flit, sin aldrig tynande fantasi och sin
förvånande lätthet att finna motiv för att sedan sätta »kläder på
dem» hade han ju gifvetvis aldrig själf ens medhunnit att
renskrifva de tolfhundra volymer, hvilka bära hans namn, utan
han grundade en »litterär byrå» för romanfabrikation en gros.
Här uppkastade han nu planen till hvarje bok, hvilken sedan
utarbetades af en mera blygsam pänna, hvarefter Dumas
egenhändigt retuscherade dem en smula innan manuskriptet gick
i tryck. Detta hans tillvägagående förskaffade honom
visserligen millioner, men dessutom en mängd processer och
trakasserier af alla slag, hvilket skulle bragt till förtviflan ett
mindre jämnt och sangviniskt humör än författarens till »De
tre musketörerna», men hvilka åsamkade jämväl honom mycket
obehag. Emellan honom och sonen, »Kameliadamens» diktare,
rådde ständigt den ömmaste hängifvenhet, och det var skimret
öfver den gamles afton att se namnet Alexandre Dumas,
ryktbart sedan tvänne generationer, med ära bäras äfven af den
tredje. Till sin anläggning var Dumas den typiske
grandseieneuren de l'ancien régime. Hans slöseri, hans godhjärtenhet
och hans fåfänga äro nästan blifna till ordspråk. Han
betraktade lifvet som en vacker, flyktig dröm, såsom en öfvergående
företeelse, hvilken det gällde att göra så angenäm och lekande,
så skimrande och glansfull som möjligt.

Han lefde och dog med ett leende på läpparna, ett leende
af tillfredsställd fåfänga och barnslig godhet.

Låtom   oss   rista   på hans graf de ord, som finnas på en
sten i »Skaldernas hörn» i Westminster Abbey:

Life is a jest and all things show it,
I thought so once and now I know it.
-



PREMIERMINISTER-SKIFTET I ENGLAND.

Nyheten om markisens af Salisbury tillbakaträdande kom
icke oväntadt. »Den siste toryn»» är trött vid politiken
och längtar, mätt af år och ära under sin egendomligt
skiftande lefnadsbana, till ro på Hatfield House. Hans
efterträdares namn var inte heller någon öfverraskning. Kabinettet
Salisbury var ju nästan ett slags familjeråd, där chefen
plockade in så många som möjligt af sina släktingar, sonen
lord Cranborne, mågen lord Selborne samt systersönerna.

Och i väl
underrättade kretsar
har man vetat att
den gamle ämnade
sitta kvar så länge
tills hans äldste
nevö, »Jimmy» kunde
hafva utsikt att
öfvertaga ämbetet --
hvilket nu skett.

The honourable
James Arthur
Balfour of
Whittinghame Castle
motsvarar helt och
hållet den typ
folkmedmedvetandet skapat
sig af John Bull och
som kanske
populärast tecknats i
Phineas Fogg af Jules
Verne.

Lång och
skranglig nästan till
karrikatyr, oförskräckt,
excentrisk, rik till
miljoner samt -- i
olikhet mot
Chamberlain -- en ifrig
sportman, är han
dessutom en man af
mycken lärdom och
har skapat sig ett
namn äfven som filosof. Hans »Trons grundvalar» är ett vida
kändt arbete, en allvarlig och originell, en sarkastisk och
agressiv bok, skrifven af en ärlig tviflare som söker sanningen.
Redan tidigt en lofvande politiker stod han vid den hastigt
bortryckte Randolph Churchills sida såsom den britiska
ungkonservatismens främste man.

MARKISEN AF SALISBURY.

Född 1848 gjorde han redan vid tjugosex års ålder sitt
inträde i underhuset och inkallades 1885 i Salisburys ministär.
I dennes andra kabinett blef han statssekreterare för Irland, i
hvilken egenskap han utvecklade hela sin hänsynslösa kraft,
hvilket gjorde honom till den mest hatade mannen på »Den
gröna ön».

1891 utnämndes Balfour till skattkammarlord och har
alltsedan varit de konservatives egentlige ledare underhuset.
Som talare
är han slagfärdig,
bitande, smidig och
elegant.

Man torde kunna
säga om honom
hvad Chamberlain
en gång så
öppenhjärtigt för några
år sedan skref till en
svensk: »Vänner har
jag fått, som förut
varit fiender, men
jag äger ingen
fiende som jag skulle
önska ha till vän».

Och till sist en
anekdot som målar
mannen: Under en
bankett i residenset
i Dublin
promenerade Balfour i
sällskap med Irlands
ärkebiskop. Och då
den på torget
samlade menigheten fick
se honom, höjdes ett
mummel af dof
förbittring. Balfour såg
på dem med sin
närsynta, tankspridda
blick. Så sporde
han prelaten:

-- Är det verkligen sannt att Irländarne hata mig så dödligt?

--  Ja, sade denne, hatade de bara synden hälften så
mycket, vore prästerskapet öfverflödigt!

På Balfours tunna läppar spelade hans ödsligt ironiska
småleende; han bugade sig vårdslöst för folket och drog sig tillbaka.

ARTHUR BALFOUR.



DEN INSTÖRTADE CAMPANILEN I VENEDIG.

Icke endast bland konstnärer och konstens
ifrigaste gynnare, men bland alla länders folk med
kärlek till konsten och sinne för dess yppersta
uttryck, har budskapet om San Marcus-campanilens
instörtande väckt den uppriktigaste sorg och
förstämning. I främsta rummet äro naturligtvis 
venezianarne själfva djupt gripna af den olycka, som träffat
deras stad. Folkets sorg öfver den förstörda
Marcus-platsen har funnit de mest rörande uttryck.
Sålunda hände det kort efter katastrofen, medan
kalkstoftet från ruinerna yrde ut öfver staden och föll
ner som ett tjockt damlager öfver allt, att en 
främling tillsade en gondolier att sopa bort dammet från
gondolen. Kanalernas son gaf Albions ättling det
värdiga, vemodsfulla svaret: Nej, signor, det är
antikt stoft!

San Marcus-platsen i Venedig har kallats
jordens vackraste torg och en hvar, som varit nog
lycklig att gästa »Adriaterdrottningen», har själf
kunnat öfvertyga sig om att det icke legat öfverdrift i
denna stolta benämning. Men äfven för mången,
som aldrig skådat lagunernas underbara stad, står
San Marcus-torget tydligt för inbillningen och
campanilen tyckes honom vara en gammal kär bekant.

Efter fotografi.

SAN MARCUS-PLATSEN I VENEDIG: I bakgrunden San Marcus-kyrkan och det höga, nu instörtade Klocktornet.

Venedigs världsberömda Piazza San Marco är
den yppersta arkitektoniska helhetspunkt, den
geniala byggnadskonstens mest monumentala och
harmoniska uttryck. Detta äfventyrsfagra torg är icke
endast brännpunkten för det starkt pulserande,
färgstarka lifvet i dogernas minnesrika stad, det är en
universalpunkt för allt det yppersta i konsten 
under medeltiden och framför allt under renässansens
glanstid. Vid torgets östra sida ligger den
majestätiska, orientaliskt praktfulla San Marcus-kyrkan
med dess underbara, rent af bedårande
formfulländning. Torgets norra och södra sidor begränsas af
de monumentala Prokuratierna med deras
pelarsmyckade marmorfasader. Det är äfven här man finner

Dogepalatset, världens skönaste palats, som det blifvit
kalladt. Vid hörnet af San Marcus-torget och
Piazzettan reste sig den fristående, i det närmaste ett
hundra meter höga campanilen, San Marcus-kyrkans
berömda klocktorn. Vid tornets fot ligger den
utomordentligt vackra logettan, den berömde
renässanskonstnären Jacopo Sansovinis år 1540 fullförda
förhall med dess rikedom af skulpturer i marmor och
brons, dess sirliga arkader och dekorativa nischer.
Själfva tornet påbörjades redan år 888 och i sitt
ursprungliga skick fullbordades det år 1178. På
trettonhundratalets sista år förstördes dess öfre del
af en eldsvåda, och år 1514 stod det först efter ett
kvarts sekels oafbrutna arbete färdigt i sin senaste
gestalt. Dess inre liknade så tillvida det för de
flesta svenskar bekanta Rundetaarn i Köpenhamn,
som inga trappor, utan en sakta sluttande, slät gång
förde upp genom tornet. Liksom en bekant monark
åkte efter fyra hästar upp till toppen af Rundetaarn,
så ha Henrik IV af Frankrike och Napoleon I till
häst färdats upp till campanilens krön. Från toppen af
campanilen bredde sig ett förtrollande panorama
för åskådaren. Djupt nere vid tornets fot låg de
118 öarnes stad med dess många konstnärliga
byggnadsverk, dess hundratals kanaler och broar; längre
bort nådde blicken ut öfver det skarpt kuperade
kustlandskapet, öfver Adriaterhafvets blånande hafsyta
och ända bort till Istriens fjärran bergland.

I och för sig ett präktigt arkitekturverk, hade
campanilen dock sin största betydelse som den på
en gång kontrasterande och enande jättedetaljen
i den mest tjusande helhetsbild, som något öga i
vår tid mött. San Marcus-kyrkans klocktorn
dominerade i det trollska panorama, som tog inbillningens
ögonblickliga gestalt blott man nämnde Venedigs
namn.

Det är något ofattbart i detta, att San
Marcus-campanilen nu är en gigantisk grushög öfver ruinerna
af de skönaste bland byggnadsverk.

I hundra år har det varit fara för campanilens
bestånd, men ingen har för allvar velat tro därpå.
Sedan en tid har en fin spricka dock sprungit
varslande fram på tornets norra sida och under de
senaste dagarne blef den allt mera synbar. På 
söndagen hade springan vuxit till en hands bredd och
en längd af vid pass tjugu meter. Men folket
nekade likväl att fästa tilltro till den hotande faran,
som vederbörande gjorde allmänheten uppmärksam
på. Ett musikkapell konserterade på piazzan under
söndagen, men måste afbryta midt i ett
musiknummer, då en prefekturtjänare infann sig med en order
från vederbörande, hvari det meddelades, att
campanilen hotade att störta in och att torget skulle
utrymmas. Folket fästade dock ingen tilltro härtill,
och kvarstannade hela aftonen vid tornets fot. På
måndagen skulle en officiel undersökning företagas,
men innan detta hann att ske, iakttog en ingeniör,
huru murbruket började falla ner, och torget af
spärrades strax. Springan växte hastigt, det kolossala
tornet började plötsligt vackla och den fem meter
höga bronsängeln på krönet föll ner och blef oskadd
liggande framför kyrkan; och utan att förorsaka
något vidare buller störtade hela campanilen
tillsamman. En af väggarne krossade i fallet det kungliga
palatsets gafvel, hvarvid en del af Tintorettos
mästerverk förstördes. Sansovinis härliga logetta
förstördes helt och hållet. Äfven Prokuratierna
skadades något, ehuru i mindre utsträckning. Men San
Marcus-kyrkan och Dogernas palats undgingo
förödelsen.

Orsaken till den förfärliga katastrofen torde dels
vara att söka däri, att grunden så småningom
förstörts utan att man fäst sig därvid, dels i de
kanal- och gatuarbeten, som på sista tiden bedrifvits.
Måhända ha äfven de jordbäfningar, som hemsökt
Neapel vid skilda tillfällen, bidragit att försvaga
grundvalarnes bärkraft.

Midt i bestörtningen öfver den, trots alla varsel,
så oväntade olyckan, vaknade tanken på att snarast
möjligt återuppföra den berömda campanilen och dess
konstnärliga grannar och det insamlades redan dagen
efter katastrofen en million lire, hvilken summa
redan nu fördubblats. Det är sålunda att hoppas, att
vår generation en dag skall få återse San
Marcus-platsen i dess ursprungliga skick och gondolieren på
Canala grande åter med stolthet skall kunna visa
den långväga främlingen jordens vackraste torg.
-



MONSIEUR WALDECK-ROUSSEAU I SVERIGE.

Den berömde franske statsmannen, förre konseljpresidenten
Waldeck-Rousseau har gjort höga Norden ett besök,
därvid Stockholm, Kristiania, Göteborg och Köpenhamn passerats.
I Kristiania var den celebre främlingen inbjuden till konung
Oscar och där man vetat hvem den distinguerade turisten
varit, har han varit föremål för en naturlig uppmärksärohet.
Den vackra ångyachten, som förde M. Waldeck-Rousseau,
äges af den bekante chokladfabrikanten Menier.

M. WALDECK-ROUSSEAU.
F. d. fransk konseljpresident.

ÅNGYACHTEN ARIADNE, å hvilken M. Waldeck-Rousseau färdats.



FJÄDERFÄUTSTÄLLNINGEN  I  MALMÖ.

Foto, Roikjer, Malma.

VY AF UTSTÄLLNINGEN.   (Se sid. 680).




STOCKHOLMS   RÅDHUSFRÅGA.

foto. Lindahls fot.-aff., Sthlm.

Stockholms rådhus, beläget vid Myntgatan, är, som bekant, alltför trångt och bristfälligt, så att det blott är en tidsfråga, när staden skall få ett tidsenligt »hôtel de ville». Till följd af
svårigheten att på ett centralt ställe få en tillräckligt stor tomt har denna tidsfråga emellertid dragit ut på tiden. Nu har dock drätselnämdens första afdelning beslutit att för sin del
antaga det af firman A. Svanberg & Co. aflämnade anbudet att sälja kvarteret Eldkvarnen för 1,350,000 kr. och skulle rådhuset då uppföras på platsen.

Det är hr Öhnell, som i stadsfullmäktige väckt motion om inköp af kvarteret Eldkvarnen till tomt för nytt rådhus.   Kvarteret är, som bekant, vackert beläget med utsikt öfver
Mälaren och sträcker sig ut till Handtverkaregatan. Det har ett briljant läge, såsom till fullo framgår af vår vackra fotografi.



VECKANS: PORTRÄTT: GALLERI

F. M. COLLIANDER.

Femtioårsjubileum som
stadens tjänsteman firades den 15
juli af borgmästaren i Göteborg,
F. M. Colliander. Hans första
tjänstgöring i Göteborgs stad
inföll nämligen i medio af juli 1852.
Den krye vördnadsvärde åldringen
erhöll på jubileumsdagen många
bevis på aktning och vänskap.

J. L. PETERSSON ERNBERG.

Fullmäktige i riksbanken och
riksgäldskontoret ha enhälligt valt
assessorn i Svea hofrätt Jarl
Ludvig Petersson Ernberg till 
justitieombudsmannens efterträdare.Han
har anseende att vara icke blott
utmärkt jurist, utan äfven en
orädd man, som vet att stå för
sina åsikter.

J. H. ÅKERMAN.

Till öfverläkare i den nya
riksförsäkringsanstalten har
förordnats e. o professorn vid
Karolinska institutet med d:r J. H.
Åkerman. Å. utnämndes 1895 till
e. o. prof. i kirurgi vid Karolinska
institutet och blef s. å. andra
öfverkirurg vid Serafimerlasarettet.

H. AHLBERGER.

85 år fyllde den 17 juli
prosten och kyrkoherden i Nyköpings
stads västra förs. teol. och fil.
doktor Harald Ahlberger.

A. W. QUENNERSTEDT.

Den 3 juli fyllde professorn i
Zoologi vid Lunds universitet fil.
dr. Aug Wilhelm Quennerstedt 60
år, uppvaktad på födelsedagen.

J. BERGIUS.

Den 8 juli fyllde postmästaren
i Uddevalla Johan Bergius 60 år.
B. blef 1864 ordinarie
postexpeditör samt utnämndes 1874 till
postmästare i Strömstad och 1883 i
Uddevalla.

P. A. L. LILLIECREUTZ.

50 år fyllde den 16 juli
kaptenen vid kongl. Kalmar regemente,
friherre P. A. L. Lilliecreutz i
Eksjö. L. är äfven gymnastikdirektör
vid Eksjö allm. läroverk, samt är
f. t. ute på tre månaders 
tjänstgöring vid 40 infanteri reg  
Freiere v. Hess, förlagdt i Brunn i
Österrike.

P. A. I. HANSTRÖM.

Den 8 juli fyllde rådmannen,
v. häradshöfding Per August
Isidor Hanström i Kalmar 50 år. 
H. blef rådman och ombudsman i
Riksbankens afdelningskontor i
Kalmar 1887.

F. A. F. MALMBERG.

50 år fyllde den 13 juli
maskinstföreningens i Stockholm ordf.,
förste maskinisten å
Centralpostkontoret vid Rödbotorget F. A. F.
Malmberg hvilken nu instundande
oktober beklädt sin befattning
inom postverkets maskinafdelning
i 25 år. Den duglige mannen 
uppehöll sig på 50-årsdagen i Visby.

L. OLÉN.

50 år fyllde den 23 juli
ordföranden i Västra Sveriges
Skogsvärdsförbund, skogsförvaltaren
hos Munkedals Aktiebolag, 
Leander Olén. Den energiske och
mycket omtyckte mannen var under
dagens lopp föremål för mycken
hyllning

J. H. ALLARD. d.

Den 4 juli afled förre
postmästaren, organisten och
folkskolläraren i Ö. Husby Johan
Henrik Allard i sitt 93 år. Den
gamle, som närmast sörjes af barn
och barnbarn, var vid sitt frånfälle
församlingens äldste invånare.
Han var i sin krafts dagar en
skicklig organist.

A. ÖFVERSTRÖM. d.

Den 3 juli afled i Ulricehamn
rådmannen Andreas Öfverström,
81 år gammal. Ö. var ledamot af
drätselkammaren,
fattigyårdsstyrelsen samt skolrådet i många
år. Den humane och godmodige
mannen sörjes närmast af barn
och barnbarn, samt af en stor
vänkrets.

Observera täflan för amatörfotografer till den 15 Augusti! (Se häfte 38.)
JOSEPH MICHAELI. 

Den 12 juli afled i
hufvudstaden bruksägaren och
grosshandlaren Joseph Michaeli, 77 år
gammal. Sedan år 1872 delägare i
Horndals järnbruk, var han
sedan Horndals järnverks
aktiebolag bildats dess dispon. och senare
verkst. direktör till 1890. Han
sörjer närmast af maka och dotter.

O. TOMANDER. 

Stadsfiskalen i Kungsbacka,
Olof Tomander, afled den 11 juli,
73 år gammal. Vänsäll och
musikalisk, sörjes den bortgångne
af maka och barn, samt af många
vänner och bekanta, i det
samhälle han tillhörde.

T. R. FALKENBERG, 

Den 12 juli afled i Södertelje
f. majoren i armén och kaptenen
vid Södermanlands reg. frih.
Tönnes Rutger Falkenberg, 72 år
gammal. Blott en vecka förut
förlorade han sin maka, f frih.
Strömfelt. Närmast sörjande är
sonen, kapt. i Södermanl. reg.
reserv. frih. C. H. Falkenberg på
Säby i Värmland.

G. C. L. ENGSTRAND. 

Förste stadsläkaren i Jönköping, 
med. lic. Gustaf Constans
Leonard Engstrand afled den 15
juli, 64 år gammal. Närmast
sörjes den aflidne af son, samt af
tacksamma patienter, kamrater
och många vänner.

J. SANDBERG, 

Den 13 juli afled i
hufvudstaden handlanden Johan Sandberg,
64 år gammal. Sandbergska
bosättningsmagasinet vid
Norrmalmstorg med flere filialer är
en allmänt känd affär, och var S.
en både skicklig köpman och god
principal Ovanligt omtyckt
sörjes S. närmast af maka och barn.

T. E. BOLIN, 

Den 9 juli afled vid Lysekils
badanstalt grosshandlaren
Thomas Edvard Bolin från Jönköping.
Född l845 sörjes han närmast af
efterlefvande maka och barn.

F. A. BACKLIN, 

Den 9 juli afled invid
hufvudstaden grosshandlaren Filip
August Backlin i en ålder af 55 år.
B. var delägare i den bekanta
grosshandelsfirman Adler Larson
och en mycket värderad person.
Han sörjes närmast af maka och
barn.

R. HÖRNELL. 

Den 13 juli afled i
hufvudstaden direktören Reinhold Hörnell,
51 år gammal. Född i Ume, blef
H. direktör för åtskilliga företag,
såsom de Lavals ångturbinfabrik
1889, glödlampfabriken Svea 1894
och lifförsäkringsbolaget Vanadis
1899. Han sörjes närmast af barn,
moder och syskon.

N. PERSSON, 

Den 28 juni afled i Lund f. d.
fanjunkaren och svärdsmannen
vid Norra Skånska inf. reg. N.
Persson, född den 24 Augusti 1843.
Han sörjes närmast af hustru
och en dotter.

NILS HAST. 

Bankkamreraren vid
bankaktiebolaget Södra Sveriges
afdelningskontor i Ronneby Nils Hast
afled den 8 juli, 42 år gammal.
Den aflidne, som i 20 års tid haft
anställning i banken, har gjort
sig känd för plikttrohet och
redbarhet samt ett vänsällt väsen
Han sörjes närmast af maka.

A. CUMLIN. 

Den 11 juli afled i Stockholm
innehafvaren af Gustaf Carlssons
bokhandel, Anton Cumlin 40 år
gammal Den i sitt fack duglige
mannen sörjes närmast af hustru.

J. HILLMAN, 

Den 12 juli afled tandläkaren
Johan Hillman i Halmstad. Han
var född 1846 och efterlämnar
maka och barn. H. hade varit
tandläkare i Halmstad i 11 år.




HVAR 8 DAGS NOVELLBLAD. XVIII.

REGEMENTETS SON. Novell af Harold Kramer. Öfversättning för HVAR 8 DAG.

Sergeant Terence McGinnis var en regementets
son. Då han föddes, insveptes han i en arméns
sängfilt och fick en aflång kexlåda till vagga. Den
enda leksak, som bestods honom, var en bit af en
betselträns. Hans tidigaste barndomsminnen voro
dimmiga bilder af blå uniformer och blixtrande
värjor samt ljudet af smattrande hästhofvar.

Som senare minnen erinrade han sig ljudet af
trumpetstötar, det rastlösa lifvet vid truppernas
uppbrott och afresa, de långa tråkiga dagar, som nu
följde, och hur modern sökte fördrifva tiden genom
att sjunga entoniga sånger för honom. Då
trupperna kommo tillbaka, förde de med sig
siouxindianer som fångar, men ofta kommo äfven hästar
tillbaka med tomma sadlar.

Så gingo åren, gossen fördes från utpost till
utpost, och till slut kom den stolta dag i »Terrys»
lif, då han, bredaxlad och med upprätt hufvud, svor
fanan trohet.

Nästa gång trumpeten kallade trupperna ut, följde
han tätt efter fadern, då detachementet red bort för
att förfölja ett band marodörer, deras dödsfiender
siouxindianerna. -- -- --.

De flyktande indianerna blefvo upphunna vid
sluttningen af en rad kullar, hvilket skedde så
oförmodadt, att det blef en verklig öfverraskning.

Förvånad, men ej nedslagen, utdelade kaptenen
sina order, trumpetsignalen ljöd och hufvudstupa
störtade soldaterna mot dessa präriernas söner. En
salfva aflossades vid stormlöpningens början,
därpå såg man sablarne blixtra i höstsolens strålar.
En salfva från fienden kom några få att störta af
hästarne och så följde angreppet.

Det blef en kort strid, öga mot öga. Skiljd från
sin fader sökte Terry honom, så fort fienden var
skingrad. Han såg honom kämpa med tvänne
indianer, och då han ilade till hjälp, höjde fadern sin
sabel och sände en af sina fiender in i evigheten.
Den andre vilden, som bar en höfdings fjäderbuske,
ilade fram och stötte sitt spjut genom faderns bröst.

Med ett fasans skri sporrade Terry sin häst
till förnyade ansträngningar. Hans pistol och
karbin voro afskjutna, men sabeln höll han i högsta
hugg. Samlande all sin styrka högg han till, men
hästen snafvade, så att i stället för att klyfva
rödskinnets skalle, skar han bort indianens öra och
sårade hans kind. Hästen störtade på knä och gossen
föll tungt, hufvudstupa till marken.

Sådant var Terence McGinnis första blodsdag i
fäderneslandets tjänst. -- -- --

Innan snön nästa gång smält bort för
vårsolen, sof hans moder den sista sömnen
under samma kulle, som hans fader, och sedan
blef »Terry» kallad regementets son. Han visade
sig värdig detta hedersnamn och blef inom kort
korpral. Så fort frågan gällde att spåra upp ett
band indianer, höll sig alltid Terry framme.

Åren gingo, nye män kommo till regementet
och glada lämnade de det, då deras värfningstid
var ute. Terence McGinnis stod kvar på sin post.
De tre guldsnörena på armen betecknade nu att
han blifvit sergeant, eljest var han sig lik. Tyst
och sluten i kamratkretsen, djärf och ifrig på
krigsstigen, ansågs han af kamrater och officerare som
en olöst gåta.

Då han, angripen af feber, lades in på
fästningens sjuksal, yrade han och pratade om att han
sökte en fiende, och att han invigt sitt lif däråt.

Då han blef bättre, försökte man utforska hans
hemlighet, men han endast skämtade och skrattade
åt sina feberfantasier.

Så kom ett återfall och ånyo låg han i en
brinnande feber. Så hördes ljudet af hästhofvar, en
ryttare sprängde fram, ur hästens sidor flöt blod efter
sporrarne och nu stod han flåsande framför
majorens kvarter. En ranchman föll ur sadeln.

Hastigt blef han inburen, och man fann genast, att;
en kula krossat vänstra armbågen. Några droppar
brännvin prässades mellan hans läppar.

»Siouxindianerna», mumlade han. »De hafva
bränt Wilsons ranch och mördat dem alla. Jag
lyckades slå mig igenom; de ila mot kullarne --»
Han svimmade ånyo. -- -- --

Rasande i feberyrsel låg sergeant Terence Mc
Ginnis på sin bädd, då han plötsligt reste sig
i sängen; han hade uppfattat trumpetsignalen;
»alle man i sadeln!» Han lade sig ned på sin.
väktares uppmaning. En minut senare hördes
signalen: »uppställning!» Det kom en underlig glans
i den sjuke mannens ögon, då han såg sin väktare
skynda ut för att se hvad som var å färde.

Truppen var redan flera mil borta, då kaptenen,,
vid en blick bakåt, fick se en underlig syn. Lik en
hvirfvelvind kom en hvitklädd ryttare i fyrsprång efter
dem. Snart hade han hunnit upp truppen och man
kände genast igen sergeant McGinnis, som barfotad och
utan hatt, endast iklädd sina underkläder, men med
vapnen i bältet, ilat efter dem för att få vara med.

»För Guds skull, Terry, rid tillbaka!» ropade
kaptenen, då McGinnis red fram för fronten och
gjorde honnör för honom.

Feberns rosor brände på hans kinder, och en.
onaturlig glans upplifvade hans ögon.

»Jag måste följa med truppen, kapten»,
svarade han. »Vi kunna göra en god fångst i dag»,
tillade han med ett tvunget skratt, och under det
hans kropp skakades af frossbrytningar, intog han
sin plats i ledet. -- -- --

De redo framåt och McGinnis satt lika fast
i sadeln som någonsin förr. Frampå eftermiddagen
hade de upphunnit fienden och börjat striden.
Siouxindianerna voro flera än man beräknat, hvarför
ryttarne sadlade af och togo skydd bakom stora stenar.

Soldaterna blefvo hårdt ansatta af indianerna,
hvarför man sände en ryttare tillbaka till fortet
efter förstärkning. Sergeant McGinnis sköt stadigt
från sitt improviserade bröstvärn.

Plötsligt sänkte han karbinen, höjde hufvudet och
betraktade noga den oförvägne indian, som red fram
på endast några hundra meters afstånd från
soldaterna, utmanande till tvekamp.

»Store Gud!» Kaptenens ansikte blef likblekt
och ett mummel af fasa gick längs leden bakom
klipporna.

Sergeant McGinnis hade sprungit till häst och
styrde rakt på den utmanande. Han utstötte ett
onaturligt stridstjut, drog sin sabel, och satte sina bara
hälar i hästens sidor.

Då truppen såg detta, intogos männen af
stridslust, och utan att vänta på order sprungo de
efter hästarne och ilade i en oordnad hop efter honom.

Den framrusande strömmen af hästar och män
och blixtrande vapen, anförd af en spökliknande
hvit gestalt, slog indianerna med fasa, och de vände
för att fly, men döden hade redan börjat sin skörd
ibland skaran och det skarpa skjutandet hade
insvept dem i en sky af krutrök.

Då kampen var slut red kaptenen för att söka
McGinnis. Han låg tvärs öfver sin fiendes döda kropp.

Siouxindianens hufvud var klufvet i tvänne
delar, men själf blödde McGinnis ur ett farligt sår i
bröstet. Kaptenen lyfte upp hans hufvud i sitt knä
och höll kantinen till hans läppar.

»Jag har funnit honom, kapten», hviskade han,
»Vänd honom om -- och -- ni skall få -- se.»

Med foten vände kaptenen på indianens klufna
skalle. Ena örat var borta och ett fult sår
vanställde hela vänstra sidan af hans ansikte.

Sergeant McGinnis såg upp och ehuru hans blick
var nästan brusten i döden, log han.

»Gud vare lof, kapten, min häst snafvade icke
denna gången!»


3:dje årg.   Den 3 Augusti 1902.   N:o 44

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
J. E. von Krusenstjerna (med 1 porträtt). 
Den Ungeska ballongen (med 1 illustration). 
Pansarbåten Äran (med 1 illustration). 
Bellmans minne (med 2 illustrationer). 
Teater sommartid (med 2 illustrationer). 
Sarah Bernhardt (med 1 porträtt). 
Strömsholm (med 7 illustrationer). 
Skotska skogssällskapets besök å Finspong (med 2 illustrationer). 
Heliga Elisabeths slott (med 2 illustrationer). 
Ovärdig. Originalberättelse för HVAR 8 DAG af H. Mikael. 
San Marcusplatsen i Venedig efter Campanilens instörtande (med 1 illustration). 
Veckans poträttgalleri (med 12 porträtt). 
HVAR 8 DAGS Novellblad XIX: Cocuzza. Fransk novell. Öfvers. för HVAR 8 DAG.

== BONNIERS TRYCKERI AKTIEBOLAG. GÖTEBORG. 1902. ==







Foto. Hamnqvist, Stockholm.

GENERALPOSTDIREKTÖREN J. E.  VON KRUSENSTJERNA.

Knappast lär det finnas två meningar därom, att
bland den afgångna von Otterska ministärens
medlemmar f. civilministern, numera för andra gången
generalpostdirektör en J. E. von Krusenstjerna,
var den främste i mer än ett af de hänseenden,
hvarpå en mans betydelse i det offentliga lifvet
beror. Än är hans verksamhet i det allmännas tjänst
lyckligtvis ej på länge afslutad, som man torde kunna
hoppas; men den tidpunkt, då han från konungens
rådsbord återvänder till den för honom öppenhållna
högsta chefsposten inom postverket, torde ej vara
illa vald för en hastig konturteckning af hans
gestalt, sådan den ter sig både inom den politiska
och inom den rent administrativa miljön.

Det finnes politici, för hvilka politiken är af
så att säga rent formell natur, män som med hela
sitt intresse hängifva sig åt partipolitiken och i
det egna partiets yttre framgång finna långt större
anledning till tillfredsställelse än i genomförandet af
den eller den praktiskt politiska reformen. Typen
för en sådan politiker var Viggo Hörup, och han
har bildat skola, ej blott i Danmark utan äfven i
någon mån hos oss. Utan tvifvel har en sådan
politisk anläggning sin betydelse och sin uppgift att
fylla i vissa tider. I vårt land saknar den dock
än så länge större resonnansbotten. Män som mera
fästa sig vid de påtagliga realiteterna än vid de
yttre former och omständigheter, som med dem kunna
vara förknippade, ha i senare tider varit och äro
än i dag bärarne af vårt politiska lif. Till denna
verksamma grupp af politici har v. Krusenstjerna hört
och det är genom praktiska reformer af bestående
värde han betecknat sin väg. Att han härunder
ansett sig oförhindrad att samverka med personer,
som i andra, för honom mindre väsentliga afseenden
varit af skiljaktig uppfattning, är i och för sig icke
svårt att förstå, om det också ej blifvit utan
följder på hans position i förhållandena till vissa
riksdagsgrupper.

Civilministerportföljen erhöll han vid 42 års ålder,
efter ett par månaders verksamhet som konsultativt
statsråd, då Thyselius i slutet af 1883 ändtligen
lyckades rekonstruera och konsolidera den konselj, han
bildat efter Arvid Posses afgång i maj samma år.
Snart därefter stod Themptander i spetsen för
regeringen, och civilministerportföljen låg fortfarande i
Krusenstjernas hand. Redan under denna tid
framträdde snart hans stora intresse, energi och
idérikedom, när det gällde att främja det svenska
kommunikationsväsendets, framför allt järnvägsnätets
utveckling. Kommunikationemas nationalekonomiska
betydelse och uppgift har ingen svensk politiker
klarare uppfattat eller mera konsekvent fasthållit än
v. Krusenstjerna, Detta har gifvit åt hans
järnvägspolitik en alldeles särskild prägel, hvilken skulle i
sinom tid föranleda konflikter med dem, som förlagt
statsbanornas uppgift till det rent finansiella
området och af dem hufvudsakligen väntat sig direkta
inkomster till statskassan. Jämte de sociala frågorna,
af hvilkas lösning v. Krusenstjerna som civilminister
varit starkt intresserad, har järnvägspolitiken bildat
det mest framträdande draget af hans insatser i
det offentliga lifvet. Detta gäller ju i första
rummet de tvänne perioder, hvarunder han såsom
statsråd förestått civildepartementet. Den första af dessa
perioder sträcker sig från 1883 till slutet af 1889,
då v. Krusenstjerna, som ej låtit sig närmare
beröras af den stora tullstriden utan efter
Themptanders afgång ingått i Bildts protektionistiska
ministär, följde denna sistnämnda i dess demission och
öfvertog generaldirektörsbefattningen för postverket.
Äfven i denna sin egenskap hade han tillfälle att
ägna sitt intresse och sin ovanliga arbetsförmåga
åt en af kommunikationsväsendets mest
betydelsefulla grenar. Under denna tid var han Sveriges
ombud vid världspostkongressen i Wien 1891,
underhandlade 1894 i Petersburg om en ny
postkonvention mellan Sverige och Ryssland och slöt 1896
öfverenskommelse   om  sjöpostförbindelgen  Trelleborg
Sassnitz.

År 1896 kallades v. Krusenstjerna åter att
öfvertaga chefskapet för civildepartementet, som han
under Boström och v, Otter som statsministrar
förestått till dess Boström innevarande sommar bildade
sin andra ministär. Att v. Krusenstjerna ej kom
att ingå i denna, lär med säkerhet ej ha berott på
bristande samförstånd mellan honom och den
tillträdande regeringschefen. Ej heller fanns det något
i den politiska situationen, som kräfde den ännu så
kraftfulle och verksamme civilministerns afgång. Som
bekant, hade v. Krusenstjerna jämte statsrådet
Husberg inom regeringen reserverat sig mot de punkter
af den k. rösträttspropositionen, hvarigenom denna
blef så föga tilltalande för rösträttsvännerna inom
och utom riksdagen. Intet borde sålunda, rent
politiskt sedt, ha hindrat honom att såsom medlem
af den ministär, hvilken satt rösträttsfrågans
lösning först på sitt program, fortsätta sitt arbete för
de praktiska reformer, som i honom fått en så
målmedveten och i många fall framgångsrik förkämpe.
Då han likväl föredrog att lämna sin post, så kan
detta möjligen i någon mån tänkas ha berott på
det öppna eller stundom maskerade missnöje, som
under senare år rest sig emot honom inom vissa
kretsar af första kammaren dels på grund af hans
järnvägspolitik, dels ock samt kanske främst i
anledning af den mer och mer politiskt frisinnade
åskådning han lagt i dagen, ej minst genom de
sociala lagstiftningsreformer han genomdrifvit eller sökt
genomdrifva. Men måhända har man dock snarast
att söka den verkliga orsaken i en klok önskan att
draga sig tillbaka, medan den verksamma energien
ännu var helt obruten och dess framgångar ej ännu
skymda af möjligen väntande nederlag.

För att antyda hvilken roll järnvägspolitiken spelat under v.
Krusenstjernas tid, och hvilken insats han gjort däruti, behöfver
man blott erinra om det kända sakförhållandet, att det är under
denna tid, som Sverige ryckt upp i främsta ledet bland 
järnvägsbyggande nationer, så att till och med intet land äger så lång
järnvägssträcka pr invånare, som vårt. Hvilken oerhörd ekonomisk
betydelse detta äger och skall äga i ett vidsträckt och
jämförelsevis folkfattigt land, behöfver ju knappast påpekas. Att
järnvägsbyggandet gått till öfverdrift kan ju vara sannt, men huruvida
detta kommer på statens eller de enskilda banornas konto, må
lämnas osagdt. Hvad staten beträffar, måste ju visserligen den
nationalekonomiska synpunkten vara den afgörande, såsom den
alltid varit det för v. Krusenstjerna; men den statsfinansiella har
här också så till vida sitt berättigande, som den ju alltid måste
tjäna till regulator. År 1901 gjordes i första kammaren en skarp
attack mot civilministern för hans järnvägspolitik; men med sin
klara och lugna framställning af föreliggande sakförhållanden
lämnade han därpå svar, som, om också icke tillfyllestgörande för de
ifrigaste motståndarne, dock gaf den intresserade allmänheten
tillräckligt omdömesmaterial. Samma speciella järnvägsfråga, som
föranledt angreppet 1901, togs nu i år af konstitutionsutskottets
majoritet till utgångspunkt för en anmälan enligt 107 § af
regeringsformen, gående därpå ut, att civilministern ej skulle ha »sitt
förtroendeämbete med nit och skicklighet förvaltat»  en form,
som mycket illa svarade mot anmärkningens reela innebörd,
hvilken var den, att civilministern ej skulle i en särskild anslagsfråga
ha rättat sig efter riksdagens mening. Det försvar, som hr von
Krusenstjerna presterade inför kamrarne, var glänsande både i
sak och form, prägladt af den manliga klarhet, som gör det till
ett nöje att höra hans anföranden i riksdagen. Han behöfde ej
heller stå ensam, ty inom båda kamrarne fick han kraftigt
understöd från olika håll, och utgången blef den, att kamrarne lade
utskottets anmälan till handlingarna, andra kammaren till och
med med uttryckligt uttalande af sitt ogillande däraf.

Om hr v. Krusenstjernas insats i det sociala
lagstiftningsarbetet i vårt land skulle mycket vara att säga, men för detta
tillfälle må det vara nog med den erinringen, att det är på hans
föredragning och till en del genom hans initiativ, som allt hvad vi
ha af social lagstiftning i detta land tillkommit. I hans eftermäle
skall det ingå såsom ett framträdande och hedrande drag, att han
tidigare än de flesta hans samtida inom de högre och ledande
kretsarne i vårt land förmått assimilera något af den moderna
socialpolitikens anda med vid och fördomsfri blick öfver samhället
och dess intresse-motsatser samt med en i sanning  relativt
taget  förvånande frihet från den byråkratiska uppfattningen af
mäktiga tidsrörelsers kraf pä gehör inom lagstflning och
förvaltning. Då hr v. Krusenstjerna nu återvänder till postverket
såsom chef för en talrik och rätt heterogent sammansatt personal
med många olika, stundom stridiga intressen och önskemål, så
mötes han också af många och stora förväntningar. Med
kännedom om hans rättrådighet, opartiskhet och oemottaglighet för det
skvaller och intrigerande, som inom ett stort verk så lätt utbildar
sig, vågar man hoppas på en både kraftfull och human ledning
från hans sida, likaväl som man kan känna sig öfvertygad om
hans intresse för den praktiska och tidsenliga utvecklingen af det
verk, som nu återfår sin chef.                             LORENZO.

*



DEN UNGESKA BALLONGEN

En ballong för långfärder har uppfunnits af
järnvägsbyggaren kapten Erik Unge i Stockholm
och bygts på
bekostnad af
Svenska aëronautiska
sällskapet.
Kapten  U.,  hvilken 
är en skicklig
matematiker,
men aldrig själf
gått upp i
ballong, har gifvit
sin ballong
formen af en
vertikal cylinder med
en konisk
afslutning upptill och
plan nedtill. I
följd af denna form ha mycket breda tygremsor
kunnat användas, så att skarfvarnes antal nedbränts
till en fjärdedel af antalet vid den vanliga
ballongtypen, hvarigenom ballongen läcker mindre.

Ungeska ballongen är vidare försedd med ett
slags skyddstält, en markis, som om dagen
reflekterar solstrålarne, så att ballongen undgår alltför
kraftig uppvärmning med åtföljande gasförlust, och
om  natten  tvärt  om tjänar till att hålla
temperaturen något så när konstant.


Foto. Lindahls fot.-aff., Sthlm.

Denna markis
skall i händelse
af någon olycka
äfven kunna verka 
som fallskärm.

Ventilanordningarne 
å ballongen äro
skiljaktiga mot de
vanliga, allt för
att undvika
olyckor, och
gondolen skall, om den
kommer i vatten,
kunna tjänstgöra som en båt. Världsrekordet för
en friballongs uppehåll i rymden har hittills varit
1 1 /2 dygn. Ungeska ballongen tros kunna hålla sig;
uppe i  två månader!

Vår bild visar ballongen, sedan den fyllts i
Idrottsparken, hvarifrån en uppstigning var
beramad till söndagen den 27 juli.

*



PANSARBÅTEN ÄRAN


foto. Jonason, Göteborg

företog nyligen en proftur ut till hafs, hvilken utföll på ett i alla delar tillfredsställande sätt med en uppnådd hastighet af 17 1/2 knop.  Maskinen har en styrka af 5,800 hästkrafter. Pansarbåten ligger förtöjd vid Lindholmens varf och  endast kompletteringsarbeten återstå. Alla värkstadsprof äro nu fullgjorda och endast leveransturen återstår.




BELLMANS MINNE.


Foto. Lindahls fot.-aff., Sthlm.
BELLMANS GRAF.


BELLMANS CITTRA.

Be11mansdagen är det ju den 26 juli, men
denna dag betecknar hvarken skaldens födelsedag,
som första gången inträffade den 4 februari 1740,
eller någon minnesdag af hans död, som timade
den 11 februari 1795.

Bellmansdagen firas emellertid den 26 juli, på
grund af att den genom sällskapet Par Bricoles
försorg resta bysten å Djurgården öfver Bellman
aftäcktes å besagda dag 1829, i närvaro af konung,
tronföljare och en oräknelig människomassa. Allt
sedan dess firas Bellmansdagen, som en folkfest,
med sång af Par Bricolekören vid bysten och senare
på aftonen å Hasselbacken.

Bellmans graf å Klara kyrkogård i Stockholm
har i år undergått restaurering, i det att Svenska
akademien låtit på sin bekostnad lägga en
granitsockel för uppbärande af staketet.

I Musikhistoriska museet vid Kyrkogatan i
Stockholm påträffas numera Bellmans cittra, signerad
Matth. Pet. Kraft, Kongl.
Hofinstrumentmakare, Stockholm 1781.

Bellmans änka, som i 52 år öfverlefde sin man
(hon dog 1847, nära 90 år), sålde cittran till
handlanden A. W. de Frèse, efter hvars död, 1865, den
kom i handlanden C. J. Lemkes ägo. Dennes dotter,
Maria Lemke, sålde den i sin tur till
musikhandlaren, doktor Julius Bagge, som skaffade sig af
notarius publicus, v. häradsh. Sven Wessberg,
uppsatta dokument på instrumentets äkthet, d. v. s. att
detsamma verkligen tillhört Carl Michael Bellman.
Af Bagge såldes sedermera cittran till grosshandl.
i Stockholm, C. C. Söderström, hvilken år 1897
skänkte den till sällskapet Par Bricole, hvars
förste ordensskald Bellman, som bekant, var.

Nu är cittran deponerad i Musikhistoriska muséet,
där den med benäget tillstånd fotograferats för
HVAR 8 DAGS räkning.

*



TEATER SOMMARTID.

Djurgårdsteatern
har i år haft en särdeles
gynnsam säsong.
Allt sedan den
lilla sommarteatern 
öppnades, har å 
densamma
oafbrutet för
fulla och goda
hus gifvits
»Solstrålen»,
en Wienoperett,
som utrikes,
särskildt i Berlin,
haft stor
framgång under
originaltiteln »Das
süsse Mädel».


Foto. Wiklund. Stockholm.
3    1     4     2      5
DEN DRAMATISK-MUSIKALISKA TOURNEEN :
Fröken Hamberg (1), fröken Borgström (2), herr Hedlund (3), herr Laven (4\ herr Wettervik (5).


Att berätta
innehållet i
operetten tjänar icke
till mycket, ty det
är totalt
värdelöst, men rätt
muntert. Musiken
är lättflytande, utan att besitta någon som
helst originalitet. »Solstrålens» publiktycke torde
ligga i den schwung, som genomgår det hela.

Den manliga hufvudrollen, målaren Florian
Lieblich, spelas å Djurgårdsteatern af hr Barcklind,
hvilken unge artist icke blott är i besittning af en
rätt angenäm röst och ett mjukt, musikaliskt
föredrag, utan äfven är mycket dramatiskt begåfvad.
Fråga är, om icke hr Barcklinds rätta plats är i
komedien, ja till och med i den seriösa dramatiska
genren.

Den som i »Solstrålen» å spinnsidan hemför
segerpriset är onekligen fröken Berentz, hvilken
spelar  icke titelrollen, ty det gör fru Meissner
på vanligt graciöst och intagande sätt  utan en
ung, något excentrisk dam, Florians fästmö. Fröken
Berentz är oemotståndligt komisk i partiet, och hon
och hr Barcklind göra i den sista akten en parodi
på engelska varietéartister alldes fulländadt. Man
har pä mången god dag icke i Stockholm sett
något mera vansinnigt lustigt än detta. Vår bild visar
just en detalj af parodiscenen.

*

En dramatisk-musikalisk tourné af värde är den,
som består af de kända artisterna hrr Laven, Hedlund
och Wettervik samt fröknarne Borgström och Edla
Hamberg och som den 29 juli gifver en första
föreställning i Borgholm. Därefter besökas platser i
Småland, Blekinge och Skåne, hvarefter färden
ställes till västkustens badorter.

Programmet upptar de båda nätta enaktarne
»Syskon» och »Stor i skröplighet» samt en
musikalisk afdelning och är särdeles lofvande. Vi ha här
nöjet gifva våra läsare en försmak af nöjet i det
att vi meddela artisternas nytagna porträtt.


FRÖKEN BERENTZ OCH HERR BARCKLIND I
»SOLSTRÅLEN» Å DJURGÅRDSTEATERN.

*



SARAH  BERNHARDT.
APROPOS DE BLIFVANDE GÄSTSPELEN I STOCKHOLM.


Foto. Flodin, Stockholm.

Sarah Bernhardts impressario hr Ullman har i dagarna förhyrt
Olympiateatern i Stockholm för 6 föreställningar i medio af oktober.
Repertoaren vid dessa föreställningar upptager: »Hamlet», »Phédre», »La Dame
aux Camélias», »La Tosca», »Magda» (Hemmet) och »Frou-Frou».




STRÖMSHOLM.

NÅGRA  BILDER   FRÅN   KAVALLERIOFFICERARNES   RIDSKOLA.


Foto. Ernst Blom, Västerås.

STRÖMSHOLMS SLOTT.

Detta för svensk hästuppfödning och för
utveckling af ryttareanda och ryttareskicklighet klassiskt
vordna ställe har gamla anor.

Strömsholms kungsgård anlades af konung
Gustaf I; Carl XI inrättade här ett stuteri, som
fortsattes ända in på slutet af förra århundradet, då
stuteriet förvandlades till hingstdepöt, och en
ridskola för kavalleriofficerare inrymdes i det vackra
slottet, som är uppfördt af Nicodemus Tessin d. ä.

Det är denna ridskola, sedermera utvidgad för
mottagande af elever från alla beridna regementen,
som spridt glans öfver namnet Strömsholm. Den
har från sin första upprinnelse arbetat med aldrig
sviktande energi, och den har förstått att vinna en
utveckling, som ställer den i rang lika med
stormakternas bästa institutioner af samma slag.

Från denna skola ha utgått de nya idéer, enligt
hvilka ridundervisning och ridning bedrifves inom
vårt kavalleri; vid denna skola är det våra djärfva
och skickliga kapplöpnings- och hinderryttare
utbildas; denna skola är det, till hvilken officerare i
våra naboland, Norge och Danmark, söka inträde för
att vinna den utbildning, som ej står att få inom
eget land, där dylika institut saknas. Från
ridskolan på Strömsholm utgå de af våra officerare, hvilka
sedermera i tur och ordning i enlighet med det nya
systemet kommenderas till att uppehålla
stallmästaresysslan vid de beridna regementena, och för den
uniformitet, den genomgående goda anda och den
skicklighet, som är rådande inom detta område af
vårt försvar, har man att tacka den till tradition
blifna goda metod och den skicklighet, parad med
kraft, hvarmed undervisningen bedrifves vid skolan.
Ridskolan på Strömsholm omhuldas också på
bästa sätt af myndigheterna och är föremål för vaket
intresse. Inspektören för kavalleriet, prins Carl, 


Foto. Ernst Blom, Västerås.

PRINSEN OCH PRINSESSAN CARL SAMT PRINSESSAN
THYRA AF DANMARK, jämte uppvaktning, på besök
hos baron och friherrinnan Cederström.



Amatörfotografi
1   2    3   4
Öfverstelöjtnant SIWERS (1).  Prinsessan THYRA af
Danmark (2).  Prins CARL (3).  Prinsessan INGEBORG (4),

FRÅN STRÖMSHOLMS RIDSKOLA:


PRINS CARL INSPEKTERAR.
                                                                                                                             
Foto. Ernst Blom, Västerås.                                                                      TERRÄNGRIDNING.


Foto. Ernst Blom, Västerås.

SIMUPPVISNING.



hedrar skolan med täta besök, och det är från ett
sådant en del af våra illustrationer äro tagna.
Vidare se vi skolans elever i arbete: här se vi en
simöfning; här se vi eleverna på volten inför
inspektörens kritiska blickar, terrängridning, som i
djärfhet och skicklighet mäter sig med hvad ypperst
utlandets kavalleriskolor kunna uppvisa.

Det är öfverhufvudtaget intet inom ridkonstens
rationella område, som icke öfvas vid Strömsholm,
och med den skicklighet, som härigenom förvärfvas,
följer också den tilltagsenhet och oförvägenhet, som
kännetecknar den sanne kavalleristen, som med en
god häst under sig icke erkänner några omöjligheter
utan säger som husaren till Sankte Per: »jag tror
allt, jag tar hindret».


Amatörfoto.
FRÅN SENASTE KAPPLÖPNINGEN.

*



SKOTSKA SKOGSSÄLLSKAPETS BESÖK Å FINSPONG

Fotografier speciellt för HVAR 8 DAG af Joh. E. Thorin, Åtvidaberg.


FINSPONGS SLOTT från järnvägsbron.

Skotska skogssällskapet, hvars resas ändamål är att taga
kännedom om vårt lands skogsvård, anlände den 23 juli
från Norrköping till Finspong. Sällskapet, räknande omkring
80 medlemmar, förenar inom sig flera af Skotland mera
framstående män och har till uppgift att genom studerandet af
skogsskötsel befrämja och tillvarataga skogens intressen, för
hvilket ändamål sällskapet, som förfogar öfver stora pekuaiära
tillgångar, årligen delar ut priser till ganska aktningsvärda
belopp. De resande stå, hvad själfva färden vidkommer, under
ledning af Göteborgs resebyrås chef, herr J. H. Nyman. Den
vetenskapliga ledningen handhafves af jägmästaren Elis
Nilsson, efter förordnande af dömänstyrelsen. Från Finspong
ställdes färden till hufvudstaden och vidare till en del större
sågverk och bruk i landet.


GRUPP AF DELTAGARNE: I midten af främsta stående raden synes lord Mansfield samt vid dennes högra sida
brukspatron Axel Ekman å Finspong ooh vid den vänstra generalkonsul Juhlin-Dannfelt.

*



HELIGA ELISABETHS SLOTT.

Resebref till HVAR 8 DAG från Annie Wall.

Majmorgonen var mulen och
tämligen kylig och rägnet hotade i
hvarje ögonblick att falla, men just som
tåget ångade in till Eisenach, skingrades
de mörka molnen, solen sköt dem helt
varligt åt sidan och i praktfull
belysning låg Wartburg framför oss på sin
mäktiga höjd. Det stolta, minnesrika,
af legendens gyllene trådar omspunna
gamla slottet! Borgen byggdes någon
gång i slutet af 1000-talet af
landtgrefven Ludvig der Springer, hvilken
under en jakt i Thüringen skulle ha fäst
sig vid det vackra bärget och utropat:
»Wart, Berg, du solist mir ein Burg
werden!» Och efter detta yttrande
erhöll också slottet sitt namn 
Wartburg. De märkligaste tilldragelserna
å slottet är först den namnkunniga
sångarstriden å Wartburg under
landtgrefven Hermann, sedermera den heliga
Elisabeths och Martin Luthers vistelse
därstädes. Då man från Eisenach vill begifva sig
upp till slottet, bör man icke begagna sig af vagn,
ty det är en härlig promenad, om vädret är
gynnsamt, genom den vackra bokskogen och stigningen
är icke så brant, att den besvärar.

Vi passera den nedfällda vindbryggan och träda
in på borggården, hvarest rosenundret tilldrog sig.
Den heliga Elisabeth hade i en korg lagt en del
lifsmedel, som hon aktade bära till sina fattiga i
Eisenach. Emellertid hade hennes stränge gemål
förbjudit henne att utöfva denna barmhärtighet,
men hon lydde honom icke och hade just hunnit
till borggården, då hon öfverraskades af sin man,
landtgrefven. På hans barska fråga, hvad hon hade
i korgen, svarade hon bäfvande: »rosor». Meden
häftig rörelse slet landtgrefven af locket och se 
undret var fullbordadt  de skönaste röda rosor
uppfyllde doftande korgen. Betagen och
genombäfvad af from tacksamhet sjönk landtgrefvinnan
Elisabeth på knä. Ett praktfullt rum å Wartburg
som denna vår fått sin restaurering fullbordad, är
den heliga Elisabeths Kemnate (kammare).
Restaureringen har blifvit påkostad af den konstälskande
käjsar Wilhelm och rummet invigdes nu i april
månad af honom och storhärtigen af Weimar. Det
hvälfda, bågformiga taket, uppburet af tjocka pelare,
är helt och hållet belagdt med blå mosaik i olika
nyanser  härliga färger  och då gemaket strålar
i elektrisk belysning är anblicken rent af bländande.


SÅNGARSALEN I WARTBURG: I fonden bakom pelarne ägde sångarstriden rum.


Amatörfoto
SLOTTET WARTBURG.

I Elisabeths kammare förvaras en del praktmöbler,
dels från hennes, dels från senare tider. Ett och
annat föremål, som personligen tillhört henne,
däribland ett stycke af en väf, som hon själf skall hafva
förfärdigat, finnes i detta rum. Den dag, då käjsar
Wilhelm besökte Wartburg, gafs äfven en magnifik
bankett i den stora, praktfulla riddarsalen.
Riddarsalen är belägen ofvanför sångarsalen hvarest
»sångarstriden» stod. Den sistnämda salen är ganska
liten och obetydlig i jämförelse med den
öfverdådigt vackra riddarsalen, från hvars fönster man har
en hänförande utsikt öfver det sköna Thüringen,
som i vårens skrud är dubbelt fagert. Hörsel- eller
Venusberget, där Wagners Tannhäuser (diktaren
Heinrich von Ofterdingen) hänföll åt Venus' eller
Frau Holdes snaror, synes också från dessa fönster.

I det lilla slottskapellet visade oss en ledsagande
vaktmästare tvänne stora, enkla svärd. Det ena
tillhörde Gustaf Adolf, det andra Hertig Bernhard
af Weimar. Med hvilken vördnad han uttalade
orden: »Der Schwedenkönig, Gustav Adolf der
grosse!» Jag ryckte till och mitt svenska hjärta
slog af förlåtlig stolthet. Gustaf Adolf den store,
ja, det epitetet borde vi svenskar också gifva
honom, hjältekonungen, som bar svenska namnet ut
öfver världen. Men tyskarne fira och vörda Gustaf
Adolfs minne långt mera än vi och därest
protestanterna dyrkade helgon, ja  då är jag
öfvertygad om att Tysklands protestanter förklarade
och åkallade Gustaf Adolf som helgon.

Luthers lilla rum lär vara tämligen
oförändradt, sedan reformatorn bodde
på Wartburg och verkställde
bibelöfversättningen där. En vackert snidad
säng, ett skrifbord, en bokhylla och ett
par stolar utgöra möblemanget. Den
åldriga, gröna kakelugnen får ej
glömmas. Albions söner och döttrar ha med
otrolig vandalism under tidernas lopp
skurit stora trästycken ur Luthers
säng och skrifbord, hvarföre man blifvit
nödsakad att beslå dem med bleckplåt för
att hindra ett fortsatt minnessamlande.
Men de ha icke nöjt sig med detta allena
 den historiska bläckfläcken på väggen, 
som uppkom genom att Luther
kastade bläckhornet efter djäfvulen, var
en dag så godt som utplånad, nästan
försvunnen.  Några engelskor hade
skrapat af bläcket och gömt det som
reliker. »Då smetade vi på litet nytt
bläck,» upplyste den mera uppriktige,
än politiske vaktmästaren, »men en dag;
var äfven det försvunnet och sedan ha
vi ej brytt oss om att göra något åt.
saken.» En något mörkare skiftning på
väggen antyder nu den forna
bläckfläcken.  Jag hade velat gifva mycket,
om jag, innan jag lämnade det stolta
Wartburg, kunde fått höra en manstark
kör utföra den sköna Lutherspsalmen
»Ein festen Burg, ist unser Gott.» Hur
skulle den ej ha klingat här inom dessa
ärevördna murar!

*



OVÄRDIG.

Originalberättelse för HVAR 8 DAG af H. Mikael.

På den höga stentrappan, som förde upp till
brukssamhällets nybyggda sjukstuga, stod en ung
kvinna med ett bref i handen. Den heta
julieftermiddagssolen kastade sina varmaste strålar öfver den
oskuggade, breda trappan, stekte på husets plåttak
och kallade fram små klara svettpärlor mellan
flickans raka ögonbryn, och lät den skära rodnaden på
hennes runda kinder lysa ännu klarare. Hon hade
synbarligen gjort sig i ordning för en promenad, då
hon blifvit häjdad af brefbäraren, och nu stod hon
midt i solgasset, obekymrad om hettan och tvekade
om hon skulle fortsätta den afbrutna promenaden
eller först gå in och läsa brefvet. Ännu en blick
på kuvertet med den välkända, ojämna handstilen
och de två frimärkena afgjorde saken. Hon drog
upp en nyckel ur fickan, gick in i förstugan och
låste upp en af dörrarne, den, som förde till det
rum där hon som anställd sjuksköterska hade sin
bostad.

Väl inkommen, kastade hon handskar och
parasoll ifrån sig på sängen, drog en stol fram till det
runda bordet vid soffan och satte sig att läsa.

Brefvet var från hennes käraste vän och
kamrat under elevtiden, Meli Hall, och hon började
läsningen med en intresserad ifver som kom
hennes ögon att glänsa och glittra liksom i förväntan
på något roligt, men allt som hon läste mörknade
det vackra ansiktet och småleendet dog bort.

Nanni Erlandsson och Meli Hall hade varit
vänner allt ifrån det de på sjukhuset började
elevkursens stundom ganska törniga stråt, och
ständigt hade de hållit troget tillsammans, utgörande
ett påtagligt bevis på motsatsernas dragningskraft,
olika i allt som de voro.

Nanni var stadsbarn, vacker, tanklös och
kokett; tidigt utkastad i världen utan föräldravård
eller ett verkligt hems skydd med bakgatornas och
rännstenens erfarenheter bakom sig och ikring sig
ett gungfly af uppmärksamhet som fördärfvade och
smicker som borde skrämt.  Meli var öppen och
renhjärtad, duglig och arbetsam med ett sätt och
väsen så friskt och sundt, som den salta sjöbrisen
som spolade hafsvattnet öfver hennes hembygds
hällar där ute i skärgården.  Kunde det finnas
större kontraster? Och ändå blefvo de vänner de
två, systrar, hjärtevänner, utan hemligheter för
hvarandra  den ena alltid säker på den andras
deltagande och sympati.

Meli berättade för väninnan om sin far och
sina syskon, om den rödmålade fiskarstugan med
sjöbod och båtbrygga, där hon hade sitt hem, och
ibland när längtan efter haf och skär och fria
vidder tog henne för hårdt, och stadens stenhus och
dammiga gator tycktes så trånga och beklämmande,
brukade hon gråta ut sin saknad hos Nanni och
låta sig tröstas af dennas upptåg och tokerier. Och
Nanni, å sin sida, dolde aldrig något och invigde
Meli samvetsgrant och med minutiös noggrannhet i
den värld af kurtis, äfventyr och förälskelser, som
upptog större delen af hennes tankar och det mesta
af hennes lediga tid.

Och Meli hörde troskyldigt på med ett
spörjande, förvånadt uttryck i de ärliga ögonen, som
kunde slå Nanni hårdare än de strängaste
förebråelser och komma henne att rodnande afbryta
sig midt i en färgmättad skildring öfver sina egna
triumfer.

Själf hade Meli aldrig något sådant att komma
med. Hon var en enkel, anspråkslös flicka med
ett allvarligt litet ansikte i hvilket ögonen var det
enda vackra, och de ögonen hade alldeles för mycket
att göra med att visa sin ägarinna, hur hon bäst
skulle kunna sköta sina åligganden, för att de skulle
hunnit med att uttrycka någon lifligare beundran
för det, i Nannis fantasi, så talrikt representerade
andra könet. Också var Meli förestånderskans
favorit, och det fordrades allt mången gång rätt
mycken själföfvervinnelse för Nanni, för att utan afund
eller förargelse ständigt höra väninnans allvarliga
ordentlighet och stränga pliktuppfyllelse framhållas
som en glänsande motsats till hennes egen vårdslösa,
glömska.

Men förestånderskan var allt bra orättvis också!
  tålde inte Nanni, som var så ung och så vacker,,
tålde framför allt inte, att de unga läkarne alltid
hade så svårt att slita sig från just det rummet
eller den salen, där Nanni för tillfället uppehöll
sig, plågades af Nannis makt öfver kamraterna och
retade upp sig till förargelse hvar gång hon kom
på Nanni med att skratta högt  det var inte
alls passande, sade hon.

Men ingenting, som Nanni gjorde, var passande;
det var inte passande, att gå i moderna dräkter
med krusad lugg, inte passande att söka nöjen och
förströelser utomhus  och Nanni, som var så
tokig i vackra kläder och allsköns rolighet!  Till
sist tog det då slut, och hon fick: sina betyg 
inte så vackra som Melis förstås, men bra nog i
alla fall!  hon hade goda nerver och behändiga
fingrar, och var utmärkt som operationssköterska 
när hon ville!

Så kom hon hit upp till bruket, och Meli fick
plats som epidemisjuksköterska långt inåt landet.
De hade inte sett hvarandra på två år, men skrifvit
hade de gjort till hvarandra  ibland hvar vecka.
Nu hade det en tid likväl varit ett långt uppehåll

 Meli hade försummat att svara, det var nära
en månad sedan hon sist skref.   Nanni hade riktigt
väntat och hon blef verkligen glad, när hon såg
den välkända stilen utanpå kuvertet - så glad, att
hon gick tillbaka in, för att läsa det, fast hon.
visste, att den unge bruksbokhållaren satt uppe vid
stättan i skogen, där de kommit öfverens om att
mötas, och väntade på henne. Men han hade tid
att vänta en stund  han stannade nog i alla fall
kvar till Nanni kom, äfven om hon dröjde, och
först af allt måste hon se efter hur Meli hade det
och hvad hon skref.  Men  hvad var detta
för ett bref! Inte hurtigt och gladt, som Meli
brukade skrifva, utan så allvarsamt, så sorgset. Nanni
fick tårarne i ögonen när hon läste det. 
Stackars Meli! Det hade gått messling och difteri  inom
distriktet, där hon var anställd  hon hade varit
upptagen dag och natt, så att hon rent kände sig
utarbetad och nu, när hon skref, satt hon ensam,
uppe i skogen i en liten stuga med tre sjuka att
vårda och hade bara en gammal döf gumma till
hjälp. Men det gjorde ju ingenting  det var;
bara hennes skyldighet  nej, det var allt något
annat, det var det, att hon trodde sig vara
bedragen och glömd. Så  här var det.  Strax intill,
där hon hade sin egentliga bostad fanns en
störreherrgård och på den herrgården hade det funnits
en ung bokhållare. Han och Meli hade fort nog
blifvit vänner och allt som tiden led hade de väl
blifvit mer än det för hvarandra  åtminstone
trodde Meli så och hon hade bara gått och väntat
på att han skulle förklara sig riktigt, men innan
något hann bli fullt afgjordt, så flyttade han, kom
till just det bruket, där Nanni var sjuksköterska

 ja, Nanni kände honom nog  han var ljus
och lång och bredaxlad och hette Fritz Stål! Först
han flyttat dit hade han ofta skrifvit, men så
hade det blifvit allt längre mellan brefven och nu
hade hon ej hört något af honom på tre månader.
Hon hade ej velat berätta detta förr  hon
skämdes , men nu var hon så ledsen att hon
ej frågade efter något och Nanni var i alla fall

hennes bästa vän.  Han brydde sig nog ej
om henne mer, det kände hon, men hon ville veta
om det var för någon annan han glömt henne och
hvem det var;  det skulle Nanni ta reda på
åt henne.  Det skulle säkert bli hennes död,
men visshet ville hon ha i alla fall.   

Nanni lät brefvet falla och sänkte hufvudet.
Det hade kommit ett par, raka, djupa veck mellan
hennes mörka ögonbryn och en hård, orolig min
öfver det nyss så leende ansiktet. Hon satt med
händerna hopknäppta öfver knät, och vaggade fram
och tillbaka; då och då rörde hon läpparne, som
om hon talat för sig själf, men inte ett ljud
hördes. 

Fritz Stål  den långe, vackre bruksbokhållaren
 ja  visst  kände  hon  honom  det var ju han
som  satt däruppe vid  skogsstättan  och väntade  på
henne! Och Meli hade han nog  glömt, åtminstone
brukade han säga Nanni både med ord och med
blickar, att hon var den enda för honom i all
världen.  Nu ja!  men först han kom till bruket, 
hur var det då?  Nanni satt och drog
sig till minnes hur tillbakadragen och stilla han
då var, tittade inte åt en flicka, inte ens åt Nanni,
som ändå var erkändt den vackraste. Men just
det hade äggat henne, det och så hans godmodiga
något  skygga väsen, som paradt med hans kraftiga
manlighet verkade så tilldragande. Hon hade gifvit
honom blickar och leenden, äggat och stött tillbaka,
närmat sig så långt hon vågade och så blifvit
kylig och afmätt igen. Hon var vacker och född
kokett, åren hade gifvit henne erfarenhet, instinkten
sade henne rasten  få män skulle kunnat motstå
henne, när hon ville  och nu ville hon riktigt.
Det var inte så fritt att inte hjärtat var med i
spelet den här gången!  Och så hade hon
lockat honom till sig, fast han i början sträfvade emot,
stulit hans hjärta bit för bit, stulit bort honom från
 Meli! 

Nanni reste sig. Med en tvär, hastig åtbörd
tog hon brefvet och slängde in det i en byrålåda,
som hon sedan sköt igen. Hon hade inte slutat
de sista sidorna, men det var också detsamma.
Hon ville inte läsa vidare  det där, som Meli
sörjde öfver kunde i alla fall inte ändras. Det
var Nanni han tyckte om, inte Meli  och Nanni
tyckte om honom; ja, det gjorde hon bestämdt,
mycket mer än hon någonsin tyckt om någon förr.
Kanske hon rent utaf komme att gifta sig med
honom.  Till hösten skulle han sluta på
kontoret och öfverta en liten gård, som han ärft, så
han var alls inte något parti att förakta eller
kasta bort. 

Det  förstås,  hade hon vetat att han och Meli!
 ja, då hade han väl fått vara i fred för henne
 det  fanns  ju andra  men nu så! Hvar och
en fick sköta sig själf  inte kunde hon hjälpa
att det var henne han föredrog. 

Nanni satte beslutsamt hatten rätt på det
svartbruna hårburret, tog handskar och parasoll och gick
ut stängande dörren i lås efter sig. Utan att stanna
gick hon ned för trappan och öfver gårdsplanen.
Sanden knarrade under hennes fötter, ett par ärlor
flögo upp rätt framför henne, i en af de
nyplanterade buskgrupperna satt en katt och slickade sig
om tassarne. Ingen människa syntes till; 
fönstren till sjukrummen stodo öppna, men de få
patienterna som funnos, sofvo eller hvilade sig; hon
var ledig ända till kvällen, då doktorn kom som
vanligt.  Först gick hon raskt på, men så
småningom började hon sakta stegen. Till slut gick
hon helt långsamt, med nedböjdt hufvud. När
hon kom fram till skogskanten satte hon sig på en
sten och började att stirra på solfläckarne, som
rörde sig fram och åter på mossbädden. Det var
inte lönt att söka springa ifrån tankarne  de
följde alltjämt!

Meli! Tänk hvad Meli alltid varit snäll och
trofast, aldrig brytt sig om någon annan än just
Nanni och aldrig skytt möda och besvär om hon
kunnat göra henne en tjänst. Men nu satt Meli
ensam i en stuga och grät och Nanni kunde
kanske hjälpa henne, men Nanni ville inte! 

Hon mindes den gången hon legat sjuk i
dubbelsidig lunginflammation. Doktorn och alla på
sjukhuset trodde hon skulle dö och hon trodde det
själf. Hon var så rädd för döden, för allt det
outforskade som skulle möta henne på andra sidan
 ännu i dag skälfde hon, som af köld, när hon
tänkte på den dödsfruktan hon då kännt. Då kom
Meli, satt vid hennes säng, läste för henne och
talade till henne på sitt stilla, allvarliga sätt och
till  sist tyckte hon att dödsskuggans dal ändå inte
var så fruktansvärdt mörk, blott hon finge hålla Melis
hand då hon skulle dit ner. Fast den gången
segrade lifvet, hon blef sig snart lik igen och de allvarsamma 
tankarne förpassades in i hennes hjärtas
lönligaste vrår, men Melis godhet kunde hon aldrig 
glömma.  Hon hade inte förut vetat hvad
verklig tillgifvenhet ville säga. Sina föräldrar hade hon
aldrig kännt  visste bara att det kvartalsvis
skickades en summa pänningar till hennes fostermor
 aldrig hade hon vetat af syskons smekningar
eller en moders vård och hvad som menas med
ett hem det hade hon aldrig tänkt på  inte förr
än hon blef bekant med Meli.

Meli tog henne med sig ut i skärgården, till
fiskarstugan, där småsyskonen lekte bland
klipphällarne och far och mor gingo omkring med ett
enda leende öfver att ha sin äldsta hemma på
besök. Det var som en enda solskensdag alltsammans
och litet af allt detta hjärtevinnande varma kom
också öfver henne själf, mjukade upp hennes
tanklösa natur och väckte en dittills oanad längtan
efter något bättre än det hon var van vid.  Allt
som var riktigt godt och varmt och oskyldigt, det
hade kommit till henne genom Meli.  Hur kunde
hon glömma detta  och hur kunde någon föredra
henne framför Meli? Meli som var så god! 
Nej, Meli skulle inte gråta längre  den man fanns
inte i världen som förtjänade att Nanni lät Meli
gråta för hans skull.

Hon reste sig och började gå framåt så
hastigt som om hon ville undfly sina egna, jagande
tankar. Hon hade glömt att hon trodde sig tycka
om Fritz Stål. Hennes impulsiva natur hade ryckts
med af hennes stämning för tillfället  hon tänkte
nu bara på att hon ville hjälpa Meli.

Långt innan hon hann fram till stättan möttes
hon af den unge bokhållaren, som kom emot henne
med hela det uppriktiga ansiktet lysande af glädje.

»Åh! fröken Nanni, jag har väntat så länge! 
Ska jag nu visa vägen till skogstjärnet, där de
hvita näckrosorna växa?»

Hon tog hans kraftiga, utsträckta hand och det
flög en ilning af smärta genom henne, då hon såg
hur stark och vacker och trohjärtad han såg ut.
Hon mötte hans ungdomliga kämpagestalt, smekte
med blicken hans blonda hår och friska ansikte,
omgifvet af tätkrusigt kindskägg  så vände hon
beslutsamt bort ögonen  det var Meli han
tillhörde  och det fanns väl andra män!

Men hon suckade litet, när hon svarade  »Jo,
tack . men ska vi inte hvila oss litet först? Jag
har gått så fort och jag är litet trött.»

De veko af in på en liten skogsstig och satte
sig under ett par lummiga granar. Nanni satt på
marken med ryggen mot en trädstam  den unge
mannen halflåg ett stycke ifrån henne med 

armbågen stödd mot en sten.  Ingen sade något på
en stund  de voro som fångade af skogens dunkel
och stillhet. Öfver dem susade furorna och
genom det gröna hvalfvet ofvan deras hufvuden sågo
de himlen skymta fram klarblå, med små,
finkrusiga, hvita skyar. Den tunga, kådartade doften från
de solstekta granarne kom ibland kväfvande stark
öfver dem, framburen af lätta vindfläktar; rundt om
dem surrade bin och humlor och på stigen bredvid
dem kraflade myror, arbetsamt släpande på stora
barrnålar.

Nanni tog af sig hatten och lade den i gräset,
knäppte händerna bakom nacken och lutade sig bakåt.
Hur skönt och svalt det var! Hon närapå glömde
allt ledsamt för stundens välbehag.  Då mötte hon
den unge mannens blick, som beundrande hängde
fast vid henne. Hon spratt till och satte sig upprätt.
På det här sättet hjälpte hon nog inte Meli.

»Undrar inte herr Stål hvarför jag dröjde så
länge att komma?»

Frågan framställdes med hennes vanliga min
af muntert koketteri, men färgen steg på hennes
kinder. Nu skulle hon börja!

»Åh, fröken Nanni blef väl hindrad, kan jag
tro, och det gör i alla fall detsamma hur länge
jag väntat, när  när fröken ändå kom till slut.»

Han talade långsamt, med tydlig förlägenhet,
men också med en tydlig önskan att hon riktigt
skulle förstå hur mycket hennes närvaro gladde
honom. Nanni bet ihop tänderna och vände bort
hufvudet  hans ömma, stadiga blick plågade henne
 men hon fortfor oförskräckt:

»Jo, det var ett bref, jag fick, som jag måste
läsa först  ett kärt bref! Kan herr Stål gissa
från hvem?»

Han såg orolig ut och ansiktet mörknade. 
Inte kunde han veta, hvem det var, som vore så
lycklig att kunna skrifva sådana bref, som lät
fröken Nanni glömma allt annat!  »Jo, det var från
en god vän, en flicka», hans min ljusnade genast
 »herr Stål kände henne nog  Meli Hall 
sjuksköterskan på trakten, därifrån han kom?»

Nanni observerade honom skarpt, när hon
uttalade namnet, men han såg oberörd ut. Den enda
förändring, hon kunde upptäcka, var en oerhörd
lättnad öfver att finna, att hennes korrespondent bara
var en flicka.



Efter fotografi.

SAN MARCUSPLATSEN i VENEDIG efter Campanilens instörtande; af klocktornet återstår endast en 30 meters grushög.
- Jämför ofvanstående med bilden i HVAR 8 DAG föreg. n:r, af den härliga platsen före olyckan.





Nanni fortsatte att tala om Meli   berättade
hur sträfsamt hon hade det nu,  hur trött och
utarbetad hon föreföll vara, hur sorgsen hon lät i
sitt bref. Den unge mannen hörde på utan intresse,
gjorde några likgiltiga frågor om Meli och sökte
genast föra samtalet in på något annat.

Nanni blef förtviflad  ju kallare och mera
glömsk han föreföll, ju ifrigare blef hon att han
skulle minnas. Hennes eget lilla svärmeri för den
unge mannen hade hon alldeles glömt  det enda
hon nu tänkte på var hur mycket hon höll af
stackars, bortglömda Meli. I gransuset tyckte hon sig
höra hennes snyftnirigar och mellan de mosslupna
trädstammarne inbillade hon sig se hennes ansikte,
blekt, förgråtet och förebrående. Hvad kunde hon
göra  hur skulle hon bära sig åt för att få honom
att begripa, hvilken präktig flicka Meli var?  Då
mötte hon åter hans ömma, vördnadsfulla blick, så
olik allt annat i den vägea hon dittills haft 
erfarenhet af och med ens tyckte hon sig se vägen. 
Om hon riktigt kunde få honom att se hvilken
skillnad det var mellan henne och Meli, hur olika de
voro,  månne han då inte skulle förstå hvem, som
Tar den bästa  och välja rätt!

Hon lutade sig fram mot honom med glänsande
»ögon, leende, men med en skälfning kring läpparne.
Han hade bara velat höra om Nanni själf  nå,
han skulle väl få sin vilja fram då!  Och hon
började att tala om sig själf, tanklöst, själfsvåldigt,
alldeles som förr, då hon brukat berätta för Meli,
blottande sitt lif och sina tankar för honom med en
öppenhet, som hon själf fann oblyg.  Hvarför
skulle hon göra sig bättre än hon var? Hon tyckte
om kurtis och nöjen och lustbarheter  arbete och
plikt, det var ju bara tvång, bäst att slippa ifrån 
sådant  och kärlek!  nej, något sådant fanns
inte till för henne. Inte komme hon åtminstone att
gifta sig för kärleks skull  nej då! en gammal,
rik gubbe, som gaf henne allt, fullt upp, och snart
lämnade henne, som ung änka  se det vore
något det!

Hon blef uppsluppen, nästan vild, så som det
ibland kunde komma åt henne  kom i riktiga
skrattparoxysmer vid att se hans häpna, förvånade
min och inflikade i sitt prat upplefvade händelser
och episoder, som till fullo visade att som hon
talade, så hade hon också lefvat.

Hela tiden hon pratade satt hon och iakttog den
unge mannen med en ifver, som ej lät en enda
skiftning i hans utseende undgå henne. Hon såg hans
öfverraskade uppsyn bytas i harm och ogillande, hon
såg hans ömma, vänliga blick hårdna och bli
mönstrande och sträng, hon kände hur hela hans väsen
liksom stelnade och undergick förvandling, men hon
häjdade sig icke.

»Det var allt ett gladt lif fröken Nanni fört»
 hur kärf och torr hans nyss så ömma röst lät
 »Var fröken Meli också med på allt detta?»

»Meli  usch nej  inte bryr Meli sig om
något roligt! Hon frågade bara efter de sjuka och
att vara förestånderskan i lag.  För resten reste
Meli hem, så ofta hon kunde få ledigt  nöjen och
kurtis det begrep hon sig inte på, det var inte för
henne, men fick hon föräldrarne eller syskonen in
till sta'n och fick gå med en barnunge i hvar hand,
då först var hon nöjd.»

»Jaså, fröken Meli tyckte så mycket om sina
syskon. Det är goda människor, som tycka om
små barn och vörda sina föräldrar, fröken Nanni.»

»Ja, men fasligt tråkiga!» Nanni skrattade till
med en snyftning i rösten, som han inte märkte.

De sutto tysta en stund och Nanni kämpade
med gråten, som ville fram. Hon förstod, att hon
inte längre behöfde befara, att Fritz Stål inte skulle
inse Melis värde framför henne själf. Det var
förstås detta hon velat hela tiden  men, hon hade
aldrig trott att det skulle kännas så svårt!  Efter
en stund började han tala själf och göra frågor 
han ville ha reda på allt som rörde Meli, om hennes
hem, hennes arbete, om hur hon nu hade det. Och
allt som han frågade, kände hon hur förändringen
kom, hur hennes egen bild inom honom krympte
samman och höljdes i skugga och hur minnet af
Meli åter började röra sig starkt och lifskraftigt,
formande ett kvinnoideal, som stod så högt öfver
Nanni själf, som himlen öfver jorden  trofast,
hjärtevinnande och kyskt.  Han hade bytt plats
och satt nu på en kullfallen trädstam, ett stycke
från Nanni. Hans stora, kraftiga händer ryckte
frånvarande upp gräs och mossa från marken bredvid
honom, rned mildt drömmande blick såg han bort
öfver Nanni utåt rymden.  Då och då med långa
mellanrum gjorde han Nanni en fråga, som hon
sakta besvarade  en fråga om Meli! 

Hon såg, att solen började dala och att
skuggorna föllo långa, den stundtals påkommande 
tystnaden blef tryckande, men hon rörde sig icke. Hon
kände det som om hon var dömd att sitta här i
all evighet, krossad och förintad af en kvinnas
hårdaste straff  det att känna sig föraktad af
en god man. Till slut såg han på sin klocka och
reste sig.  »Half åtta!  Då är det bäst att gå
hem.  Jag har litet att göra på kontoret och kan
ej dröja längre. Följer fröken med?»

Hon såg förvånad upp; hon var inte vand vid
att någon tänkte på tiden, där hon var med. Men
så kom hon ihåg sig  han brydde sig inte om
henne mer  han hade återvändt till Meli.

»Jo, jag följer med», sade hon lågmäldt. Det
hade kommit en så underlig, rörande stillhet öfver
henne, men mannen bredvid henne såg det inte. 
Tysta gingo de skogsvägen framåt och veko af in på
stora landsvägen. När de kommo till den lilla
stigen, som förde bakvägen upp till kontorsbyggnaden,
stannade han och lyfte på hatten.

»Jag får gå genvägen  jag har allt litet brådtom.
God afton, fröken Nanni!»

Hon förstod att han ville blifva af med henne
så fort som möjligt och hälsade utan ett ord. Så
raskade hon på stegen  hon måste se till att vara
hemma före doktorns kvällsrond.

Några veckor därefter flyttade Fritz Stål från
bruket. Nanni gick omkring, tyst och med bleka
kinder; hon visste folk sade, att hon sörjde öfver att
den unge bruksbokhållaren rest utan att fria, men
hon brydde sig ej därom  allting hade blifvit
henne så likgiltigt.

Och så gick sommaren och hösten kom.
Provinsialläkaren tog 6 veckors tjänstledighet och reste
bort och vikarien var en ung man med arbetsifver
och fallenhet för det kirurgiska. Han fyllde
sjukhuset med patienter, gjorde lyckade operationer och
gaf Nanni mycket att göra. På apoteket hade det
kommit en ny provisor med svartlockigt hår och
ögon som smäktade hvar gång Nanni gick förbi
 höstkalasen började och Nanni blef bjuden med
öfverallt. Hon började bli sig lik och finna världen
glad och treflig igen. Det var bara när hon
ibland kom att tänka på Fritz Ståls hårda, ringaktande
ton den där kvällen ute i skogen, som det
stack till inom henne.

Från Meli hörde hon aldrig något. På sin
födelsedag fick hon ett vykort  det var
alltsammans, men en dag, kort före jul, fick hon ett tjockt
bref med Melis stil.  Meli var så glad nu 
allt var så bra och lyckligt och efter jul skulle
hon gifta sig med Fritz Stål. Han hade först
skrifvit till henne och se'n sökt upp henne och nu var
allt klart dem emellan  han hade aldrig tyckt
om någon annan än just Meli!  Det var bara en
sak som var ledsam och det var att han ej tyckte
om vänskapen mellan Nanni och Meli och bestämdt
satt sig emot när Meli velat fara och hälsa på
Nanni.

»Men det är nog bara för han tycker om mig
så mycket», skref Meli, »så han tål inte att jag
håller af dig, som jag gör. Det är nog bara
svartsjuka och det får lof att gå öfver, för vi två som
hållit så ihop skola väl inte glömma hvarandra,
isynnerhet inte nu då jag är så lycklig.»   

Nanni vek sakta ihop brefvet, där hon satt
ensam i sitt lilla rum och hörde hur vinterstormen
hven kring knutarne. »Jo, lilla Meli», sade hon mildt
och vemodigt, »just för att du är så lycklig kommer
du att glömma mig  och det är inte för att han
är svartsjuk som han inte vill att vi ska råkas;
 det är för att han tror jag inte är en bra
flicka, för att han tycker jag är ovärdig din vänskap.

»Men det är detsamma  och jag är glad, 
åh! hvad jag är glad att Meli är så lycklig!»

Och så gömde hon ansiktet i händerna och
snyftade högt.

*



VECKANS PORTRÄTTGALLERI.


G. F. GILLJAM.

70 år fyllde den 22 juli
universitetskanslern, f. d.
ecklesiastikministern Gustaf Fredrik Gilljam.
Vi hänvisa till n:r 35 af H. 8 D.
1:sta årgång, däri en utförlig
biografi öfver den framstående
mannen, jämte helsidesporträtt fins
anförd.


M. M. BRUZELIUS.

75 år fyllde den 15 juli f.
auditören M. M. Bruzelius, boende
i Hufvudsta nära Stockholm.
Student i Lund 1848, v. auditör vid
Skånska dragonreg. 1852 ägde och
bebodde B. till 1872 Lindholmens
säteri i Skåne och åren 187282
Hyltan i Wirestads s:n, Småland.


A. G. G. TÖRNER.

Den 18 juli fyllde ledamoten
af första kammaren, adjunkten vid
Växjö allm. läroverk fil. doktor
Axel Gustaf Georg Törner 65 år.


S. J. A. TENGBOM.

60 år fyllde den 23 juli
kaptenen i kongl. Skaraborgs
regementes reserv, Sven Justus August
Tengbom i Falköping, på
födelsedagen uppvaktad af vänner och
bekanta.


M. G. E. SCHLYTER.

50 år fyllde den 24 juli
stadsfogden v. häradshöfding
Magnus Gabriel Eugene Schlyter i
Oskarshamn. S. är ordförande i
byggnadsnämnden, sekreter. hos
stadsfullmäktige och
hamndirektionen samt dessutom anlitad i
andra kommunala värf.


A. GUSTAFSON.

50 år fyllde den 10 juli
disponenten för Piano-Aktiebolaget i
Norrköping Gustafson &
Ljungqvist, A. Gustafson, på
födelsedagen uppvaktad af sina arbetare.


A. W. KARSTRÖM.

Lasarettsläkaren doktor Adolf
Wilhelm Karström i Växjö fyllde
den 20 juli 50 år K., sorn
tillträdde sin nuvarande befattning
1881, erhöll på födelsedagen många
bevis på aktning och vänskap.


S. F. ENGSTRÖM. 

Hamnkaptenen i Kalmar, Sune
Fridolf Engström afled den 16
juli, närmast sörjd af barn. Den
bortgångne, som var född 1839,
var en plikttrogen, dugande och
energisk man.


S. F. POUSETTE. 

F. d. kaptenen vid Helsinge
regemente Sven Fredrik Pousette
afled den 20 juli i Gefle. God och
karaktärsfast, sörjes han af maka,
barn och många vänner.


H. A. DAHLMAN. 

Den 8 juli afled i Sundsvall
disponenten för A. G. Dahlmans
aktiebolag, Hugo Andreas
Dahlman, i en ålder af 41 år. Den
aflidne var en synnerligen
sympatisk och älskvärd personlighet och
afhållen af alla, med hvilka han
genom sin verksamhet kom i
beröring.


N. PETTERSSON. 

Disponenten vid Eskilstuna
spritförsäljningsbolag Nils
Pettersson afled den 20 juli på
Sabbatsbergs sjukhus i Stockholm,
49 år gammal. Den aflidne, en
synnerligen dugande kontorsman
och högt värderad umgängesvän,
sörjes närmast ät maka och barn.


J. EHLERS. 

Fil. kand. Johannes Ehlers
afled den 16 juli i Stockholm.
Född 1875, inskrefs han 1895 vid
Lunds universitet. Studierna,
hvilka gälde de matematiskt
naturvetenskapliga disciplinerna 
speciellt astronomi  bedref han
med energi och framgång. E.
deltog förra året i den svenska
gradmätningsexpeditionen till
Spetsbergen.


HVAR 8 DAGS NOVELLBLAD. XIX.

COCUZZA. Fransk novell. Öfversättning för HVAR 8 DAG.

Hufvudet påminde mycket om marionetternas på
kasperteatern, öronen stora och solfjädersliknande.
Kroppen förkrympt och vanställd, balanserande på ett
par smala, spensliga ben, hvilka föreföllo onaturligt
långa, jämförda med de två muskulösa armarne, trots
att dessa, liksom gorillans, nådde nästan till marken.

Hvarje afton, då han iklädd en trespetsig mössa
och en väldig, grå blus, med näsan öfversmetad af
rödfärg, hånad, kindpustad och knuffad af clowner
och stalldrängar, och då han under en hagelstorm
af knytnäfslag och sparkar tumlade in på arenan,
brast stormen lös, ja hela salen skakade af bravorop
och stampningar, som om hvarenda man af publiken
haft delirium.

Denna missbildade varelse, hopplöst hemfallen
åt tillbakadragenhet och eremitlif, detta monstrum
var likväl en människa, en man, ty han älskade.
Han älskade den skönaste kvinnan bland hela
cirkuspersonalen, parforceryttarinnan mademoiselle Nina,
hvilken var förlofvad med akrobaten monsieur Alfonso.

Redan samma afton hon för första gången 
uppträdde i sin luftiga och eleganta dräkt af lätt gas
och blixtrande guldglitter, buren i triumf af sin
älskare, hvilken stod upprätt på tvenne hvita hästar
och höll henne på ena armen lika lätt som hon varit
en fjäder  blef han passioneradt förälskad i henne,
han, den fattige skoflikaren, hvilken cirkusdirektören
af en nyck hade tagit från skobänken.

En afton, efter att ha tömt en extra butelj vin,
vågade han bekänna, hvad han kallade sin kärlek
för henne. Efter att ha ett ögonblick stirrat förvånad
på honom, skrattade hon honom midt i ansiktet,
alldenstund han sträckte på sin obetydliga person i
tanke att kunna göra intryck på henne. Så biktade
han då för henne sin stumma beundran, sin
brinnande kärlek och sina sömnlösa nätter. Han
uttryckte sig passioneradt, eldigt och brinnande, som
en älskare anstår.

Desto högljuddare blef hennes skratt. Han
försökte fatta hennes hand, men hon drog den tillbaka
med en min af ovilja. Då grep han henne i
klädningen. Raskt gaf hon honom ett slag med sitt
ridspö tvärs öfver ansiktet och ilade ut ur rummet.

Den aftonen var han mer än någonsin ur stånd
att undvika de knuffar och sparkar man riktade åt
honom, hvadan följden blef, att han slagen och
misshandlad och under ytterst nedslagen sinnesstämning
fullgjorde sitt uppdrag å arenan.

Nästa afton var det fullt hus. Brokiga affischer
hade tillkännagifvit: »Nyhet! Ytterst
sevärdt! Tablåer! De kristna offras af
Nero! Martyrerna kastas inför vilda
djur ! Cocuzza , björnen och
mademoiselle Nina!»

Slutligen inträda Cocuzza och Nina, iförda antika
dräkter. Nina var förtjusande i sin hvita toga, med
sitt långa svarta hår hängande öfver de nakna
skuldrorna. Hon intar den inspirerade hållning,
martyrerna intogo, då de inför den råa hopen bekände
sin tro. Cocuzza aflägsnar sig några ögonblick och
kommer tillbaka med den stora slagbjörnen, hvilken
han leder i ena örat, under det att denne brummar
och vrålar ohyggligt. Applåder.

Cocuzza nalkades Nina liksom för att förmå henne;
att afsvärja sin tro. I själfva verket tillhviskar han.
henne sin passionerade kärleksförklaring.

»Jag älskar er! Vill ni ej lyssna till mig! Jag:
älskar er! Nina, haf barmhärtighet med mig! Nej?"
Vill ni ej lyssna till mig? Välan, då lösgör jag
björnen! Jag har berusat honom med bränvin, jag
har piskat honom denna morgon, jag har tagit maten,
från honom. Han är hungrig, han är ursinnig. VilL
ni ej lyssna till mig?»

»Nej!» svarar Nina med en skakning på hufvudet.

»O! Prässa mig ej till ytterligheter. Jag har
haft nog af strider med detta folk, jag vill ej längre
gå som en lekboll för dem. Jag är en människa,
äfven jag. Hvarför skulle jag ej hafva rätt att
älska och blifva älskad? Emedan jag är en
krympling stöter ni mig tillbaka? O, om ni kunde se hur
mitt hjärta brinner af kärlek och beundran för er!
De andra veta ej huru jag älskar er! Ju större
yttre fördelar en man har, ju lättare förledes han af
sin fåfänga till obeständighet. Så med er Alfonso,
han, som borde troget ligga vid edra fötter, han
bedrar er.»

Hon blef ytterst blek och gjorde en våldsam
åtbörd för att visa sin ovilja.

»Han bedrar er, under det jag »

Ett föraktfullt leende drog öfver Ninas ansikte
och påminde honom om hans förskräckliga fulhet.

»Det är sannt», mumlade han bittert. »Det
glömde jag.»

Hastigt slog hans känslor om, och vredgadt
utbrast han:

»För sista gången, vill ni eller vill ni ej lyssna,
till mig?»

»Nej», sade hon. »Hjälp! Hjälp!»

Med en snabb rörelse slet han munkorgen af
björnen, gjorde ett språng åt sidan och lät björnen
rusa på sitt offer.

Scenen var så realistiskt verklig, att
åskådarne applåderade ursinnigt, isynnerhet när de sågo den
sköna martyren svimma.

Hvad försiggick i den eländige dvärgens sinne?
Månne han vaknade till insikt om sin skurkaktighet?
Eller greps han af medlidande med hennes ungdom
och skönhet? Kanske han fann lifvet odrägligt utan
henne. Funderade han månne på att slå världen
med häpnad de sista minuterna af sitt lif; denna
värld, som endast haft hån, sparkar och hat att
bjuda på?

I samma ögonblick, som björnen reste sig,
beredd att sänka sina klor i Ninas blottade skuldror,
grep dvärgen odjuret med sina muskulösa armar och
båda tumlade om på marken.

Det blef en het envigskamp, bröst mot bröst,
ursinnig, förfärlig, men innan cirkusbetjäningen hann
skynda till Cocuzzas hjälp, hade björnen huggit sina.
förskräckliga tänder i hans hals.

Och den vansinnigt jublande hopen af människor,
hvilka icke misstänkte att en verklig tragedi
utspelades framför deras ögon, tjöt och stampade af
förtjusning under utropen:

»Encore, Cocuzza! Bravo, Cocuzza! Encore!
Encore!»



Observera täflan för amatörfotografer till den 15 Augusti! (Se häfte 38.)


3:dje årg.   Den 10 Augusti 1902.    N:o 45

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: Teofron Adolf Säve (med 1 porträtt). Härtigen af Cajanello (med 1 porträtt). Presidente Sarmie to's chef (med 1 porträtt). Betty Hennings (med 1 porträtt). Djupets rånareband. Af H G. Wells. Öfvers. fr. engelskan för HVAR 8 DAG. Stockholmsveckan (med 8 illustrationer). Den senaste svenska ballongfärden (med 3 illustrationer). Royal aquarium i London (med
1 illustration). Nyheter i Köpenhamns Tivoli (med 2 illustrationer). Den stora nykterhetsdemonstrationen i Ystad (med 1 illustration). Göteborgs nya elektriska spårvagnar (med 1 illustration). Vår nordligaste järnväg (med 2 illustrationer). Ångbåtskollisionen å Elbe (med 1 Illustr.) Ögonblicksbild från kulturkampen i Frankrike. Veckans poträttgalleri (med 24 porträtt).

-- BONNIERS TRYCKERI AKTIEBOLAG. GÖTEBORG. 1902. --

Foto. Gimberg, Stockholm.

TEOFRON ADOLF SÄVE.
TEOFRON ADOLF SÄVE.

Den 24 sistlidne juli fyllde den framstående
skolmannen och kunskapsrike historiske författaren, den
bemärkte ledamoten af riksdagens första kammare
Teofron Adolf Säve 60 år.

S:s fader var den bekante Johan Adolf Säve,
teologen och riksdagsmannen, hvilken under den
senare delen af sitt lif verkade som kyrkoherde i
Mariestad. Den äldre S., som på uppdrag af Hillska
skolans stiftare företog en studieresa till England
för att taga reda på undervisningsmetoder m. m.,
var en synnerligen själfständig och frisinnad person.

Af hans söner verkade den äldre, Hjalmar Fredrik 
August, som lärare i grekiska och latin vid flere
läroverk. Han afled emellertid redan vid 32 års
ålder, men hade icke desto mindre hunnit att i sina
ämnen utgifva flere förträffliga arbeten.

Den yngre sonen, Teofron Adolf, är född i Tuna
församling i Medelpad, där fadern vid denna tid
verkade som kyrkoherde. 1861 student i Uppsala och
1869 fil. d:r, utnämndes S. vid 28 års ålder till
lektor i historia och latinska språket vid Karlstads
läroverk, hvars rektor han varit 1883--95.

Det torde icke finnas mer än en mening om det
sätt, hvarpå rektor Säve skötte läroverket. Hans
klara förstånd, insikter och skicklighet i allmänhet
blefvo äfven som de förtjänade, uppskattade i
samhället, och under åren 1891--96 fungerade S. som
stadsfullmäktiges i Karlstad ordförande.

Liksom sin fader skulle rektor Säve komma
att intaga en plats bland Sveriges
riksdagsrepresmutanter. Han blef vid urtima riksdagen 
1892 ledamot af första kammaren för Värmlands län 
och tillhör allt fortfarande denna kammare. Säve har 
under hela sin riksdagstid varit ledamot af 
konstitutions utskottet, i början som suppleant, 
sedan som ordinarie. Han har äfven haft plats i 
tillfälligt utskott och var 1898 statsrevisor.

Man kan utan öfverdrift påstå, att S. är en af
första kammarens bäste talare, som på ett logiskt
och formfulländadt sätt vet att framlägga sina
åsikter. Af utprägladt konservativt skaplynne, tar han
helst till ordet i undervisningsfrågor och
konstitutionella frågor. Gent emot Norge vill han, att man
skall visa all fasthet. Det är alltid med stor
uppmärksamhet, som kammaren följer S:s anföranden.

Hans utmärkta talareförmåga har kanske kommit
ännu bättre till synes utom kammaren vid några
högtidliga tillfällen, då S. varit den som hållit
festtalen. Han har då kunnat gifva sina tankar och
känslor fritt lopp, och S. har då både gripit och
hänfört sina åhörare.

En viktig del af S: s lifsgärning utgöres af hans
historiska författareskap. Han har utgifvit
»Käjsarevalet i Frankfurt 1657--1658 och Sveriges
underhandlingar därunder», »Riksdagen i Söderköping
1595», större delen af tidehvarfvet 1648--1789, och
tidskiftet 1848--1871 i Wallis' »Illustrerad
världshistoria», »Sveriges historia under den nyaste tiden
från år 1809 till år 1875», utgörande 6:te delen af
det på Hj. Linnströms förlag utgifna verket
»Sveriges historia», »Striden om undervisningsfriheten i
Frankrike», »John Ericsson, minnesteckning», m. m.
För närvarande har S. under utgifning ett arbete
öfver »Napoleon III och det andra franska
käjsardömet». Fyra häften ha tills dato utkommit häraf,
och den sakkunniga kritiken har med stort bifall
mottagit dessa nya, värdefulla alster af den
kunnige historikerns och politikerns skickliga pänna.

*

HÄRTIGEN AF CAJANELLO.

Härtigen af Cajanello, vår berömda författarinna
Anne-Charlotte Lefflers make, besöker i dessa
dagar ånyo vårt land -- det är åttonde gången under
en tidrymd af ungefär 12 år -- och nu i syfte att
studera en del af våra sociala förhållanden och
speciellt Stockholms undervisningsväsens tillstånd och
administration. Härtigen har tagit in hos sin svåger,
professor Mittag-Leffler å Djursholm.

Efter fotografi.
HÄRTIG PASQUALE DI CAJANELLO.

PRESIDENTE SARMIENTO'S CHEF.

Efter fotografi.

Kommendörkaptenen
DON FELIX DUFOURG,
befälhafvare å det argentinska örlogsfartyg, som
nyligen besökte Stockholm.
BETTY HENNINGS.

Foto, Poetz, Köpenhamn.

BETTY HENNINGS.

Helt nyligen kunde den stora danska
skådespelerskan fru Betty Hennings fira sitt
silfverbröllop, i det att det var 25 år sedan hon ingick
äktenskap med musikförläggaren Henrik Hennings i
Köpenhamn. Herrskapet Hennings begick
silfverbröllopsfästen på svensk botten, i Malmö, och afreste
sedan på en bröllopstripp till Medevi, hvilken
brunnsort fru Hennings flera somrar förut besökt.

Betty Hennings är för många svenskar en kär
bekant, antingen de sett henne uppträda under
något gästspel i Stockholm eller på k. teatern i
Köpenhamn eller kanske i Berlin, där hon ju för icke
länge sedan i en nordisk ensemble gjorde mycken
lycka som Nora i Ibsens »Ett dockhem». Låtom oss
icke tvista om, huruvida fru Hennings är nordens
största skådespelerska eller icke! Det är ju
omöjligt att helt undgå årens tyngd, och konsten står
heller icke still, lika litet som lifvet gör det. En
ny tid kommer och andra fordringar på konsten --
och det kan ju hända, att den norska
skådespelerskan fru Johanne Dybvad i sin konst har kommit
lifvet närmare, än fru Hennings förmått. Men då
Betty Hennings var ung, rådde andra konstideal än
nu, och det var jämförelsevis sent hon fick spela i
de moderna nordiska styckena, hvilket i så hög grad
som möjligt söka att fånga lifvet.

Fru Hennings, hvilkens flicknamn är Schnell,
föddes den 26 oktober 1850 i Köpenhamn och
inträdde vid 7 1/2 års ålder vid k. teaterns därstädes
balettskola. Bournonville fäste snart
uppmärksamhet vid det täcka och intelligenta barnet, hvilket
äfven ådrog sig sångerskan fru Sahlgrens intresse,
så att den lilla Betty redan vid 11 års ålder fick
uppträda i en liten sångroll. Hon utförde sedan
småroller både i baletter och skådespel och erhöll
undervisning af den utmärkte skådespelaren Hoedt,
hvilken ville, att hon uteslutande skulle ägna sig
åt den dramatiska konsten.

Bournonville ville emellertid icke släppa sin
lärjunge, och 1866 utförde Betty Schnell för första
gången primadonnapartiet i en stor balett, nämligen
»Valdemar». Hon intog fullständigt publiken genom
det oskuldsfulla behaget i hela sitt uppträdande.
Det låg något jungfruligt poetiskt öfver hennes fina
gestalt, något mildt tjusande i blicken. Fröken
Schnell fick nu den ena stora balettrollen efter den
andra, och om hennes krafter räckt till, hade hon
nog kommit att allt fortfarande vandra eller, rättare
sagdt, dansa fram denna bana.

Lyckligtvis -- kan man säga -- var hennes
hälsotillstånd sådant, att hon måste lämna baletten,
och hon ägnade sig då uteslutande åt den
dramatiska konsten. Hoedt studerade fortfarande med
henne, och den 13 dec. 1870 debuterade Betty Schnell
som Agnes i Moliére's »Fruntimmersskolan».

Det var en högeligen intagande bild, som den
unga skådespelerskan gaf af den oskyldiga flickan,
hvilkens öde är lagdt i en så hård och
kärleksträngtande gammal förmyndares händer. Och den,
som i en senare tid sett fru Hennings framställa
Agnes, måste ständigt minnas det beundransvärdt
uttrycksfulla och skiftande sätt, hvarpå hon säger
rollen, det lifliga minspel, som åtföljer orden, det
behag, som präglar hela gestalten. M:lle
Reichenberg, som på Théâtre Français i Paris med så stort
bifall, utfört Agnes' roll, är i jämförelse med fru
Hennings, färglös och enformig häri.

Efter Agnes utförde fru Hennings en mängd
andra ingénueroller och utvecklade i alla ett rörande
behag. År 1879 kom det ändtligen på hennes lott,
att spela Noras oändligt fordrande roll i »Ett
dockhem», och hon visade då, att hon hade långt flere
strängar på sin båge, än man förut i allmänhet trott.
Man hade beundrat hennes träffande, sällsynt
tydliga, intelligenta och naturliga diktion, finessen i
hennes nobla uppträdande, känt sig rörd af den
innerlighet hon kunde lägga i dagen -- men man
hade stundom önskat mera lif, mera fart, mera glöd
öfver det hela!

Allt detta kom med Nora. Ingénuen blef kvinna
och en kvinna, som kämpade för hela sitt kön.
Det var en fullständig karaktär med dess
utveckling, fru Hennings visade; det var modern tragedi,
hon spelade på det mest naturliga och gripande
sätt. Från och med nu hade skådespelerskan
förvisso rätt att kallas stor.

Fru Hennings har sedan, som bekant, utfört en
mängd roller i de nordiska moderna styckena, och
hon har i alla visat sin sällsynta
individualiseringsförmåga. Huru djupt hon studerat den mänskliga
karaktären framgår af det sätt, hvarpå hon vet att
framställa olika, vidt skilda åldrar: hon har lika
illuderande spelat lilla Hedvig i »Vildanden», som
åtskilliga gumroller. Och man får heller icke
glömma, huru hon, när så behöfves, kan stilisera en
figur, kan förläna den en romantisk prägel, hålla
den i sagostil. Man kan i detta afseende tänka på
hennes unga flicka i Rostands »Les Romanesques»
och hennes prinsessa i Drachmanns »Der var en
gang --».

Fru Betty Hennings utnämndes 1884 till k.
skådespelerska, och kvarstår alltjämt vid Köpenhamns
k. teater, om hon också nu mera icke uppträder så
ofta som förut. Hennes konst är den stora konsten,
sträckande sig öfver ett vidsträckt område, präglad
af intelligens, skönhet och nobless. Det har
funnits och finnes få skådespelerskor af Betty Hennings,
rang.

O. R.
ÅNGBÅTSKOLLISIONEN Å ELBE.

Efter fotografi.
PLATSEN DER KOLLISIONEN ÄGDE RUM.

Natten till den 21 juli timade å Elbe i närheten af Hamburg en fasansfull olycka i det en stor bogserbåt kolliderade mot en med hundratals lustresande fylld ångare, »Primus». Bilden ofvan, hvarå «Primus'» kurs är märkt med P, bogserångarens med H,
lämnar en föreställning om hur vid olyckan tillgått. Omkring hundra personer drunknade och säkerligen hade antalet blifvit än större om icke så många räddats af hjältemodiga personer.

-

ÖGONBLICKSBILD FRÅN KULTURKAMPEN I FRANKRIKE.

En af den nya franska ministärens första åtgärder har varit att sätta i verkställighet det redan tidigare fattade beslutet om stängande af alla de katolska skolor som stå under de relegionspolitiska ordenskongregationernas hägn och hvilka icke fått särskild, vederbörlig tillåtelse att fortfarande bedrifva
undervisning. Regeringen inställer
hela sin energi på att bekämpa
de nationalistisk-klerikala och
jesuitiska elementen och en
verklig kamp har uppblossat därvid,
gatuscener af allvarligaste
karaktär äro alldagliga händelser.
Vi meddela en gatubild från
stängningen af en skola.

Efter fotografi.
EN KATOLSK SKOLA STÄNGES GENOM POLIS.


DJUPETS RÅNAREBAND.

Af H. G. Wells. Öfversättning från engelskan för HVAR 8 DAG.

(Eftertryck förbjudes.)

Ända tills den märkvärdiga tilldragelsen vid
Sidmouth inträffade, kände vetenskapen endast
släktnamnet på det särskilda djurslaget Haplotheutis
ferox, på grund af en till hälften upplöst
tentakel, som uppfiskades nära Azorerna, och en i
förruttnelse stadd kropp, som i början af 1896 fanns af
mr Jennings nära Lands End.

I sanning, inom hela den zoologiska vetenskapen
finnes intet område, där vi befinna oss i sådant
mörker som beträffande botten-cefalopoderna. Det
var en ren tillfällighet, som förde till furstens af
Monaco upptäckt af bortåt ett dussin nya former
under sommaren 1895 -- en upptäckt, som
inbegrep ofvannämnda tentakel. Händelsevis hade en
spermacethval dödats på höjden af Terceira af några
hvalfångare, och i dödskampen gjorde djuret ett
anlopp mot furstens yacht, förfelade målet, rullade upp
under yachten och dog på mindre afstånd än tjugo
meter från hans roder. I dödskampen uppkastade
djuret ett antal stora föremål, hvilka fursten,
dunkelt förstående att de voro besynnerliga och
viktiga, lyckades upptaga innan de sjönko. Propellern
sattes i gång, och han höll dessa föremål flytande
uti hvirflame från propellern tills en båt hann
nedfiras. Och dessa exemplar voro ej blott fragmenter
af cefalopoder, utan äfven hela sådana, några af
betydlig storlek, och alla för vetenskapen okända!

Det ser i själfva verket ut som om dessa stora
och rörliga djur, hvilka lefva i de stora hafsdjupen,
alltid måste i stort omfång förbli oss obekanta, emedan
de under vattnet äro för snabba att fångas i nät,
och det endast är genom dylika oförutsedda
tillfälligheter, som exemplar kunna erhållas. Hvad
Haplotheutis ferox beträffar, äro vi till exempel
fullständigt okunniga om dess vistelseort, lika
okunniga som vi äro om sillens lekplatser eller laxens
vägar i hafvet. Och zoologer kunna omöjligt
förklara dess plötsliga uppträdande på Englands kuster.
Möjligtvis dref hungern dem dit, upp ur djupet. Men
kanske är det bättre att undvika alla resultatlösa
funderingar och att öfvergå direkt till vår berättelse.

Den första mänskliga varelse, som skådat en
lefvande Haplotheutis, -- det vill säga den
första mänskliga varelse, som öfverlefvat ett sådant
möte; ty ringa tvifvel kan nu råda därom, att den
rad olyckshändelser, vid bad och i båtar, som likt
en våg svepte rundt Cornwalls och Devons kuster
tidigt i maj förra året, att denna härledde sig från
samma orsak, -- var en f. d. téhandlare, vid namn
Fison, som uppehöll sig på ett pensionat i Sidmouth.
Det var på eftermiddagen, och han promenerade längs
den höga klippstigen mellan Sidmouth och Ladram
Bay. Klipporna äro åt detta håll mycket höga, men
på ett ställe har man byggt ett slags trappa eller
stege upp efter den röda klippväggen. Han befann
sig nära denna stege, då hans uppmärksamhet fästes
vid hvad han först tog för en flock sjöfåglars strid
om något slags föda, som blänkte rödaktigt i solen.
Det var ebbtid, och detta föremål befann sig ej
endast långt under honom, utan han betraktade det
dessutom tvärs öfver en bred sträcka af klippref,
betäckta med mörkt sjögräs, här och där omslutande
silfverblänkande tidvattensytor. Därtill bländades
han af hafvet längre ut.

Då han om ett ögonblick åter betraktade denna
scen, märkte han, att han misstagit sig, ty upp öfver
denna omnämnda strid kretsade ett antal fåglar,
råkor och måsar för det mesta, de senare nästan
bländande ögat när solen träffade deras vingar; och
dessa fåglar syntes nu obetydliga i jämförelse med
det som först väckt hans uppmärksamhet. Och
kanske ökades hans nyfikenhet ännu mer, då han
fann sin första förklaring ohållbar.

Han hade ingenting annat för sig än att roa sig,
och han beslöt således ätt göra dessa föremål, som
han upptäckt, hvad de nu än voro, till mål för
sin eftermiddagspromenad i stället för Ladram Bay.
Möjligen var det någon stor fisk, som råkat stranda
där ute och i sin nöd på det sättet plaskade
omkring. Han grep sig således an och skyndade ned
för den branta trappstegen, görande korta uppehåll
vid kanske hvart trettionde steg för att se sig
omkring och ånyo betrakta den hemlighetsfulla rörelsen
i vattnet.

När han nått klippans fot, kom han
naturligtvis sitt mål närmare än förut; men å andra
sidan sköt det nu upp mot den af starkt solljus
mättade luften, så att det kom att synas mörkt
och otydligt. Det som förut synts blekrödt var
nu doldt af en hop tångtäckt kullersten. Men han
kunde se att det utgjordes af sju rundaktiga
kroppar, själfständiga eller förenade, och att fåglarne
underhöllo ett ständigt kraxande och skriande där
omkring, ehuru tydligen för rädda att komma närmare.

Mr Fison, upptänd af nyfikenhet, började
försiktigt leta sig fram öfver de slippriga stenarne, och
då han fann att sjögräset gjorde dem särdeles
halkiga, stannade han, aftog skor och strumpor och
knippade upp sina byxor till knäna. Hans afsikt
var endast att slippa plumsa ned i vattnet bland
stenblocken, och kanske var han därjämte glad att
för ett ögonblick -- såsom man i allmänhet är --
få återgå till pojkårens friare vanor. Hur som helst
är det utan tvifvel denna omständighet han har
att tacka för sitt lif.

Han närmade sig sitt mål med all den
tillförsikt, som det absoluta skydd fostrar, hvilket det
engelska samfundslifvet skänker landets bebyggare
emot alla slags vilda djur. De runda kropparne rörde
sig af och an, men det var först då han klef upp
på stenblocken, som han fick klart för sig den
förskräckliga innebörden af sin upptäckt. Denna
upptäckt nådde honom tämligen plötsligt.

De runda kropparne skilde sig åt, då han blef
synlig uppe å stenblocken, och det blekröda
föremålet visade sig vara en delvis förtärd
människokropp; men om den var efter en man eller en
kvinna, kunde han ej säga. Och de rundaktiga
föremålen voro okända, förskräckliga skepnader, till
formen något liknande en Octopus, med ofantliga och
mycket långa, böjliga tentakler, hvilka i stor mängd
lågo hoprullade i hafsgyttjan. Skinnet var glänsande,
otäckt att betrakta, liknande blankputsadt läder.
Munnens nedåt gående byggnad, omgifven af tentakler,
den besynnerliga utbyggnaden på denna munnens
böjning, tentaklerna och de stora förståndiga
ögonen gåfvo åt dessa varelsers hufvud en grotesk
likhet med ett människoansikte. De voro af samma
storlek, hvad kroppen angår, som välgödda svin,
och tentaklerna förekommo honom att vara åtskilliga
fot i längd. Där kunde ha varit, ansåg han, sju
eller åtta åtminstone af dessa odjur. Tjugo meter
längre ut i svallet af det nu återvändande
tidvattnet syntes två andra uppkomma ur sjön.

Deras kroppar hvilade flata på stenarne, och
deras ögon betraktade honom med ett ondartadt
intresse; men ingenting visar att mr Fison kände sig
orolig egentligen, eller att han förstod den fara han
lopp. Möjligen berodde denna frihet från rädsla
på det slappa utseende deras kroppar erbjödo. Mea
han kände förfäran naturligtvis, och var upprörd
och uppretad vid att se dessa odjur fråssa på
människokött. Han tänkte att de träffat på en
drunknads kropp. Han ropade åt dem, i tanke att kunna
drifva dem undan, och då han fann att de ej rörde
på sig, sökte han upp en stor tung sten och
slungade den mot en af dem.

Och då, sedan de långsamt insamlat sina
tentakler, började de alla samtidigt röra på sig i
riktning mot honom -- först krälande i godt mak,
under ett svagt spinnande eller purrande ljud
sinsemellan.

I ett ögonblick förstod mr Fison att han befann
sig i fara. Han ropade om igen, slungade sina båda
skor och gaf sig i väg med stor skyndsamhet.
Hunnen tjugu meter bort, stannade han och gjorde helt
om, i tanke att de ej voro så fortfärdiga, och, o fasa,
den främstes tentakler började omfatta det stenblock,
på hvilket han just stått!

Därvid höjde han åter ett rop, men den gången
ej hotande, utan i förskräckelse, och började hoppa,
klifva, glida och vada öfver den ojämna sträckan
mellan sig och stranden. De höga, röda klipporna
syntes plötsligt resa sig på långt afstånd, och han
såg att två arbetare, så små att de förekommo honom
som varelser i en annan värld, voro sysselsatta med
reparation å klippstegen, utan tanke på det
kapplopp för lifvet, som påbörjats nedanför dem. En
gång kunde han höra hur odjuren plaskade i
pölarne knappt fyra meter bakom honom, och en gång
var han på väg att glida omkull.

De jagade honom ända till foten af de röda
klipporna och upphörde först när de två arbetarne
slöto sig till honom nedanför stegen. Alla tre
slungade därefter stenar på dem en stund och
skyndade så allt hvad de kunde upp till toppen af
klipporna och längs stigen till Sidmouth för att skaffa
hjälp samt en båt, för att bärga de hemska
kvarlefvorna af människokroppen ur dessa afskyvärda
djurs våld.

II.

Och liksom han ej redan varit i tillräckligt stor
fara, begaf sig mr Fison ut i båten för att utvisa
precisa stället för sitt äfventyr.

Då ebb nu rådde, fordrades ganska lång omväg
att nå stället, och när båten ändtligen befann sig
midt för klippstegen, hade den massakrerade
kroppen försvunnit. Sjön satte nu åter in, täckande den
ena slemmiga stenen efter den andra, och de fyra
männen i båten -- nämligen arbetarne, båtkarlen
och mr Fison -- riktade nu sin uppmärksamhet från
stranden till vattnet under båten. Först kunde de
ej se annat än en mörk massa af laminaria och en
bortilande fisk ibland. Men deras håg var nu
riktad på äfventyr, och de uttryckte öppet sin
missräkning. Men snart upptäckte de ett af odjuren
simmande genom vattnet på väg mot hafvet, med
en underlig rullande rörelse, som erinrade mr
Fison om en »ballong captif». Ögonblicket därpå
syntes de långa vaggande stänglarne på laminarian
komma i en besynnerlig häftig rörelse, delade sig
ett ögonblick, och tre af dessa vilddjur blefvo skumt
synliga, tydligen inbegripna i strid om något, som
antagligen var en bit af den drunknades kropp.
Ögonblicket därefter slöto sig de olivgröna slingorna
åter öfver denna i vridningar stadda grupp.

Härvid började alla fyra männen, under stor
upphetsning, att slå med årorna i vattnet och att ropa,
och de märkte strax en oredig, våldsam rörelse i
sjögräset. De upphörde för att kunna se klarare, och så
fort vattnet åter var stilla, sågo de -- så tycktes
det dem -- att hela sjöbottnen mellan gräset var
fullsatt med ögon.

»Uh -- otäcka as!» ropade en af männen. »Fy
för den onde -- dussintals!»

Och strax därefter började detta otyg höja sig
i vattnet omkring dem. Mr Fison har beskrifvit
för berättaren denna plötsliga eruption ur den
vaggande laminaria-skogen. Honom syntes den taga
lång tid; men det antagliga är, att det var fråga om
några sekunder bara. På en stund endast ögon, och
så talar han om framskjutande tentakler, som här
och hvar gjorde öppningar uti det svajande
sjögräset. Därefter blefvo dessa ting efter hand allt större,
och slutligen täcktes bottnen med hopslingrade
kroppar, och tentakel-spetsar höjde sig mörkt här och
där i luften öfver hafssvallet.

En kom beslutsamt upp till båtens sida, smetade
sig fast där med tre af sina med sugvårtor försedda
tentakler, kastade så fyra andra öfver relingen, som
ville den antingen välta båten eller klättra upp i
den. Mr Fison grep strax båtshaken, och genom att,
i fullt raseri, bearbeta de mjuka tentaklarne, tvang
han den att afstå. Så fick han ett väldigt slag i
ryggen, som nära kastat honom öfver bord, af
båtkarlens åra, som af denne begagnades till värn mot
ett liknande anfall å båtens andra sida. Men
tentaklerna indrogos härvid å ömse sidor och plumsade
tillbaka i vattnet.

»Bäst vi ge oss af härifrån», sade mr Fison, som
darrade häftigt. Han fattade rorkulten medan
båtkarlen och en af arbetarne satte sig till årorna.
Den andre arbetaren tog posto i fören, väpnad med
båtshaken, färdig att hugga löst, om fler tentakler
skulle visa sig.

Intet vidare samtal fördes, tyckes det. Mr
Fison hade sagt sitt afgörande ord, som gillades af
alla. Tysta, uppskrämda, med stela, bleka ansikten,
sökte de komma ut ur det läge, dit deras
obetänksamhet fört dem.

Men knappt hade årorna sänkts i vattnet
förrän mörka, smalnande, ormlika tåg höllo dem kvar
och slingrade sig kring rodret; krypande upp för
båtens sidor, med rörelser liksom för att slå
knutar, visade sig sugarmarne åter. Männen grepo årorna
och började ro; men det var som att ro en båt
genom en flytande sammanpackad massa af sjögräs.

»Hjälp här!» ropade båtkarlen, och mr Fison
och den andre arbetaren rusade fram för att hjälpa
honom få åran att gå.

Så sprang karlen med båtshaken i fören -- hans
namn var Ewan eller Ewen -- upp med en ed och
började slå och hugga ned efter båtens sidor, så långt
han nådde, efter den bank och tentakler, som nu
hängde i klasar ut efter båtens botten. Och på
samma gång reste de två roddarne sig upp för att
ta djupare tag med årorna. Båtkarlen räckte sin till
mr Fison, som började hala sin åra med
förtviflans ansträngning, medan båtkarlen öppnade en stor
fällknif, med hvars blad han, sträckande sig ut öfver
båtens sida, började hacka och skära på de kring
årbladet snoende tentaklerna.

Mr Fison, vacklande vid båtens skakning, med
sammanbitna tänder, spasmodisk andhämtning, och
ådrorna på händerna uppsvällda, medan han kämpade
vid sin åra, kastade på en gång en blick ut åt
hafvet. Och där, knappt femtio meter aflägsen,
syntes en stor båt styra in emot dem genom det
inkommande tidvattnets dyningar, med tre kvinnor och
ett barn ombord. En båtkarl rodde, och en liten
man i halmhatt med rödt band stod i aktern,
tillropande dem. Mr Fison tänkte ett ögonblick på hjälp,
men så tänkte han på barnet. Han lämnade strax
sin åra, sträckte upp armarne med en förtviflad
gest, och ropade af alla krafter till sällskapet i
båten att hålla undan »för Guds skull!» Det talar


(Forts. sid. 717)

STOCKHOLMSVECKAN.

ÖGONBLICKSBILDER FRÅN K. S. S. S. KAPPSEGLINGAR VID SANDHAMN.

Under icke alltför gynnsamma
väderleksförhållanden har den för
segelsportens vänner så betydelsefulla
»Stockholmsveckan» gått af stapeln med
kappseglingar vid Sandhamn. Med
förbigående af detaljerade referat lämna vi
några vackra ögonblicksbilder från
täflingarne. Ända därhän har vår sommar
nått i opålitlighet att den traditionella,
praktfulla eskaderinseglingen till
Stockholm måste inställas då man icke vågat
räkna på det nödvändiga goda vädret.

-

1. K. S. S. S. prisdomare; från vänster räknadt:

Kontre Amiral Lennman (Eskaderchef).
Rådman R. Öhnell.
Bankdir. Kolmodin.
Docenten Ljungberg.

2.  Sandhamn med båteskadern i aftonbelysning.

3.  »Svalan» (R. Öhnell).

4.  »Snöhvit» (Fru R. Simonson).

(Se nästa sida.)

5.   N:o 10. Frej a (J. Hygrell).

      »   6. Borghild (H. Anderson).

      »  14. Margareta (O. Holterman).

      »   9. Oberon (E. Roth).

6.    Ella (N. Lundberg).

7. Asta (G. Tempelman).

8.  N:o  26. Yrhättan.

     »   10. Freja (J. Hygrell).

ÖGONBLICKSBILDER FRÅN KAPPSEGLINGARNE VID SANDHAMN UNDER STOCKHOLMSVECKAN.

(Se föregående sida.)
DEN SENASTE SVENSKA BALLONGFÄRDEN.

Fotografier speciellt för HVAR 8 DAG af A. Lindahls fotografiaffär, Stockholm.

Den 29 juli anträdde kapten Unge, den nya
ballongens konstruktör, jämte kapten
Swedenborg och ingeniör Fränckel den beramade
långfärden til Ryssland. Resan afslutades utan svårare
äfventyr efter 14 1/2 timmas färd i närheten af
Nowgorod i Ryssland, vid sjön Ilmen, där nedstigningen
ägde rum. Ehuruväl detta första försök utfallit
lyckligt nog är väl ballongens hela förmåga ännu
ej fullt pröfvad.

*

ÖFVERSTA BILDEN: Prinsessan Ingeborg ger
kapten Unges ballong namnet »SVENSKE».
Vid prinsessans sida prins Carl och prinsessan
Thyra af Danmark. Till höger å bilden står,
med mössan i hand, en af de djärfve
ballongfararne, ingeniör Fränckel.

MELLERSTA BILDEN visar »SVENSKES»
uppstigning den 29 juli 1902.

AFSKEDET FÖRE BALLONGENS UPPSTIGNING. Midt å fotografien står kapten Unge bjudande afsked åt den kände meteorologen d:r Ekholm. Till vänster å fotografien synes den andre af kapten Unges medresande, kapten Swedenborg (bärande apparater).

ROYAL AQUARIUM I LONDON.

I DAGARNE SÅLDT TILL EN RELIGIÖS SEKT FÖR 6 MILL. KRONOR.

En af Londons sevärdheter, det stora varitéetablissementet
»Royal Aquarium», jämte vidliggande »Imperial Theatre»
ha för den oerhörda köpeskillingen sex millioner kronor
inköpts af Wesley Methodisterna. Afsikten är att uppföra en
stor kyrka på platsen der varitéen står, medan Teatern t. v.
åtminstone får stå kvar till användning för sitt ändamål.
Men man undrar huru teaterns repertoar, i hvilken M:rs
Langtry, den kända skönheten, är stjärnan, skall kunna 
vidmakthållas med de stränga metodisterna som teaterns ägrare.
Ingen svensk som varit i London har väl undgått att se
åtminstone det yttre af Royal Aquarium, och det omvexlande
programmet under föreställningarna har nog varit till
förströelse för dess besökare. Vi meddela också en fotografi
till minne af det världsbekanta etablissementet och såsom i öfrigt
varande af intresse.

*

NYHETER I KÖPENHAMNS TIVOLI.

amatörfoto.

DEN NYA KONSERTSALONGEN.

JAPANESERNA I TIVOLI.



Foto Marcus, Ystad.

DEN STORA NYKTERHETSDEMONSTRATIONEN I YSTAD.

Den 27 juli samlades i Ystad ett antal af omkring 3,000 skånska och danska nykterhetsvänner och tågade under en ofantlig
tillslutning af intresserade och skådelystna till den vackra mötesplatsen i Sandskogen. Flere tal höllos, bl. a af riksdagsm. L. G. Broomé.




(Forts. fr. sid. 712)

ej litet för mr Fisons blygsamhet och mod att han
ej synes varit medveten om att han här utförde
en nobel handling. Den åra han öfvergaf drogs genast
under vattnet och kom snart upp igen flytande
omkring tjugo meter längre bort.

I samma ögonblick kände mr Fison att båten
började häftigt vagga under honom, och ett hest skrik,
ett långt utdraget rop af förskräckelse från Hill,
båtkarlen, kom honom att alldeles glömma
sällskapet i den andra båten. Han vände sig om och såg
Hill lutad öfver den främre årklykan, ansiktet
vanställdt af skrämsel, och högra armen prässad och
neddragen öfver båtens sida. Han utstötte nu en
följd af korta, skarpa rop: »Åh! åh! åh! -- åh!»
Mr Fison förmodar, att han hållit på med att hacka
på tentaklerna under vattenytan och blifvit fattad
af dem; men naturligtvis är det nu omöjligt att säga
precist hur det tillgått. Båten hade lagt sig på
sidan, så att relingen knappt var tio tum öfver
vattnet, och både Ewan och den andre arbetaren slogo
med båtshake och åra ned uti vattnet, på båda
sidor om Hills arm. Mr Fison ställde sig
instinktmässigt till motvikt i andra sidan.

Då gjorde Hill, som var en stor, kraftfull karl,
en yttersta ansträngning och reste sig i nästan
upprätt ställning. Han lyckades, tycktes det, nästan
lyfta sin arm upp ur vattnet, men vid armen hängde
en härfva af bruna rep, och ögonen på ett af djuren,
som gripit fatt i honom, visade sig ett ögonblick
öfver vattnet med ett ondskefullt, beslutsamt
uttryck. Båten krängde mer och mer, och det
grönbruna vattnet strömmade som en kaskad in öfver
sidan. Hill slant och föll på sidan öfver båtkanten,
och hans arm med vidhängande tentakler plumsade
tillbaka i vattnet. Så rullade han öfver ända, och
hans ena stöfvel träffade mr Fisons knä just då
denne rusade fram för att gripa fatt i honom. Nästa
ögonblick hade andra tentakler snott sig om hans
lif och om hans hals, och efter en kort, krampartad
strid, som kom båten att nästan kantra, drogs Hill
öfver bord. Båten reste sig med en stöt, som
nästan kastat mr Fison i sjön på andra sidan och
dolde för honom striden i vattnet.

Han stod kvar och sökte behålla jämnvikten, och;
märkte att den häftiga rörelsen i förening med det
inkommande tidvattnet fört dem åter upp till de
med sjögräs betäckta klippblocken. Knappt mer än
några meter bort höjde och sänkte sig en sådan
klippa vid tidvattnets rörelse -- eller syntes så göra.
I ett ögonblick ryckte mr Fison åran från Ewan, tog
af alla sina krafter ett tag med den, kastade den så,
sprang till fören -- och hoppade. Han kände att
han slant mot klippan, och med en förtviflad
kraftansträngning tog han ett nytt hopp mot en annan
sten. Han föll omkull öfver denna, reste sig på
knä och stod så upp.

»Se upp!» ropade någon, och en stor gråaktig
kropp träffade honom. Han kastades omkull rak
lång af den ena arbetaren, och som han föll, hörde
han kväfda rop, hvilka han då trodde härröra från
Hill. Han fann sig förundrad öfver skärpan och
omväxlingen i Hills röst. Någon gjorde ett hopp
tvärs öfver honom och en massa skummande vatten
hvälfde öfver honom och rullade vidare. Han
sträfvade upp på benen, drypande af vatten, och utan
att kasta en blick mot sjön, störtade han vidare
mot stranden, så hastigt benen förde honom.
Framför honom arbetade sig de två arbetarne fram öfver
det med stenar betäckta, grunda vattnet -- den ene
ett stycke framför den andre.

Slutligen kastade ban en blick öfver skuldran,
och då han fann att han ej var förföljd, vände
han sig om. Han greps af förvåning. Från det
ögonblick, då cefalopoderna uppstege ur hafvet, hade
hans rörelser varit så snabba, att han ej fattat hvad
ban förehaft. Nu förekom det honom att han
plötsligt vaknat ur en elak dröm.

Ty där var himmeln, klar och fylld af
aftonsolens sken, hafvet glittrande i detta skarpa ljus,
böljornas mjuka slag mot stranden och kransen af
mörka klippor. Båten flöt nu på rätt köl och
höjdes och sänktes af vågorna ett stycke från
stranden. Hill och hafsodjuren, all denna uppståndelse
och ångest under kampen för lifvet, allt hade
försvunnit som om det aldrig funnits.

Mr Fisons hjärta slog häftigt; hans blod knäppte
och vibrerade ända ut i fingerspetsarne, och han
andades med svårighet.

Någonting saknades. Under några sekunder
kunde han ej tänka tillräckligt klart att förstå hvad
detta kunde vara. Solen, himmeln, hafvet,
klipporna -- hvad var det? Då ihågkom han den
större båten med de lustfarande. Den hade
försvunnit. Han undrade om han inbillat sig det hela.
Han vände sig om och såg de två arbetarne stå
sida vid sida under ett utsprång af de höga röda
klipporna. Han tvekade om han skulle göra ett
sista försök att rädda Hill. Hans fysiska krafter
tycktes plötsligt svika honom, lämnande honom
planlös och hjälplös. Han vände sig mot land, vacklande
och vadande emot sina två följeslagare.

Han såg sig ännu en gång tillbaka, och där
lågo nu de två båtarne; den ena längst ut till
sjös, rullade häftigt, med bottnen upp.

III.

Så tillgick det när Haplotheutis ferox
visade sig på kusten af Devonshire. Hittills har
detta varit dess värsta angrepp. Mr Fisons
berättelse, tagen i sammanhang med den rad af bad-
och båtolyckor, om hvilka jag redan talat, och
frånvaron af fisk å Cornwall-kusten peka tydligt på
en svärm af dessa djuphafs-odjur, som långsamt sökt
sig fram till den af ebb och flodvatten berörda
kustlinien. Man har sökt orsaken till detta
migrerande i hunger; men för min egen del föredrar
jag Hemsleys alternativa teori. Hemsley antager att
en samling eller ett stim af dessa djur kunnat
fått smak för människokött, till följe af något
skeppsbrott, som försett dem därmed, och att de
sedermera begifvit sig ut på rof, utanför deras vanliga
zon; börjande med att anfalla och förfölja skepp,
och så slutligen nående den engelska kusten i den
atlantiska trafikens kölvatten. Men det skulle ej löna
sig att här diskutera Hemsleys beundransvärdt logiska
och öfvertygande anförande.

Emellertid ser det ut som om odjurs-skocken
denna gång åtnöjt sig med fångsten af elfva
människor, ty för så vidt man vet, funnos i den andra
båten tio människor, och man känner med
säkerhet att ingen af dem visade sig sedermera i Sidmouth
den dagen. Hela kusten mellan Seaton och
Budleigh Satterton patrullerades hela dagen och
natten af fyra båtar tillhörande »Preventive Service».
Alla voro beväpnade med harpuner och huggare, och
allt som kvällen skred, slöto sig till dessa ett antal
andra armerade, af enskilda personer utrustade
båtar. Mr Fison deltog ej i någon af dessa
expeditioner.

Fram mot midnatt hördes höga nödrop från en
båt ett stycke ut till hafs, sydost om Sidmouth,
och man såg, att en lanterna svängdes på ett
besynnerligt sätt därute -- af och an, upp och ned.
De närmaste båtarne skyndade genast till stället.
De djärfva personerna i denna båt -- en sjöman,
en präst och två skolgossar -- hade faktiskt, sade
de, sett odjuren passera under båten. Dessa varelser



Amatörfotografi

GÖTEBORGS NYA ELEKTRISKA SPÅRVAGNAR.

Å vagnen igenkännes spårvägarnes nye chef, ingeniör Edström,
(med ett papper i hand) samt styrelseledamöterna hrr Boman
och Henriques; främst nedanför vagnen står styrelsens ordförande
hr August Koch.


voro, synes det, liksom andra djupvattens-organismer,
fosforlysande, och man hade sett dem flyta, fem
famnar djupt eller så, genom det nattsvarta
vattnet, tentaklerna indragna, och liksom sofvande rulla
omkring i djupet, men dock ordnade till en
samlad kilformig fylking mot sydost.

Dessa personer berättade, med stora gester, hvad
de sett, fragmentvis, allt efter som den ena båten
efter den andra kom långsides. Slutligen befanns
en flottilj på åtta eller nio båtar församlad
därute, och i nattens tystnad förnams ett sorl af
röster som från en marknadsplats. Ingen syntes
egentligen sinnad att anställa jakt efter odjuren;
ingen hade heller vapen eller erfarenhet för ett
dylikt riskabelt företag, och snart -- kanske med
lättade sinnen -- styrde alla in mot stranden.

Och nu återstår att omtala det märkvärdigaste
i hela detta märkvärdiga från djupet utsända
plundringståg. Vi äga ej den ringaste kännedom om
dessa djurs senare rörelser, ehuru hela den
engelska sydväst-kusten nu var på benen. Men det kan
ha sin betydelse att här anteckna, att två veckor
och två dagar efter denna Sidmouths-affär en
lefvande Haplotheutis kastades upp på dynerna
vid Calais. Den var lefvande, ty flera vittnen sågo
dess tentakler i konvulsivisk rörelse. Men
antagligen befann den sig i döende tillstånd. En
person vid namn Pouchet anskaffade ett gevär och sköt
djuret.

Detta var sista uppträdandet af en lefvande
Haplotheutis. Inga andra syntes till på den
franska kusten. Den 15 juni flöt en död kropp
i land nära Torquay, nästan hel, och några dagar
senare upphämtade en båt från »Marine Biological»-stationen,
som verkställde draggningar utanför
Flymouth, ett i föruttnelse stadt exemplar, som bar
ett djupt sår efter en huggare. Hur det andra
exemplaret ljutit döden är ej godt att säga. Och
på sista dagen i juni badade en artist vid namn
Egbert Caine i hafvet nära Mewlyn; han kastade
plötsligt upp armarne, utstötte ett högt rop och
försvann under vattnet. En vän till honom, som
badade i närheten, gjorde intet försök att bistå
honom, utan sam skyndsamt mot land. Detta är det
sista faktum man känner rörande detta tåg af
rånare från de stora hafsdjupen. Om det verkligen
är sista gången, man skådat dessa gräsliga djur,
därom är för tidigt att ännu yttra sig. Dock tror
man, och man har i sanning hvarje skäl att så
önska, att de nu återvändt till de stora hafvens
mörka, sollösa djup, ur hvilka de så oväntadt och
af så oförklarliga orsaker uppstigit.



VÅR NORDLIGASTE JÄRNVÄG.

NÄR SISTA SKENAN FÖR LULEÅ-OFOTENBANAN Å SVENSK SIDA UTLADES.


Foto. Melander, Malmberget.

FÖRSTA TÅGET FRAMME VID DEN MED SVENSKA OCH
NORSKA FLAGGOR UTMÄRKTA RIKSGRÄNSEN, ända fram
till hvilken å svensk sida skenorna äro dragna.
I fonden synes fjället »Wassitjokki».

Den 16 juli utlades vid Vassijaure sista skenparet å
Gellivare-Ofotenbanan på svensk sida. Stunden var
naturligen högtidlig och efterlängtad; ej minst för dem, som dessa
långa år under svåra naturförhållanden haft sitt arbete vid
denna i vårt land enastående banbyggnad och, isolerade från
nära nog allt, länge väntat befrielsens timme. Man kunde
också under dagarne från den stund rälsläggaretåget började
höras och visa sig märka en allmän »ljusning» i allas ansikten

(Forts. sid. 722)

VECKANS: PORTRÄTT: GALLERI

S. GUMÆLIUS.

25-årsjubileum af sin affär
Nya annonsbyråns tillvaro firade
fröken Sofia Gumælius i Stockholm
den 28 juli. Fröken G. gaf middag
å Hasselbacken för öfver 100
personer, samt hugfästade i öfrigt
dagen med en gåfva af 10,000 kr.
till pensionsfond för sin personal.


C. W. STENBECK.

83 år fyllde den 23 juli
grosshandlaren i Gefle Carl Wilhelm
Stenbeck. S, har varit borgare i
Gefle sedan 1849.

FR. WANNHOLM.

76 år fyllde den 20 juli
Sveriges till tjänsteåren äldste länsman
kronolänsmannen i Esphults
distrikt Fr. Wannholm. W. som
förra året kunde fira guldbröllop
med tjänsten, innehar sedan flere
år guldmedalj för nit och
redlighet i rikets tjänst.

J. MEISEL.

Den 22 juli ingick i sitt 76:e
lefnadsår Sveriges förste
nottryckare herr Julius Meisel i
Stockholm. M. är ännu i ålderns senhöst
vid full vigör och af samma
vänsälla, humoristiska sinnelag som
i yngre dagar.


G. FREDRIKSON.

70 år fyllde den 31 juli f.
teaterdirektören Gustaf Fredrikson.
Vi hänvisa till N:o 5 af H. 8 D.
3:dje årgång, däri en utförlig 
biografi jämte helsidesporträtt finns
införd.


A. R. L. STACKELBERG.

60 år fyllde den 19 juli
majoren i armén, kaptenen vid kongl.
Andra Lifgrenadier-Regementets
reserv grefve August Reinhold
Louis Stackelberg.


I A. BOBERG.

Den 5 augusti fyllde f. d.
stationsföreståndaren vid Högsjö 
I. A. Boberg 60 år. B. tog förra året
afsked med pension efter 37 års
tjänstgöring som ordinarie vid
statens järnvägar.


F. LETH.

Apotekaren Fredrik Leth i
Karlshamn fyllde den 27 juli 60
år och var med anledning af
högtidsdagen föremål för talrika
lyckönskningar från när och fjärran.


J. KJELLQVIST. d.

Den 12 juli afled i Hvalstad
kyrkoberden, f. kontraktsprosten,
J. Kjellqvist närmare 86 år. För
sitt kall och sin församlig lifligt
intresserad har han under det
fjärdedels sekel, han varit
församlingens herde, varit verksam å
skilda områden. Han sörjes
närmast af maka.


A. E:SON FAHLBECK. d.

Den 22 juli afled på Munkedal
f. d. possessionaten A. E:son
Fahlbeck, 85 år gammal. Den aflidne,
i sin krafts dagar en duglig
jordbrukare, sörjes närmast af barn.


O. M. OLSSON, d.

I Seffle afled den 30 juni 
köpingens näst äldste borgare,
handlanden Olof Magnus Olsson i en
ålder af 75 år, O. var en man af
gammaldags tro och heder, enkel,
anspråkslös och flärdfri.

A. A. ADAMY. d.

Danske vice konsuln i Vestervik 
Adam August Adamy afled
den 19 juli därstädes, i en ålder
af 72 år.
E. SWANSTRÖM. d.

Den 18 juli afled i Luleå förre
postmästaren Erik Swanström,
född i Oviken 1829. S. var t. f.
postinspektör i Östersund 1857--1869, 
samt utnämndes 1860 till
postmästare i Nordmaling och
1876 i Luleå.


G. V. KUMLIEN. d.

I Sköfde afled den 28 juli f.
d. regementsskrifvaren vid
Skaraborgs regemente, sedermera
kamreraren vid statens gevärsfaktori
i Eskilstuna Georg Victor
Kumlien vid 71 års ålder. Han sörjes
närmast af maka och barn samt
syskon och en stor vänkrets.



J. F. E. SVANLUND, d.

F d. telegrafkommissarien i
Karlskrona, föreståndaren för
tekniska yrkesskolan där, och
slöjdinspektören i Blekinge Johan
Fredrik Eberhard Svanlund afled
den 20 juli, 70 år gammal. Han
sörjes närmast af maka och barn.

E. PETTERSSON, d.

Nyligen afled i Stockholm
bagerimästaren Erik Pettersson,
något öfver 67 år gammal. P.
etablerade sin affär 1867 och var i
allo en hedersman. Han sörjes
närmast af maka, tolf barn och
barnbarn.

O. M. HULTIN. d.

Den 21 juli afled jägmästaren
Otto Maximilian Hultin i en ålder
af 66 år. H. var i många år
trafikdirektör vid 
Nässjö--Oskarshamns järnväg. Ytterst
samvetsgrann, musikaliskt begåfvad och
med ett omfattande bildningsintresse, 
sörjes han af maka, barn och många vänner.

K. H. RYDBERG, d.

Apotekaren i Växjö Knut
Herman Rydberg afled den 14 juli, i
en ålder af 59 år. R. var
mångårig ledamot af drätselkammaren
i Växjö och innehade flere andra
kommunala uppdrag därstädes.
Han sörjes närmast af maka och
barn.

F. W. MANNERSTRÅLE. d.

Bruksägaren Filip Wilhelm
Mannerstråle på Ulfhäll invid
Strengnäs afled den 23 juli i en
ålder af 59 år. Den aflidne,
närmast sörjd af maka och barn, var
en verksam man, hvilken inom
sin kommun och sin ort innehaft
ett stort antal förtroendeuppdrag.



O. LANDTBLOM. d.

Den  23 juli afled vid
Saltsjöbaden  disponenten vid
Hamburgerbryggeriet Odd Landtblom, 
53 år gammal. L. var en i sitt fack
studerad och mycket erfaren man,
hvilken äfven var direktör för
Asylen för Pauvres honteux. Han
sörjes närmast af maka och barn



C. S. COYET. d.

F. d. löjtnanten i Skånska
husarregementets reserv Carl
Salomon Coyet afled den 18 juli på
sin egendom Sörby, född 1812.
C. var ordförande i
kommunalnämnden, styrelseledam. af
mosskulturföreningen, ledamot af
Örebro läns hushållningssällskaps
förvaltningsutskott m. m.



S. FORSSÉN. d.

Den 26 juli afled i Stockholm
postexpeditören Sven Forssén, 48
år gammal. F. hade varit
postmästare vid Mjölby och
Grythytteheds postkontor och var en
duglig och värderad man. Han sörjes
närmast af hustru och barn.



J. R. N. SÄTTERHOLM. d.

Den 12 juli afled i Stockholm
tjänstemannen i järnvägsstyrelsen
Johan Robert Nicanor Sätterholm,
i en ålder af 35 år. Efter aflagd
studentexamen blef S. året därpå
kontorsskrifvare i milkontoret.
Han sörjes närmast af far och
broder.



D. E. BURMAN, d.

Den 22 juli afled genom
vådaskott byggmästaren O. A
Burmans i Göteborg son, David
Emanuel Burman, endast 19 år
gammal. B var en synnerligen
skötsam, arbetsam och
förhoppningsfull yngling.
Foto. Melander, Malmberget.
»SOMMARMOTIV» FRÅN WASSIJAURE, NÄRA RIKSGRÄNSEN, där Luleå-Ofotenbanan skall gå fram. Fjället Wassitjokki med fjällbäcken Wassijokk.
Fotgrafien är tagen i juli månad 1902.

(Forts. fr. sid. 719)

och den högtidliga stämningen följde sedan med till målet,
riksgränsen, där nu stänger med svenska och norska flaggor
blifvit resta. När sista skenparet spikats framträdde chefen för
banbyggnadens norra distrikt löjtnant Fogelmarck och,
framhållande stundens betydelse i allmänhet och det intresse,
hvarmed denna banbyggnad följts af vårt land, tackade han med
några varma ord rälsläggarne för fullbordandet af ett
mödosamt arbete. Härefter följde ett fyrfaldigt lefve för Sverige,
hvarefter den mycket enkla men synnerligt högtidliga akten
afslutades med svensk lösen, som ekade ut bland de omkring
liggande fjällen.

*

Vi återgåfvo i N:r 42 en bild af »världens nordligaste
kafé» efter fotografi från Vassijaure. Från Hammerfest erhöll
Red. häromdagen en upplysning om att denna vår uppgift var
oriktig och att den lilla norska staden vill behålla äran af att
äga »världens nordligaste kafé».

HVAR 8 DAG

3:dje årg.
Den 17 Augusti 1902.
N:o 46

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL:
Nils Gabriel Djurklou (med 1 porträtt).
Skräck. Verklighetsbild, för HVAR 8 DAG af Gösta Geijer
Thérèse Renz (med 1 porträtt).
Emma Meissner (med 1 porträtt).
Det lutande domkyrkotornet i Göteborg (med 2 illustrationer).
Bryggan vid Klädesholmarne (med 1 illustration).
Konung Oscars ankomst till Marstrand (med 2 illustrationer).
Kronprinsessan Victoria (med 2 illustrationer).
Svensk-norska konsulatkomitén (med 1 illustration).
»Sophies Minde», (med 1 illustration).
Lärkesholms-stiftelsen (med 4 illustrationer).
Stagnelius och Nicander (med 1 illustr.)
Veckans poträttgalleri (med 24 porträtt).
HVAR 8 DAGS Novellblad XX: Öfver söndagen. Öfversättning för HVAR 8 DAG.

BONNIERS TRYCKERI AKTIEBOLAG. GÖTEBORG. 1902.                                                                             




Foto. Hakelier, Örebro.

FRIHERRE NILS GABRIEL DJURKLOU
NILS GABRIEL DJURKLOU.

Det är lätt att glömma -- och ett yngre släkte
tager gärna hedern åt sig af gjorda forskningar och
upptäckter, äfven om dessa leda sitt upphof från
äldre föregångares arbeten och mödor. Och skulle,
om icke den mänskliga naturen hade denna lätthet
att glömma och börja om igen, det mesta af allt
arbete icke förefalla bra tomt och tröstlöst? Skulle
man icke finna, att det verkligt nya, som kommer
till stånd, är försvinnande litet, och att det hela
är en ändlös kretsgång?

Den stora allmänheten måste ju ha den
uppfattningen, att den svenska fornforskningen och
framför allt den vetenskap, som sysselsätter sig med
undersökningar rörande svenskt folklif och folkspråk,
äro jämförelsevis mycket nya saker. Det tyckes,
som om ett äldre släkte icke vidare bekymrade
sig härom eller åtminstone icke kom till några mera
betydande resultat i detta afseende.

I våra dagar bär ju tidningsprässen ut allting.
Hålles något populärt föredrag i fornforskning, blir
detta genast vidt och bredt bekant, och är någon
ung student ute på resa och samlar gamla visor,
får hela Sveriges folk, tack vare tidningarne, genast
reda härpå.

Det var annorlunda i forna dagar. Då
försiggick det vetenskapliga arbetet, framför allt det
arbete, hvars värde och betydelse icke ännu voro till
fullo insedda, i all tysthet. Vetenskapsmannen
hade uteslutande sin glädje i sitt verk, och hans
stolthet var i grund och botten endast blygsamhet.

En sådan man, en sådan vetenskapsman är
friherre Nils Gabriel Djurklou,
fornforskaren och folkloristen, hvilken sistlidne december
af Svenska akademien hedrades med k. priset för
denna sin verksamhet.

Friherre Djurklou fyllde nyligen, den 24 juli,
73 år. Han är nämligen född 1829, på Sörby
sätesgård i Örebro län. Student i Uppsala 1847, aflade
han 1854 kansliexamen, blef samma år e. o.
amanuens i riksarkivet och flyttade på hösten till Sörby.
Redan år 1856 stiftade han, djupt intresserad, som
han var, för arkeologien, Nerikes fornminnesförening,
efter hvilken förebild en mängd andra dylika
föreningar stiftades på olika ställen i landet.

D., hvilken 1863 blef kammarherre hos
drottning Lovisa, företog 1865-71 i egenskap af
Vitterhets-, historie- och antikvitets-akademiens
antikvitetsintendent arkeologiska forskningsresor i Värmland,
Västergötland och Småland. Han var redan 1857
stiftande ledamot af Nordiska oldskriftsällskapet i
Köpenhamn, blef 1862 korresponderande ledamot af
Vitt.-akademien och tio år senare ledamot häraf,
liksom han följande år blef ledamot af Samfundet
för utgifvande af handskrifter rörande Skandinaviens
historia. 1879 vid Köpenhamns universitets
jubelfest rönte D. utmärkelsen att bli fil. hedersdoktor.

Kasta vi en blick på D: s litterära produktion,
se vi, att han bland annat utgifvit »Några ord om
svenska landsmålen», »Ur Nerikes folkspråk och
folklif», »Om svensk fornforsknmg», »Om vapentaget»,
»Unnarsboarnes seder och bruk», men ock några
arbeten, »Hjälmaresänkningsfrågan förr och nu» samt
»Hjälmaresänkningsfrågan i sitt sista skede», som visa,
att friherre Djurklou äfven är lifligt intresserad för
praktiska värf.

Han har således varit mycket verksam för
Hjälmarens sänkning och blef 1860 vice ordförande i
direktionen för Hjälmarens och Qvismarens
sjösänkningsbolag samt 1877 bolagets verkställande direktör.
1883 vice ordförande i Örebro läns
hushållningssällskap och samma år tillförordnad domänintendent i
Örebro län, 1886 ordförande i styrelsen för
Tekniska skolan i Örebro och 1886-88 inspektor för
Karolinska elementarläroverket därstädes, verkade D.
med nit och allvar på alla platser. Hans
framstående förmåga på jordbruksområdet fick ett
offentligt erkännande genom hans inval i
Landtbruksakademien 1888 och genom den stora guldmedalj,
som Örebro läns hushållningssällskap tilldelade
honom 1892. Ledamot af jordbrukslägenhetskommittén
samma år, valdes D. 1894 till ordförande i Örebro
läns hushållningssällskap, hvars hedersledamot han
blef vid sin afgång från ordförandeposten. Och
äfven på det rent finansiella området har D:s
kapacitet varit verksam. Han utsågs nämligen 1893 till
ledamot af och ordförande i styrelsen för
riksbankens afdelningskontor i Örebro, i hvilken egenskap
han fortfarande kvarstår.

Ett mer än vanligt verksamt lif och ett lif, som
varit till gagn och välsignelse! Och skulle man
fråga friherre Djurklou, hvad som utgjort
drifkraften till allt hans ansträngande arbete, skulle han
nog med ett småleende svara, att han alltid känt
ett oafvisligt kraf att göra hvad han kunnat. Han
skulle -- ifall han nu besvarade vår fråga -- göra
detta helt enkelt och anspråkslöst, som det anstår
en man och en vetenskapsman.





SKRÄCK.

VERKLIGHETSBILD. För HVAR 8 DAG af Gösta Geijer.

Alla dörrarne stodo öppna, så att man kunde
se genom hela den långa filen af gamla
minnesrika herrgårdsrum.

Genom de likaledes öppna fönstren vällde
septemberkvällens skymning in, bredande ut sig allt
mer och mer i alla vinklar och vrår, inhöljande de
gamla möblerna och väggarnes familjeporträtter i
ett oredigt, hemlighetsfullt dunkel, som dock
klarare än dagsljuset för fantasien fördjupade intrycket
af deras tidsstämning från länge sedan förgångna
dagar.

Därute hade redan kvällsarbetet utjämnat
näjdens linier i ett grått och suddigt kaos, svart och
ogenomträngligt emellan parkens höga träd och täta
buskage, som kastade långa skuggor utåt den
glimmande, spegelblanka viken nedanför, däri otaliga
glindrande strimmor återgåfvo fästets tindrande
stjärnor. Men inemot den motsatta stranden togo åter
skuggorna vid, så förtätade och mörka, att de
syntes sammanfalla till ett med fastlandet och dess
höga barrskog, som därefter fortlöpte utåt Vänerns
oändliga vidder i långsträckta uddar, tills de
förlorade sig för ögat som oformliga massor i det
aflägsna fjärran.

Naturen hade slumrat in i en domnande ro,
hvars stillhet och tystnad då och då skärptes af
en koltrasts enstaka, korta, skarpa hvissling i
något snår, eller ute på sjön af en vemodig klagan
från lommen, hvars tillvaro för öfrigt blott röjdes
af en lång, silfrad fåra från vassbrynet hän mot
strandens mörker.

I förmaket, i våningens ända, sutto ett kotteri
af unga damer, hvars gestalter som svarta
silhuetter aftecknade sig mot den bleka fönsterdagern, och
deras enda kavaljer, den gamle öfversten, i ett
aflägset hörn, osynlig i dess mörker och blott
märkbar genom den röda, bjärta glöden från hans
cigarr.

»Hvilken stämningsfull afton», sade han, därmed
afbrytande en lång tystnad, beherrskad af stundens
stämning, »just en sådan afton, då allt är liksom
ägnadt att fängsla och befästa vår aning om en
öfversinlig värld.»

»Tror då öfversten, att en sådan verkligen
existerar?» sporde öfverlägset en af de unga damerna,
liksom de andra för tillfället husets gäst, i hög
grad behäftad med öfverdrifna emancipationsidéer
och ifrig anhängare af en nyare tids realistiska
lifsåskådning.

»Jag icke allenast tror, utan är fullt och fast
öfvertygad därom», svarade öfversten.

»Tror då äfven kanske på spökerier eller andra
syner?» fortfor hon som förut.

»Ja, på sätt och vis, men naturligtvis ej med
denna vidskepliga naivitet, som kritiklöst och utan
all besinning blindt hänger sig åt en vanvettig
inbillnings foster, utan att för dessa undersöka en
rimlig förklaringsgrund. För inbillningens makt i
detta fall -- om ock med en förståndig moderation
-- har jag dock en viss respekt och en foglig
hänsyn.»

»Ni, herr öfverste, med edert från slagfältet så
beprisade hjältemod.»

»Kanske just därför. Äfven den mest modige
och manstarke kan råka i ett predikament, däri
en lättrörlig fantasi kan bli en svårare fiende att
bekämpa än en fullt medveten och verklig. Det
syntes bäst på dessa tappre finska soldater, som
utan betänkande och med det mest kallblodiga
dödsförakt trotsade alla krigets hemska fasor, men
skälfde af bäfvan, då de nattetid ensamma ställdes på
post å kyrkogårdar och aflägsna, ödsliga platser.
Besjälad af en upphöjd tro och ett ädelt syfte,
bäfvar nog ingen i det afgörande ögonblicket inför
det fullt fattbara och påtagliga, men mången
säkert inför det öfvernaturliga och oförklarliga.»

»Detta gäller väl då endast obildade soldater,
men helt visst ej människor med ett af vetenskapligt
logiska begrepp odladt förstånd?» gentog hon.

»Äfven desse», svarade öfversten, »höra härvidlag
ej afgjordt till undantagen.»

»Verkligen!» Det låg hån i hennes röst och hon
log spefullt. »Det vet jag då», fortfor hon, »att så
kvinna jag är, skulle jag ändock aldrig kunna
hemfalla åt en sådan förfäran. Jag tycker tvärtom, det
skulle vara ganska roligt att få göra närmare
bekantskap med dessa andevärldens individer eller spöken,
hvad de nu än må kallas.»

»Inga stora ord, min nådiga», tillrättavisade
öfversten, »och märk väl, att de funnits, som ej
ostraffadt belett eller hånat det outransakligas mystér.
Det fick minsann han erfara, om hvilken jag nu
skall berätta, och som -- med förlof sagdt, min
fröken -- i likhet med er, dumdristigt och tanklöst
utmanade det. Hans öde är för resten för de
själfkloke lika begrundansvärdt som bekräftande för
sanningen af Hamlets ofta, men ej nog ofta påpekade
ord: 'Det finnes mycket emellan himmel och jord,
om hvilket filosofien ej kunnat drömma'.»

»O, låt oss höra!» ropade alla damerna nyfiket,
de flesta redan under förkänslan af en spännande
och irriterande rädsla, slutande sig tätt tillsammans,
liksom sökande skydd i hvarandras omedelbara
närhet.

»Ja, det jag nu skall omtala», började öfversten,
»tilldrog sig på en tid, mina ärade damer, då hvarken
ni eller edra mödrar ännu gjort sin entré i lifvet.
Det hände nämligen i min grönaste ungdom. Det
var i Stockholm 1808. Jag och en hel del af mina
kamrater hade då afslutat vår gradpassering däruppe
och skulle därför, innan vi begåfvo oss till våra 
respektive hem i landsorten, fira den sista
skilsmessans stunder med en storartad afskedsfest å ett litet
nu för länge sedan försvunnet och bortglömdt
utvärdshus, beläget utanför Norrtull och blott några
minuters väg från Solna kyrka. Efter att i
restaurantens matsal intagit en delikat supé, drogo vi oss
tillbaka till ett af de enskilda rum vi beställt för
natten, rökande och pokulerande, alla naturligtvis i
den gladaste sinnesstämning. Vi skulle ju nu få
resa hem efter att med heder ha förvärfvat våra
officersepåletter, och detta var förstås ett evenemang,
som med ungdomens vanliga sangviniska
förhoppningar och segervissa tillit innebar endast lycka och
ära, idel leende och glada framtidsdrömmar. Föga
anade vi då, att verkligheten redan för den närmaste
stunden hade i beredskap en för lifvets allvar
manande och ödesdiger väckelse, som skulle kasta en
lång och mörk slagskugga öfver denna nyss blott i
idel ljus sedda framtid. Midt under den glada
sinnesstämningen hade vi, alldeles som här i afton och
på ett liknande sätt, kommit in på ämnet ifråga.
»Anledningan härtill låg nära till hands. I hela

*
(Forts. nästa sida).




THÉRESE  RENZ.

»VÄRLDENS FÖRNÄMSTA SKOLRYTTARINNA».

Grand Arena Palace i
Stockholm har
hela sommaren
haft goda
program, men först
på den senare
tiden har cirkus
erhållit en talrik
publik. Också
uppträder i
cirkus för
närvarande världens
säkert  förnämsta 
skolryttarinna, fru
Thérese Renz, en
medlem af den
bekanta Renz'ska
familjen, som förr i
tiden härskade
i cirkusvärlden i
Berlin och äfven
annorstädes.

Fru Renz, hvilken, 
oaktadt sina 40 år, 
besitter en smärt,
förtjusande figur,
rider på det mest
graciösa sätt och
har till sin
disposition icke
mindre än fyra
förstklassiga
hästar. Den
högre skolan har
för henne ingen
hemlighet, och
det är märkvärdigt 
att se, huru hennes
springare förstå
hennes intensioner.
En elegantare
ridt har aldrig
varit skådad i
Stockholm, och
publiken är
äfven hänförd.


efter fotografi.
THÉRESE RENZ.
*


Stockholm, i sällskapslifvet, å restauranter, talades
då för tillfället knappast om något annat än om de
sällsamma och underbara syner personer iakttagit
i Solna kyrka, då de där nattetid färdats förbi. Och
detta af fullt trovärdiga sagesmän, hvilkas
sanningsenlighet var utom all tvifvel -- sades det.
Naturligtvis hörde vi ändock till de tviflande, och en af
oss var isynnerhet en sannskyldig Thomas. Han
var dessutom särskildt känd som en oförbätterlig
vildbasare, som satte en riktig ära i att dumdristigt och
i onödan blottställa sitt lif för hvarje vågspel, som
erbjöds. Med hänsyftning på denna hans svaga sida,
utan allvarlig mening, blott för att retas med honom,
kom någon, oförsiktigt nog, att framkasta ett: 'Åh,
din backhare, du är nog inte så tviflande som du så
stormodigt låter påskina!' 'Nej då', menade några
andra, som genast voro inne i den andres roll.
'Inte', utbrast uppretad vår Thomas, 'det skall jag
visa er'. Och höjande sin stämma och med en
storslagen gest sitt glas, seende sig tragiskt omkring,
sade han: 'Hvad ge ni mig, gossar, om jag
tillbringar natten i Solna kyrka? En finfin ostronfrukost
med vin och champagne är väl inte för mycket
begärdt, eller hur, du allas vår wohltäter och
skattmästare ?'

»Han adresserade sig härvid till en äldre kamrat,
en rik, skånsk grefve, alltid frikostig, och alltid lika
beredvillig att oöfverlagdt acceptera alla vettvilliga
tilltag, som den andre att utföra dem. 'Topp', sade
den tilltalade, 'jag går in på förslaget, med villkor
dock, att det strax verkställes'. 'Som du vill',
svarade den andre, satte ned sitt tömda glas, och gjorde
sig i ordning att ofördröjligen fullfölja sitt beslut.

»Med lifligt bifall upptogs och understöddes det
-- märkvärdigt nog -- af flertalet, utan tanke på,
att de därmed kränkte den aktning, de voro skyldiga
Guds hus. Jag och ett par kamrater med mig
erinrade dem därom, men våra invändningar lämnades
utan minsta afseende. Våra vänner voro i det
feststadium, då all vädjan till sundt förnuft vanligen
brukar tjäna till ingenting. Kort därpå befunno vi
oss därför samtliga på väg till ort och ställe, vi
opponenter i förhoppning, att möjligen i sista stund
kunna förmå de andra taga reson, då den friska
nattluften hunnit afsvalna deras af punschångorna allt
för upphettade hjärnor.

»Jag minnes allt så väl, som om det passerat i
går, och dock ligger emellan då och nu öfver ett
halft sekel.

»Det var en månljus vinternatt med denna
bitande kyla, som kommer snön att knarra under ens
fötter.

»Snart voro vi vid målet. Öfver de dödas stad,
den lilla vackra kyrkan, och de af rimfrost gnistrande
träden och grafvårdarna göt månen en hvit, bjärt
ljusflod med detta blida, aningsfulla skimmer, som
så poetiskt och öfversinligt förmår idealisera och
förmildra allt som om dagen framträder i en så
naken och ohöljd realitet. Allt andades där en
mäktigt andaktsfull och vördnadsbjudande frid, som
omedelbart berörde oss mera nyktra, och borde kunnat
väcka hvem som helst, utom dessa galenpannor, till
eftertanke att respektera de dödes hvila och kyrkans
helgd. Men de voro lika oefterrättlige som förut, och
profanerade oförsynt platsen med högljudt och
lättsinnigt skämt. Kyrkvaktaren protesterade till en
början på det bestämdaste mot att lämna dem tillträde
till kyrkan, men sedan grefven oförmärkt lagt en
försvarlig dusör i hans hand, blef han mera
medgörlig och gaf slutligen efter.

»Så fördes delinkventen in i kyrkan och fram
till altaret. Där lämnade vi honom, gingo därpå ut
och stängde omsorgsfullt dörren efter oss.
Kyrkvaktaren, som naturligtvis blifvit invigd i saken,
uppmanades -- sedan han ytterligare fått en handfull
drickspängar -- att vara på sin post med nyckeln,
om morgonen. Då vi aflägsnat oss och skulle
passera kyrkans sista fönster, stod den innestängde där,
och vi hörde honom gladt och uppsluppet, i det
han gjorde ställningssteg och skyldrade med sabeln,
yttra: 'Det skall bli skönt, att få en god frukost i
morgon. Laga nu bara, att den blir i vederbörligt
skick. I morgon få ni veta, hvad jag sett i natt.
God natt med er, edra ohängda marufflar!'

»På återvägen till värdshuset efterträddes dock
det glada skämtet af en viss förstämning, trots alla
fösök att hålla det uppe som förut. Jag begagnade
mig då af detta tillfälle och föreslog så energiskt
jag kunde, att vi borde vända om och befria den
fångne, föreställande dem hur både vanvördigt och
ovärdigt vi uppförde oss, och förklarade att
antingen de ville eller inte gick jag nu tillbaka och
släppte ut honom.

»Inga gudsnådeligheter, min bäste bror',
replikrade grefven och ställde sig tillika med sin
majoritet hindrande i min väg under det han orerade: 'Har
han själfmant tagit hin håle i båten, får han också
själf ro honom i land. Nu ger det sig i morgon,
om häri är lika klentrogen som förut, när han
kommer ut. Det var ju det, han ville bevisa. Tror du
vi gett oss ut i den här förbannade vinterkylan och
afbrutit en angenäm feststämning för att allt skulle
vara förgäfves. Nej, för tusan!'

»'Ingen reparerad dumhet är förgäfves', invände
jag. Men det var som att predika för döfva öron,
helst som de, hvilka jag förut haft på min sida,
redan anseende min sak förlorad, och otåliga af
längtan att från den bitande kölden så snart som
möjligt få komma tillbaka till rumsvärmen, nu
förhöllo sig mer eller mindre passiva. Maktlös gent
emot öfvermakten släpades jag därför med de andra
åter till värdshuset. Hur annorlunda hade dock ej
mycket varit, om man då beaktadt mitt råd. En
handling af stundens hugskott hade då ej behöft
ångras med årslånga förebråelser.

Sorgligt att säga, men efter några timmars
svirrande hade vi fullständigt glömt den fångne, då vi
kommit in i våra sofrum för att öfverlämna oss åt
en välbehöflig sömn. Jag delade rum med en min
särskildt gode vän, som senare på natten efter vårt
besök i kyrkan från staden anslutit sig till vårt
sällskap. Innan vi lade oss, sutto vi en lång stund
och pratade om de mest alldagliga och likgiltiga
saker, då vi på en gång tvärtystnade och som
paralyserade riktade våra blickar mot fönstret. Där
utanför, med ansiktet tryckt emot rutan, vanställdt
af en ohygglig, förfärande skräck, syntes han, som
vi lämnat i kyrkan. Visionen varade endast några
ögonblick, innan den försvann. Att det varit en
sådan, behöfde vi ej betvifla, då vi förvissat oss;
om, att ingen stege eller något annat stöd fanns
därutanför fönstret till det högt öfver andra
våningen belägna gafvelrummet. Betagna af en namnlös
ångest, och utan att ge oss tid att underrätta våra
kamrater, skyndade vi det fortaste vi kunde, bort
till Solna, fingo fatt i kyrkoväktaren och rusade
in i kyrkan. Där var tyst som i grafven och på
våra anmaningsrop till honom därinne, följde intet
svar. Endast ekot upprepade våra röster och
återgaf med dånande buller våra steg och slamret af
våra sporrar. Framkomna till altaret mötte oss en
syn, som alldeles förlamade vår talförmåga.

Där på stengolfvet, på rygg, med ben och armar
utsträckta och sabeln krampaktigt sluten i sin hand,
låg vår stackars vän fullkomligt orörlig. En
skräckfylld förfäran hade dödat honom, och rundt omkring
i altarringen och bänkarne syntes djupa märken efter
hans sabelhugg. Men djupare än dessa märken
äro dem, erinran härom ristat i min själ: -- en
hel lång lefnad har aldrig kunnat utplåna dem.»

Öfversten reste sig upp och bjöd damerna
godnatt. Men hon -- den oförvägna -- vände sig
inställsamt och bedjande till en af de andra och
hviskade:

»Söta du, vill du inte flytta in din säng i
mitt rum och ligga hos mig i natt.»


EMMA MEISSNER.


Foto. Florman, Stockholm.
EMMA MEISSNER.
Vår främsta operettdiva.


På Djurgårdsteatern i Stockholm går den kända
franska vaudevillen »Niniche» för närvarande
hvarje afton öfver scenen och drager fulla hus.
Titelrollen utföres af fru Emma Meissner, som i denna
Judic's gamla glansroll vunnit en ny och stor seger.
Var vackra bild återgifver fru Meissner i den
präktiga toilett, hon bär i styckets andra akt -- där
grefvinnan Corniska får lämna rum för den forna
variétésångerskan fröken Niniche! -- en af de många
vackra toiletter, som fru Meissner bestått sig till
»Niniche», och hvarom mycket talats i Stockholm.

»Den lilla glada Niniche» sjunger primadonnan
i det uppsluppna och så väl skrifna stycket. »Den
lilla glada fru Meissner», har publiken lust att
utbrista; Ty det är nog den glädje, som
utströmmar från fru Meissner, som lyser i hennes ögon
och ler kring hennes mun, hvilken utgör det
innersta i hennes aldrig svikande tjusningsförmåga.
Andra operettsångerskor kunna förläna mera
karaktär åt en roll, kunna mera mejsla ut den samma,
kunna sjunga sina kupletter med större nyansering
-- man tanke i detta afseende, t. ex.,
på fru Noirie -- men ingen verkar dock
i längden så tilldragande som fru
Meissner. Och det kommer sig af hennes
oförbränneligt goda humör, af att hon
är så naturligt glad, som hon är!

Men ensamt glädjen gör ingen till
artist. Låtom oss då tänka på Emma
Meissners andra goda egenskaper! Hon
är en fin operettartist. Hon gör sig
aldrig skyldig till några fula, osmakliga
öfverdrifter i sin framställning. Hon
förstår konsten att antyda, där en
annan kanske skulle visa. I andra
akten af »Niniche» lyfter hon icke den
eleganta klädningen mer än nätt och
jämt så mycket, som behöfves, för att
man skall se innersidans förtjusande
volanger i cerise-färg.

Hon är vidare mycket graciös, för
sig behagligt, gestikulerar nätt, om
också ibland gesten lider af en viss
enformighet. Och behagligt och nätt
föredrar hon alltid sina sångnummer,
med tydligt textuttal.

Jag behöfver icke här betona Emma
Meissners yttre företräden. En mild
försyn har i detta afseende varit nådig
mot henne -- och mot en beundrande
värld, som fröjdar sig åt en täck
uppenbarelse å tiljan.

Emma Meissner har alltid, ända
från sin späda barndom, drömt om att
»spela teater». Som helt liten unge
började hon vid Mindre teatern, kom
sedan till k. teaterns elevskola, där hon
hade fru Willman och hr Christiernsson
till lärarinna och lärare, och gjorde
under tiden några små roller vid Nya
teatern. Hon började, därefter på
konservatoriet, där hon sjöng för
professor Günther, och fortsatte med
sånglektioner för fröken Hebbe. Emma
Meissner, som på den tiden hette
Emma Ekström, hade därefter
engagement vid Fröbergska sällskapet samt
vid Södra teatern och Vasateatern i
Stockholm. Hon uppträdde vidare en
tid i Köpenhamn samt vid Selanderska sällskapet
och på Eldorado i Kristiania. Under
Stockholmsutställningen sjöng hon på Lustiga teatern och på
Arenateatern. Slutligen blef hon på allvar fast
hos Ranft.

*

Fru Meissners teaterbana har varit sträfsam nog.
Hon har mången gång i forna dagar haft det smått
och rätt bekymmersamt. Men teatern har varit
hennes lif; hon har helt och hållet gått upp i sitt
arbete. Det har varit hennes fröjd och hennes
stolthet. Och det är så allt fortfarande. Därför
uppträder Emma Meissner gärna både sommar och
vinter och tröttnar aldrig på att instudera nya roller.
Den lilla, glada Emma är outtröttlig som få, mera
energisk än de flesta andra operettsångerskor. Allt
som allt, är det icke själfklart, att hon skall stå
i främsta ledet?

O. R.


DET LUTANDE DOMKYRKOTORNET I GÖTEBORG.

Efter fotografier speciellt tagna för HVAR 8 DAG af Hoffotografen ARON JONASON, Göteborg.

Den nämnd af sakkunnige som haft i uppdrag att
undersöka de förhållanden som stå i samband med en sedan
någon tid iakttagen lutning å Domkyrkotornet, har nyligen
afgifvit sitt betänkande. Af detsamma framgår att faran för
ras ingalunda är utesluten.

I trakten invid västra tornmurarna är rustbädden alldeles


GUSTAVII DOMKYRKA I GÖTEBORG:  Afstängd efter företagen undersökning af grunden.  Bilden ofvan visar Domkyrkan
fotograferad från det håll mot hvilket densamma lutar. -- Lutningen synes å motstående bild, tagen från sidan.
DET LUTANDE DOMKYRKOTORNET I GÖTEBORG: Sedt från Tyggårdsgatan, synes hur starkt tornet lutar.

förmultnad, så att murarna delvis sjunkit ned på på hufvudena,
och de blottade pålarna äro till 40 à 50 cm. djup uppruttnade.
I öfre delen af pålhufvudet voro de vid undersökningen så
möra, att ett järnspett där med lätthet stacks igenom dem.

Kyrkan är nu afstängd i och för ytterligare undersökning
af grunden. Och fråga är om den någonsin mer kommer att
öppna sina portar för gudstjänst. En så genomgående
restaurering, som skulle erfordras för att sätta det i arkitektoniskt
afseende föga tilltalande tämplet i ett skick, värdigt dess
ändamål och de traditioner som äro förknippade med konstintresse
i Göteborg, torde måhända icke komma att ställa sig
fördelaktigare än en nybyggnad i samband med utbyte af den
ytterst värdefulla kyrkoplanen mot en lika välbelägen, men
mindre dyrbar tomt. Man nämner redan Sahlgrenska
sjukhusets förra plats, äfvensom tomterna å Lilla Otterhällan. I
Göteborg är denna kyrkofråga af utomordentligt stort intresse.



DEN RASANDE BRYGGAN VID KLÄDESHOLMARNE.


Foto. Jonason, Göteborg.

När konung Oscar häromdagen skulle lämna Klädesholmarne, det lilla fiskläget i närheten af Marstrand, hvilket nu liksom föregående år fått glädja sig åt ett kungligt besök, var bryggan där konungens båt var förtöjd, så fylld af åskådare som ville säga sitt farväl, att den plötsligt brast. Ett 30-tal kvinnor och barn störtade i vattnet, men alla kommo på det torra igen tack vare ett energiskt räddningsarbete från den seglare, ombord å hvilken konungen befann sig, och i hvilket den åldrige monarken personligen med rådighet och kraft deltog.



KONUNG OSCARS ANKOMST TILL MARSTRAND.

Foto. Jonasor, Göteborg
»DROTT», MED KONUNGEN OMBORD, INLÖPER I MARSTRANDS HAMN DEN 4:de AUGUSTI
Stränderna voro kantade af sommargäster, som på det hjärtligaste sätt hälsade monarken välkommen.


Foto. Jonasor, Göteborg
KONUNGEN MOTTAGES VID LANDSTIGNINGEN I MARSTRAND AF STADENS OCH BADSOCITETENS DEPUTERADE.



KRONPRINSESSAN   VIKTORIA.

MED ANLEDNING AF 40-ÅRS DAGEN.

40 år fyllde den 7 augusti
Sveriges och Norges
kronprinsessa, Sofia Maria Viktoria, enda
dotter till storhärtigen Fredrik
af Baden och hans gemål, Lovisa,
prinsessa af Preussen.

Det var år 1879, som
prinsessan Viktoria blef personligen
bekant med kronprins Gustaf,
då denne bevistade
Strassburg-manövrerna, och förlofning
ingicks i mars 1881. Förmälningen
ägde rum den 20 september 1881
i Karlsruhe, och en vecka senare
landsteg fursteparet i Göteborg.

Kronprinsessan Viktoria har
till följd af sitt klena
hälsotillstånd ju måst tillbringa många
vintrar i ett sydligare klimat än
Sveriges. Mindre kändt torde
vara, att hon i ett 1892 i
Karlsruhe som manuskript tryckt
praktverk, »Vom Nil,
Tagebuchblätter», skildrat sin vistelse i
Egypten 1890--91. Detta arbete
är prydt med en mängd
ljustryck efter af kronprinsessan
själf tagna fotografier.

Sommaren tillbringar
kronprinsessan Viktoria, som bekant,
vanligen å Tullgarns slott, och
det var också där, som 40-års
födelsedagen firades.

Det vackra Tullgarn ligger
i  Södermanland på en i
Östersjön utskjutande udde.  Slottet, som varit i åtskilliga förnämliga
adelssläkters ägo, tillföll 1659 grefvinnan Ebba De la Gardie,
född Brahe. Det stannade sedan
hos De la Gardieska släkten till
1772, då det köptes af riksrådet
Melker Falkenberg, som kort
därefter öfverlät köpet på K. M:t
och kronan. Tullgarn uppläts
nu till Gustaf III:s broder Fredrik
Adolf och 1807 till hans syster,
Sofia Albertina. Under hennes
lifstid beslöto ständerna, att
Tullgarn efter prinsessans död
skulle tillfalla dåvarande
kronprinsen Oscar, hvilken 1829
tillträdde slottet. Redan 1823 hade
ständerna dock beslutit, att om
kronprinsen afled före sin gemål,
skulle Tullgarn som enkesäte
tillfalla henne på lifstid. Kung
Oscar II har efter hennes död,
1876, enligt ett riksdagsbeslut af
1877 dispositionsrätt till
Tullgarn, men konungen har
öfverlåtit nyttjanderätten till
kronprinsen, som från 1881 betraktats
som slottets innehafvare. Enligt
en riksdagens skrifvelse af 1885
skall Tullgarn, i händelse af
kronprinsens frånfälle, som
enkesäte öfverlämnas åt
kronprinsessan Viktoria.

Tullgarn är en förtjusande
vacker plats med en sällspordt
präktig park. Här promenerar
kronprinsessan, ofta följd af
präktiga rashundar, här kör hon,
liflig hästvän som den höga damen är, sitt spann och njuter
för öfrigt af nordens blott alltför korta sommar.

Foto. Florman, Stockholm

Foto. Lindahls fot.-aff., Sthlm.

KRONPRINSPARETS SOMMARRESIDENS, TULLGARNS SLOTT, DÄR KRONPRINSESSANS FÖDELSEDAG FIRADES.
_


SVENSK-NORSKA KONSULATKOMITÉN.

Efter fotografi tagen vid Voxenkollen, där komiténs förhandlingar ägt rum.

Foto, Skarpmoen, Kristiania.
SVENSK-NORSKA KONSULATKOMITÉN. De sittande, från vänster räknadt, äro: generalkonsul M. Améen och ministern frih. C. Bildt, svenska ledampter, samt statsrådet Sigurd Ibsen och generalkonsul W. C. Christophersen, norska ledamöter. Från samma håll räknadt står svenske sekreteraren, d:r F. Grönwall och norske sekreteraren höisteretsadvokaten Irgens.
-



»SOPHIES
MINDE».

Den väldiga
byggnaden, efter
ritning af arkitekt
Hausteen, är rest
för konungaparets
jubileumsfond och
härligt belägen vid
Skaadalens
anhaltstation nära
Holmenkollen. -- Den
skall rymma Hem
och skola för
vanföra, med fröknarna
Fleischer som
föreståndarinnor, och
kommer att af kung
Oscar, i närvaro af
drottning Sophia,
hvilkens namn
hemmet bär, högtidligen
invigas i
nästkommande månad.

Foto. Skarpmoen, Kristiania
SOPHIES MINDE.
-



LÄRKESHOLMS-STIFTELSEN

EN MÄRKLIG DONATION.

SKOLAN Å LÄRKESHOLM.

Strax söder om den gamla riksgränsen, i det
skog- och sjörika sänket mellan Hallandsås i väster
och Göingehöjderna mot öster, där landsvägen
från Småland nedåt Skåne går fram, ligger den
forna adelsgården Lärkesholm. Detta gods
donerades för mera än 100 år tillbaka af ägaren,
landshöfding Anders v. Reiser åt välgörenhetsändamål
i förening med åtskilliga inrättningar af
allmännyttigt syfte. Reiserska stiftelsen på Lärkesholm
är en af de betydligaste i Skåne tillika en af de
märkligaste i vårt land. Få äro likväl de, som
känna till denna stiftelse, och en kortfattad
skildring af densamma torde därför kunna vara af
åtskilligt intresse.

Anders von Reisers donation är icke utan en
viss storhet i sin anläggning. Ett gods af 5 hela
hemman och 3,730 t:nd anslås för uteslutande
filantropiskt syfte. Enligt testamentet skulle byggnader
och afkastning af säteriet användas till inrättandet
af en skola och ett härbärgshus samt ett arbetshus
till andlig och materiel förkofran för godsets
befolkning; vidare skulle ålderdomshem med fri bostad
och underhåll åt 10 adelige och 10 ofrälse fattiga
upprättas, därjämte anslås en pänningsumma till ett
stipendium för utländsk resa till studerande vid
Lunds universitet, äfvensom en summa, hvaraf
räntan årligen på donators födelsedag skall utdelas åt
socknens fattiga. Från godset utgå årligen två
slag af s. k. brudgåfvor, det ena till »10 hederliga
fattiga jungfrur», det andra till »10 ärliga, flitiga
och beskedliga, fattiga bondpigor».

Till direktion för sin stiftelse utnämnde testatorn
prosten i häradet och församlingens kyrkoherde.
Landshöfdingen i Kristianstads län är stiftelsens
öfverdirektör.

Instruktion för skolan utfärdades år 1800.
Angående lärarens kvalifikation heter det i testamentet,
att han skall vara så lärd, att han i förekommande
fall kan uppläsa en predikan för menigheten.
Ämnena i skolan skulle vara kristendom, skrifning,
ritning och latin. Sedan denna tid har skolväsendet
tagit betydande steg framåt. Godset underhåller nu
tvänne folkskolor, en goss- och en flickskola,
småskola (samundervisning) och slöjdskola. År 1870
uppfördes de nuvarande lokalerna på den plats
testator utsett, nämligen en större folkskolebyggnad,
en småskola och ett s. k. härbärge.

Skolbyggnaderna, belägna i en vacker
omgifning i närheten af Lärkesholms gård och på trenne
sidor inramade af furor och björkar, äro förträffligt

inredda och försedda med
tidsenliga och omfattande
skolmaterial. Skolan har
äfven haft lyckan förvärfva
sällsynt nitiska och
skickliga lärarekrafter, hvilka
under flera decennier
utfört ett
välsignelsebringande arbete i uppfostrans
och undervisningens tjänst.
Såväl föreståndaren för
goss- som
föreståndarinnan för flickskolan ha firat
silfverbröllop med skolan.

I härbärget erhålla
fattiga barn i mån af utrymme
under höstterminen föda,
husrum och vård. På
senare åren har skolkök
inrättats.

Flickor, tillhörande
skolans öfversta afdelning,
deltaga i tur och ordning
med matlagningen vid
härbärget och erhålla
härigenom kunskap och insikt i skötandet af hus och
hem, som kan vara af god nytta för deras
framtida lif.

Underhållstagarne bo icke på godset, utan
uppbära i stället pensioner. Den nuvarande
manbyggnaden på Lärkesholm är efter egendomens
storlek tämligen anspråkslös och af små
dimensioner. Öfre våningen upptager samlingssal för
direktionen, en del privata rum för dess ledamöter
m. m.  I den nedra har vaktmäktaren sin
bostad

FRÅN SKOLAN Å LÄRKESHOLM.

FRÅN SKOLAN Å LÄRKESHOLM.

Alla kommunala utgifter för den del af
socknen, godset omfattar erläggas af gården. 
Arrendatorerna under denna uppgå till öfver ett halft
hundratal, arrendena äro ytterst billiga. Jordbruket
går oupphörligt framåt, skötes med omsorg och
nit och lämnar för hvarje år allt större afkastning.
På mossarna ser man nu skördar, som far och
farfar ej skulle ha drömt
om. Tittar man så in i
stugorna finner man det
i allmänhet fint och
prydligt, snygghet och
renlighet råda öfverallt. Sedan
järnvägen Skåne-Småland 
kommit till stånd har
befolkningens välstånd
betydligt ökats. En ej
obetydlig inkomst bereder
man sig genom de talrika
s. k. sommargäster, hvilka
för hvarje år i allt större
antal slå sig ned vid
Lärkesholmssjöns fagra
stränder.

Skogarna vårdas väl och
stå under öfverinseende af
läraren i skogshushållningen 
vid Alnarp. Genom
järnvägen har lättare
tillfälle till afnäming af
skogsalster vunnits och godsets

LÄRKESHOLM.

inkomster härigenom redan nu blifvit större. I en
framtid skall kanske på Lärkesholm kunna
uppväxa den industri, om hvilken v. Reiser drömde,
då han i sitt testamente bestämde om ett
arbetshus, hvilket hittills ej kunnat utföras. Någon
arbetsinrättning har aldrig rätt velat trifvas där, en
tid föreslogs en klädesfabriksanläggning, men det
stannade vid råvarors utlämnande till spånad.

Många äro emellertid de, som haft och ha
skäl att välsigna Anders v. Reisers minne. Och
deras antal ökas för hvart flyende år.

-



STAGNELIUS OCH NICANDER

hvila som bekant, i en gemensam graf å Maria
kyrkogård å Söder. Tillfölje af gatuläggning
måste en del af kyrkogårdens område offras och
grafvar flyttas. Detta öde väntar nu också de
frejdade skaldernas graf, med den af Svenska
Akademien resta minnesvården.

Foto. Lindahls, fot.-aff., Sthlm.

STAGNELIUS' OCH   NICANDERS GRAF Å MARIA
KYRKOGÅRD I STOCKHOLM.



VECKANS: PORTRÄTT:GALLERI

C. G. GODENIUS.

85 år fyllde den 29 juli
kyrkoherden i Särna, Mora kontrakt
Carl Gustaf Godenius. Den
vördade gamle firade sin födelsedag
hos sin dotter och måg i
Leksand, där han numera vistas.


H. SPENS.

F. d. Landshöfdingen i
Kronobergs län, f. d. generalmajoren m.
m. grefve Gustaf Harald Spens
fyllde den 3 aug 75 år. Framstående
inom den omfattande
administrativa, militära och politiska
verksamhet, hvaråt S. ägnat sitt lif,
har märkesdagen helt naturligt
varit särskildt uppmärksammad.

J. C. SÖDERSTEDT.

70 år fyllde den 4 augusti
pastor J. C. Söderstedt i Upsala, som
med anledning häraf uppvaktades.

C. G. MAGNELL.

70 år fyllde den 29 juli f.
kaptenen C. G. Magnell i Stockholm.


L. LARSSON.

Sitt 25-årsjubileum som
kommunalstämmans ordförande
firade den 30 juli landstingsmannen
Lars Larsson i Brandstorp, Väsby
socken. L. fick som bevis på
kommunens tacksamhet mottaga
en hedersgåfva.

P. J. HEDBERG.

Den 1 augusti fyllde vice
konsuln och bankdirektören i
Hudiksvall, Per Johan Hedberg, 65
år. H. är sedan 1891
landstingsman samt ordförande i
stadsfullmäktige från 1895.

H. R. THOMÆUS.

60 år fyllde den 1 Augusti
kontraktsprosten och
kyrkoherden Herman Ragnar Thomæus i
Gällstad. T., som är mycket
anlitad i kommunala värf, mottog
på högtidsdagen talrika bevis på
aktning och vänskap.

A. M. NORSTEDT.

Den 1 augusti fyllde fabrikören
Adolf M. Norstedt i Vestervik 60
år. N. är ordförande i
fattigvårdsstyrelsen och
drätselkammaren samt medlem af
stadsfullmäktig.

N. HUSSENIUS.

Den 5 augusti fyllde
amiralitetspastor Nils Hussenius i
Carlskrona 55 år. H prestvigdes 1875,
blef bataljonsläkare vid kongl.
flottans station i Carlskrona 1877,
amiralitetspastor 1897, samt är
sedan 1894 verkställande direktör
å Carlskrona sjukhem.

C. G. BJÖRCK.

Den 30 juli fyllde kyrkoherden
Carl Gustaf Björck i Barsebäck
55 år. Student 1865 prestvigdes B.
1875 och utnämndes samma år till
v pastor i Barsebäck samt 1886
till kyrkoherde därstädes.

A. F. HERTZ.

Befälhafvaren å ångaren
"Ludvig Nobel", sjökaptenen A. F Hertz
i Göteborg har af ryska
regeringen tilldelats stora guldmedaljen
"för berömlig sjöfart", att i
Stanislai-ordens band bäras om
halsen. Ångaren går under rysk flagga
och besättningen är äfven rysk.

E. M. BRATT.

50 år fyllde den 8 augusti
grosshandlaren Ernst Morris Bratt i
Göteborg, ene delägaren i
exportfirman L. G. Bratt & Co därstädes.

E. BOMAN.

50 år fyllde den 4 aug.
fördelningslakaren och chefen för
arméförvaltningens sjukvårdsbyrå d:r
Ernst Boman i Stockholm

C. N. L. WÄSTFELT.

50 år fyllde den 31 juli
hofrättsrådet Carl Nils Ludvig
Wästfelt i Stockholm.

J. SANDBERG.

50 år fyllde den 4 augusti f.
d. skådespelaren Jean Sandberg.
Den populäre mannen tog afsked
från scenen för 5 år sedan i
Stockholm.

N. OLSSON ASSARSSON.

Den 29 juli fyllde
läroverksadjunkten Nils Olsson Assarsson
i Västervik 50 år.

G. HULTBERG. 

Den 24 juli afled
häradsdomaren Carl Hultberg i Tollstorp,
Hofmantorp, 69 år gammal. En
vecka före sin död erhöll H.
medalj för medborgerlig förtjänst.
Han var en i orten och häradet
mycket betrodd man. Närmast
sörjande äro barn, barnbarn och
syskon.


H. E. SANDSTRÖM, 

Den 25 juli afled på Bomhus
förvaltaren därstädes Harald
Emanuel Sandström, nära 60 år
gammal. Den bortgångne hade
omkring 25 år varit i Korsnäs
sågverksaktiebolag. Vid hans bår stå
som närmast sörjande enka och
två barn.

W. T. ÅMARK. 

Den 29 juli afled i
hufvudstaden bankokommissarien Wilhelm
Theodor Åmark, 59 år gammal.
Den dugande mannen var en tid
lärare vid Falu elementarläroverk
och tjänstgjorde sedan i lands
kansliets tjänst därstädes. Han
inträdde 1867 i riksbanken. Å.
sörjes närmast af maka och barn.

A. W. LARSSON, 

Den 28 juli afled i Göteborg
adj. vid Göteborgs
folkskollärare-seminarium fil. kand. A. W
Larsson i en ålder af 58 år. L. var en
duglig lärare, allmänt omtyckt af
kamrater och lärjungar, samt hade
genom sitt vänsälla sinnelag
förvärfvat sig många vänner, hvilka
alla djupt sörja den aflidne.


J. A. WAHLSTRÖM, 

Nyligen afled i Stockholm
f. d. poliskommissarien John
Alfred Wahlström 56 år gammal.
W. blef 1880 föreståndare för
polisens ordonnansafdelning och 1899,
vid uppnådd pensionsålder,
redaktör af tidningen
"Polisunderrättelser". Den dugande mannen
sörjes närmast af maka och barn.


L. M. CORIN. 

Den 6 augusti afled i Göteborg
stadsnotarien Leopold Magnus
Corin i en ålder af 61 år. Den
aflidne var en mycket samvetsgrann
och human domare samt allmänt
aktad och afhållen, hvarför han
sörjes utom af anhöriga, af en
talrik vänkrets.

J. O. ALM. 

Den 18 juli afled i sitt hem
kronolänsmannen i Hölebo
distrikt Johan Olof Alm, något mer
än 42 år gammal. Den dugande
och nitiske mannen var genom
sitt vänsälla sinnelag omtyckt och
värderad i vida kretsar. Han
sörjes närmast af maka samt bröder.

I. F. BERG. 

Den 1 augusti afled genom
olyckshändelse underlöjtnanten
vid kongl. flottans reserv Ivar
Fredrik Berg, 23 år gammal. Han
var känd som en
förhoppningsfull och sympatisk ung man,
hvarför hans bortgång har rönt stort
och allmänt deltagande.

-


HVAR 8 DAGS NOVELLBLAD. XX.

ÖFVER SÖNDAGEN. Novell af Juliet Wilbor Tompkins.  Öfversättning för HVAR 8 DAG.

Nu kunde han ej längre undgå sitt öde. Mr
Walter, den inbitne ungkarlen, hade tvenne gånger
afböjt inbjudningen. Att för tredje gången göra det
skulle sårat vännen Fischer.

»Kom ut till oss och stanna öfver söndagen»,
hade Fischer enträget uppmanat honom. »Det är
endast fyrtio minuters resa med expressen -- och
du kan komma tillbaka huru tidigt som hälst på
måndag morgon. Min mamma och syster skola bli
ytterst förtjusta, om du kommer.»

I ett obevakadt ögonblick hade Walter lofvat
honom komma och till och med bestämt med hvilket
tåg, han ville fara. Och nu stod han där.

Han kastade modstulet en blick omkring sig i sin
lilla ungkarlsvåning och suckade. Han visste
hurudant programmet skulle bli. På söndags morgon
komme de att taga en promenad i gåsmarsch å de
leriga vägarne. Klockan två serverades en verkligt
landtlig middag med kalfstek o. d., så kommo
släktingarne på besök, och man slog sig ner i en stor
cirkel kring kaffebordet och berättade anekdoter.

Klockan sex komme säkerligen saft och vatten
att serveras, och så pratade man resten af kvällen.

O, herre! Walter sparkade häftigt till sin
kappsäck, så den flög i ett hörn, och så kastade han sig
raklång å sin chaiselongue för att ännu några
minunuter få njuta af sin fulla frihet.

Fischer mötte honom vid stationen och i en
guppande kärra åkte de hem. Han visade hvarje
sevärdhet enligt sitt tycke, och den olycklige Walter
hade ej annat att göra än nicka bifall och låtsas
vara intresserad. Hade han vågat, så skulle han
svarat: »Hvad tusan tar jag mig af edra sjukhus och
lasarett», och dagen hade varit räddad.

Fischers villa liknade på håret tusentals andra
förstadsvillor. En doft af fuktig kalkrappning mötte
Walter i förhallen, och det rum, han fick sig
anvisadt, var så renskuradt och fäjadt, att det gjorde ett
pinsamt intryck på den gamle ungkarlen med sina
fria manér. Sedan han blifvit ensam, stack han ut
hufvudet genom fönstret och fann någon lisa i att
af alla krafter bolma på en cigarrett. Så gick han
ned i matsalen, och fem timmar senare bjöd han
värdfolket godnatt, grundligt uttråkad.

»Puh! Jag måste resa hem, jag uthärdar ej»,
utbrast han sedan han väl kommit för sig själf.
Hemlängtan grep honom, och han beslöt att ej stanna
öfver nästa natt.

»Jag tror likväl jag gjort mitt bästa, att ej synas
oartig», sade han för sig själf, i det han förtviflad
gick till sängs, formligen skamsen öfver att han ej
vågade bryta med hvad som anses passande.

Följande morgon rägnade det. Hjälplös likt ett
offerlam gick Walter ned till frukostbordet, där de
tre medlemmarne af familjen Fischer gjorde sitt bästa
för att underhålla honom. Hela morgonen härdade
han ut. Medveten om, att han likväl till sist skulle
förlora själfbehärskningen, måste han begifva sig ut,
trots rägnet. Han grep hatt och rock och, mumlande
något om att köpa cigarretter, ilade han ut innan
någon hann erbjuda sig göra honom sällskap.

Solen bröt nu fram och efter en stund kom han
tillbaka, stolt öfver att ha löst det svåra problemet.
Han gick upp på sitt rum, packade hastigt sin
kappsäck och gick ned igen.

En liten gosse stod i förhallen och räckte
fröken Fischer ett gult kuvert, men när han fick se
Walter utbrast han:

»Här har ni ert telegram».

Walter rynkade ögonbrynen åt honom.

»Mitt telegram!» sade han förvånad.

»Hvem bad dig bära hit det, Willie?» frågade
fröken Fischer.

Det var ett kritiskt ögonblick för Walter. Häri
fäste en pröfvande blick på gossen och stack
handen betecknande i fickan.

»Någon bad mig lämna det», svarade gossen
undvikande.

»Jag är mycket tacksam», sade Walter och drog
upp en hand full silfvermynt.

»Nej, nej, mr Walter! Willie är vår lilla kusin.
Han vill ej taga betaldt för det.»

Willie gillade ej direkt det sagda, men sade
ingenting. Walter blef eldröd i ansiktet vid tanken
på släktskapet. Han hade mött den lille gossen vid
stationen och noga beskrifvit vägen till Fischers hus,
och nu önskade han honom all världens väg. Han
räckte telegrammet till Fischer, som högt läste det:

»Kom tillbaka genast. Viktiga affärer.
Väntar dig sex.»

Oförväget nog hade han undertecknat det med
sin kompanjons namn.

»En advokat är aldrig ett ögonblick säker»,
suckade Walter, då man allmänt beklagade honom. Han
beslöt gå med fyratåget. Likväl nödgades han hålla
till godo med en landtlig middag till. Willie blef af
frun inbjuden stanna öfver middagen och af Walter
fick han en tvåkrona till lön för sitt besvär.

Walter armärkte, att han kanske kunde hinna
med tolftåget, men i detsamma ilade det förbi. Willie
började hvissla, men tillrättavisades af fru Fischer.
Han gick då fram till henne och meddelade henne
något i förtroende, som de andra ej kunde uppfatta.

Middagen serverades, och innan man satte sig
till bords lyckades Walter få Willie ensam några
ögonblick och erbjöd honom tio kronor, om han ville
hålla saken hemlig.

»Kanhända», svarade den lille skälmen.

»Om du får tjugo då?»

Det blef uppgjordt, att han efter middagen skulle
mottaga denna summa.

Under middagen var Willie nära däran att
förråda hemligheten, trots den utlofvade stora
belöningen. För att rädda situationen nödgades Walter
afbryta hans pladder och bjuda honom till staden för
att se på cirkus.

»Hvilken dag?» frågade den lille skälmen.

»Det skall jag skrifva om», svarade Walter.

»Du kanske kan telegrafera», sade Willie.

Walter fick en het stund, men lyckades slå bort
misstankarne och efter middagen gick han upp på
sitt rum för att röka en cigarrett genom fönstret.

»Hvilka besvär att ha främmande», hörde han
frun beskärma sig. »Och jag som är så trött.»

»Om han bara inte vore så slö och tråkig»,
inföll fröken Fischer.

»Han var ej sådan under skoltiden», anmärkte
Fischer. »Då var det annat lif i honom.»

Walter drog tillbaka hufvudet och gick ned.

Willie väntade honom troget, och då Walter ej
syntes ägna honom någon uppmärksamhet, hoppade
han upp bakpå den guppande kärran, då de foro
tillbaka till stationen. Han lutade sig till och med
framåt, och stack fram sin solbrända hand, i
händelse någon ville deponera några sedlar i hans förvar.
Men Walter visade denna gång ett oförklarligt intresse
för husen och gatorna.

Tåget ilade in på stationen. Ej förr än det ånyo
var i gång hoppade Walter upp, vinkande ett sista
farväl till Fischer och pojken.

»Adjö, Willie, jag hoppas du får roligt på cirkus.»

Då förstod han att han var lurad.

»Jag skall tala om det!» tjöt han och sprang
efter det bortilande tåget.

»Var så god», svarade Walter.

Därpå vände han sig om i vagnen och slog sig
ned i ett soffhörn med ett själfbelåtet leende.

3:dje årg.     Den 24 Augusti 1902.      N:o 47

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 

Karl Fredrik Theodor Nordström (med 3 illustrationer). 
Ur skuggan. Berättelse för HVAR 8 DAG af Moll.
Ögonblicksbilder från Ladugårdsgärdet (med 4 illustrationer). 
Sjette nordiska filologmötet i Uppsala (med 1 illustration). 
Kröningshögtidligheterna i London (med 1 illustration). 
Sommarkurserna (med 12 illustrationer). 
Södra Sveriges prässförening i Sassnitz (med 1 illustration). 
Invigning af Klafreström-Åsheda järnväg (med 1 illustr.) 
Veckans poträttgalleri (med 24 porträtt). 
Hedrad tjänstetrohet (med 3 illustrationer).

--  BONNIERS TRYCKERI AKTIEBOLAG. GÖTEBORG. 1902.  --

Foto. Wolfenstein, Stockholm.

GENERALDIREKTÖR   K. F. TH.  NORDSTRÖM.
KARL FREDRIK THEODOR NORDSTRÖM.

Deri 14-16 augusti hölls ett af
Järnvägsmannasällskapets svenska styrelse afdelning anordnadt möte
i Stockholm mellan de tre nordiska ländernas
järnvägstjänstemän. Dylika möten hållas för öfrigt hvart
tredje år, omväxlande i Stockholm, Kristiania och
Köpenhamn. Till det nu senast hållna mötet hade
anmält sig 325 deltagare, ett antal, större än vid
något föregående möte, och häraf voro omkring 60
norrmän och lika många danskar.

Mötet, som ägde rum med så väl statsanslag som
anslag från de enskilda järnvägarne, upptog en mängd
föredrag om järnvägarnes tekniska utveckling, deras
ekonomi och samfärdseln i allmänhet. Naturligtvis
förekommo äfven en del festligheter, å Saltsjöbaden
och Skansen, hvarjämte en utflykt företogs till
Uppsala.

Bland männen i Järnvägsmannasällskapets
svenska styrelseafdelning märkes i främsta rummet
generaldirektör Theodor Nordström, hvilkens porträtt HVAR
8 DAG har nöjet att återgifva på detta nummers
första sida, och hvilket bör intressera en och hvar,
som har sinne för den oerhörda betydelsen af
statsjärnvägarne i vårt land.

Karl Fredrik Theodor Nordström är
finne till börden, född i Helsingfors den 31 augusti
1843, så att han i denna månad ingår i sitt sextionde 
år. Student i Uppsala 1861, blef han
därstädes den 31 maj 1869 fil. d:r. Han var sedan
1871--72 extra elev vid Bergsskolan. N. innehade
flera förordnanden vid S. G. U., Tekniska
högskolan, bergsstaten och kommerskollegium -- han var
sålunda grufingeniör i Sala bergslag 1879, t. f.
bergshauptman därstädes 1881, t. f. sekreterare i
kommerskollegium 1886 och t. f. kommerseråd 1888
-- samt utnämndes 1891 till kommerseråd och
byråchef vid kommerskollegium.

Generaldirektör Nordström var, redan innan han
tillträdde sin nuvarande post, en mycket berest man.
Utom att han upprepade gånger företagit resor på
den europeiska kontinenten, hade han 1870 besökt
Grönland, 1876 Nordamerika, 1877 Färöarna, 1899
färdades han genom Ryssland och Sibirien till östra
sidan Baikalsjön.

Den energiske och kraftfulle mannen har utgifvit
en mängd publikationer i olika bergsvetenskapliga
och ekonomiska ämnen. Han har, i Sala och
Stockholm, innehaft ett flertal kommunala uppdrag och
är sedan 1897 riksdagsman i Andra kammaren för
Stockholms stad. År 1872 tilldelades honom af
Vetenskapsakademien Lindbomska priset för kemiska
uppsatser, och år 1900 blef han ledamot af nämnda
akademi.

Det var år 1897, som N. efterträdde grefve
Cronstedt som generaldirektör och chef för
järnvägsstyrelsen. Man torde erinra sig, med hvilken
spänning utnämningen väntades, och huru vildt
gissningarne gingo i dagspressen. Minst ett dussin namn
uppräknades. Om vi icke minnas oriktigt, var det
»Socialdemokraten» som framlade äfven hr
Nordströms namn. Huru som helst, var utnämningen en
af de Boströmska öfverraskningarne.

Den nye generaldirektören mottogs emellertid med
goda förhoppningar från alla sidor, och man kan
icke annat än säga, att han fyllt dem. De svenska
statsjärnvägarne ha ju på de senare åren fått en
allt större utsträckning, och trafiken har, under den
tid generaldirektör Nordström stått i spetsen för
det ofantliga verket, blifvit allt mera afpassad
enligt de moderna behofven. Sedan gammalt ha de
svenska järnvägsvagnarne haft godt, rykte om sig
för bekvämlighet. Denna komfort är numera
utsträckt äfven till tredje klassens vagnar, och man
torde endast i Amerika åka bekvämare än i
Sverige. Men detta beror på, att järnvägstrafiken där
ombesörjes af enskilda bolag, som söka att
öfverglänsa hvarandra.


Foto. Thorncliff, Stockholm.

JÄRNVÄGSMANNAMÖTET:   I fonden synes generaldirektör Nordström med landshöfding Svedelius vid sin högra sida.


Man kan tryggt påstå, att det finnes få poster
i Sverige, som äro så mödosamma som chefens för
järnvägsstyrelsen. Hans arbetsfält omfattar hela
Sverige, och det företag, hvars högste chef han är,
hvilar aldrig, utan är i gång både natt och dag.
Generaldirektören vid statens järnvägar måste kunna
arbeta hela dagen och resa hela natten, om det
kniper. Han får minst af allt sitta still. Han
skall vara affärsman, som t. ex. köper upp kolen
vid lämpliga pristillfällen, han skall vara
matematiker, ämbetsman och Gud vet allt!

Det har ett par gånger sagts, att
generaldirektör Nordström skulle tröttnat vid sitt mer än
vanligt mödosamma arbete, och att han skulle vilja
draga sig tillbaka. Ryktet torde emellertid icke
denna gång ha talat sanning. För närvarande är,
som bekant, generaldirektören mycket intresserad af
möjliga förändringar från ånga till elektricitet
beträffande maskinkraften, och kanske kommer man
ännu under hans tid att få se elektriska lokomotiv
för en del tåg.

Generaldirektör Nordström är en i Stockholm
mycket känd person, som har många vänner och
bekanta. God talare och angenäm
sällskapsmänniska, deltager han gärna i umgängeslifvet och är,
oaktadt han icke fångats i hymens band, minst af
allt någon enstöring.
Foto. Thorncliff, Stockholm.
JÄRNVÄGSMANNAMÖTETS UTFLYKT TILL SKOKLOSTER.

-
UR SKUGGAN.

Berättelse för HVAR 8 DAG af Moll.

Det är en mörk och sorglig historia den här.

Men först skall ni veta, att det var ondt om
sol i Norregård. På södra sidan om det rödmålade
boningshuset lågo ladugården och magasinen,
bakom dem reste sig skogen, som krönte bergstupet
kastande skuggan öfver gården med de uråldriga
almarne. Och äfven inomhus var solskenet
sparsamt. Sällan for ett leende öfver Per Olofssons dystra
drag, sällan vek det svårmodiga uttrycket från hans
ansikte. Inte var det omsorgen för det dagliga
brödet, som tryckte honom; han räknades bland
socknens förmögnaste bönder. Annat var det väl!

En son hade han haft. Erik hette han, en
pojke vacker och grann, som få, liflig och munter
kvick och häftig. Tjugu år var han, när han
lämnade föräldrahemmet och for till Amerika. Det
talades mycket på den tiden i orten om en stygg
historia, ett slagsmål, där knif varit framme och
det glunkades om, att Erik var den som fört den
Och för att slippa undan rättvisan lämnade han
fosterbygden. I fem år väntade de där hemma, att
han skulle låta höra af sig, men underrättelsen som
till sist kom, var ej från honom; den förmälde hans
död. -- Och slaget föll tungt Mor Elin blef sig
aldrig lik sedan den tiden, sjuklig och tungsint äfven
hon. Och se'n dess låg skuggan än djupare öfver
Norregård.

En solstråle fanns där dock, men den förmådde
icke tränga genom molnen, Det var enda barnet
dottern Anna, adertonårig, frisk och fager, hvithyllt
med hår som glänste guldbrunt och ögon, mörka
och djupa, som skogstjärnens vatten, smärt och
smidig som en ung björk, Det var en karg jordmån
hon slagit rot i; en dyster omgifning för ungdom
och skönhet. Nog höllo föräldrarne henne kär, fast
de aldrig visade det; och hon kände godt, att
första rummet i deras hjärta hade, äfven sedan han
var stoft i stoftet, brodern Erik, som gömd af
främmande händer, i främmande jord hvilade, skild från
hemlandet af Atlantens vågor.

Sedan hon läst för presten, läto föräldrarne henne
gå igenom en folkhögskola; när hon återvände
föreföll henne hemmet,  så kärt det än var henne,  litet
dystert. Men hon uträttade sina sysslor  gladt och
villigt; dag efter dag gick på samma sätt, alltid
fick hon en stund ledig att komma ut till skogen
skogen var hennes vän, där var hon fri och glad
där sjöng och drillade hon som en liten glad fågel.
Och där träffade hon sitt öde.

Det var en junidag, vid middagstiden, hon kom
gående öfver backsluttningen mot hemmet. Då hans
målareparaply kom i sikte, stannade hon och
betraktade förvånad hvad hon såg framför sig. Han
satt framför staffliet, till hälften vänd ifrån
henne; han hade skjutit undan den bredbrättade hatten så
att hon såg hans ansikte. De käcka, vackra
dragen voro brynta af solen, de små mörka
mustascherna hade samma färg som det täta, kortklippta
håret.

En minut förgick, kanske två -- hvarunder han

ifrigt målade; så slog han upp ögonen och fick syn
på henne. Mot de mörka granarne framstod hennes
gestalt med en ypperlig bakgrund, hufvudduken hade
halkat ned på halsen och solen gnistrade i det
guldbruna håret, handen höll hon skuggande öfver
ögonen. Då hon nu mötte hans leende blick, slog hon
brydd ned sin egen och vände sig för att gå.

Ack, Anna lilla, om du hade gått! Om du än
flytt mellan buskar och törnen och rifvit dig blodig
därpå, om än de hvassa stenarne sargat dina fötter,
om du än halkat på den våta mossan i skogens
mörkaste djup, hade fallet icke varit farligt och
mörkret hade snart skingrats!

»Vänta litet! Hvarför har ni så brådt?»

Hon stannade vid ljudet af hans djupa, behagliga
röst. Och han reste sig och gick fram till henne, i
det han lyfte på den mjuka filthatten.

»Jag skall hem», hon slog upp den öppna
barnablicken.

Han log ånyo. »Hvar är hem, då?»

»I Norregård.»

»Ah -- då är ni Per Olofssons dotter, kanhända?»

»Så heter far.»

En tystnad uppstod, hvarunder han oafvändt
betraktade henne. Nog hade han hört, att flickan
skulle vara vacker -- men hennes ansikte var ju
fulländadt skönt! Och ögonen sedan! Nu höll hon
dem sänkta, under det blodet jagades upp i kinderna
af hans granskning. Han märkte det och tog bort
blicken.

»Här är mycket vackert», sade han för att
inleda samtalet. Jag ämnar måla af det här partiet;
jag är målare och mitt namn är Ek -- Tore Ek. --
Vill ni se mitt utkast här borta?»

»Den här platsen är ändå inte den vackraste i
skogen», menade hon, när de stodo framför
staffliet. »Det finns så många andra, som äro vackrare.»

»Vill ni visa mig dem? Inte i dag? Men i
morgon. Säkert? Jag väntar er i morgon.»

Så gick hon. Men på hela dagen kom han
inte ur hennes tankar. Nästa dag, när hon gick
genom skogen, efter att ha varit med aftonvarden åt
fadern och folket, som arbetade vid nyodlingen, satt
han på samma plats; redan på afstånd blef han
henne varse. Men när han såg, att hon följde den
slingrande stigen, som gick åt motsatt håll, reste han
sig och gick efter henne -- långsamt. Ty Tore Ek
var en försiktig diplomat, när han ansåg det vara af
nöden. Snart hann han upp henne. Hon stannade.
De råkades den gången -- de råkades många gånger.
Och Tore blef vanvettigt förälskad -- som så mången
gång förr. -- Och Anna fann honom vara så olik
alla andra, hon förr sett. Han var så vacker -- så
fin, hans händer voro så mjuka och smala och han
kunde tala om den underbart härliga världen, som
hon aldrig sett; och hans ögon voro just ett par,
att bedåra en oerfaren tös med.

Anna blef bedårad. Som i en dröm skötte hon
sina sysslor om dagen, bara bidande den stund, hon
skulle råka honom. Föräldrarne visste intet. Ett
par gånger träffade Per Olofsson artisten ute på
ägorna, en gång var han uppe vid gården. Blef
kärft mottagen. Ty Per ansåg en målarekludder sämro
än en dräng -- hade han åtminstone kunnat rödfärga
ladugårdshusen! Men nog såg gubben, att dotterns
kind fick den grannaste färg, när hon gick öfver
gården, där han och främlingen sutto på bänken
under den stora lönnen. -- Då artisten gått, stod
Per på trappan och såg efter honom med rynkad
panna och när Anna gick förbi, häjdade han henne,
läggande händerna på hennes axlar och skarpt
fästande blicken på henne.

»Barn, bry dig inte om granna fjärilar; de äro
de onyttigaste kräk, som finnas. De bara fladdra
hit och dit; aldrig vet en hvar en har dem -- -- --
I morgon kommer bror Mårten hit. Olof är med.
Jag skulle gärna se, att det snart blefve klart mellan
er, min tös.» Han släppte henne och gick in i
byggningen med tunga steg.

Anna stod kvar med flammande kinder. Olof
-- kusinen! Hon hade knappt tänkt på honom
under denna tid. Och när hon nu gjorde det --
Gud -- skulle hon bli hans hustru, som fadern så
länge talat om -- nej -- aldrig i lifvet -- det
lade sig ett drag af trots kring de mjuka läpparne
-- Olof, som var femton år äldre än hon, med
sina dumma ljusblå ögon, lingula hår och tafatta
fasoner -- aldrig hade hon velat det -- nu mindre
än någonsin.

Det var en tråkig tid som följde därefter.
Föräldrarne, som ville påskynda den länge påtänkta
förlofningen och bröllopet, sökte öfvertala henne.
Olof hade väntat länge nog på henne, nu var det
på tiden hon bestämde sig. På så sätt envisades
de med henne; heta ord, hårda ord fälldes. Och
därigenom fingo de sin stora skuld i det som sedan
följde.

Midsommaren hade gått, men naturen stod på
höjden af prakt och fullhet. Ni vet kanske,
hurudant det är i skogen sådana där kvällar, när solen
gått ned, men mörkret faller långsamt, utom i
skogens djupaste vrår, där linnean doftar; men från den
klara natthimlen faller ljuset öfver ängarne, där
nattviolen står rak och skinande; du kan känna, den
söta mandeldoften, du hör ängsknarren från rågåkern,
pinglandet af en koskälla, en försenad fågels drill,
den ljumma vindens prassel i albuskarne, innan den
dör bort -- annars icke ett ljud, utom dina egna
steg, när en torr kvist brytes under din fot. Hela
naturen är mättad af trånad.

Och nu vill jag ni skall komma ihåg, att Anna
var ung, var litet medveten om männens svek, att
hon älskade honom med sitt hjärtas första varma
glöd, och tänk på, att skuggan öfver Norregård var
mörk och djup. I det längsta stod hon emot; snart
var tiden inne, då han måste göra uppbrott. Då
bad och bönföll han henne, att följa honom. Utan
henne kunde han inte lefva, sade han; hon måste
följa honom -- hon måste -- de skulle resa långt
bort ut i den vida, härliga världen -- allt hvad hon
begärde, skulle han ge henne -- bara hon nu kom
med honom .... Så bad han henne med heta ömma
ord, han svor att älska henne -- endast henne
alltid, alltid, bara hon nu kom till honom -- -- --

Tyst stod skogen rundt omkring, i den varma
sommarnatten steg doften berusande från hagar och
ängsmarker. En ensam stjärna tindrade på den mörka
natthimlen; när hon fördunklats af morgonens röda,
skimmer, var Anna borta.

Var det mörkt i Norregård förut, kan ni nog
förstå, att nu föll skuggan än mera tung. Ingen
hörde efter den tiden dotterns namn gå öfver faderns,
läppar -- ingen mer än hustrun, som förkrossad
sörjde sitt barn -- om Anna varit gömd på
kyrkogården -- då skulle sorgen varit ljuf och tårarne ej
så bittra. Att hon lefde, det visste de, hvem hon
lefde tillsammans med visste de också; breflappen,
den de om morgonen funno på hennes byrå, lät dem
veta det. Bokstäfverna voro suddiga -- bläcket måtte
varit dåligt. Kanske -- ja, kanske hade tårar fallit
därpå. Så trodde mor Elin. Gång på gång
stafvade hon sig genom de få raderna. -- »Jag följer
honom som jag älskar. Att bedja er förlåta mig,,
törs jag inte -- jag vet, hur dålig jag är -- men 
jag kan ej annat.»

(Forts. å sidan 744.)

-   742
ÖGONBLICKSBILDER  FRÅN  LADUGÅRDSGÄRDET.

Efter fotografier af Ax. Lindahls fotogr.-affär, Stockholm.

OLIKA VAPENSLAG UR STOCKHOLMS GARNISON FÖRETAGA ÖFNINGAR
Å LADUGÅRDSGÄRDET.



Som bekant är en komité tillsatt för
att utreda frågan öom uppdelning
och försäljning af »Gärdet» till
byggnadstomter. Efter hvad som nu anses
troligt, kommer försäljningen att
vidtaga med successive afyttringar under
ett 20-tal år. Ännu länge kunna sålunda
Stockholmarne få njuta af det vackra
och högt skattade skådespelet som
garnisonens öfningar där erbjuda. Vi ha
som ett apropos låtit taga några bilder
från det rörliga lifvet sommartid å
Ladugårdsgärdet. Öfverst igenkännas
sekundcheferna för de tvänne
fotgardesregementena.

Tror ni, att mor Elin förlät henne? »Kom
tillbaka, barn», ropade hennes hjärta, »och du skall
få förlåtelse, så visst jag hoppas den nådige Gud
en gång ger mig sin.»

Långt bort i den stora staden, dvaldes Anna.
En tid -- den första -- var allt ljus, lycka och
kärlek; han tillbad henne, han var stolt öfver
hennes skönhet. Målade hennes porträtt, ett verk, som
brakte honom både ära och mynt. Af den senare
sorten behöfde Tore disponera en myckenhet,
pängarne svunno ur hans händer. Den tråkiga tiden
kom, när hans plånbok var tom och han själf vid
dåligt lynne, retlig och snäsig. Så fick han åter
vind i seglen, det blef rätt ljust igen, men nu hade
han märkt att Anna var honom ett black om foten,
han hade inte längre sin gyllne frihet; dessutom
började hon bli ful och ledsam, Gud bevare oss,
så ledsam! Så tung och djup och allvarlig, att
man blef färdig att hänga sig, bara man såg henne,
Tore märkte nu, att han tyckte mera om pigga,
lifliga töser, som kunde ge svar på tal, klatscha
med ögonen, som hade artistjargonen på sina röda
läppar, kunde flirta och prata om allt och
ingenting. Och i dessa stycken kom nog Anna till korta.

Stackars, lilla Anna! Nog fick du tömma
smärtans bägare till botten. Ack, så snart, så snart
förflyktigades det skimrande skummet, bittrare och
bittrare blef det, tills du tömt sista droppen. Dag
efter dag satt du allena i det ödsliga rummet
innanför den tomma ateliern, du såg ut öfver
hustaken, där snön låg hvit, du såg utan att se, ty
dina ögon voro förblindade af tårar. -- Ja, gråt
-- gråt, lilla Anna. Gråt ångerns heta tårar, ty
tårar, ser du, de tvätta bort stora fläckar, mörka
fläckar, och hvarje droppe skall en gång räknas
dig tillgodo, fäll tårar Anna, fäll flera tårar öfver
dig själf, än din moder gråtit öfver  dig. Och när
du ej  längre var ensam, utan hade barnet vid ditt
bröst, då föllo dina tårar öfver det, fastän 
läpparne skälfde af ömhet, när du tryckte dem mot
dess silkesmjuka kind. Och han, som skulle varit
ett stöd för dem båda, han rumlade bort tiden i
glada lag och gled allt längre ifrån henne.

Kanske det slumrande sjukdomsfröet långt
dessförinnan fanns hos Anna, kanske det blef väckt till
lif under sorgens och smärtans tid; kindens friska
ros bleknade, de lätta stegen blefvo tunga, hon
började hosta och det vardt tungt att andas. Tore hyste
en fasa för sjukdom, som kom henne, att med sitt
lidande sluta sig allt mer inom sig själf. -- En afton,
då han kom hem efter flera dagars bortovaro, kunde
hon icke tillbakahålla några förebrående ord. Han
var ej drucken; men han lyfte sin hand emot honne,
under en förfärlig ed, visade henne ur deras hem,
en börda, ett påhäng, som hon var -- han brast
ut i en ström af råa, rasande ord -- han tog henne
om axlarne, skakande henne -- hon gjorde intet
motstånd, -- bara såg på honom -- bara såg på honom.

Den blicken, du Tore! Den förföljde dig hela
natten i det glada laget -- när du till hvila slöt
dina ögon, såg du den ändå, den kom för dig vid
ditt arbete, den förmörkade själfva solens ljus, och
när du blef en gammal man och ditt hår vardt hvitt
och dina ögon skumma, stod den klar för din själ.
Ty det var ett brustet hjärta, ett förloradt lifs
förtviflan, som anklagade dig i dess förebrående glans.

Några minuter stod hon mycket stilla, sedan han.
lämnat henne och hårdt slagit igen dörren. Hon
hörde hans steg i trappan, hörde dem på gården,
hörde hur porten åt gatan föll igen efter honom.
Och då bad hon Gud, att hon aldrig mer måtte få
se hans ansikte.

Därefter började hon med feberaktig ifver sina
bestyr. Hon skulle resa -- resa -- hvart? Hem
--  hem till Norregård, till far och mor, till den 
susande skogen, till den svala skuggan under
bergsstupet. -- Hon hade litet pängar; innan barnet kom,
hade hon för att fördrifva långa, ensliga timmar,
öfvat ett arbete, hvari hon var skicklig, och de
vackra bundtarne breda, knypplade spetsar
inbringade en liten vacker summa, den hon gömt på, med
den knappt medvetna tanken, att de kanhända skulle
komma att behöfvas när hon ej längre ville vända
sig med en bön till honom, som skulle vara hennes
hjälp och stöd. Hon klädde om sig själf och lade
barnets alla kläder i en resväska, dukade af bordet,
där måltiden stod orörd, städade i ordning i köket;
hon hade en timme på sig, tills tåget gick. Gossen
jollrade mot henne, där han låg i sin vagn;
frånvarande gick hennes blick ifrån honom och gled
öfver det välbekanta rummet. Sommarsolen lyste
in genom det breda fönstret, silade mellan
palmernas blad, lekte öfver taflorna och skizzerna på
väggarne, gjorde divanens starka färger än bjärtare;
genom den öppna dörren till ateliern såg hon på ett
staffli utkastet till sitt eget porträtt, det verk, som
tillfört honom ära och berömmelse. Hon gick dit
ut; i den där stolen satt hon, när han målade henne
-- åh, hur väl mindes hon det ej -- det var svårt
för henne att lämna rummet; hon gick omkring,
ställde en möbel tillrätta här, ordnade ett draperi
där, vattnade blommorna, torkade dammet från
prydnadssakerna. Där låg hans bruna sammetsrock,
kastad öfver en stol; hon böjde sig ned och tryckte sina
läppar emot den.

Till slut stannade hon midt i rummet och såg
sig omkring i en sista afskedsblick. Ljuset från
takfönstret föll öfver den smärta gestalten i den mörka
dräkten, öfver hårets guldbruna, lockiga gloria,
skimrade i ögonens blåa djup, fastän skuggorna lågo mörka
omkring dem; hon sträckte ut armarne och tog
farväl af sin lycka. Sedan gick hon ut ur rummet
och stängde dörren.

När hon lyfte upp gossen ur vagnen, hostade
hon -- kort och doft -- det blef en mörkröd fläck
på näsduken och en på barnets hvita klädning -- --

Det var sent följande dags afton, när hon steg
af tåget vid stationen närmast hemmet. Rädd att
bli igenkänd, tog hon icke skjuts vid
gästgifvaregården, utan gick den en half mil långa vägen till
Norregård. Men ingen skulle i den långa damen i
den enkla men efter stadsmanér tillskurna dräkten,
med den lilla halmhattens slöja neddragen för de
bleka dragen och ögonens förtvifladt trötta blick,
kännt igen Per Olofssons Anna, som för ett år sedan
gått samma väg, med sol i blicken och hälsans och
lifvets friska rosor på de fagra dragen, med lätt
hjärta och lätta steg -- nej, Anna lilla, ingen --
ingen kände igen dig!

När hon kom in på skogsvägen lyste solen röd
på grantopparne, för att sedan sjunka bakom
bergen. Ju längre hon kom, ju mörkare och svalare
blef det. Hon drog ett djupt andetag. Skogen --
skogen! Det var en doft! Kåda, barr, linnéa och
pyrola, jord, mossa och fuktighet. Så tyst. Hon
hörde sina steg i vägens djupa sand, då och då
rågknarren från en nyodling, en försenad fågels drill,
en koskällas pinglande, en kvist som knakade under
kreaturens fötter inne i skogen -- annars intet ljud.

Hon gick mycket långsamt, ty gossen var tung
att bära och hon var trött -- förfärligt trött. Ju
närmare hon kom hemmet, ju mera kom ångesten
öfver henne. Far och mor -- hur skulle de väl
taga emot henne? Skulle de visa henne bort, skulle
de låta henne stanna -- skulle de förlåta henne?
Gud -- Gud -- gör deras hjärta försonligt emot mig,
bad hon. Som så mången gång förr, gick hon i
tankarne igenom deras sorg och kval, det de lidit
för sitt förlorade barns skull; till sist syntes det
henne vanvettigt att våga hoppas på förlåtelse. Det

kom för henne en stygg historia, som hon hört
berättas och som alltid kommit henne att rysa af fasa
och medömkan, när hon som liten lyssnat därpå.
Det var hennes fars faster, hon hade en dotter, som
begick en synd, så stor, att modern icke tyckte sig
kunna förlåta den. När flickan till slut lämnade
staden, där hon lefvat sedan hemmets dörr stängts,
kom hon en kväll till sin moders gård. Modern
stod på förstugubron och igenkände vandrerskan.
Då löste hon sina bandhundar och hetsade dem på
dottern.

Anna stannade och drog ett djupt andetag;
ångesten betog henne andedräkten, hon blef så
underligt trött, måste sätta sig på vägkanten. -- Bara
hon inte blef sjuk -- hon var ånyo uppe, rysande
vid tanken att bli liggande här, nej -- hem måste
hon, hem med barnet, bara hon orkade, hon var
så trött, det blef svart för hennes ögon en sekund
-- Gud, Gud, stå mig bi, att jag orkar hem -- hon
gick ett stycke med hastiga steg, hvilade en minut,
forsatte långsamt -- hon var nära nog andlös.
Vägen gjorde ett par vida krökar- - det var midnatt,
när hon såg granskogen glesna och blef varse
almarnes ljusare grönska i dalsänkan, där hemmet låg.
Hon gick hastigt utför backen, öfver bron vid ån,
sedan bar det uppför till gårdsgrindarne -- ändtligen
hann hon dit, öppnade ljudlöst grinden och stod på
den sandade, välkrattade gårdsplanen.

Boningshuset låg framför henne, mörkt och tungt
mot den ljusa natthimmeln, allt var sig likt;
sofforna på den höga farstubron, bänken under linden,
bakom frontespisfönstren, som sutto alltför lätt, hängde
de hvita gardinerna i samma veck; på de långa
rabatterna, en på hvar sida om bron, blommande
nejlikor, rosor och reseda, luften var fylld af
doften. Utanför visthusboden stod den rödmålade
mjölkvagnen, som alltid på sin plats och på trappstenen
kattens blanka skål. Farstudörren var stängd; hela
huset hade gått till hvila.

När hon nu hunnit målet, öfvergåfvo krafterna
henne. Kommen till bron, orkade hon icke längre,
utan sjönk ned på sanden, stödjande sig mot
trappstegen. Sedan hon svept in gossen i schalen, där
han sof lugnt och godt, lade hon honom ifrån sig,
ty hennes armar hade rakt domnat. Bara en Iiten,
liten stund skulle hon hvila -- sedan knacka på:
månne far själf öppnade -- hvad skulle mor säga,
när hon fick se henne? Nu -- nu reste hon sig
och gick fram till dörren -- bultade -- hörde steg
i farstun -- men nej! när hon slog upp ögonen
låg hon som förut, och öfver henne hvälfde himmelen
sig midnattsdjup; en tindrande stjärna glänste så
klart mellan almarnes löf. Hon sökte resa sig, men
sjönk tillbaka, ville ropa, men rösten förmådde blott
frambringa en hviskning. Därpå hostade hon ett
par gånger -- kort och doft; handen, som förde
näsduken till läpparne blef röd af blodet, som i
en långsamt sinande flod kom ur hennes mun. Och
hon kände, att döden närmade sig med hvart
flyende pulsslag. Vanmaktskänslan intog henne så
småningom, men ännu uppfattade blicken det mörkblå
djupet uppöfver och almarnes grönska, än förnam
örat deras sakta rasslande, då vinden rörde vid
dem för att sedan domna bort i en hviskning bland
alarne vid åstranden, än kände hon doften af
nejlikor och rosor, men när hon ville sträcka ut
handen för att nå barnet, förmådde hon det ej. Till
sist tycktes henne den tindrande stjärnan komma
allt närmare och dess skimmer var så klart och
stilla; var det icke moderns ögon som sågo på
henne? Med ens blef det så varmt, så ljust, ty nu
hade dörren öppnats; hon hörde fadern uttala
förlåtelsens ord och kände moderns mjuka hand på
sin panna -- -- --. Och medan den ännu var
omtöcknad af denna villa, var Gud barmhärtig och lät
hennes själ fly.

Den tindrande stjärnan försvann i morgonens
bleka gryning och dagens första, röda skimmer föll
öfver det liflösa stoftet. Kanske det var
morgonsolen, som, gaf det bleka ansiktet dess förklarade
uttryck; med ett lyckligt leende, som om hon
slumrat in på moderns arm, hade hon gått från lifvet,
hennes högra hand var utsträckt, liksom för att visa
på barnet vid hennes sida. 

När Per Olofsson på morgonen öppnade sin dörr,
fann han dem så. Och då han såg att Anna
kommit hem, vardt allt förlåtet och han grät. Men
tror ni han önskade henne åter till lifvet ? Nej;
han förstod att det bästa skett. Ty lifvet skulle
städse för henne blott blifvit skuggan af den smärta
och sorg, som en gång rest sig mörk på hennes
väg.

Men jag har sedan hört berättas om en gammal
man, hvars rygg ännu icke var böjd, men hvars
ansikte var härjadt af en bitter sorg, som färdades
den långa vägen till den stora staden. Han dröjde
där flera dagar, han spanade och forskade -- en
afton gick han upp i ett stort hus, med många långa
trappor. Till slut läste han på en dörrplåt ett namn,
som kom vredens ådror att svälla på hans panna.
Öppnande den olåsta dörren kom han in i rummet,
där solen silade genom palmernas blad, lekte öfver
taflorna på väggarne, gjorde divanens starka färger
än bjärtare. Från det angränsande rummet, där
Ijuset genom takfönstret föll öfver stafflier och dukar,
kilramar och utkast, öfver blommor och statyetter,
hördes knäppningarne på en banjo, åtföljda af ett
skratt -- ett klingande flickskratt högt i diskanten, en
strof sjöngs ur en glad visa, som dränktes i sorlet
af högljudda röster.

Främlingen tog några långa steg och stod i
dörröppningen.

Den lilla chansonetten, uppflugen på det höga
bordet, med de allra som nättaste fötter dinglande under
spetsar och sidenvolanger, släppte förskräckt banjon
och de blå ögonens blick blef häpet rund, under
svallet af yfviga lockar. Hennes båda vänner bredvid
henne -- den unga damen, med det blanka, svarta,
håret, à la Cléo de Mérode och
empirekostymen -- om aftnarne var hon i trikåer -- och den
glada gossen med den gaminartade uppsynen,
skorstenskrage och lång ljusgrön paletå, mönstrade
främlingen med ogenerad nyfikenhet. Utan att tyckas
hafva öga för någonting, lät han blicken sökande
fara genom det stora rummet tills den stannade på
en man i sammetsrock, stående framför en nyss
uppspänd duk, med ryggen mot dörren. Vårdslöst vände
han sig om med cigarretten mellan läpparne och fick
syn på mannen i dörren. Hans ögon vidgades af
fasa -- som träffad af ett slag vek han åt sidan.
Det vardt mycket stilla i rummet.

Det ryckte litet i främlingens bleka ansikte och
han bet tänderna samman. Sedan tog han två steg
framåt, fattade den unge mannen i nacken, som en
hund, lyfte honom och höll honom från golfvet på
utsträckt arm väl en half minut; kastade honom
sedan handlöst ifrån sig.

»Så -- ligg där! Och att du åter kan resa dig:
är icke min förtjänst, ty enligt mitt förmenande skall
en mördare straffas till lifvet. Men att du får
fortsätta din usla lefnad, har du henne att tacka för,
hvars lif du tog. Hon hade skrifvit -- när hon var
död funno vi papperet innanför hennes klädning
-- hon båd, att du skulle bli skonad. Annars -- jag;
hade strypt dig med dessa mina händer -- och jag;
skulle icke kallat det en ond gärning.»

Samma kväll lämnade den gamle mannen staden
och for till sitt hem, i skuggan under bergsstupet.

Det där är nu länge sedan. I Norregård är
åter ungdom. En vacker och hurtig femtonårs gosse
fröjdar morfars och mormors sinne. Kanske han
skall förmå bortjaga skuggorna. -- -- -- --

-

SJETTE NORDISKA FILOLOGMÖTET l UPPSALA.

Efter fotografi speciellt för HVAR 8 DAG af Alfred Dahlgren, Uppsala.

I dagarna har i Uppsala och med afslutning i Stockholm afhållits ett möte mellan hela Nordens mest framstående filologer. Förhandlingarne, som för vetenskapens idkare varit af eminent betydelse, ha äfven för den stora allmänheten inneburit mycket af intresse. Bland deltagarne äro vi i tillfälle namnteckna följande framstående filologer -- på samma gång som vi beklaga att icke kunna fullständiga förteckningen. (1) Professor Adolf Noreen, Uppsala. (2) Professor Wimmer, Köpenhamn. (3) Lektor Sturzen-Becker, Stockholm. (4) f. d. Professor C. Y. Sahlin, Stockholm. (5) Professor G. Cederschiöld, Göteborg. (6) Docent Pipping, Helsingfors. (7) Skolmannen Dan Elfström, Gäfle. (8) Bibliotekarien A. Anderson, Uppsala. (9) Lektor Hellqvist, Lund. (10). Docent Björkman, Uppsala, (11) Docent Staaf, Uppsala. (12) Docent Lange, Uppsala. (13) Adjunkt Graal, Uppsala. (14) Docent Arpi, Uppsala.

KRÖNINGSHÖGTIDLIGHETERNA  I  LONDON.

Efter fotografi
ENGELSKA KONUNGAPARET ANLÄNDER TILL WESTMINSTER ABBEY,

där kröningen ägde rum under iakttagande af ett omfattande cermoniel. Näst konung Edward, som efter den genomgågna sjukdomen och därmed förknippade omständigheter blifvit om möjligt ännu mera populär än förut, blef Lord Kitchener mest af alla föremål för folkets entusiasm under färden till och från kyrkohögtiden.
SOMMARKURSERNA.

Foto. Hamnqvist, Stockholm.

PROFESSOR J. W. LECHE, STOCKHOLM.

foto  Jonason, Göteborg

PROFESSOR JOHAN VISING, GÖTEBORG.

Man torde i våra dagar ej behöfva anföra några särskilda
bevis för att den ursprungligen engelska tanken
»University extension» har stor bärvidd och, omsatt i handling,
verkligen medför synnerligen stor nytta för många människor,
som önska bibehålla och uppfriska en gång erhållna
kunskaper och öka dessa med nya.

I Uppsala höllos sommarkurser redan under förra
årtiondet och i år hållas dylika i såväl Stockholm som Göteborg.

Egentligen torde sommarkurserna vara afsedda för lärare
och lärarinnor. Arbetet i undervisningens tjänst på såväl det
lägre som högre skolstadiet är så ansträngande och tager i
allmänhet så mycken tid och kraft i anspråk, att lärarne och
lärarinnorna mera sällan få tid att ägna sig åt fortsatta
studier. För dessa är därför tillfället särskildt välkommet att
utan att behöfva resa allt för långt från sia hemort få åhöra
föreläsningsserier af kompetenta vetenskapsmän, som äro fullt
à jour med vetenskapernas sista framsteg. Det är gifvet, att
hvad dessa undervisare tillgodogöra sig, i sin tur på ett eller
annat sätt kommer deras egen undervisning till godo.

Men lika klart är, att då sommarkurserna stå öppna för
hela den bildningssökande allmänheten, de äfven för denna
skola vara af effektivt gagn. Vår tids rastlösa kamp för
brödet gör det i allra flesta fall omöjligt för en hel del folk att
ens i aflägsen måtto taga del af utvecklingen på andra
områden än deras egna. Här fylla alltså sommarkurserna ett
behof, som minst af allt är inbilladt, ty om någon sats finnes,
som med hvarje dag vinner i styrka, så är det denna:
kunskap är makt.

Slutligen torde förtjäna påpekas, att om också det
positiva kunskapsresultatet på många håll, där förutsättningarne
äro små eller inga, blir skäligen ringa, detta ej bör afskräcka
någon. Ty om bildning gäller i eminentaste grad Goethes ord:
Bildning är det vi ha kvar, sedan vi glömt allt hvad vi lärt.
Att under några dagar inandas de vetenskapliga
föreläsningarnes rena och
lidelsefria luft, är säkert
för många ett
välkommet afbrott i dagsjäktet
och man kan taga för
gifvet, att de tankar,
som därvid framhållas
och diskuteras, skola
gifva anledning till det,
hvarpå tiderna lefva:
nya tankar.

*

Söndagfen den 10
augusti öppnades
sommarkurserna i
Stockholm, de första som ägt
rum i hufvudstaden. De
ha församlat bortåt 600
personer.

Den man, som har
äran af att
sommarkurserna kommit till
stånd i rikets hufvudstad, är professor Wilhelm Leche,
hvilken, som bekant, är en varm vän af folkbildning och sedan
1887 tillhört Arbetareinstitutets styrelse, hvilkens ordförande
han blef 10 år senare.

Jakob Wilhelm Ebbe Leche föddes i Helsingborg den 4
september 1850, blef 1870 student i Lund, 1875 fil. kandidat och
1877 fil. d:r Han var 1876--80 docent i zoologi i Lund, blef
1880 t. f. lärare och 1889 professor i zoologi vid Stockholms
högskola, där han 1887--90 var rektor och hvilkens första
vetenskapliga institution, den zootomiska, han bildat.

L., som bedrifvit vetenskapliga studier i anatomi och
embryologi utrikes, har som lärare och författare särskildt
sökt att med den jämförande anatomiens, poleontologiens och
embryologiens hjälp utreda det genetiska sammanhanget mellan
grupper af de högre ryggradsdjuren, i synnerhet däggdjuren.
Bland L:s mera populära skrifter må nämnas »Några drag ur
människans utvecklingshistoria». Professor Leche är en, i
ordens bästa mening, modern vetenskapsman, och genom de
på hans initiativ tillkomna stockholmska sommarkurserna har
han gjort sig i hög grad förtjänt af den högre folkbildningen.

*

I programmet för sommarkurserna ingick äfven en
utflykt till Gripsholm, det minnesrika slottet vid Mariefred, hvilket
visades under sakkunnig ledning -- själfve nationalmuseets
intendent, d:r Looström, var en af ciceronerna -- för de i olika
grupper indelade »lärjungarne».

Vi meddela några afbildningar från det minnesrika slottet.

*

Foto. Thorncliff, Stockholm.

SOMMARKURSERNAS I STOCKHOLM BYRÅ.


Tar ken på att anordna sommarkurser i Göteborg är
icke ny. Den väcktes på hösten 1898 af det af lärare vid stadens
folkskolor bestående sällskapet Manhem och upptogs af
Göteborgs skolföremng, hvarpå 150 lärare och lärarinnor
antecknade sig för deltagande i eventuella sommarkurser 1899
Högskolan ansåg sig dock icke i stånd att anordna sådana till
detta år. Skolföreningen förnyade då i december 1899 sin
framställning, och som lämplig tid sattes sommaren 1902.
Högskolan kunde nu gifva ett gynnsammare svar, och det
ställdes i utsikt för ändamålet samverkan mellan Högskolan
och öfriga högre bildningsanstalter inom samhället.

Den man, som i Göteborg har största äran af att
sommarkurser där kommit till stånd, är Högskolans energiske
rektor, professor Johan Vising.

Vising föddes 1855 i Västernorrland. Han har studerat
i Uppsala, varit docent där och i Lund, lektor i Vänersborg
och i Lund samt blef 1890 utnämnd till professor i romanska
språk vid Göteborgs Högskola.

Bland professor Visings allmännare bekanta skrifter må
nämnas en studie öfver »Dante», populärvetenskapliga
föreläsningar hållna vid Göteborgs Högskola; »Om språkskönhet»,
»Franska språket i England», »Fransk språklära» m. m.

Professor Vidng är sedan 1892 ledamot af
Vitterhets- och Vetenskaps Sällskapet.

*

Foto. Lindmark, Mariefred.

SOMMARKURSENS I STOCKHOLM UTFLYKT TILL GRIPSHOLM.  Vänstra sidans bilder: Mariefred; Rikssalen;
Borggården; Högra sidans bilder: Gripsholms slott; Hertig Carls rum; Drottningens salong.  

Foto. Thorncliff, Stockholm.

SOMMARKURSEN I STOCKHOLM: Från utflykten till Gripsholm.

Man får af de offentliggjorda programmen öfver
föreläsningarna vid sommarkurserna i Stockholm och Göteborg den
bästa insikt om, hvilka vida och gagneliga inblickar i
vetenskapens värld här bjudas allmänheten.

Foto. Axel Larson Göteborg.

SOMMARKURSEN I GÖTEBORG: Det högtidliga öppnandet i K. F. U. M:s stora sal. I fonden igenkännes biskop Rodhe.

SÖDRA SVERIGES PRÄSSFÖRENING I SASSNITZ.

Efter fotografi
GRUPP AF DELTAGARE I SÖDRA SVERIGES PRÄSSFÖRENINGS UTFLYKT TILL SASSNITZ.

Den 10 augusti, under årsmöte, företog Södra Sveriges
Prässförening en utflykt till Sassnitz, öfver Trelleborg.
Ofvanstående bild, tagen å hotellet i Sassnitz, lämnar porträtt
af en del af södra Sveriges framstående journalister m. fl. Vi
anteckna, från vänster å fotografien räknadt: sittande
redaktör Johanson, Carlshamn, fru Lander, Arvika, kapten
Ljungberg å »Svea», fröken Gullberg, Malmö, direktör Gullberg,
Malmö; Närmast bakom stående: Redaktör Dahnström,
Halmstad, direktör Lander, Arvika, direktör Malmberg (Sv. Tel. Byrån)
Malmö, redaktör Hägge (ordf.) Halmstad, redaktör Åkerhjelm
Malmö, redaktör Åsbrink, Helsingborg, redaktör Sandberg,
Trelleborg; Längst bakom: Redaktör Bülow, Lund, redaktör
Svartengren, Malmö, redaktör Lagerblad, Carlshamn.

-

INVIGNING AF KLAFRESTRÖM-ÅSHEDA JÄRNVÄG.

Foto. A. Blom, Kexholm.

EXTRATÅGET VID FLYBO STATION: Främst till vänster å fotografien står landshöfding von Oelreich.

Den 31 juli ägde den högtidliga invigningen af
den för trafik öppnade fortsättningen af
Växiö--Klafreströmsjärnvägen till Åsheda kyrkoby,
rum. Extratåg förande länets höfding, honoratiores
från Växiö och de af järnvägsföretaget berörda
kommunerna m. fl. afgick från Växiö på middagen
och passerade liniens alla stationer, därvid resan
afbröts af en del festliga anordningar på olika
platser. Banan har i sin helhet kostat c:a 500,000
kronor, är 16,450 meter lång och medgifver en
tåghastighet af ända till 35 kilometer i timmen.
VECKANS: PORTRÄTT: GALLERI

R. M. KLINCKOWSTRÖM.

86 år fyllde den 8 aug. den
kände förre ledam. af riksdagens
första kammare öfversten friherre
R. M. Klinckowström, hvilken
numera till följd af
ålderdomssvaghet mestadels ligger till sängs.
Han folier dock ständigt med
lifligt intresse dagens viktigaste
frågor.

I. E  O. TENGSTRAND.

Till afdelningschef för den
ena af riksförsäkringsanstaltens
båda byråar, med titel
byrådirektör, har förordnats notarien och
ombudsmannen i
järnvägsstyrelsen jur. kand. I. E. O. Tengstrand.


C. M. CARLQVIST.

50-års jubileum som
tjänsteman firades den 17 juli af förste
landtmätaren i Malmöhus län C.
M. Carlqvist. C. utnämndes till
sin nuvarande befattning 1889.
Under sin långa tid som
tjänsteman har han förstått att göra sig
värderad för redligt nit och
framstående duglighet.

I. A. BONNIER.

75-årsdagen af den kända
bokförlagsfirman Adolf Bonniers
tillvaro var det den 11 augusti, och
återgifva vi med anledning häraf
bilden af firmans nu varande
innehafvare, Isidor Adolf Bonnier,
hvilken är son till firmans
grundläggare, Adolf Bonnier.

M. E  F. CRAFOORD.

I sitt 65:te år ingick den 18
augusti chefen för Ottenby
remontdepôt, majoren i armén,
ryttmästaren i kronprinsens
husarregementets reserv, M. E. Fred.
Crafoord, på födelsedagen
uppvaktad af vänner och
underhafvande.

S. BERGGREN.

65 år fyllde den 12 augusti
professorn i botanik vid Lunds
universitet Sven Berggren. B.
delttg i svenska
polarexpeditionen 1868 med postångfartyget
"Sofia" och i Grönlandsexpeditionen
1870.

C. BJÖRLING.

65 år fyllde den 11 augusti
rektorn vid Katarina läroverk i
Stockholm fil. d:r Carl Björling,
skicklig latinare och erfaren skolman.


C. H. ÖHNELL.

60 år fyllde den 9 augusti
distriktschefen vid mellersta
väg- och vattenbyggnadsdistriktet,
majoren vid väg- och
vattenbyggnadskåren Carl Herman Öhnell,
som på födelsedagen var föremål
för mycken uppmärksamhet.


F. F. HÆGGSTRÖM.

60 år fyllde den 12 augusti
majoren i armén Fredrik
Fabian Hæggström, hvilken på
födelsedagen rönte talrika prof på
vänskap och tillgifvenhet.

C. A. TENGBOM.

Landskamreraren C. A.
Tengbom i Mariestad fyllde den 1
augusti 60 år. T. utnämndes till
landträntmästare i Skaraborgs län
1881 och till landskamrer
innevarande år. Han har innehaft
flera kommunala uppdrag.

L. FREDBORG.

60 år fyllde den 10 augusti
kyrkoherden i Delsbo, 
kontraktsprosten Lars Fredborg. F. blef
komminister i Delsbo 1870,
kyrkoherde i Ofvanåker 1877 samt i
Delsbo 1893.

A. R. BRODIN.

Den 1 augusti fyllde
jägmästaren i Neder-Kalix Axel
Reinhold Brodin 55 år. B. utnämndes
som tillförordnad jägmästare
därstädes 1874 samt till ordinarie
1893.

W. E. FRIDLANDER.

Kyrkoherde W. E. Fridlander
l Slättåkra fyllde den 5 augusti
50 år och uppvaktades med
anledning häraf af en mängd
församlingsbor samt af personliga
vänner från när och fjärran.

L. GUSTAFSON.

50 år fyllde den 22 augusti
grosshandl. i Stockholm Ludvig
Gustafson. Den aktade jubilaren,
hvilken firade femtioåfsdagen i
familjekretsen, å Woxenkollen,
fick från släktingar, vänner och
affärsmän mottaga många bevis
på tillgifvenhet och sympati.

G. A. CARLZON. 

Den 10 aug. afled i Stockholm
den mycket kände, dugl'ge
bagaremästaren Carl August Carlzon,
född 1836. C har bedrifvit en
omfattande affär och sörjes
närmast af barn och syskon.

C. F. M. KITZING. 

Den 27 juli afled å GrissIehamn
f. d. kälarmästaren Carl Fritz
Martin Kitzing, 65 år gammal.
K. innehade på 60-talet Hôtel
Royal vid Fredsgatan och sedan
i många år Alhambra å
Djurgårgården. Han sörjes närmast af
maka och barn.

F. T. CARLSSON, 

Den 28 juli afled å Arnöberg
vid Enköping civilingeniören
Fredrik Theodor Carlsson i en ålder
af 60 år, närmast sörjd af maka
och barn.

J. H. TAUVON, 

Den 6 aug, afled i
hufvudstaden t. f. krfgshofrättsrådet Johan
Hjalmar Tauvon i en ålder af 58
år. V. häradshöfding och
sekreterare i krigshofrätten 1880,
krigs-flskal 1884, förste sekr. i
utrikesdepar. 1887-89. Han var ifrig
jaktvän och sekreterare i
konungens jagtklubb.

O. E. WENSTÖM.

Den 4 augusti afled i Visby
läroverksadjuokten, fil. kand. O.
E. Wenström, född 1845. W. var
en kunskapsrik och dugande
lärare, samt har utgifvit flere arbeten.
Han sörjts närmast af maka, barn
åldrig moder och syskon.

C. G. LINDGREN, 

Folkskolläraren C. G. Lindgren
i Köpinge, Laholms socken,
drunknade under badning den 1 augusti.
Den så sorgligt omkomne var en
nitisk och duglig lärare, samt en
stillsam och genomhederlig
personlighet. Han sörjes närmast af
maka och barn.

G. P. L. WUTTKE. 

Ingeniören Gustaf Paul
Ludvig Wuttke vid Snöån i Ludvika
omkom den 1 augusti genom
drunkning. W. som var tysk
till börden, sörjes närmast af
maka och barn. Den sorgliga
händelsen har väckt stor
förstämning inom samhället.

J. G. LAGERGREN, 

Förste stationsskrifvaren vid
Sala järnvägsstation Jarl Gustaf
Lagergren afled den 29 juli, 49 år
gammal. Han sörjes närmast af
maka och barn.

A. B. ROSMARCK. 

Den 9 aug. afled i
hufvudstaden en af k. flottars dugligaste
underofficerare Anton Benedictus
Rosmarck, 48 år gammal. Han
sörjes närmast af maka och barn.

C. O. ÅHLFELDT. 

Den 4 augusti afled i
Stockholm innehafvaren af källaren
Tegnér, Carl Oskar Åhlfeldt, 45 år
gammal. Å., som förut innenaft
Kastenhof vid Badstugatan, sörjes
närmast af maka och barn.

HEDRAD  TJÄNSTETROHET.

Efter fotografier af P. A. Eriksén, Sköfde.

MEDALJUTDELNINGEN Å VRETEN: Grefve Posse omgifven af medaljörerna.

Å den kända Posse'ska herregården Vreten i
Västergötland var nyligen en hedersdag för
den stora
tjänstepersonalen på samma gång
som en minnesdag för
husbondefolket
högtidlighölls. Det var
nämligen den 6 augusti
1852 som nuvarande
ägarens, grefve Nils
Posse, föräldrar,
nygifte flyttade till
Vreten och
guldbröllopsdagen firades på det
vackra och värdiga
sättet att till trotjänare
på stället utdela
medaljer. Också var det
en stolt samling tjänare 
som sålunda belönades, icke färre än 77, och
tjänsteåren varierade mellan 55 och 15 år, därvid
de högre tjänsteåren
voro i majoritet. Man
kan icke annat än
gläljas öfver att, vid
sidan af den modäna
arbetarerörelsens strida
flod, ännu få se dessa
lugna, trohjärtade
typer för gammaldags
redlighet i tjänsten.
Och man måste också
skänka erkännande åt
den husbonde som
uppskattar och hedrar
sådana tjänare.

VRETENS HERREGÅRD.

MEDALJUTDELNINGEN Å VRETEN: Middagen för medaljörerna.

3:dje årg.      Den 31 Augusti 1902.       N:o 48

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: Det högre militärbefälet (med 8 porträtt). K. F. U. M:s XV:de världskonferens i Kristiania (med 1 illustration).
Allmänna telefonbolagets i Stockholm nya apparatsal (med 1 illustration). Den nya telefonkabeln öfver Vettern (med 2 illustrationer». Marinmålaren Arvid Johanson (med 1 porträtt). Tandläkarekongressen (med 1 porträtt). Sommarkurserna i Göteborg: Utflykten till Bohus ruiner (med 1 illustration). Kristina Nilsson (med 1 porträtt). Elfte allm. svenska läkaremötet i Göteborg (med 1 illustration). Intendenturskola i fält (med 5 illustrationer). Ett obehagligt reseäfventyr. Novell af G. H. Page. Öfvers. för HVAR 8 DAG.
Sveriges tullvaktbetjäntes förenings 3:dje årsmöte i Göteborg (med 1 illustration). Veckans poträttgalleri (med 24 porträtt). HVAR 8 DAGS Novellblad XXI: Suggestionens makt Öfvers. för HVAR 8 DAG.

--  BONNIERS TRYCKERI AKTIEBOLAG. GÖTEBORG. 1902.  --

Foto. Selma Jacobsson, Stockholm.

GENERALLÖJTNANT HEMMING GADD.
DET HÖGRE MILITÄRBEFÄLET.

Foto. L. Larsson, Stockholm.

C. A. M. NORDENSKJÖLD.
Generalmajor i armén.

Foto. L. Larsson, Stockholm.

G. F. O. UGGLA.
Generalmajor i armén.

En framstående svensk militärläkare har
nyligen i en broschyr, på tal om våra officerare,
berättat ett karaktäristiskt yttrande af en gammal »indelt»
kapten, som tog sina yrkeskamrater i försvar mot
det vanliga »hackandet» på militären.

»Ja, mina herrar», hette det, »Lützen var stort
och Narva var stort, men större är, att den svenske
officern aldrig klagar!»»Vår armés krigsduglighet och vart folks försvarskraft med hänsyn till rusdrycksbruket» af med. d:r Emil Nilsson. Själf tillägger den
ofvannämnde broschyrförfattaren: »En officerskår med så
lysande och ärofulla anor, så väluppfostrad, bildad
och plikttrogen som den svenska arméns, kan intet
annat land uppvisa.»

Sådana rättvist berömmande ord äro dock
sällsynta i vårt land. Mycket ordas om den stora
utvecklingen på skilda områden, under de senaste
decennierna, men sällan hör man ens antydas något
om det betydelsefulla utvecklingsarbete, som vår
officerskår genomfört, efter de för hela Europas
härväsen så viktiga krigsåren 1870--71. Denna
omdaning är så mycket märkligare, som den ägt rum,
under en, för hvarje militär, som nitälskar för sitt
lands försvar, så föga hoppfull tid, som denna, de
många fallna härordningsförslagens.

Trots det att insikten om betydelsen af ett
dugligt försvar endast mycket långsamt mognade hos
vårt folk, skedde inom armén, framför allt hvad
befälsutbildningen beträffar, ett kraftigt reformarbete.
Generalstaben ombildades, de militära högskolorna
omorganiserades, fordringarne på befälsutbildningen
skärptes.

Det berättas att en högre tysk officer, som
bevistade en af våra större fälttjänstöfningar, i början
af 1880-talet, på tillfrågan om sin tanke beträffande
de svenska generalerna, skall hafva svarat: »Det
var mycket fina och älskvärda gamla herrar, men
det var icke generaler -- i preusisk mening.»

Dessa ord gällde en äldre skola bland vårt högre
befäl. Hvad våra nuvarande generaler beträffar,
måste äfven en kritisk främling medgifva att de i
duglighet kunna täfla med snart sagdt hvilket lands
generaler som helst.

Hvad som framför allt skiljer våra dagars högre
befäl från 1860-talets, är att det är genomträngdt af
en verklig offensiv-anda, att det förstår att man ej
genom blotta afvärjanden vinner seger. Återtåget
från den ena försvarsställningen till den andra, som
spelat en så stor roll i fälttågsplanerna för en 30
--40 år sedan, har nu, dess bättre, upphört att
gälla som trosartikel.

*

Till banbrytarne i denna del af vår militära
utveckling höra de generaler, som i dessa dagar
hunnit generallöjtnantgraden.

Den 12 augusti detta år har Kongl. Maj:t i
nåder utnämnt till generallöjtnanter i armén
generalmajorerna C. B. MUNCK och H. GADD samt till
generallöjtnant i generalitetets reserv generalmajoren
frih. C. W. ERICSON. Vid samma tillfälle
utnämndes till generalmajorer i armén, Öfverstarne C. A.
M. NORDENSKJÖLD och G. UGGLA.

De befordrade höra samtliga till vår armés mest
framstående officerare, med stora teoretiska
kunskaper och bepröfvad praktisk erfarenhet. Med
undantag af generallöjtnant Ericson, hafva de äfven
tillhört generalstaben under dess, för hela arméns
utveckling, så betydelsefulla omdaningsperiod.

*

Generallöjtnant Carl Bror Munck är chef
för II. arméfördelningen och of verad jutant hos H.
M. Konungen. Han är född 1836 och blef 1856
underlöjtnant vid dåvarande Göta artilleriregemente.
Redan vid unga år gjorde han sig bemärkt genom
sitt goda hufvud, sin energi och -- sitt goda humör.
Vägen till den ansvarsfulla platsen såsom
arméfördelningschef har för honom gått genom
generalstaben och öfverstebefattningen vid ett norrländskt
infanteriregemente.

Chefen för IV. arméfördelningen, generallöjtnant
Hemming Gadd, är född 1837 och blef officer
vid Norra skånska infanteriregementet 1858 och i
generalstaben 1867, där han avancerade till 
öfverstelöjtnant 1886. Två år senare blef han öfverste och
chef för Andra lifgrenadierregementet, hvarifrån han
förflyttades till sekundchef för Svea lifgarde och
utnämndes till generalmajor i armén 1892.
Generallöjtnant Gadd är sedan 1888 öfveradjutant hos
H. M. Konungen. Bland andra förtroendeuppdrag
bekläder han den af ordförande i direktionen öfver
gymnastiska centralinstitutet.
Under sin långa tjänstgöring i generalstaben,
framför allt såsom chef för krigshögskolan, gjorde
general Gadd mycket för att höja
officersutbildningen och ingjuta en i bästa mening offensiv
anda hos vårt armébefäl. Belysande för det sätt,
på hvilket han själf under fälttjänstöfningar brukar
omsätta sina teorier i handling, är det svar, som
han vid ett tillfälle skall hafva gifvit H. M. Konungen.
»Hvar ämnar du låta din kår bivackera?» frågade
konungen. »På slagfältet, Eders Maj:t!» svarade
general Gadd.

Med den skarpblick för personers duglighet, som
utmärker vår konung, har han också städse visat
hvilket värde han sätter på nuvarande chefen för
IV. arméfördelningen.

En militär bana af annat slag har den nyligen
afgångne chefen för III. arméfördelningen,
generallöjtnanten frih. Carl Ericson, bakom sig.
Tilllika ined generalstabschefen frih. Rappe och
generalmajor J. Lilliehöök, tillhör han de svenska
generaler, som under det franska käjsardömets
fanor, på slagfält i främmande världsdelar, lärt
krigets konst. Den svenska tapperhetsmedaljen,
franska hederslegionen, franska och italienska
fälttågsmedaljer äro minnen från den tid, då general
Ericson som ung officer gjorde fälttågen i Italien och
Mexico, i fransk krigstjänst. Fransk ridderlig
elegans, fransk »élan», stod vid denna tid såsom
idealet för en svensk officer.

Hemkommen blef frih. Ericson ordonansofficer
hos konung Carl XV. Under ett plikttroget,
grundligt militärt arbete, som torde sakna sin like, steg
E. i graderna vid det regemente han tillhörde:
Västgöta regemente, hvars chef han slutligen blef och
hvarifrån han förflyttades till chef för III.
arméfördelningen. År 1893 utnämndes han till
generalmajor.

Det är icke blott ledamöterna af riksdagens
Andra kammare, hvars medlem general E. under så
lång tid varit, som skola sakna den ståtlige,
rättframme, energiske och kunnige generalen, det
gäller i lika hög grad om de trupper, som stått
under hans befäl och af hvilka han städse varit lika
afhållen som uppburen.

Foto. L. Ericson, Sköfde.

Friherre C. W. ERICSON.
Generallöjtnant i generalitetets reserv.

*

Generalmajor Gustaf Uggla, sekundchefen
för Svea lifgarde, har liksom generalmajor Carl
Axel Mauritz Nordenskjöld, sekundchefen för 
Lifregementet till fots, länge tillhört
generalstaben. Båda äro kända såsom synnerligen
dugliga och kunniga militärer.

Särskildt är general Uggla bekant för sin stora
energi och sin strängt militäriska uppfattning. En
ungdomlig vigör bidrager att göra honom till en
verklig fältsoldat.

*

Äfven inom artilleriet hafva två betydelsefulla
utnämningar ägt rum.

Efter den högt aktade och värderade
generalfälttygmästarens, grefve J. R. Hamiltons afgång,
har till generalfälttygmästare och inspektör för
artilleriet utnämnts öfversten och chefen för Första Svea
Artilleriregemente Gottschalk Geijer, som
samtidigt utnämnts till generalmajor. Med general Geijer,
som är född 1850, intages en af vårt lands
viktigaste militära poster af en man, som, ännu i

Foto. Flodin, Stockholm.

Grefve J. R. HAMILTON.
Generalmajor i generalitetets reserv.
F. d. generalfälttygmästare.

Foto. Hamnqvist, Stockholm.

S. G. A. GEIJER.
Generalmajor i armén.
Generalfälttygmästare.
sina bästa år, förenar
omfattande och gedigna
kunskaper och stor praktisk
duglighet med en sällsynt
organisationsförmåga.
Under hans ledning skall helt
visst det svenska artilleriet,
som genom den nya
härordningen vann en så
väsentlig utveckling, gå en
betydelsefull framtid till
mötes.

Hans efterträdare,
såsom chef för Första Svea
artilleriregemente, öfverste
Otto Virgin, tillhör
äfven artilleriets
skickligaste officerare och har särskildt gjort sig känd
genom sin stora sakkunskap på det tekniska området.

*
Inom artilleriet har också en annan märklig
personalförändring ägt rurn. Fälttygmästaren, majoren
frih. H. Fleming har lämnat sin befatttning, 
hvilken öfvertagits af förutvarande chefen för
artilleristaben major S.Wennerberg.

S. WENNERBERG.
Fälttygmästare.

Det väckte ett stort uppseende inom militära
kretsar, då frih. Fleming begärde sitt entledigande
från en post, för hvilken han ansågs nära nog
oumbärlig. Det stora industrella verk, Bofors, som nu
kommer att tillgodogöra sig hans kunskaper och
ledareförmåga är emellertid att lyckönska. Frågan om hans
efterträdare fann emellertid en lika lycklig som 
oväntad lösning, i det att chefen för artilleristaben 
majoren Sune Gunnarson Wennerberg emottog den, icke minst i dessa
dagar, då frågan om fältartilleriets nya materiel står
på dagordningen, så maktpåliggande befattningen.
Major Wennerbergs stora förmåga och erfarenhet gör
honom emellertid synnerligen väl ägnad äfven för
detta nya uppdrag.

Frih. H. FLEMING.
F. d. fälttygmästare.

-


K. F. U. M:s XV:de VÄRLDSKONFERENS I KRISTIANIA.

Foto. Skarpmoen, Kristiania.

Onsdagen den 20 augusti öppnades den stora
världskonferensen i Kristiania i Akershus fästnings
rikt dekorerade gymnastiksal, vid hvilket tillfälle
bilden ofvan är tagen.

Efter hälsningar till de 24 olika ländernas
representanter afslutades första mötet med några korta
böner på engelska, tyska och svenska, de senare af
grefve Bernstorff (Berlin) och prins Bernadotte.
MARINMÅLAREN ARVID JOHANSON.          

MARINMÅLAREN ARVID JOHANSON MED SON.

Marinmålaren Arvid Johanson, bördig från
Stockholm, men sedan tjugufyra år bosatt i
Frankrike, gästar för närvarande Göteborg. Hr Johanson
har hedrat sig i sitt nya fädernesland, han har fått
den officiella titeln af »Franska marinministeriets
målare», samt blifvit riddare af hederslegionen och
officier d'Académie. Franska marinministeriet har
skapat trenne sådana marinmålare-platser, fullkomligt
honorifika för öfrigt, men hvilka medföra den stora
fördelen att kunna medfölja de franska eskadrarne
under deras långa expeditioner, -- oförlikneliga
tillfällen att arbeta och göra studier efter naturen, i
öppna sjön. En kommenderande fransk amiral har
således nästan alltid en marinmålare vid sitt bord i
messen. Hr Johanson har på detta sätt lefvat ända
till åtta månader på sjön, åtföljt eskadrarne på deras
manövrer, åtföljt marinministern Lockroy på dennes
stora inspektionstur till Corsica och Tunis o. s. v.,
och var äfven ryska eskadrarne följaktig vid de
senaste begge käjsarbesöken i Frankrike. Belönades vid
världsexpositionen med andra medalj för en
magnifik freskomålning.

Flere af hans taflor hafva inköpts af franska
staten, hvaribland en för Luxembourg-muséet, och
en annan till present åt ryske tsaren. Vår landsman
betraktas med all rätt som den förnämste
marinmålaren i Frankrike, och det bör blifva af stort
intresse för Göteborgs publik att göra bekantskap
med hans konst på Valand.

Hr Johanson åtföljes af sin fru, en charmant
fransyska, samt sin lilla son Yoyo.

*

TANDLÄKAREKONGRESSEN.

MR TRUMAN W. BROPHY.

En internationell tandläkarekongress
har i midten af augusti månad hållits i Stockholm
under liflig anslutning af medlemmar från
Association of European Advisory Board, Svenska
tandläkaresällskapet, Federation Dentaire Internationale
samt American Dental Society of Europe. En mängd
utländingar, särskildt engelsmän och amerikanare, ha
med anledning häraf vistats i Stockholm, och Grand
Hotel, där flertalet af utländingarne bott, har varit
till trängsel fylldt. Mötesförhandlingarne ha äfven
ägt rum i det ståtliga hotellet och åtskilliga fester
därstädes gifvits med anledning af kongressen.

Den person af kongressledamöterna, som gjort
sig mest bemärkt, har utan tvifvel varit mr
Truman W. Brophy, ordförande i Federation
Dentaire Internationale's Conseil d'enseignement. Mr
Brophy, hvilkens karaktäristiska drag vi härmed
återgifva, är en omkring 60 år gammal man och boende
i Chicago. Han är icke endast tandläkare i vanlig
mening, utan äfven kirurg, och har gjort sig bekant
som uppfinnare af den operativa behandlingen af
medfödda gomöppningar. Somliga barn födas
nämligen med detta fel, hvilket, om de få lefva,
medför ett vänskapligt utseende samt svåra inre
olägenheter i gom, svalg och strupe, så att de, t. ex. icke
kunna tala. Kirurgerna ha förut, för att bota detta
fel, gjort ingrepp på gommens mjuka delar, men mr
Brophy är den förste, som lyckats förena och
sammansluta de skilda käkbenen. Operationerna lyckas
bäst, när de företagas på barn i en ålder från 6
veckor till 8 månader. Mr Brophy har med lycklig
utgång företagit icke mindre än omkring 500
operationer.

Detta antal ökade den skicklige läkaren i
Stockholm med ytterligare en operation, som han i
intresserade läkares närvaro, däribland vår utmärkte
kirurg professor John Bergs, företog på ett spädt
gossebarn å Serafimerlasarettet. Äfven denna
operation tycktes utfalla särdeles väl.

Under en af mötesdagarne framförde för öfrigt
professor Berg sin aktning för den amerikanske
vetenskapsmannen, hvilken är en af den moderna
tandläkarevetenskapens prydnader.

*
DEN NYA TELEFONKABELN ÖFVER VETTERN.

På grund af de svårigheter
som erbjudit sig vid framförande
af den tvärgående telefontrafiken
mellan Öster- och Västergötland,
i det denna måst taga en lång
omväg antingen via Örebro eller
Jönköping, har på Telegrafstyrelsens
hemställan, medel af riksdagen
beviljats för en direkt ledning
Sköfde-Norrköping af 3
millimeters koppartråd afsedd att
förmedla denna trafik. Som en
led i denna förbindelse ingår en
undervattenskabel öfver Vettern
mellan Karlsborg och Vadstena.
Då denna kabel är en af de längsta
hittills existerande undervattenskablar
för telefonändamål och
den första af sitt slag i Sverige,
torde det vara af mera allmänt
intresse att meddela ett par bilder
från utläggningen af densamma,
äfvensom några upplysningar rörande
dess konstruktion.

Det brukliga isoleringsmedlet
vid vattenkablar -- guttaperka --
har, då det var fråga om en så
lång kabel som denna, nämligen
20,000 meter, måst öfvergifvas,
enär en dylik isolering verkar
hindrande på telefoneringen. I stället har papper
och luft kommit till användning. Ledarne till antalet
4 af samma koppararea som landledningen, äro omgifna
af ett tunnt pappersöfverdrag samt hållas isär
och på ett bestämdt afstånd från hvarandra likaledes
af papper så anordnadt att största möjliga luftrum
finnes mellan ledarne. Då papperets isolationsförmåga
uteslutande beror på att det är absolut torrt,
omgifves nyss beskrifna anordning af tvänne utanpå
hvarandra anbragta fullkomligt vatten- och lufttäta
blyrör, hvilka åter äro omgifna af en järnarmering,
bestående af järntrådar så fasonerade att de gripa in
i hvarandra och bilda ett slutet järnrör med
bibehållen egenskap likväl af fullkomlig böjlighet.


foto. Sjöberg, Karlsborg.
KABELN UTLÄGGES.


KABELN ILANDFÖRES Å ÖSTGÖTASIDAN.

Man anser att denna konstruktion är den,
förmedelst hvilken telefonering genom långa
undervattenskablar kommer att kunna försiggå, och visar sig den
nu nedlagda kabeln hålla hvad den lofvar, torde det
endast vara en tidsfråga, när Gotland kan erhålla
telefonförbindelse med fastlandet.

Då kabelns konstruktion är
sådan att den isynnerhet under
utläggningen och på det betydliga,
vattendjup, som finnes i Vettern,
lätt skulle kunna skadas, fordrade
telegrafstyrelsen, som ett villkor
för leveransen, att fabrikanten
skulle garantera för densamma
under utläggningen samt ett år
därutöfver. Den enda af de
konkurrerande kabelfirmorna som
vågade åtaga sig detta, var den
världsberömda firman Felten & Guilleaume,
Mülheim am Rhein, visande
denna firmas höga ståndpunkt
och förtroende till sitt fabrikat.
Kabeln kostar den
aktningsvärda summan af 52,000 kr. samt
är 20 km. lång. Den utlades den
11 och 12 aug. under
öfverinseende af telefoninspektör Alb. Alström
samt en af cheferna för
kabelfirman. Kabeln, som
profvades under hela den tid
nedläggningen pågick, samt först en
månad efter utläggningen
underkastas »slutprofvet», har i allo
visat sig motsvara de
kontraherade bestämmelserna samt, hvad
de elektriska egenskaperna beträffar,
till och med öfverträffa dessa.

O.
ALLMÄNNA TELEFONBOLAGETS I STOCKHOLM NYA APPARATSAL.


Foto. Ax. Lindahls Fotogr. affär, Sthlm.

ALLMÄNNA TELEFONBOLAGET i Stockholm har nu fått sin nya apparatsal färdig. Den är belägen i bolagets nybyggnad, n:o 28 Malmskillnadsgatan, och sträcker sig, såsom den
gamla i bolagets äldre, bredvid liggande fastighet, mellan nyss nämnda gata och Norra Smedjegatan. Den nya salen har samma längd som den gamla eller 33 1/2 meter, men dess
bredd, 11 1/2 meter, öfverskrider den gamla salens med 2 1/2 meter. Den nya apparatsalen, som räcker för 20,000 abonnenter, erbjuder om dagen, tack vare det rikliga takljuset, och om
kvällen, då de elektriska båglamporna stråla, en verkligt storartad anblick. För öfrigt användes i densamma beträffande inkopplingen ett nytt system. Vid det förut använda systemet, i
den gamla apparatsalen, föll, när man ringde upp i telefonen, en klaff ned vid kanten af växelbordet, och härpå måste telefonisten taga reda på det hål högre upp i bordet, hvilket hade
samma nummer, som syntes vid den nerfallna klaffen, samt koppla in i hålet. Telefonisten måste äfven i förbifarten slå upp klaffen. Nu, i den nya apparatsalen, är det så inrättadt, att
vid påringning en liten elektrisk lampa blir glödande, hvarpå telefonisten kopplar in i hålet ofvanför lampan i fråga, som därefter slocknar. Högt uppe på växelbordet faller äfven en
klaff ned och angifver numret, men detta sker endast som en betryggande åtgärd, ifall något mankemang skulle inträffa med lampan ifråga, så att den icke började glöda.
Egendomligt är att se, huru det börjar att glöda än på det ena och än på det andra stället i bordet, som naturligtvis icke ser ut som något vanligt bord, utan hvars största del utgöres af en
vägg. Kostnaden för den nya apparatsalen belöper sig till icke mindre än 1 million kronor.
SOMMARKURSERNA I GÖTEBORG: UFFLYKTEN TILL BOHUS RUINER

Efter fotografi speciellt taget för HVAR 8 DA G af hoffotografen ARON JONASON, Göteborg.


Söndagen den 24 augisti företogo deltagarne i sommarkurserna i Göteborg en utflykt till   Bohus fästnings ruiner. Konungen visade kursdeltagarne den vackra uppmärksamheten tillsammans med den bese de intressanta ruinerna och det under major Grills ledning pågående reparationsarbetet. Vår bild är tagen i det ögonblick då GöteborgHögskolas rektor, professor Vising, å kursdeltagarnes vägnar hälsar konungen. H. M. komplimenterade professor Vising för de förträffliga anordningare för dessa sommarkurser.
KRISTINA NILSSON.

Efter porträtt taget på födelsedagen speciellt för HVAR 8 DAG af fot. Betty Larsson, Vexiö.

20 augusti fy]lde grefvinnan de Casa Miranda 59 år och firade födelsedagen å Gårdsby i Småland, där vår fräjdade landsmaninna äfven denna sommar gästar sin brorson.

*

ELFTE ALLM. SVENSKA LÄKAREMÖTET I GÖTEBORG

Foto Jonason, Göteborg

I dessa dagar har allmänt svenskt läkaremöte ägt rum i Göteborg under stort deltagande från alla delar af landet. -- Efter allvarliga förhandlingar ha följt festligheter under den mest kordiala stämning och från en af dessa, en utflykt till Styrsö, bringa vi ofvanstående gruppfotografi.
INTENDENTURSKOLA I FÄLT.

Efter fotografier speciellt tagna för HVAR 8 DAG af C. K. Thorncliff, Stockholm.


GRUPP AF OFFICERARE VID KONGL. GÖTA LIFGARDE: Fotografien tagen vid Sanda gård.

Göta lifgarde har under pågående
fältskjutöfningar vid Sanda gård i Väster-Haninge
blifvit provianteradt af intendenturskolan vid IV & V
arméfördelningarne.

Skolan har funktionerat på ett förträffligt sätt
med en del nyare anordningar för proviantering i
fält, särskildt att nämna slakteri och bageri. Vi
hänvisa i öfrigt till de präktiga fotografierna, som
vi ha trott skola vara af intresse för både
fack- och lekmän.

INTENDENTURSKOLAN I LÄGER VID VÄSTER-HANINGE.
KONUNGENS GÖTA LIFGARDE I FÄLT

INTENDENTURSKOLA I FÄLT:

Till vänster uppsamlimgsmaskin.

Till höger fältbakugn.

KOKGRAF: Kommisarie vid intendenturskolan smakar.
ETT OBEHAGLIGT RESEÄFVENTYR.

Novell af G. H. Page.  Öfvers. för HVAR 8 DAG.

»Fann ni ej någon kupé med en kvinlig
resande?» frågade Lilly Freeston, då bäraren öppnade
en alldeles tom vagn och utan vidare stufvade upp
hennes resgods å hyllorna vid taket.

»Jo, visserligen», svarade han ursäktande, »bland
alla resande ha ej många råd att resa i första klass.
Ser jag någon dam, så skall jag bedja henne gå in
i er kupé.»

Ehuru Lilly ingalunda hade något emot att resa
ensam, fruktade hon dock att råka ut för någon
obehaglig reskamrat.

Hon utvalde först en plats i ett hörn och ställde
sig sedan i dörren, betraktande den brokiga hopen,
som trängdes på platformen. Slutligen hade de
flesta passagerarne intagit sina platser och platformen
blef nästan tom. Endast en ung man i grå
kläder stod kvar. Han blickade ömsom på ingångarne
till stationen, ömsom på sin klocka liksom han
väntat någon.

Konduktören kom nu och stängde vagnarne.
Lilly slog sig ned i sitt hörn glad åt att få göra
resan ensam, emedan tåget ej stannade förr än hon
var framme vid målet. Att resa var för henne
ett nöje, och hon beredde sig på att afsluta ett
bref till sin tant, hvilket hon påbörjat på tåget
innan hon kom till London. Hon fortsatte där hon
slutat och berättade huru hon åkt den långa
vägen från Charing Cross till Liverpool Street, och
att hon nu satt ensam i en kupé, på väg till
Ipswich -- -- --

Här blef hon afbruten, ty dörren rycktes upp,
en kappsäck slungades in och en stor svartskäggig
karl med en väldig cigarr i munnen kom inrusande.
Han snubblade öfver Lillys fötter, men utan ett
ord till ursäkt slängde han igen dörren efter sig
med en våldsam hastighet och kastade sig i
vagnens bortersta hörn. Lilly betraktade honom med
förvåning och ovilja. Hon ville på inga villkor resa
i samma kupé som en rökare, ty hon kunde ej
fördraga tobaksrök. Att sitta tvänne timmar i
samma kupé som denne man var henne omöjligt.
Men hvad skulle hon göra, icke kunde hon byta
om vagn. Hon kastade en förtviflad blick på sina
många kolly resgods. Hon skulle ej hinna att byta
om kupé innan tåget satte sig i rörelse. Hon
beslöt därför att vädja till främlingens bättre
känslor, ty han kunde ju lättare än hon byta om, kupé.
Han hade säkerligen i hastigheten förväxlat
dörrarne, alldenstund kupén bredvid var för rökare.
Han såg ut att vara en gentleman, ehuru Lilly
genast upptäckte något besynnerligt i hans
uppförande.

»Förlåt mig», sade hon tvekande, »men jag tror
ni har gått fel? Detta är icke rökkupé.»

Han vände sig mot henne och betraktade henne
med en närvöst orolig blick. Då han tog
cigarren ur munnen förvreds hans anletsdrag, så att
hon tyckte han liknade en ilsken hund.

»Ni tycker ej om att jag röker?» frågade han
barskt.

»Nej», svarade Lilly frimodigt, »jag blir sjuk af
det. Jag gick in här, emedan rökning är
förbjuden. Nästa kupé är rökkupé, och om ni skyndar
er, kan ni nog hinna att byta om innan tåget
går!»

Men främlingen satte endast cigarren mellan
tänderna och betraktade henne oaflåtligen med sina
vilda, oroliga ögon.

Slutligen utbrast han:

»Jaså, ni vill förhindra mig att röka?» Ni ber
mig gå in i en annan vagn. Nå väl, se hit!»

Han stack handen i underfickan till sin vida
kappa och drog fram en revolver.

»Jag tillåter ingen i världen kommendera mig.
Och för att låta folk förstå, att jag menar allvar,
så har jag alltid den här till hands», sade han
och riktade vapnet mot den unga damens ansikte.

Till en början steg harmens rodnad på hennes
kinder, ty så oartigt hade hon aldrig blifvit
behandlad förr; men då han drog fram revolvern,
blef hon blek af fasa -- det stod med ens klart för
henne att mannen var vansinnig!

I detsamma började tåget sakta röra sig framåt.
Till all lycka hade förskräckelsen alldeles förlamat
henne. Hon kände instinktmässigt på sig att vid
minsta rörelse hon gjorde, skulle han skjuta. Han
komme troligen i alla fall att döda henne, tänkte
hon.

Förskräckt stirrade hon på den glittrande
revolvermynningen och undrade när den mördande
kulan skulle komma. Hennes hjärna genomkorsades
af underliga tankar. Skulle hon dö så ung och
så lycklig? Det var förskräckligt. Hon skulle ej
få använda de många vackra blusarne, hon hade
med sig i kofferten, och hvilka hon ämnade bära
under sin visit hos vännen Maggie Parker i Ipswich
-- hon var instängd med en vansinnig.

Hvad skulle hon  göra?

Hennes fingrar höllo krampaktigt fast om
blyertspennan, -- då hon plötsligt fick en ingifvelse från
höjden, en ingifvelse, som kom henne att darra af
nyvaknadt hopp. Hon beslöt att försöka meddela
sin förtviflade belägenhet till medresande i
annan kupé.

I verkligheten tilldrog sig det här ofvan
berättade på några få sekunder, ehuru det tar längre
tid att skildra förloppet. Den vansinnige stirrade
alltjämt på henne liksom väntade han på ett svar.

»Välan då», svarade hon kallblodigt och
förvådes själf öfver det mjuka tonfallet i sin röst, »ni
kan fortsätta att röka er cigarr, och jag fortsätter
min brefskrifning.»

Hon använde en notisbok för referenter med
hvarje blad perforeradt. Lilly vände om blad och
skref hastigt.

»Jag beder er hjälpa mig, jag är så förskräckt.»
Därpå tillade hon några betydelselösa ord och strök
hastigt öfver dem, liksom om hon skrifvit fel. Med
ett uttryck af förargelse slet hon ur bladet och
kramade ihop det i handen. Därpå reste hon sig
och lät blicken falla ut genom fönstret. Här såg
hon plattformens bräder glida förbi, hon såg
bäraren, som nu sysslade med att flytta bort några
mjölkflaskor, och där stod den unge, gråklädde
mannen och samtalade med inspektören. Han kom
händelsevis att se upp och deras blickar möttes.
Synbart likgiltigt kastade hon ut papperslappen och satte
sig ned att skrifva igen. Hon hade beräknat att
den unge mannen skulle få se det, och verkligen
-- han böjer sig ned, tar upp papperet, och vecklar
upp det, men då hade tåget redan passerat
stationen.

Så långt hade hennes plan lyckats. Skulle den
medföra något verkligt resultat? Hvad kunde väl
den unge mannen eller stationsinspektoren uträtta?
Hon tänkte på, huru ledsen hennes tant skulle blifva
vid underrättelsen om att hon blifvit skjuten.

Då skymtade en skugga för fönstret. Någon stod
utanför på fotsteget och blickade in i kupén.

Det var den unge mannen i de grå kläderna.
Lilly igenkände genast det vackra, regelbunda
ansiktet, och hon förstod nu att hon handlat klokt,
som kastat lappen till honom. Han hade hastigt
läst dess innehåll, kastat den till inspektören och
med ett språng hoppat upp på det bortilande tågets
sista vagn.

Han öppnade dörren, steg in och satte sig midt
emot den unga damen.

»Jag höll nästan på att komma för sent», sade
han. »Ni trodde väl knappt att jag skulle hinna
med?»

Lilly betraktade honom frågande, men så förstod
hon, att han ville gifva sig ut för att vara en bror
eller nära släkting till henne.

»Ja, jag hade nästan förlorat allt hopp. Men
vill ni ej slå er ned bredvid mig?» frågade hon.

Han bytte plats på det mest ogenerade sätt i
världen, och under tiden hann Lilly antyda, att den
skäggige mannen hade ett vapen i handen. Skulle
han fatta situationen?

Han fortsatte sitt samtal helt obesväradt.
Plötsligt utbrast han:

»Om ni ser ut på den sidan, skall ni få se ett
hus, byggdt utan framsida. Det äges af en
lungsiktig person. Ni kan se direkt in i rummen. Se!
Se där! Ser ni det?» ropade han ifrigt. Lilly sprang
upp och främlingen reste sig till hälften.

Om det fanns ett sådant hus ellar ej fick hon ej
klart för sig, ty den unge mannen hade sprungit
tvärs öfver kupén, böjt sig ned, gripit revolvern
och kastat ut den genom fönstret öfver främlingens
hufvud.

Nästa minut tumlade båda i en vild strid om
hvarandra på golfvet. Med ett tillbakahållet skri
åsåg hon tvekampen. Allt hvad främlingens
kappsäck innehöll föll ur och ströddes kring sofforna
i vagnen.

»Om jag endast kunde binda hans ben», sade
den unge mannen, i det han prässade in honom i
ett hörn, »tror jag att han snart skulle vara
öfvervunnen. Slit loss ett gardinsnöre! Försök få det
om fotlederna på honom. Se så där ja! Drag åt
hårdare! Ännu hårdare. Gif mig nu det andra
snöret, och vi skola binda händerna på honom»

Nu låg han på golfvet säkert bunden. Med
ögonen lågande af raseri följde han hvarje deras
rörelse.

Plötsligt stannade tåget vid en anhaltstation.
Konduktörerna kommo springande, och tvänne män
sattes att vakta den vansinnige under det Lilly tog
sitt resgods och med den unge mannens hjälp
flyttade det till en annan kupé.

Vi ha endast att tillägga, att sedan de närmare
meddelat sig med hvarandra, funno de, att de voro
på väg till samma station, och att de båda voro
bjudna till bal den kvällen hos familjen Parker.

»Men Lilly, känner du ej Frank, vår bror, som
är sjöofficer och nu kommer hem efter åtta års
långresa? Ha ni haft ressällskap ända från
London och ändå behöfva presenteras för hvarandra?»
sade en af flickorna förebrående, då hon hälsade
dem välkomna vid stationen.

Med spänd uppmärksamhet åhörde syskonen
berättelsen om det obehagliga reseäfventyret, hvilket
för Lilly blef början till den lyckligaste och ljusaste
tid i hennes lif.

*

DELTAGARE I SVERIGES TULLVAKTBETJÄNTES FÖRENINGS 3:dje ÅRSMÖTE I GÖTEBORG
DEN 14-16 AUGUSTI 1902.

Föreningen stiftades 1900 och räknar nu 21 kretsföreningar och 687 medlemmar. Nästa årsmöte hålles i Stockholm år 1903.
VECKANS: PORTRÄTT: GALLERI

H. L. RYDIN.

8O år fyllde den 13 augusti
f. d. professorn i statsrätt vid
Uppsala universitet Herman Ludvig
Rydin. Den vördade åldringen
var på hedersdagen föremål för
en storartad hyllning från
kamrater och vänner.


C. A. RUDBECK.

80 år fyllde den 13 augusti
f. öfverstelöjtnanten C. A.
Rudbeck i Uppsala.


S. SÖDERLUND.

Den 29 juli fyllde sjökaptenen
Sven Söderlund i Karlshamn 80
år. S., som vid 24 års ålder blef
sjökapten, har i öfver 30 år
befarit alla världshaf. Han är
ordförande i hamndirektionen i
Karlshamn samt åtnjuter allmän
aktning.


O. ELLIOT.

65 år fyllde den 18 augusti
kommendörkaptenen O. Elliot i
Stockholm.


S. G. BRING.

60 år fyllde den 20 augusti
civilrådmannen, v.
häradshöfdingen Sven Casper Bring i
Uppsala.


H. O. JUEL.

Till e. o. professor i botanik
vid Uppsala universitet har
förordnats docenten i ämnet, den
skicklige vetenskapsmannen d:r H. O.
Juel.


J. ÖSTLUND.

F. d. organisten och
skolläraren J Östlund i Tillinge och
Svinnegarn firade den 29 juli sin
61 födelsedag i kretsen af barn,
barnbarn och vänner. Ö. är i
vida kretsar känd såsom sångare
och förgångsman för
kyrkosångens främjande i vårt land.


J. WAHLFISK.

60 år fyllde den 15 augusti
kontraktsprosten och
kyrkoherden, teol. dr Johan Wahlfisk i
Kil, på födelsedagen uppvaktad
af kyrko- och skolråd samt
vänner och bekanta från när och
fjärran.


L. OLDE.

Den 17 augusti fyllde den
kände specerihandlaren Lars Olde
i Stockholm 60 år.


A. M. von ESSEN.

50 år fyllde den 30 aug. f d.
sjökaptenen A. M. von Essen.
Efter att i 11 år hafva fört
postångaren "Sten Sture" mellan Malmö
--Stralsund öppnade han 1897 vår
nya s k kontinentalroute Trelleborg--Sassnitz, 
men lämnade några månader därefter
sjömansbanan och blef köpman i Malmö.


G. V. LUNDBERG.

50 år fyllde den 11 augusti
grufingeniören Gustaf Valdemar
Lundberg i Långnäs, Torsåker.
Han uppvaktades under dagens
lopp af alla arbetarne vid
Torsåkers grufvor, hvilka till honom
öfverlämnade en minnesgåfva.


K. J. A. COLLIN.

Den 17 augusti fyllde
bataljonsläkaren vid kongl. Skånska
Husarregementet, 2:dre
stadsläkaren i Helsingborg Knut Johan
August Collin 50 år.
C. R. HUSBERG, d.

Den 14 augusti afled i
Stockholm f. grosshandlaren Carl
Richard Husberg, 81 år gammal.
H., som till midten af 1880-talet
bedref sejlarérörelse under firma
C. Probst, sörjes närmast af maka
och barn.


C. E. SÖDERBERG, d.

Ingeniör Carl Edvard
Söderberg afled i Kristianstad den 7
augusti, i en ålder 78 år.
Flärdlös och fridsäll efterlämnar han
ett aktadt minne. Maka, barn
och barnbarn stå som närmast
sörjande vid hans bår.


A. SVEDBERG, d.

Den 10 augusti afled i
Västervik f. d. fängelsedirektören
Anders Svedberg, 76 år gammal,
sörjd af maka, barn, släktingar
och många vänner. S. inträdde i
fångvårdens tjänst 1866, samt var
fängelsedirektör åren 1881--1898.


C. F. FALK. d.

Den 26 juli afled förre
kronolänsmannen Carl Fredrik Falk i
Mora, född 1832. Under många år 
ordförande i bevillningsberedningen 
samt ledamot af taxerings- och 
pröfningsnämnderna var F.
intresserad för kommunens
angelägenheter. Han sörjes af maka,
son, dotter, släktingar och vänner.


J. O. A. DONNÉR. d.

Borgmästaren i Sölvesborg
Johan Otto August Donnér afled
den 14 augusti därstädes i en
ålder af 65 år, närmast sörjd af
maka och barn. Hjärtegod och
rättrådig, skall han där alltid
lefva i älskadt och tacksamt minne.


V. M. KIÖRKANDER. d.

Den 13 augusti afled i Arboga
f. jägmästaren Vallentin Mikael
Kiörkander i en ålder af 67 år.
Den aflidne var i sin krafts
dagar en mycket verksam och
duglig man.


A. C. LINDERDAHL. d.

Den 11 augusti afled i Gäfle
sjökaptenen Axel Clemens
Linderdahl, född 1839. L., som
sörjes närmast af maka, döttrar och
åldrig moder, har hufvudsakligast 
seglat på aflägsna farvatten.


A. de VERDIER. d.

innehafvaren af Ulricehamns
apotek Alfred de Vedier afled
den 13 audusti, 61 år gammal.
Såväl hans familj som hans stora
vänkrets sörja djupt den aflidne
hedersmannen.


C. HAGBLOM. d.

Fru Clara Hagblom, sedan
1898 innehafvare af Storkällaren
i Karlskrona, afled nyligen 54
år gammal. 1881--1898 innehade
hon Teaterkällaren i Kalmar. Hon
var sträfsam och energisk samt
mycket tillmötesgående och gjorde
sig omtyckt af alla.


E. EDSTRÖM, d.

Landstingsman Erik Edström
från Ragunda, Munsåker, afled för
en tid sedan i en ålder af 48 år.
Under en lång följd af år har
den aflidne inom länet och orten
varit den ledande kraften i flere
allmänna företag.


N. J. SETH   d.

Den 11 aug, afled i Stockholn
bokhållaren vid statens jernvägar
Nils Johan Seth, i en ålder af 44
år. S. befordrades 1879 till sin
sista plats och var en duglig
person.


C. G. KOCKUM, d.

Tobaksfabrikören Carl Georg
Kockum afled den 24 juli i Rastad.
Han var född i Malmö 1868 och
son af disponenten vid Kockums
Mek. Verkstad Gottfried Kockum.
HVAR 8 DAGS NOVELLBLAD. XXI.

SUGGESTIONENS MAKT. En episod ur lifvet. Öfversättning för HVAR 8 DAG.

Det var längesedan det hände, och stackars
Jack är död nu. Jag kan därför utan att vara
ogrannlaga berätta er en episod ur mitt lif från
den tid då han och jag voro intima vänner.

Jag var en ung man då, omkring tjugosex år
gammal, och förlofvad med en den vackraste flicka,
De som känna lady Marsdale skola instämma med
mig i detta omdöme.

Jag ägde en titel och var innehafvare af stora
herregods med flera tunnland jord än jag kunde
hålla räkning på, hvadan alla betraktade mig med
afundsamma blickar.

Det må låta märkvärdigt, men trots allt detta
hade jag under ett helt års tid ej haft en enda
lycklig dag.

Troligen har hvar och en af eder vid ett eller
annat tillfälle låtit spå sig och som förståndigt folk
ej fästat afseende vid sådant nonsens. Jag
däremot var nog dåraktig att tro på det. Det hände
vid två olika tillfällen på olika platser under samma
vecka, att man förutspådde mig att jag skulle dö
inom ett år, den ena häxan sade mig till och
med hvilken dag och timma som skulle blifva min sista.

Vid den tiden hade jag varit betydligt
öfveransträngd af studier och förmodligen ägnat saken
större uppmärksamhet än jag bort, ty så
småningom växte det in i mitt medvetande, att den fjärde
mars följande år skulle jag dö vid midnatt -- enligt
spåkvinnans utsago.

Jag berättade för mina vänner om dessa mina
dystra aningar, men de endast skrattade åt mig och
mina själskval. Jack Densham, min kusin och
närmaste anförvandt, var den högljuddaste af dem.

Vi hade alltid varit de bästa vänner, Jack och
jag, och han hade alltid vinnlagt sig om att
förhållandet oss emellan skulle blifva lika intimt som
mellan David och Jonathan. Och då han såg att
jag höll fast vid mina underliga idéer och att detta
började undergräfva min hälsa, försökte han hitta
på alla möjliga upptåg för att få dessa griller ur
min hjärna.

Han förmådde Isabella, hon som nu är min
hustru, att hjälpa sig öfvertyga mig om mitt misstag,
men allt var förgäfves.

I sinom tid kom den ödesdigra dagen och jag,
starka karlen, kände mig stå på vansinnets brant --
trots alla försök, som gjorts att förmå, mig slå bort
tanken på döden. Vi spisade vår lunch tillsammans
under djup tystnad, företog en ridtur och kommo tillbaka
för att dricka vårt té. Mekaniskt intog jag detta och
gick därpå till mitt arbetsrum.

Några minuter satt jag ensam. Så kom Jack in,
men nu var det uppmuntrande leendet på hans
läppar försvunnet. Han slog sig ned blek och upprörd.

»Jag kan ej längre fördraga det här, Gerald», sade
han och det föreföll mig som om han med svårighet
fått orden öfver sina läppar.

»Det skall snart vara öfver nu», var mitt svar,
»och när allt kommer omkring har väl jag fått den
hårdaste lotten. Att tänka sig förlora allt hvad man
i lifvet håller dyrt och kärt, min hjärtevän, mitt hem --
ja allt. Det är så man kunde förlora förståndet.»

»Det är icke detta, Gerald», sade han hastigt och
hemlighetsfullt, »jag har något jag måste bekänna för
dig, som jag ej kan bära på längre. Det hela är
ett hjärtlöst bedrägeri. Du skall visst inte dö i natt.»

Jag båd honom förklara sig närmare.

»Jag tänker göra det», svarade han. »Jag har
aldrig afundats dig dina jordagods, och har alltid
varit som en bror mot dig.»

»Bättre än någon broder, min käre Jack», afbröt jag.

»Så skall du ej tilltala mig sedan du lyssnat till
mig i fem minuter», sade han med ett bittert uttryck
i rösten.

»Jag sade dig, att jag ej afundades dig dem, men
då Isabella kom i ditt sällskap började jag afundas
dig henne. Jag blef passioneradt förälskad i henne,
till och med häftigare än du själf, och jag höll rent af
på att förlora förståndet då jag såg er tillsammans och
ej hade minsta utsikt vinna henne. Så blef jag en
dag utsatt för frestelsen och föll.»

Han gjorde ett uppehåll och torkade svetten ur
pannan.

»Jag hade läst om en person», fortsatte han, »som
fått i hufvudet att han skulle dö på en bestämd
dag, och han gjorde det ock. Då kom jag på den
idén, att om jag möjligtvis skulle få dig att tro
detsamma, du äfven skulle dö och jag bli ägare af dina
gods och möjligtvis äfven vinna Isabella. Jag
uppsökte tvänne zigenarekäringar och mutade dem.
Resten vet du.»

Han satt framför mig med nedslagna ögon under
det att i mitt inre försiggick en verklig revolution.
Från att ha varit hopplöst olycklig och djupt nedslagen
vid tanken på döden, greps jag i ett nu af en känsla
af lefnadslust och öfversvallande lycka.

»Säger du mig sanningen?» frågade jag
misstänksamt efter att ha ett par minuter suttit alldeles tyst.

»Isabella är därnere», var hans dystra svar.
»Fråga henne, om jag ej för två år sedan begärde hennes
hand på själfva julaftonen, och om hon ej då
tillbakavisade mitt anbud.»

Då vände jag mig mot honom med några hätska
uttryck, för hvilka jag nu blyges, sedan jag lugnat
mig och lärt känna saken i dess verkliga sammanhang.

Han satt tyst några minuter, så aflägsnade han sig,
sägande att han aldrig mer skulle visa sig för mig.

Så kom min fästmö upp till mig och med glädje
omtalade jag hela sanningen för henne.

Senare blefvo vi gifta och företogo under
smekmånaderna en resa rundt jorden. Det nöje jag erfor
på denna färd dref ut alla gamla griller ur mitt hufvud.

En dag några år efter denna resa erhöll jag ett
bref från någon offentlig myndighet i fjärran västern,
och då jag öppnade kuvertet fann jag inuti ett bref
med Jacks handstil. Dess innehåll var följande:

»Min kära Gerald!

Jag hade aldrig ämnat säga dig hela
sanningen rörande vårt samtal på sista aftonen vi voro
tillsammans, men då jag hör att du är alldeles frisk
nu för tiden, och då jag däremot endast har några få
timmar kvar att lefva, vill jag söka rättfärdiga mig
i dina ögon.

Jag sade dig sanningen, när jag berättade för dig,
att jag älskade din hustru, ja, jag gör det fortfarande,
och hennes namn skall blifva det sista ord, som går
öfver mina läppar.

Det var för min kärlek till henne och dig, som
jag berättade dig den lögn som räddat ditt lif. Jag
har aldrig sett de omtalta zigenarne, men jag såg
tydligt, att du verkligen uppjagat din fantasi tillräckligt
för att det skulle ådraga dig döden. Dessutom visste
jag att Isabella aldrig skulle komma att älska mig,
detta hade hon förklarat för mig.

Detta gjorde att lifvet förlorade allt värde för
mig, också satte jag ihop den där lögnhistorien för
dig, hvilket ock hade åsyftad verkan.

Blif lycklig, min kära gamla gosse. Besvära dig
ej med att tänka för mycket på mig, men jag kunde ej
uthärda tanken på att du hela ditt lif skulle förakta
mig.»

Han hade satt sitt namn under brefvet, och det
var dateradt från en aflägsen vrå i det vidsträckta
Kanada.

Dock låg denna plats ej längre bortom
civilisationen råmärken än att vi funno vår väg dit ut för att
å hans graf resa en minnesvård af tacksamhet mot
honom, som var för mig mer än en broder.

3:dje årg.

Den 7 September 1902.

N:o 49

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
John Rettig (med 1 porträtt). 
Det högre militärbefälet (med 2 porträtt). 
Svenska kusteskadern å Stockholms ström (med 2 illustrationer). 
Kulturkampen i Frankrike (med 1 illustration). 
Norskt officersbesök i Östersund (med 2 illustrationer).
En metodistkonferens (med 1 illustration). 
Baron Rothschilds lustjakt i Sverige (med 1 illustration). 
Stockholms Simsällskaps 75-års-dag (med 3 illustrationer). 
K. S. S. S's Mälarfärd (med 2 illustrationer). Idrottstäflingarne i Jönköping (med 3 illustrationer).
Konungen af Italien, hos käjsar Wilhelm (med 1 illustr.) 
Nordens största skulptursamling. I. Nya Glyptoteket i Köpenhamn (med 5 ill.)
Professor Waages minnesvård (med 1 illustration). 
HVAR 8 DAGS Novellblad XXII: Ett ångradt brott. Öfvers. för HVAR 8 DAG.
Rolandsbrunnen i Berlin (med 1 illustr.) 
Christian Erikssons marmorgrupp (med 1 ill.) 
Veckans poträttgalleri (med 24 porträtt).
Svenska skonerten »Henry» (med 1 illustration).

== BONNIERS TRYCKERI AKTIEBOLAG. GÖTEBORG. 1902. ==



John Rettig


Foto. Anna Nordlöw, Gäfle.
JOHN  RETTIG.

JOHN RETTIG.

Grundläggaren af den öfver hela Sverige 
bekanta Gäflefirman P. C. Rettig & C:o var Per
Christian Rettig, hvilken, bördig från Tyskland,
på ett egendomligt sätt lär ha kommit till Gäfle.

En sjökapten Brelin, hvilken förde ett af Gäfles
största fartyg, och med detta vid något tillfälle låg
i Londons dockor, fick en kväll, när han skulle
gå ombord, höra nödrop från en af gränderna.
Kapten Brelin skyndade till och lyckades rädda en
man, som af några andra personer var utsatt för
våld. Brelin fick den misshandlade, tyske 
tobaksarbetaren Per Christian Rettig, ombord å sitt
fartyg och lät sköta om honom. Brelin kom sedan
att säga till Rettig, att Gäfle kunde vara en
lämplig plats för en snusfabrik, och denne, som 
saknade kontanta medel, erbjöd kaptenen, hvilken var
en bärgad karl, att gå i kompani med honom. 
Kapten Brelin svarade ja  och så tillkom firman
P. C. Rettig & C:o i Gäfle.

Fabriken fick snart god fart, och tillverkningen 
steg år från år. »Gäfle vapen» blef kändt och
värderadt öfverallt.

Per Christian Rettig gifte sig med fröken
Jäderholm och efter dennas död med fröken
Fahnehjelm samt hade i hvartdera äktenskapet tre söner.

Firmans grundläggare, som efter Brelins död,
utlöste dennes arfvingar ur firman, afled själf 1862
som ägare till en betydande förmögenhet samt Kilafors 
stora bruksägendom.

Sonen Robert  fader till grosshandlaren John
Rettig  företog i ungdomen vidsträckta resor,
hvarefter han inträdde i faderns affär i Gäfle, där han
1845 blef bolagsman. Den andre sonen blef
kompanjon i en af firman anlagd tobaksfabrik i Åbo.

Robert Rettig dref i högsta grad upp firmans
verksamhet, som icke minst omfattade skeppsbyggeri 
och rederiaffärer. Firman Rettig hade vissa
tider icke mindre än tolf fartyg ute på en gång
å främmande haf. Och han gjorde stora insatser
till fäderneslandets gagn. Han var sålunda lifligt
intresserad för afslutande af handels- och
sjöfartstraktaterna med Siam och Japan, och samma år,
som dessa afslötos, utgingo från hans Gäflevarf två
skepp, hvilka döptes till Siam och Japan.

Robert Rettig var för sina underordnade en
utmärkt husbonde, som ville, att de skulle ha så bra
som möjligt.

Den framstående mannen var lifligt verksam
äfven på det kommunala området, där han hade
en mängd uppdrag. Efter Per Muréns död invaldes 
han till Gäfleborgs läns representant i Första 
kammaren, där han blef ledamot af bankutskottet 
och åtnjöt mycken aktning.

Gift med fröken Garberg, af gammal Gäflefamilj, 
är Robert Rettig, hvilken afled 1886, fader
till firmans nuvarande chef, grosshandl. John Rettig.

Denne, som är född 1847 och sålunda en man
i sina bästa år, har värdigt följt de traditioner,
hvilka fader och farfader lämnat honom. I tider,
då många stora affärsfirmor vacklat eller
åtminstone bringats ur sina ledande ställningar har P.
C. Rettig & C:o ständigt stått i främsta ledet,
blomstrat och utvecklats. Och liksom sin fader
har John Rettig haft tid och lust att deltaga i
de kommunala arbetena, att verka för Gäfle stads
bästa. Han är sålunda sedan 1886 ordförande i
stadsfullmäktige och tog, om vi icke missminna
oss, äfven i denna egenskap arf efter sin fader.
Han är vidare ordförande i Gäfleborgs enskilda bank
och bekläder för öfrigt åtskilliga viktiga poster i
samhället.

År 1893 invaldes John Rettig i riksdagens
Första kammare som representant för Gäfle stad. Hans
särskildt på det kommersiella området framstående
förmåga har föranledt hans inval i riksdagens
bankutskott, där han varit ordinarie ledamot.
Grosshandlaren Rettig tager väl icke ofta ordet i
riksdagen, men när han gör det och uttalar sig i
några ekonomiska frågor, lyssnar kammaren alltid
med spänd uppmärksamhet till den insiktsfulle mannens 
anföranden, hvilka präglas af klarhet och öfvertygelse.

Gift med Antonie von Eckermann, har grosshandlaren 
John Rettig sitt umgänge inom den högre
societeten och för vintertiden i Stockholm ett
stort och lysande hus. De fester han gifver äro
kända som ytterst fina och försiggå i en högst
elegant milieu.

*



DET HÖGRE MILITÄRBEFÄLET.

I föregående
häfte, n:r 48,
återgaf HVAR 8 DAG
porträtt och
korta biografier till
de senaste högre
militära
utnämningarne, därvid
dock vidstående
tvenne porträtt
saknades. Senare
hoppas vi äfven
få lämna porträtt
af nyutnämnde
chefen för
Smålands Husarer,
öfverste F. G.
Cassel.


C. B. MUNCK,
Generallöjtnant i armén.



Foto. Holm, Jönköping.
O. W. VIRGIN,
nyutn. öfverste och chef för Första Svea Artillerireg.






SVENSKA KUSTESKADERN Å STOCKHOLMS STRÖM.

Efter fotografier speciellt för HVAR 8 DAG af C. K. Thorncliff, Stockholm.


Det högst ovanliga skådespelet af en svensk eskader å Stockholms ström 
erbjöds hufvudstaden häromdagen. Den s. k. Kusteskadern, bestående af pansarbåtarne af första klass
Göta, Dristigheten och Oden, torpedkryssarne Clas Uggla och Örnen samt fyra första klass torpedbåtar, inkom nämligen från sina öfningar ute i skärgarden i och för kolning m. m.
Den öfversta bilden ofvan visar i förgrunden den gamla ärofulla världsomseglaren, fregatten Eugenie, numera öfningsfartyg, omgifven af till vänster de tvenne torpedkryssarne och
till höger pansarbåten Dristigheten. Bakom kryssarne synes pansarbåten Oden. Å den nedre bilden synas pansarbåtarna Göta, Dristigheten och Oden i nu nämnd ordning. Vår svenska
flotte börjar i sanning taga aktningsbjudande proportioner. Åtta flytande pansarfartyg, två nu färdiga till stapelaflöpning och en under byggnad  det är dock en styrka att räkna med.




KULTURKAMPEN I FRANKRIKE.

Korrespondens till HVAR 8 DAG.


Efter fotografi.
BÖNDER I EN BRETAGNISK BY FÖRSVARA KLOSTERSKOLAN.


Dagstidningarne hafva under de senaste veckorna
varit rikligt försedda med telegram från Frankrike,
som haft att mäla om en ny republikanismens strid
mot nationalismen, rojalismen och klerikalismen.
Denna strid är egentligen en fortsättning af den stora
betydelsefulla Dreyfuskampen, i det att den
republikanska majoriteten genom klerikalismens
hänsynslösa agitation mot rättvisa och humanitet
utfordrades till ett förintelsekrig mot
klerikalismens rotfästen, de andliga ordnarne och de
under prästerskapets fulla inflytande stående
privata skolorna. Till folkrepresentationens angrepp mot
prästernas, mot munkarnes och nunnornas skolor
bidrog också en mängd afslöjanden om hjärtlös och
grym behandling af elever i klosterskolor, hvilka för
ett par år sedan väckte uppseende icke endast i
Frankrike utan i hela Europa.

Förhistorien till den strid, som nu låtit tala
så mycket om sig, är, i korthet, denna. Ett bland
den nya republikens oafbrutet förföljda mål har
varit och är att höja folkundervisningen, som i
Frankrike ända till det andra käjsardömets fall med
afsikt var i hög grad försummad och helt låg under
prästerskapets makt. Då det katolska prästerskapet 
alltid och ännu har sin bästa bundsförvandt
i folkets okunnighet, blef det första, viktiga
steget att bryta denna makt, att skilja skolan från
kyrkan. Efter många, häftiga strider var 1886 det
arbetet så långt kommet, att en lag utfärdades,
genom hvilken alla de offentliga skolornas lärare, som
tillhörde det andliga ståndet, skulle aflägsnas och
till 1891 ersättas med världsliga lärare samtidigt
som all religionsundervisning i de offentliga
skolorna förbjöds. Genom en lag af 1882 hade man
redan grundlagt det offentliga folkskoleväsendet, i
det skolundervisningen därigenom förklarades
obligatorisk och hvarje kommun om 500 invånare
förpliktades, att upprätta en flickskola och en
gossskola.

Det radikala skiljandet af skolan och kyrkan
framkallade naturligtvis den häftigaste förbittring hos
de klerikale. Men allt deras motstånd hjälpte icke,
de måste slutligen ifråga om undervisningen draga
sig tillbaka till privatskolorna, som uppstodo
bredvid de offentliga kommunskolorna. Den republikanska 
staten hade vunnit en af de största segrar. Vid
århundradeskiftet hade Frankrike alltså efter
halftannat decennium 66,500 offentliga skolor och 16,209
privatskolor. Men från skolorna öfverflyttades nu
prästerskapets agitation mera på det offentliga
lifvet, på att bearbeta opinionen, hvartill det
katolska prästerskapet har så fruktansvärda medel, t. ex.
i bikten, och det centrala i denna klerikala agitation,
som skedde i förbund med republikens fiender,
rojalister, nationalister, låg inom de många andliga
ordnarna. 1901 beslöt så folkrepresentationen att
angripa dessa, först genom kontrollåtgärder, i det att
den antog en föreningslag, åläggande de andliga
ordnarna vissa kontrollförpliktelser så vida de ville
vidare tålas inom landet. Trots allt de klerikales
motstånd, kom lagen till utförande. De fleste
munkordnar gjorde en dygd af nödvändigheten och
anmälde sig enligt den nya lagens föreskrifter, men
däremot underläto ett stort antal nunneordnar detta
i den tanken att regeringen icke skulle förgripa sig;
på dem. Men det är just nunneordnarna som
underhålla de flesta privatskolorna (enligt den senaste
statistiken tillhörde af 102,326 lärare 48,632 det
andliga ståndet och däraf 38,965 kvinnor) och
därigenom utöfva ett betydande inflytande på den
kvinliga uppfostran, och det låg därför, med hänsyn
till det republikanska undervisningsprogrammet, så
mycket mindre anledning att skona dem. Ministären 
Combes grep modigt verket an, förklarade alla
icke anmälda ordnar upplösta och anordnade
stängningen af deras skolor. Det var klart att detta
skulle väcka förtvifladt motstånd, och isynnerhet var
detta fallet i det andligen mörka Bretagne,
klerikalismens förlofvade land. Där samlade bönderna sig
beväpnade för att skydda nunnornas skolor; de
anfördes på många ställen af ämbetsmän och riksdagsmän, 
anföllo polis och trupper, som kommo för att
försegla klosterskolornas lokaler. Bilden här
visaren sådan situation. Men tack vare regeringens
klokhet, hennes order, att icke angripa folket, utan hellre
tåligt vänta tills den första vreden lagt sig, synes
lagen slutligen segra, utan nämnvärd blodsutgjutelse.
Den mörka klerikalismen i Frankrike, statens
största fara, emedan den härskar öfver själarna, har
åter fått ett kännbart hugg och lärt sig inse, att
republiken dock hvilar på en grundval, som hon icke
lätt kan rubba.



NORSKT OFFICERSBESÖK I ÖSTERSUND.

                       
Amatörfoto.

Femton officerare vid Trondhjems infanteribrigad anlände häromdagen till Östersund och mottogos med militär högtidlighet men också med de oförstäldt vänskapliga känslor, som förena broderlandens officerskårer i de nordliga trakterna. Säkerligen bidraga dylika besök hos hvarandra mera till verklig förståelse och till villigheten att förstå än hvarje publicistiskt uttalande därhän. Våra bilder visa Jämtlands Fältjägares parad för de norska officerarne samt dessas afresa.
*



EN METODISTKONFERENS

har nyligen hållits i
Stockholm, hvarvid biskop Mc
Cabe presiderade.

Metodistkyrkan i
Sverige räknar för närvarande
1,458 »profmedlemmar»,
15,619 i full förening och
156 lokalpredikanter. I 190
söndagsskolor undervisas
17 205 barn af 1,150 lärare.
Samfundet äger 132
kyrkor, värderade af
sakkunnige till 1,828,991 kr., och
27 pastorsboställen till ett
värde af 295,030 kr.

Vi lämna här en vacker
sjöbild från den utfärd,
som konferensen företog
i Stockholms skärgård.


Foto. Janson, Vaxholm.



BARON ROTHSCHILDS LUSTJAKT I SVERIGE.

ATMAH är namnet på den
kolossala lustjakt om 1,555
tons, hvilken tillhör baron
Edward de Rothschild, och hvilken
i förra veckan anlände med sin
ägare ombord till Stockholm. Ett
magnifikare fartyg, tillhörande
enskild peison, har aldrig varit
synligt i Stockholm. Den helt
hvitmålade och naturligtvis
luxuöst inrättade Atmah har icke
mindre än 85 mans besättning,
häri inbegripet kockar och
öfriga tjänare. Man skall vara en
Rothschild för att kunna bestå
sig ett sådant öfverflöd.


Foto. Lindahls fot.-aff., Sthlm.
BARON ROTHSCHILDS LUSTJAKT.




STOCKHOLMS SIMSÄLLSKAPS 75-ÅRSDAG.


Foto. Lindahls fot.-aff., Sthlm.
SIMUPPVISNINGEN I STOCKHOLM.


STOCKHOLMS SIMSÄLLSKAP firade den 26 aug. sitt
75-årsjubileum med promotion och simuppvisning i bad- och
siminrättningen vid Norrström. Badinrättningen var
dekorerad med flaggor och grönt på ungefär vid dessa promotioner
vanligt sätt. Högtidligheten öppnades af sällskapets ordförande
amiral Otto Lagerberg med ett lefve för konungen, hvarefter
v. ordföranden vice häradshöfding Ludvig Eurenius höll ett
längre tal, erinrande om de olika simskolorna i Stockholm.
I den nya badinrättningen, som blef färdig 1884, hade hittills
omkring 3,000 manliga och 2,000 kvinnliga elever utbildats. 825
hade blifvit kandidater och 454 magistrar.

Sedan promotor själf bekransat sig, öfverlämnade han
jubelmagisterkransen till fyra närvarande af årets sju
jubelmagistrar, revisor A. F. Berg, kassören G. J. J. Dahlgren,
grosshandlaren F. Josephson, f. d. handlanden C. V. F. Möller,
fil. d:r  J. Nordenson, notarien C. J. Palm samt öfversten C.
A. Winroth.

Härefter utdelades olika hederskransar åt berömvärda
elever hvarpå simuppvisningen, som gick alldeles briljant,
ägde rum. Ett nummer utfördes af »konungens amazonregemente» 
i Strömstad, som, iklädt blågul flagguniform, bildade
tablå kring en hvitklädd allegorisk figur med årtalen 18271902
och slutligen hoppade ned i den blåa böljan, där omklädnad
företogs.


Foto. Lindahls fot.-aff., Sthlm.
SIMUPPVISNINGEN I STOCKHOLM.



Dir. Ol. Köhler.





K. S. S. S's MÄLARFÄRD.

K. Svenska
Segelsällskapet företog
nyligen en utflykt och
prissegling i Mälaren för
att hugfästa minnet af
den regatta för femtio
år sedan i Mälaren, då
Sveriges nu varande
konung, då varande
hertigen af Östergötland,
förde chefskapet.
Segelsällskapet besökte vid den
nu företagna, synnerligen
lyckade regattan
Västerås och Eskilstuna eller,
snarare, Eskilstunas
badort, Mälarbaden, och å
båda ställena gingo stora
fester af stapeln. Vår
fotograf visar några
ögonblicksbilder från
färden.


K. S. S. S's START VID MÄLARBADEN.



Foto. G. Lesser, Eskilstuna.
K. S. S. S's FEST Å QVICKSUNDS HOTELL.


*



IDROTTSTÄFLINGARNE I JÖNKÖPING.

Från de stora idrottstäflingarne i den vackra Vätterstaden
hinna vi från lördagens och söndagens täflingar endast
visa några bilder, i hopp om att i ett följande nummer få
rikligare återgifva porträtt och episoder från desamma.  Öfversta
bilden visar starten för 10.000-meters loppet, i hvilket den kände
sportsmannen herr Hellström, Sthlm, märkt »30» nedan, blef
förste pristagaren. De nedra bilderna äro af idrottsplatsen
samt af pristagaren i höjdsprång, herr Friese, Göteborg.


Friese, Göteborg.          
Amatörfoto., H. Arnell, Jönköping.





FRÅN IDROTTSTÄFLINGARNA l JÖNKÖPING.


*



KONUNGEN AF ITALIEN HOS KÄJSAR WILHELM.


Efter fotografi.
KONUNG VIKTOR EMANUELS INTÅG i BERLIN.

Trippelalliansens idé förlorade tvifvelsutan i kraft i och med den tyskvänlige konung Umbertos död. Man har nämligen icke undgått att lägga märke till en viss olikhet i
stämningen för frankt inflytande i Italien nu och under den förre konungens tid. Konung Viktor Emanuels besök hos ryske tsaren före besöket i Berlin har nog något dämpat
entusiasmen för den höge gästen, ehuruväl ett till det yttre särdeles vänskapligt förhållande mellan de förbundne monarkerna kännetecknade festligheterna. Om prakten isynnerhet
den militära, vid dessa tillfällen lämnar vår bild ett bevis; något sådant kan dock icke någon annan suverän än käjsar Wilhelm bjuda sina gäster.




NORDENS STÖRSTA SKULPTURSAMLING. I. NYA GLYPTOTEKET

I KÖPENHAMN.

Efter fotografier af fotograf FRED. RIISE, Köpenhamn.


D:r CARL JACOBSEN,
den danske donatorn och konstbefrämjaren.


Den danske diktaren Herman Bang kom på en
af sina föreläsningstournéer till Kristiania och
meddelade vid ett besök på en därvarande
tidningsredaktion, att han kommit till den norska
hufvudstaden för att föreläsa om Jacobsen.

 Åh, den store bryggaren! inföll en
redaktionsmedlem.

Det gled ett underligt leende öfver diktarens
vemodsfulla drag, då han replikerade: Med all
aktning för bryggaren, vi ha en ännu större Jacobsen
i konungariket Danmark.

Den norske journalistens första tanke, då han
hörde namnet Jacobsen nämnas, är karaktäristiskt för
huru känd den danske bryggaren Carl Jacobsen är
äfven långt utom sitt eget lands gränser. Den
europeiska berömmelse, som omhvärfver den danska
bryggarens namn, är också fullt berättigad, ty
sällan har en privat man, som själf icke är utöfvande
konstnär, gjort en så betydande insats på konstens
område som dir. Carl Jacobsen i Köpenhamn.

Son till den för sina storslagna
milliondonationer för vetenskapliga ändamål kände grundläggaren
af Danmarks första bayerska ölbryggeri, »Gamle
Carlsberg», föddes Carl Jacobsen år 1842 i Köpenhamn.
En schism mellan fader och son resulterade däri,
att den sistnämnde anlade sitt eget bryggeri, »Ny
Carlsberg», i likhet med faderns bekant öfver hela
jorden för sin tillämpning af de yppersta
vetenskapliga rön och de modärnaste uppfinningar på sitt
område. Jämsides med det stora fackintresse,
hvarmed Carl Jacobsen deltog i sitt bryggeris 
utveckling, växte sig hans konstnärliga sympatier allt
starkare; lika grundlig som intelligent som han är, blefvo
hans konststudier synnerligen allvarliga och
omfattande, och så kom det sig att Carl Jacobsen förvärfvade
långt solidare och mera fördjupadt konstnärligt vetande
än kanske någon samtida mecenat på detta område.


NY-CARLSBERGS GLYPTOTEK: Förhallen i det nya glyptoteket.


Första gången han på konstens område trädde i
närmare rapport med den stora allmänheten var då
han 1878 stiftade legatfonden »Albertina», som hade
till ändamål utsmyckningen af Köpenhamns
offentliga platser och torg med skulpturer af framstående
konstnärer. Den vackra Örstedparken i själfva hjärtat 
af den danska hufvudstaden har, tack vare denna
donation, blifvit det allra härligaste friluftsmuseum
för bildhuggarkonst. År 1884 stiftade han »Ny
Carlsbergs Legater» på en million, delade i kyrko-,
arbetare-, konst- och museumslegatet. Dessa hafva jämte
ytterligare betydande tillskott af Jacobsen användts.


NY-CARLSBERGS GLYPTOTEK: Dansk skulptursal i det nya glyptoteket.


NY-CARLSBERGS GLYPTOTEK: Bissen- och Jerichau-salarne i det nya glyptoteket.

till bl. a. uppförandet af den öfverdådigt konstnärligt
smyckade Jesus-kyrkan i Valby samt delvis till
byggande af det vackra konstindustrimuseet i
Köpenhamn. Det präktiga Huitfeldt-monumentet af
Dahlerup på Langelinje skänktes likaledes på 80-talet af
Jacobsen. År 1888 donerade han till danska staten
och Köpenhamns stad den af honom sex år förut
grundade storslagna samling af originalkonstverk och
hufvudsakligen skulpturer, som bär namnet »Ny
Carlsberg Glyptotek» med uttryckligt villkor, att stat och
stad i förening skulle för samlingarne uppföra en
rymlig och värdig museumsbyggnad. I samband med
den stora internationella konstutställningen i
Köpenhamn 1897 invigdes »Ny Carlsberg Glyptotek» i dess
af arkitekt V. Dahlerup vid Vestre Boulevard i antik
stil resta konsttämpel.


NY-CARLSBERGS GLYPTOTEK: Falguiére- och Dubois-salarne i det nya glyptoteket.


Det nya Glyptoteket rymmer en utomordentligt
rik samling af konstverk från såväl Danmark som i
öfrigt alla europeiska kulturländer. Sitt största
intresse har detta museum därutinnan att det
rymmer den mest fullständiga samling af modärn fransk
skulptur, som finnes icke blott utom Frankrikes
gränser, men till och med utanför Paris. Man ser här
en rad af de mest typiska arbeten af de yppersta
franska konstnärerna från det sistförflutna
århundradets senare hälft. Större delen af dessa arbeten
ha varit exponerade på de årliga utställningarne i
Paris, där Jacobsen vid personliga besök brukade
förvärfva de förnämnsta konstverken. I Glyptoteket
ha för den skull särskilda salar reserverats åt
Falguière, Dubois, Barrias och Gautherin. I den den
förstnämnde konstnären förbehållna salen möter man
bildhuggarens bekanta marmorstaty af Ophelia, åt hvilken
skulptören lånat vår berömda landsmaninna
Christina Nilssons drag. Vidare finnas här statyen af
Tarcisius, den unge martyren som stenades af
hedningarne, då han nekade utlämna den honom 
anförtrodda hostian, en Diana-staty såväl i gips som
marmor, den plastiska Eva-statyn i marmor, Kvinnan
med påfågeln och bronsbysterna af Rodin och
Dubois. På ömse sidor om entréen till den där
bakom belägna Dubois-salen ser man denne konstnärs
båda stora ryttare-statyer af den inspirerade
Jeanne d'Arc i pansardräkten samt den från sina strider
mot hugenotterna under 1500-talets midt bekante
connetablen Anne de Montmorency. Midt i fonden,
står Dubois' Den nyskapade Eva, som här finnes i
tvänne nästan fullständigt lika exemplar i marmor.
Af samme mästare, som är utomordentligt rikligt
företrädd, ses här bl. a. hans allegoriska
marmorstatyer Mod, Trohet, Kärlek och Betänksamhet, de
båda sistnämnda utförda i brons i domkyrkan i
Nantes, samt präktiga bronsbyster af Gounod och
Pasteur m. fi. I Barrias-salen lägger man märke till
de båda marmorstatyerna Musiken och Sången samt
marmorgruppen Spartacus' ed, af hvilken ett annat
exemplar i marmor är uppställdt i Tuilleri-parken.
Åtskilliga andra statyer, grupper och reliefer af samma
hand finnes i gips och marmor. Förutom en del
goda arbeten af Gautherin finnes af denne en.
mindre tilltalande staty i marmor af den danskfödda
änkekäjsarinnan af Ryssland, som pendant till Chapus
staty af den likaledes från Danmark härstammande
drottningen af England. Chapu är i öfrigt
representerad af de bästa af sina verk, främst att nämna den
innerligt och känsligt gifna statyn i marmor af
Jeanne d'Arc i Domrémy, som äfven finnes i
Luxembourg och Chantilly. Af synnerligt intresse äro de
fantasirika och verkningsfulla grafmonumenten af
samme mästare. I den rika franska skulptursamlingen
vore särskildt skäl att dröja vid Delaplanche, Houdon
och Mercié, men utrymmet tillåter endast att
närmare påpeka de utomordentliga verk af
samtidens störste bildhuggare, Auguste Rodin, som här hopförts.

under det sistförflutna året. Den från
Jardin de Luxembourg bekanta
Kopparåldern finnes i oxiderad brons; det var
som bekant med det underbara,
fullständigt illusoriska lifvet i denna staty
som en ny æra för ett kvarts sekel
sedan bröt fram i fransk skulptur och
därefter i all europeisk konst
öfverhufvud. Likaledes ser man här prof på
det starkaste motsatsuttrycket i Rodins
konst, den lugna, plastiska
marmorgruppen Kyssen. Men mer än något annat
fängslar dock den i år gjorda
bronsafgjutningen af den världsberömda
gruppen Borgare från Calais, den af djup
tragik och resignation fyllda sagan om
Calais hjältemodiga försvarare mot
Edvard III. Bland öfriga verk af den
store fransmannen finnes flere
intressanta byster, ägnade att i hög grad
bidraga till det utomordentligt fylliga
intryck man i glyptoteket får af
bildhuggarekonstens nydanare i den tid, som
här främst representerats.

Af skulpturen i öfrigt framstår
naturligtvis Danmark i främsta planet och
särskildt äro Jerichau och framför allt
gamle Bissen särdeles rikligt företrädda
i hvar sin sal, bildande pendanter till
Falguiére och Dubois-salarne. Dessa
båda konstnärer äro här representerade
som ingen annorstädes. Den danska
konsten, hufvudsakligen efter
Thorvaldsens tid, har hvad skulpturen beträffar
funnit sitt bästa hem i det nya
glyptoteket, där man möter en utvald
samling af H. E. Freunds statyer, byster
och icke minst reliefer, vidare Georg
Chr. Freund, Stein, V. Bissen och
många andra. Här finnes en liten vacker
samling af Thorvaldsens reliefer samt
de båda karyatiderna, som beställts af
polska patrioter till ett minnesmärke i
Warschau, då Napoleon väckte hoppet
om ett pånyttfödt Polen, men som
sedan användes att uppbära baldakinen
öfver tronen på Kristiansborg och
förstördes vid den stora slottsbranden;
dessa båda exemplar äro huggna i
marmor af Saaby och Stein efter
gipsmodellen i Thorvaldsens museum.

Stephan Sinding, som fann sin
förste verkligt förståelsefulle kännare i
Carl Jacobsen, möter här med sina
mest berömda arbeten, den
utomordentligt poetiska och känslostarka Två
människor, de lifgifna grupperna
Barbarkvinnan och Den fängslade modern och
åtskilliga andra arbeten. Främst
dröjer man dock vid mästarens geniala
hufvudverk, den i ljusare och mörkare trä
skulpterade statyen Släktens äldsta,
kanske det yppersta konstverk af någon
nu lefvande nordisk bildhuggare.

Främmande länders konst i öfrigt
har här funnit en genomgående mera
utvald än rikhaltig representation.
Sålunda har Sverige företrädts af Sergels
Amor och Psyke, och Hasselbergs
Snöklockan i marmor.

Den äldre målarkonsten, företrädd
med namn som Rembrandt och Frans
Hals, och den yngre med arbeten af
konstnärer som Millet, Lundby,
Eckersberg, Marstrand och Köbke, vore
förtjänt af en utförlig behandling, men
platsutrymmet i en tidskrift medger
endast att göra uppmärksam därpå.

Den hufvudsakligen af modern
skulptur bestående konstsamling, som
hopförts i Det nya glyptoteket, har ställt
den danska hufvudstaden högt bland
europeiska musei-städer. Men
grundaren af denna samling skulle dock inom
kort gifva sitt varma konstintresse ett
sådant utslag, att det land och den
stad, som haft lyckan mottaga hans
donation, skulle nämnas bland de allra
främsta, till dels som den yppersta af
alla. Det var på den antika
skulpturens område, som d:r Carl Jacobsen
inskref namnet Ny Carlsberg på ett af
konsthäfdens främsta blad. Vi skola
därför i nästa nummer presentera våra
läsare för Det gamla glyptoteket och
dess enastående konstskatter.

*




Foto. Skarpmoen, Kristiamia

ÖFVER DEN NORSKE UNGDOMSVÄNNEN, PROFESSOR WAAGE, är å grafven å Kristiania kyrkogård rest en minnesvård,
som i dessa dagar högtidligen aftäckts. Minnesmärket består af en hög granitbautasten, å hvilkens framsida är infälld en porträttmedaljong. Rundt denna står: »NORGES KRISTELIGE UNGDOMSFÖRBUND REISTE DETTE MINDE», och under porträttet: »PROF. P. WAAGE. FÖDT 29. 6. 1833.  DÖD 13. 1. 1900. PS. 126:3.»



HVAR 8 DAGS NOVELLBLAD. XXII.

ETT ÅNGRADT BROTT. Kärleksroman af Cecil Aschleigh. Öfvers. för HVAR 8 DAG.

.Jag blef intagen första gången jag såg honom,
där han satt vid den lilla viken, sysselsatt med
att måla af det vackra strandpartiet.

Jag smög mig på tå bakom honom, och utan
att han märkte mig, kastade jag en blick öfver
hans axel. Då jag stått en stund, kom han att
vända sig om och rodnade som en flicka, då han
blef varse mig.

»Inte illa», började jag i en gillande ton.

Han log och svarade sarkastiskt: »Å tusen tack.»

»Nej, men jag menade det verkligen»,
förklarade jag. »Jag målar något själf.»

»Så egendomligt. Ni målar själf? Jag trodde
endast det var kvinnor, som sysselsatte sig med
sådana bagateller.»

»Ni synes ha en mycket dålig tanke om
kvinnor, min unga vän», anmärkte jag.

»Ja, i sanning», svarade han.

»Jag tillåter inga förklenande omdömen om dem
i mitt sällskap», sade jag så allvarligt som möjligt.

»Ogift, kan jag förstå», svarade han cyniskt.

»Ja», genmälte jag.

»Då kanske ni dömt er själf till ett ständigt
celibat? Jag hoppas edra flickbekantskaper till fullo
uppskatta detta ert allvarliga beslut.»

Den unge mannen föreföll mig väl personlig i
sina anmärkningar, hvarför jag försökte leda
samtalet in på andra ämnen.

Jag bad honom göra mig sällskap till hotellet,
men han underrrättade mig att han var absolutist.

»Tillåt mig komplimentera», svarade jag ironiskt,
»Antagligen är väl det orsaken till att ni har en
så skär hy.»

På så sätt skämtade vi rätt ogeneradt med
hvarandra en stund och blefvo goda vänner innan jag,
kom mig för att säga mitt namn.

Jag erbjöd mig stå till råds vid val af motiv.

»Mycket vänligt af er, herr ?»

»Varnek, Fredric  utan k   Varnek.»

»Ett ovanligt namn», anmärkte han. »Jag
har sett det någonstädes.»

»Om ni läser Piccadilly Review, så ser
ni det hvarje vecka. Jag är den tidningens
teater- och konstkritiker», tillade jag stolt.

»Teaterkritiker, å så förtjusande», utropade han
föga manligt.

»Ja, men det är ofta ett besvärligt jobb. Sista
veckan måste jag öfvervara premièren af en
eländig, sentimental komedi, kallad 'Ett ångradt
brott' af Mathilda Margetson, ett amatöralster,
som höll på att taga lifvet af mig. Men nu
här jag sagt er mitt namn. Hvad är edert?»
»Molyneaux  Marmaduke Molyneaux.»

»Jag tycker ej om Marmaduke, det låter så likt,
marmelad. Jag kallar er rätt och slätt för Molly.»-

Han rodnade åt mitt fria språk.

Så kommo vi öfverens om att lägga bort titlarne
och kalla hvarandra för Fred och Molly, och 

(Fortsättning å sid. 786.)

*



Foto. Lindahls fot.-aff., Sthlm.


CHRISTIAN ERIKSSONS MARMORGRUPP

»Skogshandteringen och Sjöfarten», å portalen till Sundsvalls
Enskilda Banks nybyggda hus vid Fredsgatan i Stockholm.



Efter fotografi.

ROLANDS-BRUNNEN I BERLIN,
i dessa dagar aftäckt af käjsaren.





VECKANS: PORTRÄTT: GALLERI

J. A. ENGLUND.

Den 6 juli ingick teol. doktorn
och kommendören Jabob Alb.
Englund i Neder-Luleå i sitt 80
år. Den åldrige
församlingsläraren blef med anledning däraf
föremål för en storartad och
välförtjänt hyllning af församlingen och
af många enskilda från när och
fjärran.

C. BODE.

Den 1 september afgick med
pension från den tjänst, han med
stort förtroende innehaft som
kanslivaktmästare hos samtliga
tyska rikets legationer i Stockholm
sedan år 1845, Carl Bode, som vid
sin afgång räknar 57 tjänsteår och
uppnått en lefnadsålder af 75 år.

C. F. von SYDOW.

70 år fyllde den 21 augusti
apotekaren i Halmstad Carl
Fredrik vin Sydow, hvilken med
anledning af dagens betydelse fick
mottaga lyckönskningar och
vördnadsbetygelser från många håll.

P. HELANDER.

70 år fyllde den 25 augusti
prosten och kyrkoherden i
Falköping, filosofie doktor Pehr
Helander. Många voro de
lyckönskningar som ingingo till den
omtyckte gamle vittnande om hans
stora popularitet inom sin
församling.

F. SVANSTRÖM.

70 år fyllde den 26 augusti
grosshandlaren Frans Svanström
i Stockholm, hvilkens
pappersaffärer äro i hög grad kända. S.
var på födelsedagen föremål för
mycken hyllning.

G. V. WENNERMARK.

Den 19 augusti fyllde
rådmannen Carl Verner Wennermark i
Askersund 70 år. W. har i flere
år varit kamrer i Oskarshamns
Ensk. Banks samt sedermera i
Smålands Ensk. Banks
afdelningskontor i Askersund, och är för
närvarande disponent för
Askersunds Bryggeri Aktiebolag.

J. G. ASKLUND.

60 år fyllde den 30 juli
kaptenen i k. fortifikationens reserv
John Gabriel Asklund.
Födelsedagen firades på Stenungsön i
kretsen af vänner och bekanta.

S. A. HALLSTRÖM.

Den 17 augusti fyllde
kaptenen i kongl. Västmanlands
regementes reserv. Sven Anton
Hallström 60 år.

C. J. G. KLEBERG.

55 år fyllde den 19 augusti
rullföringsområdesbefälhafvaren i
Kristianstads rullföringsområde
N:o 10 majoren Carl Johan Georg
Kleberg, uppvaktad på
födelsedagen.

G. R. PETERSON.

Gustaf Reinhold Peterson,
chefredaktör för Sundsvalls Tidning,
fyllde den 22 aug 55 år. P. är en
af Sundsvalls populäraste män
med en mängd förtroendeuppdrag
såsom ordförande i styrelser och
föreningar, däribland styrande
mästare i sällskapet W 6.

J. SVENSSON.

50 år fyllde den 22 aug.
professorn vid veterinärinstitutet i
Stockholm Josef Svensson, hvilken
skicklige vetenskapsman var
föremål för mycken uppmärksamhet.


G. EKMAN.

Den 29 augusti fyllde ingeniör
Gustaf Ekman i Göteborg 50 år.
I egenskap af chef för de stora
Garnegieska bruken uppvaktades
ingeniör E. af tjänstemän och
arbetspersonal, hvarjämte ett stort
antal vänner till den dugande
mannen öfverbringade sina
lyckönskningar. Det bör påpekas att
ingeniör E. på ett framstående
sätt deltagit i och intresserar sig
för de för vårt fiske högst
betydelse! ulla Hydrografiska
undersökningarne.

A. BERGGREN.

Den 21 dennes fyllde
målaremästare Aug. Berggren i
Stockholm 50 år; då han uppvaktades
af många vänner inom och utom
hufvudstaden, samt af sina
arbetare, som öfverlämnade till sin
omtyckte arbetsgifvare en större
silfverkanna.

G. BÄCKSTRÖM.

50 år fyllde den 26 aug.
skådespelerskan vid Dramatiska
teatern fröken Georgina Bäckström,
känd och värderad i vida lager.
Fröken B var på födelsedagen
föremål för mycken hyllning.

J. A. H. KÄLLSTRÖM.

50 år fyllde den 30 augusti
sjökaptenen Johan Anders
Herman Källström. K. erhöll på
högtidsdagen af sitt rederi, kamrater,
vänner och trafikanter en
hedersgåfva, vittnande om huru omtyckt
han är.

K. E. H. GERELL.

50 år fyllde den 23.. juli förste
provinsialläkaren i Örebro län
Karl Erik Herman Gerell. G.
utnämndes 1897 till sin nuvarande
befattning.

H. C. T. GRILL, 

Den 20 aug. afled i Stockholm
f. d. underlöjtnanten vid Svea
artilleriregemente, bruksägaren
Horvard Carlos Tycho Grill, 85 år
gammal. G. var hufvudman för
Godegårdsgrenen af Grillska
släkten och sörjes närmast af maka
och barn.

C. BECKMAN, 

Prosten och kyrkoherden i
Synnerby pastorat i Skara stift
Claes Beckman, afled den 16
augusti 83 år gammal. Anspråkslös
och flärdfri sörjes han närmast
af maka, barn och barnbarn samt
församlingsbor.

C. E. JÖNSON, 

F. d. stadsfiskalen i Trelleborg
Carl Edvard Jönson afled
därstädes den 18 augusti, född 1825. Såsom
polisman ansågs J. ovanligt
skicklig. Han var en vänsäll och
afhållen man.

C  A. HAGENDAHL. 

Den 20 augusti afled i Örebro
grosshandlaren Carl Adolf
Hagendahl, i en ålder af 77 år.
Älskvärd och tillmötesgående mot alla,
var han allmänt afhållen och
värderad, hvarför i de närmastes sorg
deltaga en talrik vänkrets.

L. A. RINGIUS. 

F. d. telegrafkommissarien,
direktören i Norrbottens enskilda
banks afdelningskontor i Piteå
Lars Adam Ringius afled den 10
augusti på sin egendom Hällan
i en ålder af 70 år. Maka, barn,
vänner och underhafvande sörja
djupt hans bortgång.

A. O. SVINHUFVUD. 

Hufvudmannen för adliga
ätten Svinhufvud i Västergötland,
ingeniören Axel Otto Svinhufvud
afled den 17 augusti i Norrby,
Stallarholmen, i en ålder af 66 år.
Han sörjes närmast af syskon.

L. G. LINDSTRÖM, 

Kontraktsprosten och
kyrkoherden, k. hofpredikanten Lars
Gustaf Lindström, afled i
Kristinehamn den 28 augusti i en ålder
af 60 år. L. var en dugande
skolman samt en begåfvad talare.
Han sörjes närmast af maka, barn
och barnbarn samt
församlingsbor.

F. P:SON BEIJER, 

Den 24 aug. afled i Stockholm
f. d. bokförläggaren F. P:son
Beijer, 66 år gammal. B. var en
tid delägare i bokhandel i
Göteborg. År 1860 köpte han jämte
bror, Lindska bokförlaget i Örebro,
som flyttades till Stockholm under
firma F. & G. Beijer. Han sörjes
närmast af maka och barn.




(Fortsättning från sid. 783)

sedan dess möttes vi många gånger dagligen. Ehuru
jag ofta föreslog att vi skulle gå och bada
tillsammans, afböjde han det städse.

En dag kallade jag honom rent af för en kruka,
som ej vågade väta fötterna.

»Du är alltid lika brutalt uppriktig, som när du
kritiserade »Ett ångradt brott», sade han.

Jag blef helt förlägen, ty jag hade verkligen
glömt vårt samtal första dagen vi sammanträffade.

En dag föreslog han, att vi skulle företaga en
tur i kanot och paddla rundt Nåludden till
Friskvattensviken, intaga vår lunch å hotell Albion och
vara tillbaka till middagen.

Jag gick in på förslaget, och en morgon startade vi.

Utkomna till uddarne varnade han mig för
vågorna vid Hatterwood Point.

»Skräp!» svarade jag nonchalant. »Du glömmer
att jag kan simma som en fisk.»

Antingen jag nu för att visa mig duktig
vaggade något oförsiktigt, eller sjön gick väl högt, allt
nog, innan jag visste hur det gick till, befann jag
mig i vattnet med hufvudet nedåt och den
kullstjälpta kanoten öfver mig.

Hastigt frigjorde jag mig ur båten och var inom
ett ögonblick öfver vattenytan igen. Jag höll mig
fast vid kanoten, och kände mig lifligt manad till
att svära en rad. Så förargad var jag öfver att
Molly bevittnat mitt missöde. Jag kunde
omöjligen vända kanoten om, åran flöt ett långt stycke
ifrån mig, och det hastigt utströmmande tidvattnet
förde mig allt längre bort från stranden. Jag
började reflektera öfver huruvida jag skulle af
strömmen sättas öfver till franska kusten, eller om jag
skulle som ett annat vrak en tid bli flytande midt
i Engelska kanalen.

»Jag bad dig ju vara försiktig», utbrast Molly, som
jag glömt af i min brydsamma belägenhet.

»Försök att binda fast din kanot i min, och
sätt dig sedan grensle öfver båten», sade han med
beundransvärd sinnesnärvaro.

Sedan detta lyckats mig, rodde han efter min
åra, och snart voro vi på väg att dubblera udden
igen. Sedan vi uppnått stranden och jag fått torka
mina kläder i solen intogo vi vår lunch.

Hemresan gick lyckligt, och då jag stod redo bjuda
honom farväl, underrättade han mig, att han
väntade sin syster på besök någon tid.

Jag beklagade att vi då ej längre finge
fortsätta vårt fria lif tillsammans.

»Flickor äro ju i allmänhet så pjunkiga af sig»,
utbrast jag i det jag ännu en gång räckte honom
handen och tackade honom, som räddat mitt lif.

*

Jag såg ej till Molly följande morgon.
Framåt eftermiddagen gick jag fram till villan, där han
bodde. Vid porten mötte jag en flicka ungefär lika
stor som Molly, och utan tvekan presenterade jag mig.

»Jag har hört talas om er, herr Varnek», sade
hon med ett tonfall i rösten, som fullkomligt
liknade Mollys. Jag skulle ha kunnat svära på att de
voro tvillingar. Ehuru jag frågade efter hennes
bror, behöfver jag väl ej nämna, att jag trifdes
utmärkt i hennes sällskap.

Hon sade mig, att hennes bror hade rest bort.

Den skarpsinnige läsaren  och hvarje läsare
är skarpsinnig i våra dagar  har för länge
sedan anat, hvad mitt förslöade förstånd ej
kunde uttänka. Men snart skulle jag få det klart för mig.

Vi blefvo snart vänner, och det dröjde ej länge
innan jag var öfver öronen kär i henne. Hon hade
talt om för mig att hon hette Mary Molyneaux och
visade sig mycket förekommande. Men en dag var
hon så trumpen, att jag ej fick ett ord ur henne.

Jag försökte att få klart för mig hvad jag sagt, som
kunnat såra henne.

»Ni har ingenting sagt, men ni har skrifvit»

»Skrifvit?»

»Ja, ni har skrifvit om Ett ångradt brott.»

»Hvem har sagt er det?»

»Ni själf.  Här på stranden för en månad sedan »

»Ni  ni  är Molly!»  utbrast  jag.

»Jag var», svarade hon och rodnade.

»Ni kommer ihåg hvad ni skref om en miss
Muriel Manning. Ni rådde den unga kvinnan att
ej försöka kläda ut sig till karl, ty den rollen
kunde hon aldrig spela. Nåväl, jag var Muriel
Manning. Under min badsejour beslöt jag
använda min teaterkostym för att mera ogeneradt få
vara ensam när jag målade. Ni mötte mig och
jag beslöt sätta er kritiska förmåga på prof. Jag
tror jag lyckats  och nu», hon räckte fram
handen till afsked, »farväl, herr Varnek.»

Hvad skulle jag säga? »Adjö!» sade jag.

Sedan dess har jag friat många gånger till
henne, minst fem gånger, tror jag, men hon har
hvarje gång varit obeveklig. I min förtviflan
beslöt jag bikta mig, och denna novell såg dagen.
Hon, den kära flickan, hade ej rätt att rädda mitt
lif därute vid hafsbandet, för att sedan göra mig
olycklig för evigt utan henne. Ingen kritiker är
ofelbar  icke ens   kanske skall hennes hårda
hjärta vekna, när hon läser detta.

Nu skall jag emellertid fria för sjätte gången.

*





Efter fotografi.
SVENSKA SKONERTEN »HENRY»,
hvilken  under resa  från Västervik  till England i början af
augusti kolliderade med en tysk ångare och därvid erhöll ett
30 fot stort hål. Fartyget, som uppehölls af trälasten, ligger
f. n. i dansk hamn i afvaktan på auktion.



3:dje årg.   Den 14 September 1902.   N:o 50

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Professor V. Rudin (med 1 porträtt). 
Rudolf Virchow  (med 1 porträtt). 
Nordens största skulptursamling. II. Det gamla Glyptoteket i Köpenhamn (med 6 illustr.) 
Ett ohyggligt äfventyr (med 2 illustrationer). 
Abeljubiléet i Kristiania (med2 illustrationer). 
Järnvägsrådet (med 1 illustration). 
Oscar Eliason (med 1 porträtt). 
Valborg Svärdström (med 1 porträtt).
Nordiska folkhögskolemötet i Borghamn (med 1 illustr.) 
Den stora skyttebazaren i Köping (med 1 illustration). 
De vid Lysekil infångade hvalarne (med 2 illustrationer). 
Länsutställningen i Boden (med 1 illustration). 
Ögonblicksbilder från en Nordamerikansk prärie (med 5 illustrationer). 
Nordiska juristmötet i Köpenhamn (med 1 illustr.) 
Veckans poträttgalleri (med 12 porträtt). 
HVAR 8 DAGS Novellblad XXIII: Allmänheten och polisen. Öfvers. för HVAR 8 DAG.

==  BONNIERS TRYCKERI AKTIEBOLAG. GÖTEBORG. 1902. ==




Foto. A  Larson, Uppsala.

PROFESSOR VALDEMAR RUDIN.
ERIK GEORG VALDEMAR NAPOLEON RUDIN.

Den bild, som i dag pryder HVAR 8 DAGS
första sida, kommer att öfverallt i Sveriges land bli
mottagen som bilden af en kär bekant.
Författaren till »Evighetsvinkar»  predikningar öfver
kyrkoårets texter  har genom sina varma ord,
direkt sprungna ur ett ädelt hjärta, skaffat sig
otaliga vänner, hvilka med vördnad och förtroende
skåda upp till den gamle predikanten.

Den 20 sistlidne juli ingick ju visserligen
förre ordinarie professorn i exegetik vid Uppsala
universitet VALDEMAR RUDIN i sitt sjuttionde år.
Men hans själ och hjärta äro lika ungdomliga som
i forna dagar, och hans tro på, att
»främlingsskaran» slutligen skall vinna seger och sedan det
tusenåriga riket komma, är orubblig.

Att professor Rudin icke är någon vanlig
ordets förkunnare, kan man bland annat förstå af
den omständigheten, att Viktor Rydberg i mörka
stunder hämtade tröst ur en af Rudin utgifven
andaktsbok. Och det var professor Rudin förunnadt
både att hålla griftetalet öfver den store skalden
och tänkaren och att intaga hans stol bland de
aderton i svenska akademien. Anspråkslös som få,
förklarade professor Rudin vid sitt inträde i
akademien, att om någon synpunkt berättigade honom
till en plats där, vore det hans kärlek till det
gemensamma sköna modersmålet och hans
bemödande att låta det  enkelt och utan flärd 
tjäna till det gudomliga ordets förkunnande.

Akademien hade emellertid nog främst tänkt på
annat än språket i professor Rudins skrifter, när
den kallade honom till sin ledamot  och det var
i korta, men för professor Rudins hela lifsgärning
betecknande ord, som akademiens direktör,
professor Tegnér, installerade den nye ledamoten:

»För er  sade hr Tegnér  har uppgiften
aldrig varit att bryta ned. Eder styrka och eder
lott har alltid varit att bygga upp eller  må
det sägas i ordets bibliska mening  att
uppbygga. De fyllda templen, hvarhelst ni talat, hafva
mera än tillräckligt burit vittnesbörd därom, att ni
väl förstått, huru man skall gripa människors
hjärtan och bringa dem läkedom.  Och bättre än
någon annan, kan väl jag intyga, att eder
vältalighet är af högre slag, än den som ligger i blotta
orden. Bland edra skrifter handlar en om »det
personligas betydelse vid förkunnandet af Guds ord».
Hela er verksamhet utgör den vackraste illustration
till denna boktitel. Ni har talat hvad ni själf djupt
känt, därför hafva också andra så djupt känt hvad
ni talat ...» 

Erik Georg Valdemar Napoleon Rudin föddes
den 20 juli 1833 i Tåby i Östra Ryd,
Östergötland. Student i Uppsala 1851, tog han, djupt
religiöst anlagd som han var, del i konventiklarne.
Han blef 1857 fil. d:r och ägnade sig därefter,
185758 i England och Skotland, åt teologiska
studier samt aflade 1859 dimissionsexamen. Samma
år antogs han till föreståndare för Evangeliska
fosterlandsstiftelsens expedition i Stockholm. 186269 
var han föreståndare för Fosterlandsstiftelsens
institution för hednamissionen och gjorde många
utländska resor i missionsangelägenheter.

Rudin prästvigdes 1865 och aflade 1869
pastoralexamen, hvarpå han blef vikarierande komminister i
i Klara församling i Stockholm. Han stannade här
till 1872, då han tillträdde docenturen i exegetik vid
Uppsala universitet, till hvilken befattning han
utnämnts året förut, efter aflagd teologie
kandidatexamen. Under sin komministertid vann Rudin stort
rykte som utmärkt predikant, och man vallfärdade
i stora skaror till det gamla Klaratemplet.

Rudin blef 1875 teologie adjunkt i Uppsala och
kyrkoherde i Näs samt utnämndes vid jubelfesten
två år senare till teologie doktor. Han blef samma
år e. o. professor i exegetik och 1892 ordinarie
professor i ämnet. 1884 utnämndes han till ledamot
af bibelkommissionen och 1886 till kontraktsprost.
Han har varit ledamot af kyrkomötena 1883, 1888,
1893 och 1898. Betecknande för hans tolerans är,
att han väckt motioner om prästedens afskaffande
och utbytande mot ett löfte.

Professor Rudins förnämsta skrifter utgöras af
»Ord från altaret», »Evighetsvinkar», »Sören
Kirkegaards person och författareskap»,
»Innehållsöfversikt af de särskilda evangelierna», »De mindre
profeterna öfversatta och utlagda», »Uppsatser i
teologiska och kyrkliga ämnen», »Vår heliga troslära»,
»V. Rydberg, minnesteckning», m. m.

Vi ha redan i det föregående framhållit det
humana och kärleksfulla i professor Rudins
verksamhet. Gud är för honom, enligt gamla och nya
testamentets ord, den heliga kärleken, och det blifvande
gudsriket kommer icke blott att bli ett inre, utan
äfven ett yttre, hvari naturen själf skall taga del.
Professor Rudins tro är en ljuflig och allt förenande
tro, som bringar balsam åt trötta och sårade själar.
Och den gamle predikanten är själf,  för att
använda ett af honom omhuldadt uttryck  en
högligen »älsklig» person.

*



RUDOLF VIRCHOW, 


Efter fotografi.

När den världsberömde tyske vetenskapsmannen i okt. förra
året firade sina 80 år, hyllades han af snart sagdt hela den
bildade världen. HVAR 8 DAG lämnade då (se N:r 2) en
kortfattad biografi jämte porträtt hvartill vi nu hänvisa när den
gamle, i dessa dagar lagt sig till ro.


NORDENS STÖRSTA SKULPTURSAMLING. II. DET GAMLA
GLYPTOTEKET I KÖPENHAMN.

Efter fotografier af fotograf FRED. RIISE, Köpenhamn.

Den källa, hvarur medel flutit till
realiserande af det största
konstmecenatskapet i norden och som funnit
sitt yppersta, mest storslagna uttryck
i det nya och det gamla glyptoteket
i Köpenhamn, var som förut nämnts,
Ny-Carlsbergs bryggeri. I likhet med
det af fadern grundade Gamle
Carlsberg leddes detta från första början i
den mest rationella riktning och för
båda dessa fabriker blef det
gemensamma målet att utan hänsyn till
ögonblicklig fördel utveckla tillverkningen
till den högsta möjliga grad af
fulländning, tjänande som det yppersta
mönster, det mest lysande exempel långt
utom Danmarks gränser. Ehuru det
största bryggeriet i norden, är det
dock mindre som sådant Ny-Carlsberg
förvärfvat sin världsberömmelse. Det
är framför allt den ändamålsenliga
inredningen, den till det yttersta drifna
renligheten och den fullkomliga
produkten, som gjort Ny-Carlsberg till ett
mönster för alla länders bryggerier.

Också kunde Pasteur under sin vistelse vid en
läkarekongress i den danska hufvvdstaden uttala
de stolta orden att luften i Ny Carlsbergs
jäsningskällrar i renhet närmar sig den, som hvilar öfver
Alpernas toppar. Att intet sparats på detta
bryggeris tidsenliga utveckling framgår bl. a. däraf, att
blott vid Ny-Carlsberg företagna utvidgningar
under loppet af fem års tid slukat en summa af tre
millioner kronor.


ENTRÉ I GAMLA GLYPTOTEKET Å NY-CARLSBERG.
I fonden är upphängd de tyska bryggarnes hedersgåfva till Carljacobsen:
»NY-CARLSBERGS TRIUMF».


NY-CARLSBERGS GLYPTOTEK: Interiör från det gamla glyptoteket.
En del förträffligt bibehållna marmorstatyer från den grekisk-romerska samlingen.

Öfver det mäktiga byggnadskomplexet höjer
sig som en symbol för danskt handtverks och
industris höga ståndpunkt, som ett monument till
heder för Ny-Carlsberg och som en sporre till
framtida sträfvan, en enastående, 56 meter hög, för
ett hundra tusen kronor uppförd skorsten, hvars
hela öfre del är belagd med majolika. När en
fältherre vunnit ett slag, reser man en triumfbåge
eller ett segermonument; det passar icke riktigt i 
ett bryggeri  och så
byggde Jacobsen sin
skorsten »för ärans
skull», som han själf
yttrade, då han lade
sista stenen på dess
topp. På tal om
bryggeriet förtjänar att
nämnas den
märkligaste af alla
nybyggnaderna på
Ny-Carls-berg, det egendomliga
Elefanttornet. Detta,
efter Dahlerups ritning
uppförda torn, hvars
koppartäckta tak
befinner sig på samma
höjd som det berömda
Rundetorns plattform,
uppbäres af fyra
väldiga granit-elefanter,
påminnande om den
obeliskbärande
elefanten på Minervaplatsen
i Rom. I likhet med
den där bakom synliga
»Dipylon» tjänar
Elefanttornet som
sammanbindningsled mellan ett par
hufvudbyggnader tvärt öfver den
stora hufvudvägen.

Bryggeriets samtliga
byggnader äro för
öfrigt uttryck för det
konst- och
skönhetssinne, som besjälat 
dess skapare. En blick på
exempelvis den stora,
nya brygghusbyggnaden är
nog att öfvertyga härom. 
Man har här långt mindre
intrycket af en modern
fabriksbyggnad, sådant
detta begrepp numera
ingått i det allmänna
medvetandet, än af ett
palats, hvari den
norditalienska stilandan
inblåst sitt lif.

NY-CARLBERGS GLYPTOTEK: Interiör från det gamla glyptoteket.
Ofvanstående bild gifver en utomordentlig föreställning om den till dels enastående samling af antika
marmorskulpturer som hopförts i gamla glyptoteket.

Af denna korta
antydan framgår, att
Ny-Carlsberg icke är en
instängd och
nertyngande fabrik af den
trista art, som nästan blifvit 
typisk för vår tid, utan till 
det yttre som inre en 
mönsteranstalt utan 
motstycke här i norden. 
Här ute ligger också de
storslagna arbetarebostäder, 
som Jacobsen låtit
uppföra, den för
arbetarne öppna
Jesus-kyrkan, som imponerar
genom sin nästan
öfverlastade konstnärliga
utsmyckning, och det
mest beundransvärda

af allt, det hvartill bryggeriet framför allt tjänat
att skaffa medel: det gamla glyptoteket på
Ny-Carlsberg.

Sedan d:r Carl Jacobsen till stad och stat i
förening öfverlämnat som gåfva sin numera i det
nya glyptoteket inrymda, öfvervägande moderna
konstsamling, samlade sig hans konstnärliga
samlareintresse allt mera odeladt om den antika
bildhuggarkonsten, hvaraf han redan förut sammanfört
en hel del betydande arbeten i sin privata bostad
på Ny-Carlsberg. Det lyckades Jacobsen att under
loppet af några år i sin privata glyptoteksbyggnad
åvägabringa en utomordentligt framstående samling
af antik konst, jämbördig med det allra främsta
pä denna sidan Alperna och delvis alldeles
ouppnådt. En härtill i hög grad medverkande
omständighet var det obestånd, hvari flere framstående
romerska adelssläkter råkat genom misslyckade
byggnadsspekulationer, hvilket tvingade dem att
afhända sig en del utomordentligt värdefulla
konstskatter. På så sätt kommo Villa Borgheses och
Palazzo Sciarras yppersta antiker i Carl Jacobsens
ägo. Af de många antika skulpturer, som kommo
i dagen vid utgräfningarne omedelbart efter det
Rom blifvit det nya Italiens hufvudstad, ha alla de
bästa arbetena, för så vidt de icke återhållits af
den italienska regeringen, förvärfvats för
Ny-Carlsbergs glyptotek.

 NY-CARLSBERGS GLYPTOTEK: Interiör från det gamla glyptoteket.
Härå återfinnas bl. a. de i texten omnämnde: »Polykleitos Amazon», »Tritonen», »Herakles med lejonhuden» m. fl.

Det gamla glyptoteket omfattar en
grekiskromersk, en egyptisk, en etrurisk och en palmyrensk
skulptursamling. Den förstnämnda samlingen
företer en utomordentligt rik representation af den
antika konsten under dess olika åldrar och särskildt
har man här tillfälle att följa den grekiska konsten
under dess hela utveckling från första början till
den afgörande förfallstiden. Det finnes sålunda i
denna konstsamling arbeten, hvartill intet annat
museum kan visa motstycke. Från den
arkaiskgrekiska tiden finnas åtskilliga mera bemärkta
konstverk. Samma konsts högre utvecklingsskede är
företrädt med en mängd framstående verk från de
olika århundradena af den grekiska konstens långa
blomstringstid. Man möter sålunda här Polykleitos'
berömda Amazon, en mycket väl bevarad och
förträffligt utförd kopia i marmor efter det för
Artemis tämpel i Efesus utförda originalet. Pelaren,
vapnet och vänstra handens hållning skiljer sig
från de i London och Berlin förekommande
restaureringarne; Carl Jacobsen har här som alltid vid
sitt grundliga forskningsarbete stannat vid den för
den antika konsten mest naturliga normen. Den
berömde Anakreon är framställd i marmor i såväl
stående som sittande ställning, briljanta exemplar
från fem- och sexhundratalen före vår tideräkning.
Här finnes äfven en kolossal Hera-staty i marmor
af Alkamenes, visande gudinnan uppfattad som
äktenskapets beskyddarinna, Hera Teleia. Den
mycket förstörda, men utmärkt restaurerade statyen
bär ett väl bevaradt hufvud, ett af de skönaste,
mest upphöjda Hera-hufvuden, som äro kända. En
tidigare uppfattning af Hera-idealet se vi i det
kolossala, vackert utförda Hera-hufvudet af det
femte århundradets typ. En intressant staty  i
likhet med de föregående och närmast följande lätt
igenkänlig på en af de vidfogade reproduktionerna
 är Tritonen, som en gång smyckat en
vattenkastare på Aqua Marcia; det är det mest
fullständiga antika exemplar af en triton, som existerar.
Ett förträffligt romerskt arbete är den midt emot
stående kolossala statyen af Herakles med
lejonhuden dragen öfver hufvudet, så att gapet bildar
en hjälm; högra armen, vänstra handen och benen
nedanför knäna saknas. Till höger om fonddörren
på en af bilderna se vi Skopas Meleager, ett
briljant utfördt arbete, där tyvärr vänstra handen och
hundens hufvud saknas. Här finnas vidare en
mängd andra grekiska gudastatyer, grekiska
grafreliefer och grafmonument, kolossala byster från
den alexandrinska tiden, en stor samling byster af
berömda greker och romare, däribland den bästa

existerande Pompejus-bysten, statyer och byster af
romerska käjsare och mycket mera. Särskildt
förtjänar framhäfvas den romerska bystsamlingen, som
näppeligen öfverträffas af någon annan samling.

Den etruriska samlingen, som bär namnet
Helbigmuseet efter den framstående forskare, som
hufvudsakligen samlat och ordnat denna samling,
illustrera förträffligt etrurernas eller tuskernas konst,
som väl aldrig frapperade genom större originalitet,
men har desto större betydelse såsom dels rikligt
återspeglande den helleniska konsten, dels utgörande
det första grundlaget för den romerska konsten.
Sålunda kunna exempelvis en del af dessa arbeten,
särskildt sarkofagfigurerna betraktas som prototyper
för den romtrska stilen. Denna samling har nyligen
fått en värdefull ökning, bestående af en
enastående, mycket fullständig samling kopior af
frescomålningar från Toscana.

Palmyra-samlingen är den största i Europa och
består af en mycket omfattande samling palmyrenska
fornsaker, särskildt en enastående samling af byster
från Palmyra. I allmänhet afsedda att tjäna som
grafmonument, väcka många af dessa skulpturer
mindre beundran genom sitt konstvärde, medan
de däremot från såväl filologisk som
konsthistorisk-arkeologisk synpunkt erbjuda det största intresse.
Här finnas äfven ett par vackra assyriska och
feniciska reliefer.

INTERIÖR FRÅN NY-CARLSBERGS BRYGGERI:
Källan hvarur de rika medlen till konstens befrämjande
i Danmark hämtas.

EXTERIÖR FRÅN NY-CARLSBERGS BRYGGERI:   Elefanttornet och Dipylon.

Den tretusenåriga egyptiska konsten har funnit
en mycket fullständig representation i det gamla
glyptoteket. Denna samling har ett utomordentligt
intresse och öfvergår till dels hvarje annat museum
på detta område. Många af den tidens
skulpturarbeten, och framför allt de flesta tämpelbilderna,

äro för länge sedan försvunna, detta i främsta
rummet beroende på det dyrbara materialet, och samma
förhållande gör sig gällande beträffande
bronsstatyetterna. Desto märkligare är den för den skull,
att man här träffar på några af de egendomligaste
af den tidens skulpturverk. Här finnes en särdeles
intressant, utomordentligt sällsynt, ja, enastående
bronsstaty af guden Set, ledande sitt ursprung irån
omkring år 1450 f. Kr., d. v. s. från samma tid, då
Moses förde Israels barn ut ur Egypten. Äfvenledes 
ses här en förträffligt utförd och väl bevarad
bronsstatyett af guden Anubis från år 700 f. Kr.,
där guden, som brukligt var, framställts med
schakalhufvud och människofigur. Detta är den största
Anubis-statyett, som är känd. Med undran stannar
man framför en svart basaltstaty af en egyptier
Kibu eller Keb från XII dynastien, alltså omkring
2300 år f. Kr., den enda existerande af de statyer
af rikets framstående män, som konungen lät 
uppställa i det stora tämplet i Karnak. I denna
sällsynt rika samling ses statyer och statyetter från
det gamla, det mellersta och det nya riket, från
förfallstiden och den därpå följande renässansen,
den saitiska tiden. Vidare finnas intressanta masker
från romare- och byzantinertiden, porträttmålningar
på trä, mumier och många andra med den
egyptiska konsten närmare förbundna ting.

Utrymmet i en icke facktidskrift hindrar
naturligtvis att gifva annat än en helt svag antydan om
den utomordentligt storslagna antika konstsamling,
som bär namnet Det gamla glyptoteket och som
helt nyligen af dess grundare och ägare d:r Carl
Jacobsen, donerats till den danska staten och
hufvudstaden i förening och hvarför just nu en
museibyggnad uppföres i samband med Det nya
glyptoteket, som förut skänkts af den konstälskande och
konstförstående herren till Ny-Carlsberg.

*



ETT OHYGGLIGT ÄFVENTYR.

Grupp fotograf i speciellt för HVAR 8 DAG af hoffotograf Aron Jonason, Göteborg.


Herr GUNNAR MARK (till höger å fot.) och herr
LARSON samt gastarne HANS (till höger å fot.)
och MAURITZ.

Då »Revanche», grosshandlare Gunnar Marks
kappseglingsyacht, söndags afton den 31
augusti, befann sig pä hemväg till Göteborg,
råkade den vid half 9-tiden att kantra. Ombord
befunno sig jämte ägaren en vän till honom
samt två besättningskarlar. Sedan de fyra
männen lyckats komma upp på bottnen af den
upp- och nedvända båten, började en kamp för lifvet
så hemsk som trots någon skeppsbrutens.

I det längsta höllo sig de nödställda till
båten, men då denne sjönk allt mer och mer och
brottsjöar gjorde belägenheten alltför förtviflad
beslöto de sig för att simmande söka nå land. Alla
hade frigjort sig från kläderna och att frusna,
i beckmörker och hård storm lyckas komma fram
till och upp på en af de små öarne var mer än
osäkert. Där fanns ju dock någon möjlighet till
räddning  att hänga längre vid båten vore
säker död. Efter ett rörande farväl kastade sig
den yngste gasten, Mauritz, först i
vattnet. Efter öfverenskommelse
skulle han med rop gifva sig
tillkänna om han komme fram. Det
var en lång tid som gick innan
ropet kom  efter 1,200 sekunder.
Nu började de öfriga simma efter,
ständigt öfversköljda och nästan
kväfda af vågorna. Efter ungefär
15 minuter nåddes land, ett litet
skär. Och här fingo de, nästan
nakna, dödströtta och stelfrusna,
vänta på att hjälp skulle komma.
Ångare som passerade sågo dem ej
och ropen hördes ej för stormen.
Först kl. 6 nästa morgon, efter en
natt af lidanden, upptäckes de och
togos upp å en passerande ångare.
God omvårdnad och starka fysiker
ha räddat dem från förstörd hälsa
efter det förfärliga äfventyret.

»REVANCHE», DEN FÖROLYCKADE LUSTYACHTEN.



ABELJUBILÉET l KRISTIANIA.

Efter fotografi för HVAR 8 DAG af N. Skarpmoen, Kristiania.

KONUNG OSCAR OCH PRINS EUGEN LÄMNA ABELFESTEN. I dörröppningen synes prof. Hansen.

I år firas 100-årsdagen af Nils Henrik Abels födelse. Den store norske matematikern, hvilken endast uppnådde 27 lefnadsår, hann dock att göra sitt namn äradt af hela den bildade världen. Det är också icke endast norrmän och skandinaver, som fira Abels minne, utan vetenskapens store från äfven aflägsna länder ha Inträffat i Kristiania där minnesfester öfver den fräjdade norske vetenskapsmannen äga rum. Konungen och prins Eugen hafva öfvervarit högtidligheterna.

FRÅN ABELSJUBILÉET I KRISTIANIA:
PROF. NANSEN och f. exc. HAGERUP (m. hatten).                BJÖRNSTJERNE-BJÖRNSON och hans maka.



JÄRNVÄGSRÅDET.

Efter fotografi speciellt tagen för HVAR 8 DAG af F. Flodin, Stockholm.

Ett järnvägsråd har, soin bekant, tillsatts af k, m:t för att vara järnvägsstyrelsen behjälplig med dryftande af de statsjärnvägarne angående olika ärenden, som kunna vara af vikt för
landet. Järnvägsrådet äger dessutom att själf väcka förslag i dylika ärenden. Järnvägsrådet sammanträdde nyligen i Stockholm under generaldirektör Nordströms själfskrifna
ordförandeskap, och har HVAR 8 DAGS fotograf fått uppfånga rådets medlemmar på plåten. Vår bild är tagen vid ett sammanträde sistförfluten vecka i Stockholm. Å
ordförandestolen vid det stora bordets bortre kortsida har generaldirektör Nordström sin plats, vid ordförandens högra sida sitter vice ordf. grefve Sparre, efter vice ordf. följa järnvägsrådets
ledamöter och suppleanter i den ordning de af Kongl. Maj:t utsetts att företräda olika intressen, nämligen ledamöterna: hrr Tamm, Lundeberg, Swartz, Bernström, Waern och Svedelius samt
suppleanterna: hrr von Friesen, Lybeck, Tham, Krusenstierna, Wallenberg, Waern, Kockum och Biesért. Å ordförandens vänstra sida äro placerade ledamöterna i järnvägsstyrelsen,
hvilka hafva att i järnvägsrådets förhandlingar deltaga. Ledamöterna intaga, från ordföranden räknadt, sina platser sålunda: hrr Almgren, Gyllensvärd, Corin, Wiklund och Lundberg.

Vid det mindre bordet sitta sekreteraren d:r Hallberg samt  närmast fönstret  notarien J. Flodin



OSCAR   ELIASON.


Foto. Flodin, Stockholm.
OSCAR  ELIASON
som grefve Corniski i »Niniche».

I »Niniche», det uppsluppna lustspelet, som
fortfarande hvarje afton uppföres för fullt hus å
Djurgårdsteatern, spelar, som bekant, en viss grefve
Corniski en betydande roll. Denne Corniski, polsk
diplomat och i hög grad enfaldig, har gift sig
med den forna varietésångerskan Niniche utan att
taga reda på hennes förflutna. Han sväfvar
sålunda i fullständig okunnighet härom, så han tror,
att han är gift med en högättad dam, och
då han af sitt lands regering får i uppdrag
att af Niniche återköpa en del bref, som
arfvingen till Polens krona varit oförsiktig nog att skrifva
till den bedårande kvinnan, uppkomma till följd af
grefve Corniskis inskränkta förstånd de
befängdaste misstag och förvecklingar. Men den polske
diplomaten förlorar icke kontenansen, och det är med
orubbligt lugn, som han frikostigt utdelar sina
Georgskors för att kunna uppfylla sin viktiga mission
vis-à-vis de viktiga brefven. Hvad betyda några
dussin ordnar för Polen? Hvad betyda några
dussin ordnar i allmänhet?

»Niniche's» författare har i grefve Corniski på
ett dråpligt sätt parodierat diplomaterna, hvilka
anses så sluga, men icke sällan låta draga sig vid
näsan, och hvilka måste uträtta många
struntuppdrag, men göra det på ett sätt, som om världens
ve eller väl berodde häraf.

På ett dråpligt sätt utföres äfven för
närvarande å Djurgårdsteatern grefve Corniskis roll af
hr Oscar Eliason, hvilken förut i landsorten
innehaft den samma. Hr Eliason har anlagt en mask,
som erinrar om både käjsar Franz Joseph och 
generalen grefve Lagerberg. Han gör i hela sitt
uppträdande verkligen intryck af gammal diplomat
med orubblig öfvertygelse om vikten af sin
mission. Han sätter, med ett ord, full karaktär på
rollen, utan att komiken i minsta mån lider häraf.
Man skrattar godt åt grefve Corniski, men det är
icke utan, att han också kommer en att tänka
allvarliga tankar på, huruvida man själf icke oftare,
än nyttigt är, låter draga sig vid näsan af herrar
diplomater i olika skepnader.

Oscar Eliason, är en af våra mest framstående
skådespelare och särdeles mångsidig. Man må
endast höra, att han spelat pastor Manders i
»Gengångare», Antolycus i »En vintersaga», Paul
Hansen i »En skandal», Gustaf Vasa i Strindbergs stora
skådespel med samma namn, Pinglet i
»Spökhotellet»! Är han karaktärsskådespelare eller
lustspelskomiker? Frågan är icke så lätt att besvara. Själf
anser hr Eliason nog, att han är
karaktärsskådespelare; han förklarar åtminstone, att han vill vara
det. Men eftersom han är anställd hos direktör
Ranft, får han naturligtvis mest uppträda i lustspel.

Hr Eliason verkar alltid med högligen enkla
medel. Hans röst har få skiftningar, minspelet är
obetydligt, och han gestikulerar föga. Hvad som bär
upp det hela och gör hr Eliason till den artist, som
han är, är intelligensen, hvilken besjälar hans
uppträdande. Det är intet tomrum bakom masken, utan
tankar och själ.

Jämförelsevis ung till åren, bör Oscar Eliason
hinna med att åstadkomma mycket. Och skulle han
verkligen komma att i högre grad än hittills
uppträda i den allvarliga genren, är allmänheten nog
icke att därför beklaga, om den också då får på
teatern skratta mindre än förut.

O.   R.

*



VALBORG SVÄRDSTRÖM.

foto. Flodin, Stockholm.
VALBORG SVÄRDSTRÖM som Mignon.

Vi återgifva här ett icke förr reproduceradt, särdeles vackert
porträtt af den unga, begåfvade sångerskan, väl en af operans
mäst populära yngre artister.



NORDISKA FOLKHÖGSKOLEMÖTET I BORGHAMN.

NORDISKA FOLKHÖGSKOLEMÖTET, det sjätte i ordningen, har i dessa dagar afhållits i Borghamn under stort deltagande från intresserades sida. Från en lyckad utflykt till Alvastra klosterruin lämna vi ofvanstående 
gruppfotografi.

*



DEN STORA SKYTTEBAZAREN I KÖPING.

Foto. Carl Billberg, Köping.

En mycket lyckad bazar till skyttesakens fromma har afhållits i Köping. Tack vare rikliga bidrag lämnade densamma ett betydande öfverskott. Vår fotografi visar en grupp af deltagande.

*



DE VID LYSEKIL INFÅNGADE HVALARNE

Fotografier speciellt tagna för HVAR 8 DAG af fotograf Svante Hæger, Lysekil.



Häromdagen strandade ett par
hvalar i närheten af Lysekil.
Beredvillig och intresserad reste vår
fotograf på vår anmodan genast till
ort och ställe och här ofvan se vi
hvad som kan ses af djuren f. n.
De äro c:a 20 fot långa och sålunda
ej af största slaget; man kan ej
ännu närmare afgöra om dem.

Folket som såg dem infångade
och dödade dem och gör sig väl
en ganska god vinst på den
ovanliga fångsten.

*



LÄNSUTSTÄLLNINGEN I BODEN.


Vi meddela en fotografi af den länsytställning som ägde rum i auggusti månad under presidium af landshöfding Bergström. Utställningen bevistades af tusentals människor dels från länet och dels från rikets andra trakter. Till höger å ofvanstående bild se vi Bodens storartade folkskola, hvars lärosalar apterats till utställningsrum för ortens textilindustri. Å planen framför skolhuset märkes maskinhallen, på andra sidan skranket pågår hästuppvisning, midt å planen stå de framstående prisdomarene  verksägaren L. A.  Österberg och landtbruksingenjören Emil Berggren.


ÖGONBLICKSBILDER FRÅN EN NORDAMERIKANSK PRÄRIE.

Efter fotografier insända till HVAR 8 DAG.

I HVAR 8 DAGS nummer
36 meddelade vi en
intressant korrespondens från
den framstående unge
svenske vetenskapsmannen D:r
Carl Sundbeck, hvilken i och
för studier vistas på andra
sidan Atlanten. För dagen
återgifva vi endast några
trefliga snapshots, tagna
under d:r Sundbecks ridt
genom den amerikanska
nordvästern, och återkomma i ett
följande häfte med en ny
intressant korrespondens om
svensk-amerikanarnes
förhållanden. Våra bilder visa
från vänster till höger:

 
 


En »cowboy»-flicka, som
åser hur cowboys tämja
vilda hästar;

Den samma till häst,
rökande sin cigarrett;

En nyfångad varg;

D:r Sundbeck några
hundra mil från
människoboningar;

Hur cowboys kasta
lasson, hvarmed de vilda
hästarne infångas;

Dressyr af vilda hästar.
Lasson, som håller den vilda
hästen efter ryttaren, 
fastföres vid dennes sadelknapp,
Sålunda släpas det otämda
djuret tills dess courage är
»bräckt». En cowboy slår
nämligen aldrig sin häst.





NORDISKA JURISTMÖTET I KÖPENJHAMN.

Efter fotografi af FRED. RIISE, Köpenhamn.


I Köpenhamn har i dessa dagar afhållits det 10:de Nordiska Juristmötet under stor anslutning från samtliga de skandinaviska länderna. Mötets förhandlingar ägde rum i universitetets stora, praktfulla sal. Om förhandlingar och festligheter, därunder de danska deltagarne visade en storartad gästfrihet, har dagsprässen lämnat utförliga referat och återstår för HVAR 8 DAG att återgifva en grupp från en af mötesdagarne. Å fotografien igenkännas flere af nordens mest framstående jurister, hvaribland vi särskildt nämna ordföranden, geheimeetatsrådet Goos, förutvarande norske excellensen professor Hagerup samt justitierådet Afzelius.



VECKANS FORTRÄTTGALLERI.

E. MICHAL.

Den l september hade Emil
Michal under trettio års tid
oafbrutet tillhört Dramatiska teatern
i egenskap af sufflör Han var
på sin jubileumsdag föremål för
mycken hyllning.

A. B. SJÖSTRÖM.

65 år fyllde den 28 augusti
f. d. telegrafkommissarien August
Bernhard Sjöström i Karlshamn.
S. har i 41 år varit ordinarie i
telegrafverket.

S. E. TIGERHIELM.

Den 31 augusti fyllde
jägmästaren i Väster-Dalarnes revir
Seved Edvard Tigerhielm 65 år.

O. W. OUCHTERLONY.

60 år fyllde den 2 augusti
kamreraren O. W. Ouchterlony,
som på födelsedagen mottog
talrika gratulationer af släkt och
vänner.

W. H. LINDSTRÖM.

60 år fyllde den 27 augusti
apotekaren Wilhelm Henrik
Lindström i Visby L., som innehar
en hel del kommunala uppdrag,
erhöll privilegium å apoteket år
1896.

H. A. NETTELBLADT.

F. trafikchefen vid Gäfle-
Dala Järnväg Hjalmar August
Nettelbladt fyllde den 31 augusti
60 år. N., som år 1901 erhöll
pension som trafikchef, är f. n.
verkst. dirtktör i
Vagnuthyrningsaktiebolaget i Stockholm.

E. SCHWARTZ.

Rektorn vid Östermalms högre
läroanstalt för flickor, fil. doktor
Eugene Schwartz i Stockholm,
fyllde den 2 augusti 55 år.

A. E. MAGNUSSON.

40 år fyllde den 25 augusti
riksbyggnadernas å
Helgeandsholmen byggmästare A. E.
Magnusson, hvilken var föremål för
hyllning.

J. L. SCHANDER. 

F. d. kaptenen vid Västgöta
regemente Jonas Ludvig
Schander afled den 31 augusti i Sköfde,
i en ålder af 72 år. Han sörjes
närmast af maka.

J. G. CARLSSON, 

Den 25 augusti afled i
Stockholm vinskänken f. d.
innehafvaren af källaren i Malmgården
Johan Gustaf Carlsson, en i yrket
känd person. Född 1836, sörjes
C. närmast af barn.

A. G. HALLBOM, 

Den 29 augusti afled i
hufvudstaden brefbärarpförmannen
Anders Gustaf Hallbom, 56 år
gammal. Den aflidne duglige
mannen hade i trettioett år varit
anställd i postverkets tjänst. Han
sörjes närmast af maka.

A. M. H. TAUBE, 

Den 24 augusti afled i
Neder-kalix disponenten för
aktiebolaget Bergman, Hummel & Co.
Arvid Magnus Hjalmar Taube, i en
ålder af 49 år. Han sörjes
närmast af maka och barn.

*



HVAR 8 DAGS NOVELLBLAD. XXIII.

ALLMÄNHETEN OCH POLISEN. Humoresk af Barry Pain. Öfvers. för HVAR 8 DAG.

Han var en stor lokalpatriot. Han kunde
bevisa den låga dödlighetsprocenten och hade ett godt
ord om dräneringen. Stadens vattenledningsvatten
var höjdt öfver allt beröm, det hade en auktoritet
förklarat och klimatet var förträffligt. Han
framhöll huru ovanligt fri från luffare och tiggare
staden blifvit på sistone. »Men det är ju ej att undra
på», tillade han, »ty sannerligen tror jag icke,
att vår poliskår faktiskt är den bästa i hela
kungariket.»

Mannen från hufvudstaden hade lyssnat med
liknöjd min och slutna ögon på den långa
harangen, man skulle kunna tro, att han somnat, men
den rykande cigarretten bevisade motsatsen  han
var endast förargad. Han öppnade ögonen.

»Nej», sade han. »Det går jag inte in på.
Poliserna här ge ej intryck af att vara mycket
bevändt med  jag tycker de äro rent af
häpnadsväckande enfaldiga.»

»Hör på, min herre», sade lokalpatrioten. »Hvad
har ni för rätt att säga så? Ni kom ju hit i
går. Huru i all världen kan ni veta någonting om
den saken?»

Mannen från hufvudstaden anmärkte att man
ibland kan få reda på ganska mycket under
tjugofyra timmar.

»Nå väl», sade lokalpatrioten, »jag är säker på,
att ni ej har kunnat snoka reda på något
ofördelaktigt om våra poliser. Men hvarför sjunger
ni ej rent ut? Hvad kan ni ha emot dem?»

»Ingenting särskildt», sade mannen från
hufvudstaden, »endast att jag icke känner mig riktigt
säker för dem  det är alltsammans. Jag skulle
nästan kunna hålla vad med hvem som helst att
jag under vägen från Storgatans ena ände till den
andra skulle blifva arresterad för ett brott, som jag
icke har begått.»

»Naturligtvis», svarade den andre, »om ni går
fram till en polis och säger honom, att ni begått
ett mord, och ert utseende i allmänhet ej motsäger
edra uppgifter, är det mycket möjligt att ni blir
tagen.»

»Jag skulle kunna lofva att ej gå fram till
någon polis och ej tilltala någon förrän jag blir
tilltalad af dem. Och jag skall ej säga dem att jag
begått något brott alls.»

»Och ni påstår, att ni lika väl skulle blifva
arresterad för ett brott, till hvilket ni vore totalt
oskyldig.»

»Jag är viss därpå. Men inte bör ni taga den
saken så illa vid er. Intet samhälle är väl utan
sina brister och ».

»Taga den illa vid mig?» afbröt lokalpatrioten.
»Det finns ej tillstymmelse till sanning i det där
påståendet. Poliserna här äro intelligenta män, och
jag är färdig slå vad med er om hundra kronor,
att de aldrig skulle kunna begå ett sådant
missgrepp.»

»Ni tar fel, min vän, men vi behöfva ju icke
tvista därom. Det är helt naturligt att ni skall
  »

»Nej, var så god! Antingen antar ni vadet
eller ock erkänner ni, att hvad ni sagt är bara
löst prat, och att ni ej känner det minsta till den
sak, hvarom ni yttrat er.»

Mannen från hufvudstaden log öfverlägset.

»Då antar jag ert vad», sade han. »Jag skall
blifva förd till vaktkontoret af en poliskonstapel
någon dag under loppet af nästa vecka och
anklagas för ett brott, som jag aldrig begått. Farväl.»

»Farväl!» 

*

Något senare på dagen kom mannen från
hufvudstaden i sällskap med en snickare gående gatan
framåt och stannade framför ångvälten. Han pekade 
på en lång rödmålad bräda, som var fästad
på ett par pålar tvärs öfver gatan, och på hvilken
stod måladt med stora bokstäfver: »Se upp för
ångvälten!» Han båd snickaren göra en
alldeles likadan bräda, måla den och sedan söka få
den så smutsig och grådaskig som om den varit
använd. Snickaren gjorde stora ögon, men så tänkte
han: kanske den skall användas vid någon
teaterföreställning eller också har mannen sina idéer;
alltnog han betalar bra.

På bestämd dag såg man mannen från
hufvudstaden komma bärande på sin varningssignal för
stadens åkaredrängar och kuskar. Han väckte
allmän uppmärksamhet och pojkar svärmade omkring
honom som flugor.

Han vandrade sakta, ty pålen och brädan voro
tunga,

Den första polis han mötte gick rakt i fällan.
Mannen, som bar brädan, såg ju rätt respektabel
ut, och han ville ej visa sig onödigt sträng, men
något så i ögonen fallande fick ej passera.

»Ursäkta, min herre», sade han, »men det där
kan ej gå an. En allvarlig olycka kunde ju
inträffa genom att ni tagit bort den där brädan.
Naturligtvis är det bara ett skämt, men ni måste
genast bära den tillbaka till den plats där ni tog den.
De där pojkarne hjälpa er nog.»

»Nej, hvarken pojkarne eller jag bära tillbaka
brädan. Jag ämnar bära den längs hela Storgatan,
ända upp till höjden. Förstår ni?»

»Hör nu! Ni vill väl ej tvinga mig att göra,
hvad ni ej skulle tycka om.»

»Nej. Gå ni er väg och lägg er ej i andras
affärer.»

»Men nu bär det sig så, att detta är just min
affär», sade konstapeln och blef het af sig. »Det
skall ni snart få klart för er, om ni ämnar bråka
längre. Den där brädan är ej er egendom. Lägg
ned den!»

»Det bryr jag mig inte om», sade mannen från
hufvudstaden. Pojkarne jublade af förtjusning och
uppmanades hålla sig undan.

»Det här går för långt», sade konstapeln, »om
det varit efter en festmiddag, då skulle jag kunnat
förstå det. Men så här tidigt på morgonen  och
dessutom så oförskämd  det är ju ingen mening
med det. Följ nu bara lugnt med till den plats
där ni tog brädan. Ni behöfver den ju ej, och
ni vill väl ändå ej råka illa ut?»

»Skall jag behöfva ännu en gång upprepa hvad
jag sagt», sade mannen från hufvudstaden. »Det
måtte ni väl fått klart för er att jag ämnar göra
hvad jag vill med denna bräda, och ni har icke
alls med den att skaffa.»

»Jaså», sade poliskonstapeln, »då tar jag er med
till polisstationen för att ni stulit brädan.
Förstår ni?»

»Jag förstår och följer er med största nöje.»

Då de kommit fram stannade mannen.
»Kanhända», sade han, »att det kan intressera er att innan
vi gå in se kvitterad räkning från snickaren, som
gjort brädan åt mig. Det var ett vad och det
minsta jag kan göra är att erbjuda er att dela
vinsten. Tag med er brädan hem och låt er hustru
elda upp den.»

Polisen visade sig på det högsta uppbrakt öfver
skämtet.

»För resten gällde det hundra kronor och halfva
summan kommer på er del.»

Konstapeln fick brådtom att köra bort
småpojkarne.

»Undan med er eljes åka ni in allesammans.»

Pojkarne försvunno. Poliskonstapelns anlete sken
»Ja, jag trodde väl att det var fråga om något
sådant. Herrn skall ha tack!»



HVAR 8 DAGS sjätte täflan för amatörfotografer,

Resultatet  af denna, med utomordentligt stort intresse
omfattade, täflan kommer att offentliggöras i häft. N:o 52.



3:dje årg.    Den 21 September 1902.   N:o 51

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Philip Leman (med 1 porträtt). 
Professor Olof Gustaf Nordenström (med 1 porträtt). 
Ett 200-års minne (med 1 porträtt). 
Danska statens nya seruminstitut (med 1 illustration). 
Danske landtbruksministern (med 1 porträtt). 
Nordvästerns College (med 4 illustrationer). 
Den nya svenska fältuniformen (med 1 illustr.) 
Det nya fruktansvärda sjökrigsvapnet (med 1 illustr.).
Kulturkampen i Frankrike (med 1 porträtt). 
Invigningen af "Sophies Minde" (med 2 illustrationer). 
Nyvalda ledamöter af riksdagens andra kammare. I (med 16 porträtt). 
Stockholms nya vattenverk (med 8 illustrationer). 
Unge'ska ballongens gondol vattenprofvas (med 1 illustration). 
Byväder. För HVAR 8 DAG af C. C. 
Amanda Janson (med 1 porträtt). 
Veckans porträttgalleri (med 12 porträtt). 
HVAR 8 DAGS Novellblad XXIV: En hofmans rådighet. Öfvers. för HVAR 8 DAG.

==   BONNIERS TRYCKERI AKTIEBOLAG.  GÖTEBORG.  1902.  ==




Foto. Jonason, Göteborg.
PHILIP LEMAN.

PHILIP LEMAN är född i Göteborg den 31
augusti 1837, son af en insiktsfull och framstående
köpman, som inflyttat från Holland och därifrån
medfört bland annat en kännedom i bankväsendet,
hvilken kom Göteborg till godo, då han här grundlade
Göteborgs Privatbank, sedermera Göteborgs Enskilda
bank.

Göteborgare har Philip Leman förblifvit  med
undantag för de år han vistades i Uppsala, ehuru
han var »göteborgare» äfven då, intagande i sin
nationsförening ett framstående rum, bland annat
såsom dess förste kurator. Till kamratkretsen inom
denna landskapsförening hörde män som Pontus
Wikner, Sigfrid Wieselgren, Lars Åkerhielm, A. W.
Ljungman o. a. i det offentliga lifvet kände
personligheter. Det var »en lång vår» som Leman tillbrakte
I Uppsala, dit han kom 1854 och som han
lämnade först 1868. Med någon ändring, förstås, kunde
han göra till sina Fausts ord, när denne i början
af den stora monologen räknar upp alla de
vetenskaper hvaråt han ägnat sig  ty i vidt skilda
ämnen hade han skådat in: naturvetenskaper, 
möjligen med tanke att blifva läkare  modern
filologi, ästetik, statskunskap och slutligen juridik.
Det var därför en mångsidigt verserad man, som
1866 aflade doktorsgraden. Han disputerade i
statskunskap om våra grannlands representationsskick för
»gubben Sved», och hans afhandling bedömdes med
höga vitsord; men samtidigt anlitades han af
Böttiger  såsom fakultetsopponent i moderna språk.
När han erhöll lagerkransen, hade han dock redan
sagt de filosofiska vetenskaperna farväl och tillhörde
juridiska fakulteten, där han 1868 aflade
hofrättsexamen.

Omedelbart därefter bosatte han sig i Göteborg,
där han erhöll den nyinrättade
kammarförvandtplatsen, hvarigenom han såsom stadskamrerarens
närmaste man blef nära förtrogen med stadens drätsel
och öfriga kommunala förhållanden. Fyra år senare
lämnade han denna befattning och inträdde i den
framstående juristen A. Philipssons advokataffär.

Denna affär, som alltid ägt ett stort anseende
både ur skarpsinnets och hederns synpunkt, har
han sedermera alltjämt förkofrat, först såsom
Philipssons kompanjon, sedan i samverkan med yngre
krafter, och därmed bidragit sitt till höjandet af det
svenska advokatståndets anseende. Han är ock Sv.
Advokatsamfundets n. v. ordförande.

Men den enskilda verksamheten har blott
upptagit en del af Lemans lifsintresse. Ett nog så
stort har han ägnat åt allmänna värf. Den
kommunalanda, som kännetecknat rikets andra stad,
ställer ej ringa kraf på medborgarne och bland dem som
under den senaste människoåldern oegennyttigt burit
ett af de tyngsta lassen är ovedersägligen Leman en
af de allra främste.

Stadsfullmäktig blef han redan 1873, kvarstod
till 1876, då en kommunal partistrid vållade hans och
andras uteslutande, men invaldes snart åter och
har sedan 1889 varit fullmäktiges vice ordförande
samt i viktiga frågor den, hvars ord vägt bland de
tyngsta. Med outtröttlig arbetsamhet har han ock
tagit del i viktiga kommittéer och beredningar, i
kommunala styrelser (exempelvis Högskolans, Göteborgs
museum o. a.), och aldrig dragit sig tillbaka
hvarhelst hans sakkunskap eller hans talang tagits i
anspråk. Till sitt kommunalpolitiska skaplynne är
Leman närmast en jämkningens och medlingens man,
som sträfvar att »ställa kyrkan midt i byn», därtill
en sparsamhetsvän som särskildt ömmar för den
tyngd, som kommunalskatten lägger på den
skattebetalande medelklassen: småhandtverkare och deras
gelikar.

Att uppräkna alla de frågor för hvilkas lösning
han medverkat vore att skildra Göteborgs
kommunala historia under senare decennierna.

Tidigt ifrågasattes Leman som
riksdagsmannakandidat, men först vid midten af 1880-talet (samtidigt
med att han inkallades i förstärkta lagberedningen)
tillät hans enskilda verksamhet honom att acceptera
kandidaturen. Emellertid vållade vissa brytningar
inom samhället och särskildt motstånd inom de lager,
för hvilkas intressen han i sin kommunala
verksamhet mest arbetat, att hans namn vid valen till Andra
kammaren icke bars fram till seger. Men vid
ledigheten efter doktor Ch. Dickson år 1895 invaldes
han af Göteborgs stadsfullmäktige i Första
kammaren. Här torde den härskande ultrahögerfraktionens
ledare till en början hafva sett något misstänksamt
på den nyss såsom liberal riksdagsmannakandidat
uppställde »frihandlaren», och det dröjde något,
innan denne fick ordinarie plats i det utskott, där
han bort vara själfskrifven, lagutskottet, till hvars
mest insiktsfulla krafter han nu räknas. Hans sunda
och klara blick på tingen, hans stora erfarenhet och
mångsidiga insikter hafva dock till slut gjort sig
gällande. Leman tillhör den frihandelsvänliga
moderatliberala och moderatkonservativa gruppen inom
kammaren; således dess »vänster», om man nu kan
begagna detta ord om någon grupp i vår senat,
Partiman är han emellertid icke; med en allmänt
frisinnad läggning har han dock framför allt blick
för realiteter och äger den borne skeptikerns afsky
för allt som smakar af fras. Han kan sålunda
uppträda å ena sidan mot sentimentaliteten att ej vilja
använda kroppsstraff på uppenbara våldsgärningsmän,
men å andra sidan  som senast å juristmötet i
Köpenhamn  kraftigt häfda det odemokratiska och
känslokränkande i att vilja använda afflektiva straff
för dem som ej mäkta gälda böter.

Vid senaste riksdagen väckte han bland annat en
märklig motion i skattefrågan om
aktiebolagsbeskattning, som väl ej segrade vare sig i utskottet eller i
kamrames gemensamma votering, men som i
hufvudsak antogs af Första kammaren och till hvars
förmån den bevillningsutskottsledamot reserverade sig
som nu är finansminister och som skall förbereda
en ny skattelag.

Philip Leman fyllde härom dagen 65 år och
är sålunda i ämbetsmännens »pensionsålder». Men
känna vi honom rätt, så ärnar han icke »taga afsked»
från den mångsidiga allmänna och enskilda
verksamhet i hvilken han lefvat sig in och som blifvit
ett med hans eget jag. Att det ännu må dröja länge
innan så sker, är i allt fall en förhoppning hos
alla dem som lärt skatta denna nitiska och dugande
verksamhet som kommit så många till gagn.

W.

*



PROFESSOR
OLOF GUSTAF NORDENSTRÖM.


Foto. Maria Tesch, Linköping,

Professor OLOF GUSTAF NORDENSTRÖM.

F. d. professorn i grufvetenskap vid Tekniska
högskolan OLOF GUSTAF NORDENSTRÖM afled den
6 september vid Åtvidaberg i en ålder af nära 67 år.

N. var född 1835 i Åtvidaberg, blef student i
Uppsala 1854, aflade där bergsexamen 1860 samt
genomgick 18611862 Falu bergsskola, hvarefter han
1869 var biträdande grufingeniör vid Åtvidaberg. Han
utnämndes 1869 till t. f. professor i grufvetenskap
vid Teknologiska institutet och 1878 till professor
vid Tekniska högskolan. År 1882 förordnades den
framstående mannen till Sveriges kommissarie vid
grufutställningen i Madrid och företog därefter resor
i Spanien. Såsom rådgifvande ingeniör i
grufbrytning har N. utöfvat en betydande verksamhet och den
svenska grufbrytningen har för framstegen i såväl
tekniskt som vetenskapligt afseende till stor del
att tacka professor Nordenströms initiativ, dels
direkt genom hans eget arbete, dels indirekt genom
en mängd af honom utbildade elever. I september
1900 afgick N. från sin befattning som professor
vid Bergskolan i Stockholm och öfverlämnades då
till honom ett minnesalbum af tacksamma elever
från en mer än 30-årig verksamhet. Professor
Nordenström var från år 1884 ledamot af
Vetenskapsakademien samt innehade flera svenska och
utländska ordensutmärkelser. Den aflidne sörjes förutom
af maka och barn af en stor krets vänner och
elever.

*



ETT 200-ÅRS MINNE.


Efter litografi.

OLOF RUDBECK d. ä.

Tvåhundra år var det den 17 september,
sedan OLOF RUDBECK d. ä. afled i Uppsala. Med
anledning däraf ägde nyss nämnda dag en fest rum
i universitetets aula, hvarvid
universitetsbibliotekarien d:r Annerstedt höll högtidstalet.

Olof Rudbeck  »de lärde herrarnes öfverman»,
som Carl Snoilsky kallat honom i ett af sina
storslagna poem  är ett af de mest lysande namnen
i den svenska vetenskapliga världen. Född i
Västerås, troligen i januari 1630, blef R. 1648 student
i Uppsala samt studerade sedan medicin. Han
upptäckte snart lymfkärlen och fick i drottningens
närvaro utföra en anatomisk sektion, hvarvid han visade
dessa kärl.

Under en utländsk resa studerade R. sedan
botanik och anlade efter sin hemkomst botaniska
trädgården i Uppsala samt blef med. adjunkt. Han blef
sedermera professor i medicin, men ägnade sig i
hög grad åt fysik och mekanik, och anlade en mängd
fabriker och verkstäder. »Sveriges förnämste
ingeniör» på sin tid har det väldiga snillet blifvit
kalladt. Äfven gjorde han sig bekant som astronom,
men det var särskildt på botanikens område, som
R. inlade odödlig förtjänst, icke minst genom det
stora planschverket »Campi elysii», hvari öfver 6,200
växtformer funnos afbildade. Vid den stora eldsvådan
i Uppsala 1702 förstördes emellertid nästan hela
upplagan af 1:sta delen samt öfver 7,000 stockar med
graverade figurer.

Sitt förnämsta rykte vann R. emellertid i
egenskap af fornforskare, i det att han i sin »Atland»
ville visa, att allt hvad de gamle skriftställarne
berättat om sagolandet Atlantis fullständigt träffade
in på Sverige, dess natur, folk, sägner etc. Ett

djärfvare och mera fantastiskt arbete kan knappast
tänkas, men, huru som helst, bevisar det en
kolossal bildning i alla ämnen och ådagalägger en
aning om sanningar, som först vår tid upptäckt.
Jätteverket mottogs af det samtida Sverige, 17:de
århundradets Sverige, som var vant vid storslagna
saker, som ett nationalverk, och af utlandet med
naturligtvis häpnad, men äfven beundran.

R. var också en utmärkt administratör, med en
otrolig arbetsförmåga och i nära ett halft århundrade
verkade han oafbrutet för Uppsala universitets och
stads utveckling. Han var universitetets rektor och
sedan en af dess kuratorer, och man kan säga,
att han under en lång tid styrde universitetet geinom
konungen. Något motstånd tålde icke denna
kraftnatur. R: s sista bedrift var att  förtäljer
sägnen  att med egna händer under den förfärliga
branden rädda Gustavianum och biblioteket från
förstörelse, medan hans eget hus med alla dess
skatter, träsnitter till »Campi elysii» och upplagan till
»Atlanticans» senare delar m. m., blef lågornas rof.
Han upprättade sedan en plan till stadens
uppbyggande, som äfven följdes. Men hans kraft var nu
tömd, och det stora snillet skattade åt förgängelsen.

*



DANSKA STATENS NYA
SERUMINSTITUT.

I dessa dagar har i Danmark, efter högtidlig invigning,
öppnats den nya stora Stats-anstalten för erhållande af
difteriserum, tillgängligt lör den stora allmänheten till ett
tillfredsställande pris.

Invigningen fick en särskild glans på grund af att en
mängd kända vetenskapsmän hade infunnit sig från Tyskland,
England, Sverige och Norge. Från Sverige märktes
professorerna Arrhenius, Retzius och Forsmann samt docenterna
Selander och Levin. Från Danmark hade, helt naturligt, infunnit
sig ministrar, vetenskapsmän och läkare till stort antal.

I ett löfsmyckadt tält höll institutets fader, prof. Carl Jul.
Salomonsen invigningstalet, i hvilket han erinrade om
serumterapiens tre stormän, Behring, Roux och Ehrlich. Den
sistnämnde var närvarande. Tal. påminde därpå om
serumterapiens förhistoria och om danska statens frikostighet härvid.

Anstalten besågs sedermera och vann allmänt bifall.


Foto. Fred. Riise, Köpenhamn.

DANSKA STATENS NYA SERUMINSTITUT.

*



DANSKE LANDTBRUKSMINISTERN.


Foto. Bock, Ringsted.


Då Danmark i fjol fick sin första vänsterministär, var af de
enskilda medlemmarne landtbruksministern Ole Hansen
obetingadt den, som tilldrog sig största uppmärksamheten.
Detta nya begrepp  en vanlig bonde i kungens råd  gaf
plats för allehanda gissningar. Skulle denne man vara
situationen vuxen? och skulle han passa i uniform och vid hofvet?

Så undrades allmänt vid underrättelsen om utnämningen,
men nu när ett år gått och man lärt känna Ole Hansen,
undrar man intet af allt det där. Hans stora lugn och
behärskning har icke svikit honom ett ögonblick vare sig han går till
uppvaktning vid hofvet eller han är i arbete på sin kära
gård. Ole Hansens popularitet är stadgad i Danmark under
detta förflutna år, han står säkerligen nu som den populäraste
af medlemmarne af den i sig själf populära ministären.

Vårt porträtt är taget i sommar under ministerns vistelse
å sin gård i Bringstrup vid Ringsted. Dugtig landtbrukare
som han är, har han god tid att sköta sitt landtbruk mellan,
ministergöromålen.

*




NORDVÄSTERNS COLLEGE:  ETT SVENSKT-AMERIKANSKT LÄROVERK.

I HVAR 8 DAG'S häfte N:o 36 meddelade vi den första af de bebådade intressanta
korrespondenserna från den på studieresa i Amerika varande uppsvenske vetenskapsmannen Doktor Carl
Sundbeck. Här följer nu den andra korrespondensen, hvilken, vi äro öfvertygade därom, skall
tillvinna sig samma intresse som den förstnämnda.  Eftertryck förbjudes.

Fotografierna speciellt tagna för HVAR 8 DAG.

Det var en öfver måttan het sommardag, som
jag med mitt obetydliga resgods anlände till den
lilla, högt upp i nordvästra Minnesota belägna
staden Fergus Falls, en af dessa många
amerikanska städer, om hvilkas tillvaro ingen geograf för
sju eller åtta år sedan hade en aning. Ännu äro
till stor del gatorna endast gropiga vägar, och folk
går omkring och säger: där rådhuset står nu, hade
jag min köksträdgård 1895!

Fergus Falls är belägen i världens rikaste
hvetetrakt, Red-River dalens södra del. Att
skandinaverna voro talrika i dessa näjder, visste jag förut,
men att de på stora områden utgjorde tre fjärdedelar
och mera af hela befolkningen, öfversteg mina
förväntningar.

Jag hade besökt en mängd farmar, innan jag kom
till Fergus Falls, och mitt ärende där var nu inga
landtbruksstudier, utan det gällde ett besök i ett af
svensk-amerikanarnas allra yngsta läroverk,
Nordvästerns College.

Efter något letande och några promenader fram
och åter i den tropiska hettan fann jag rätt på
den svenska skolans viceprecidents, pastor L.
Johnsons, bostad och blef på det mest hjärtliga sätt
välkomnad af den vördnadsvärde gamle mannen, som
förklarade, att detta var det första besök han fått
direkt från Sverige under det snart halfva sekel
han här vid präriernas gräns arbetat för svensk
bildning och luthersk kristendom.


NORDVÄSTERN COLLEGE. 


Snart voro vi på väg öfver den jungfruliga
jorden till det ännu något flackt belägna läroverkets
tvänne, förra året uppförda byggnader. I det
större med torn försedda huset finnas alla
lärosalarne samt rektorsbostaden, i det mindre skola
inrymmas elevernas sofrum, matsal m. m. Under
det vi genomströfvade det under sommaren tomma
huset, kom genom en lycklig händelse läroverkens
president, doktor M. Modig (Moody) i sin »buggie»
åkande till platsen, och jag hade nöjet att från
läroverkets trappa få fotografera både
presidenten och vice presidenten. Den gamle mannen
med hvita skägget är pastor L. Johnson. Den
kraftfulla, energiska gestalten vid hans sida är
doktor Modig, hvars barn titta ut ur buggiens sufflett. I
bakgrunden synes staden.

Det har icke varit en lätt sak att få ihop de
omkring 60,000 kr., som f. n. äro nedlagda i detta
läroverk, men, sade pastor Johnson på sitt enkla
sätt, svenskarna här rundt
omkring började skicka sina
barn till utländska (=
amerikanska) skolor, och de
började glömma bort
svenskan, så det skar oss i
själen, och vi voro rent af
tvungna att skaffa ett svenskt
läroverk, kosta hvad det
ville. Och hvad det
kostade, det var bland annat
denne gamle mans alla
hvilostunder under ett helt
årtionde och vid den ålder,
när andra få ro efter sin
lifsgärning. Jämte af d:r
M. har han haft god hjälp
äfven af rektor Ljungdahl
(Youngdahl).


NORDVÄSTERN COLLEGE'S PRESIDENTER, doktor Modig (t. h. å. fot.) och pastor Johnson. 


Alla kurser vid
Nordvesterns College äro
treåriga och äro följande:
den förberedande
akademiska, motsvarande
ungefär 6 klasser,
handelsskolan, musikskolan och 
hvad som är synnerligen
viktigt : folkskoleseminariet.
Elevantalet är 130,
lärarnes antal 6, däribland några
provisoriska. Att anskaffa
lärare har visat sig 
svårast. Skulle icke moderlandet härvid kunna bidraga,
och skulle man icke i en framtid kunna få räkna
tjänsteår vid våra svensk-amerikanska läroverk,
genom hvilka vi ha så ofantligt stora kulturintressen
att skydda. Biblioteket befanns rätt bra försedt med
 engelska böcker. Ursäktande förklarade pastor J.,
att svenska böcker äro nästan omöjliga att få och
dessutom »så förfärligt dyra». Det var
rörande att höra dessa den gamles ord och där bakom
veta all hans ålderdoms osparda möda att skaffa medel
till försvar för Sveriges sak här långt i fjärran. 
Nog skulle väl någon kunna förse Nordvästerns College
åtminstone med våra större historiska verk!
(Adressen är endast: North Western College, Fergus Falls,
Minnesota, U. S. A.)


I FERGUS FALLS SVENSKA PRÄSTGÅRD.


Vi tillbrakte tvenne angenäma dagar i Fergus
Falls prestgård. Den lilla enkla svenska
kyrkan synes på bilden och där bredvid mister
Söderström, stående i sin dörr med sin lilla flicka.
Mr S. är baptist, men med det frisinne, som utmärker
hans adoptivland, är han icke blott god granne med
pastor J., utan äfven hans trofaste medhjälpare för
Nordvesterns College.

Snart slog dock afskedets timma. Jag fick många
många hälsningar med till den gamla kämpens
barndomsminnens land, det fattiga, men på kraftiga söner så
rika, steniga, skogiga, sjöfyllda Småland, som han
med tårar i ögonen sade sig aldrig mer kunna
hoppas få se, ty hans gamla hälsa orkade ej den resan
mera... Han skulle sofva iden kyrkogård, han
själf vigt. Och mänskligt att se skall väl så snart
ske. Men då skall ännu under århundraden  så
vilja vi tro  den unga högskola, han grundat, 
förkunna den gamle, trogne tjänarens, de svenskes i
förskingringen herdes lifsgärning, och stolt stå här,
en den svenska bildningens förpost vid civilisationens
gräns.

Carl Sundbeck.

*



DEN NYA SVENSKA
FÄLTUNIFORMEN.

Nya
uniformer
stå på
dagordningen i
svenska
armén, sedan
man genom
erfarenheter
från de
senaste utländska 
krigen kommit
under fund
med, att de
nu brukliga 
uniformerna 
med sina
lysande
färger och
metalldelar 
göra militärerna
till alltför
synliga
skottaflor.
En komité
har varit
tillsatt för
frågans
dryftande
och komitén
har nu
börjat pröfva
ett slags 
kakhifärgad 
uniform, hvartill
man tydligen 
fått idén från
boerkriget.

De grågula 
långbyxorna äro
försedda
med en smal
passpoalrand 
i regementets
olika färger.
Jackan är
framtill
försedd med
fyra rymliga 
fickor,
två å
hvardera sidan.
Om lifvet
går ett
skärp, som 
sammanhåller
jackan.
Knapparne
äro
alternativt af
mörkbrunt läder eller af metall med en mörkgrå
färgbeläggning. Om vänstra armen är ett band, hvarpå finnes insydt
regementsmärket. Bandet är löst fäst vid ärmen, så att det vid
behof kan aflägsnas. Distinktionstecknen finnas på ärmarnes
nedersta del. Hvad hufvudbonaderna beträffar har man stannat
vid en hattmodell, som nära påminner om sydafrikanska kriget
och tyskarnes sådana de användas bland koionialtrupperna
Brättena äro emellertid uppvikta åt tre håll, hvarigenom
hufvudbonad en fått en förvillande likhet med de bekanta Karl
XII-hattarne. En kokard med konungens namnchiffer i metall är
förslagsvis fäst vid vänstra sidan. I händelse af regn eller
starkt solsken kunna de tre brättena fällas ned.

De nya uniformerna ha förfärdigats till ett antal af
inemot 150 och utdelats till olika vapenslag för att pröfvas till
den stora höstmanövern. Vid Göta lifgarde har en tropp
under befäl af en löjtnant företagit utmarscher för att utröna
deras lämplighet i terräng. Hvar helst de gråklädda männen
tågat fram i sina uniformer, ha de väckt mycken undran.


Foto. Lindahls fot.-aff., Sthlm.

*



DET NYA, FRUKTANSVÄRDA SJÖKRIGSVAPNET.

Efter fotografi.

EN NY ENGELSK UNDERVATTENS-TORPEDBÅT.


Sedan Frankrike efter en rad lyckade försök med
undervattenstorpedbåtar kommit till insikt om
den ofantligt stora betydelsen af detta senaste
tiders sjövapen och i följd däraf anskaffat en hel
liten flottilj dylika, har England, som
naturligtvis följt de franska försöken med största intresse,
nu också låtit bygga ett flertal dylika tingestar.
England har följt den amerikanska s. k.
»Hollandtypen» och man håller som bäst på med att pröfva
de nya båtarne. Vi lämna här en bild efter
fotografi af en dylik fruktansvärd
undervattenstorpedbåt, då vi tro att detta moderna sjökrigsvapen är
och bör vara af intresse äfven för Sveriges
sjöförsvarsfråga. Dessa engelska torpedbåtar ha gått
mycket betydliga distanser helt under vatten och
utan att besättningen haft ringaste men däraf.
Den hastighet de därvid skola uppnå, nedsänkta
under fyra timmar, lär vara fixerad till 7 knop.
Priset för en undervattenstorpedbåt om 120 tons
utrustad med 4 torpeder är cirka 500,000 kronor.

*



KULTURKAMPEN I FRANKRIKE.



Öfverstelöjtnant DE SAINT-REMY, som afskedets tillfölje af
uraktlåtenhet att enligt order sända militär till  hjälp  vid
klosterskolors stängande.


*



INVIGNINGEN AF »SOPHIES MINDE».
DET NORSKA HEMMET FÖR VANFÖRA


Foto. Skarpmoen, Kristiania

INVIGNINGEN AF SOPHIES MINDE: General Thaulow håller högtidstalet.


I n:r 46 återgåfvo vi
en illustration af det
nya hemmet för
vanföra i Kristiania, i
enlighet med konungens
bestämmelser uppfördt
för den fond, som
insamlades vid
konungaparets regeringsjubileum 1897.
Invigningen skedde den 8
september i närvaro af
konung Oscar och
prins Eugen;
drottningen blef af opasslighet
förhindrad att, såsom
beramadt var,
öfvervara densamma. Vi
bringa några bilder
från
invigningshögtidligheten, hvarå
igenkännas flera
framstående norska män.


Foto Skarpmoen, Kristiania.

KONUNGEN OCH PRINS EUGEN BESE BYGGNADEN.


*



NYVALDA LEDAMÖTER AF RIKSDAGENS 2:DRA KAMMARE    I.


Rektor
O. A. BENGTSSON.
Moderat-konseivativ.
Borås.



Borgmästare
L. K. BROCK.
Moderat-liberal.
Mariestad SköfdeFalköping.



Vice Konsul
I. FR. LJUNGGREN.
Frisinnad.
Kristianstad.



Disponent
ERIK RÄF.
Frireligiös.
Tveta härad.



Arkitekt
Å. H. HAMMARSKIÖLD.
Konservativ.
Sevede och Tunaläns
domsaga.




Disponent
C. GUSTAFSON.
Moderat.
VifolkaValkebo och
Gullbergs domsaga.



Bruksägare
C. HJ. P. BURÉN.
Moderat.
Lysings och Göstrings
domsaga.



Medicinalrådet
R. A. WAVRINSKY.
Frisinnad.
Södertörns domsaga.



Öfverstekammarjunkare
Friherre C. C:SON BONDE.
Frisinnad.
Oppunda härad.



Hofstallmästare
GÖSTA TAMM.
Frisinnad.
Vi låttinge härad.



Landtbrukare
ERIK THERMÆNIUS.
Moderat.
Västmanlands västra
domsaga.



Direktör
ERNST BECKMAN.
Frisinnad.
Södra Roslags domsaga.



Bruksägare
A. R. REUTERSKIÖLD.
Konservativ.
Olands härad.



Folkskollärare
JOHAN STRÖM.
Frisinnad.
Malungs och Nås tingslag.



Musikdirektör
ALFR. LUNDGREN.
Frisinnad.
VarbergKongsbacka
FalkenbergLaholm.



Landtbrukare
I. M. JOHANSSON.
Moderat.
Tössbo  och Vedbo domsaga.


*



STOCKHOLMS NYA VATTENVERK.


NORSBORG,
ett af de för den nya vattenverksanläggningen inköpta
godsen vid Mälaren.



BOMSJÖN,
hvarifrån det nya verket skal£hämta vatten.


Hufvudstadens vattenledning hämtar, som
bekant, för närvarande sitt vatten dels från
Årstaviken, en Mälarevik, som sköljer södra sidan
af Södermalm, dels från några vid vikens strand
anlagda brunnar samt utdelar det samma efter
skedd filtrering genom sand så väl inom stadens
planlagda område som ock på några ställen utanför
dess gräns. Vattenledningens hufvudsakliga delar
värde den 1 jan. 1896 utgjorde 6,902,250 kr. 2 öre, ett
sexdubbeJt högre värde än 35 år tidigare. Emellertid
kommer Årstaviksverket att om några år kasseras,
såsom otidsenligt och i en framtid icke mera
tillräckligt. Stockholm kommer att få annat och väl
äfven bättre vatten. Man är nu i full färde med
att uppföra det nya vattenverket vid Norsborg,
dit man kommer, om man far förbi Kungshatt vid
Mälaren fram till
Eckeröfjärden, där man på
vänstra stranden ser
herregodsen, Norsborg,
Sturehof och Vällinge.

I förbindelse med
Mälaren ligger här
Bomsjön, och skall det nya
vattenverket tillgodogöra
tre slags vatten,
grundvatten, Bomsjövatten,
Mälaren, så att det bör
förslå för evärdelig lid. Till
att börja med behöfva
en last de båda första
slagen af vatten anlitas.


HAMNEN VID NORSROBG.


Vid ett besök å platsen,
äro vattenverken vid
Skanstull och Eriksdal,
omfattande pumpverk,
filtrerbassänger, brunnar
m. m., vattenreservoarerna
i Årstalunden, 
Vanadislunden och Stadshagen,
vattentornet vid
Mosebacke med sitt
uppfordringsverk och rörnätet,
hvilket sammanbinder de
ofvan nämnda delarne.


EN AF DE STORA VATTENFILTRERBASSÄNGERNA UNDER ANLÄGGNING.


Anläggningen vid
Årstaviken påbörjades 1858
och den 1 juli 1861 kunde
den nya vattenledningen
tagas i allmänt bruk.
Sedan dess ha
anläggningarne naturligtvis efter
hand måst utvidgas, så att
vattenledningens bokförda

hvarifrån vi meddela en del intressanta bilder, se
vi t. ex. den stora filtrerbassängen med
öfverbyggnad af järn. Filtrerna skola till ett antal af 22
sträcka sig i en rad söderut. Tills vidare behöfvas
dock endast tre filtrer.


STOCKHOLMS  NYA VATTENVERK: 1. Tunneln  borras med elektriska borrmaskiner; t. v. står chefen för tunnelarbetet, ing. Meurling.  2.  Den underjordiska vattentunneln vid Bomsjön.  3.  Bostad för gifta arbetare vid Norsborg.  4. Tunnelns utlopp i Bomsjön;  t. h. det efter explosionen återbyggda maskinhuset.


Bredvid den snart färdiga bassängen håller
man på att uppföra en byggnad för
luftningsfiltrern, som skall befria grundvattnet från dess
järnhalt. Grundvattnet ledes från de brunnar, där det
upprinner, fram till luftningsfiltrern, där det flyter
ut på ett skärmtak af veckad plåt. Genom i plåten
borrade hål faller det fritt ned i luften in i en
behållare, hvarvid järnet syrsättes och utfaller.

Det stora maskinhuset börjar resa sina murar.
I höst torde maskinerna kunna inflyttas här, och
här blir hela verkets elektrirka kraftcentralstation.

Vi beskåda vidare den stora ledningen till
Stockholm, som på ett ställe är förlagd öfver ett
högt berg. Vi gå förbi och kanske äfven in i
arbetarnes baracker  och vi kunna icke
underlåta att tänka, hvilka behof en stor stad dock har
och huru kompliceradt det moderna samhället är!

*



UNGE'SKA BALLONGENS GONDOL VA1TENPROFVAS.

Gondolexperiment i
vattnet företogos
nyligen med kapten
Ungea bekanta
ballong för att
utröna gondolens
bärighet och öfriga 
egenskaper.

Experimenten
skedde i Värtan, i
närheten af
Parkudden, och den
med hvitt
gummityg öfverklädda
samt med långa
luftpåsar på
sidorna försedda
gondolen
bogserades i vattnet hit
och dit af en liten
ångare, medan
ingeniörerna Wikander och
Frænkel samt löjtnant
Eneström tagit
plats i gondolen.
Det hela aflöpte
väl.


Foto. Lindahls fot.-aff., Sthlm.

KAPTEN UNGE'S GONDOL PRÖFVAS I VATTEN: I korgen befinna sig löjtnant Eneström,
ingenjörerna Wikander och Frænkel.

*



BYVÄDER.

För HVAR 8 DAG af C. C.

Badsocieteten var högst intrigerad. Man gaf sig
knappast tid att hälsa på hvarandra vid
morgonpromenaden, så ifrig var man att diskutera
händelsen. Naturligtvis egentligen damerna, ehuru en och
annan herre ej häller försmådde att låta sitt ljus
lysa under diskussionen. Isynnerhet gamle major
Eneman, som var societetens skvallerkrönikör, och
alltid var på spaning efter nyheter. Saken i fråga
var verkligen intressant, och åsikterna om huru
historien skulle sluta, voro ganska olika.

Ända sedan den egentliga badtidens början hade
badortsocietetens grädda med stort intresse följt en
inför deras ögon sig utvecklande roman, ehuru dess
uppränning var den mest hvardagliga i världen.

Hjälten var den af de unga damerna beundrade,
af alla de unga herrarne afundade, vackre och
elegante sjöofficeren löjtnant Höök; hjältinnan den af
ingen beundrade, men af många afundade, rika
grosshandlardottern från Malmö, fröken Agda Mörk.
Vacker var hon ej, rolig var hon ej, men hennes
pappa ägde fartyg och relationer i alla världens
kanter, och de millioner dessa inbrakte, eller
ansågos inbringa, spridde en gyllene glans kring
hennes lilla obetydliga person. Man kan därför fatta
att den sorgligt tomma plånbok, som hvilade öfver
den vackre löjtnantens hjärta, med all makt sökte
draga detta senare till ofvannämnda millioner. Att
Agdas lilla sjuttonåriga hjärta redan tillhörde
honom, var mer än tydligt för alla: så att i nära
fjorton dagar hade den stående frågan varit: har
han friat, eller skall han fria. Att han skulle
få ett gynnsamt svar, var ju solklart.

Men nu  ja nu komma vi till själfva den
förveckling som så mycket intrigerade badsocieteten,
och som ej kunnat utredas af major Eneman, oaktadt
de ifrigaste spaningar!

För två dagar sedan aflämnade Göteborgsbåten
en engelsk familj  herre, fru och dotter  den
senare mer än vacker  skön som  ja, hvar
och en får själf välja jämförande bild. Då
musiken i badhusparken stämde sina instrument till
den vanliga aftonkonserten, visste redan hvarenda
en af de promenerande att den nykomna familjen
var bottenrik  rikare än någon i Sverige. Och att
allt, allt skulle gå till den sköna unga dottern,
som var enda barnet. Man kan föreställa sig med
hvilket intresse allas blickar följde dem, där de
spatserade fram och tillbaka i stora lindallén
framför societetshuset; och hvilka djärfva förhoppningar
uppstego ej hos många små fattiga notarier och
underlöjtnanter. Men ännu mera stegrades
intresset då man fick se huruledes löjtnant Höök steg
fram, hälsade, och under liflig konversation fortsatte
promenaden vid den sköna engelskans sida. Efter
en stunds hviskande och undran hade man fått klart
för sig  på hvad sätt visste ingen  att detta
var gamla bekanta till löjtnanten från någon af hans
sjöexpeditioner.

Ungherrarne kände sin antipati mot Höök växa,
de unga damerna funno den främmande »simpel och

kall», mammorna suckade af medlidande med lilla
Agda Mörk  ja! Hvar fanns hon? Ingen hade
sett någon af familjen sedan middagen. Alltsom
aftonen framskred blef situationen verkligen alltmera
spännande. Löjtnanten såg rent af förälskad ut, de
gamla förhöllo sig passivt, och den unga damen
 hennes namn hade man ännu ej lyckats
uppspåra  var visserligen lugn och tillbakadragen,
men  hvem kunde motstå Erik Hööks vackra
ögon!

Under tiden satt Agda Mörk längst ute på
vågbrytaren med sin »bästa vän», Anna Littner, grät
och beklagade sig öfver männens opålitlighet i
allmänhet, och Erik Hööks isynnerhet; under det
hennes vän sökte väcka hennes kvinnliga stolthet, och
uppmanade henne att ej låta honom eller någon
annan se de kval hon led. Anna bad henne följa
med upp i parken, höra på musiken, vara glad och
ej låtsa om den trolöse. Men tyvärr hjälpte här
inga förnuftiga föreläsningar. Lilla Agda var en
vek och hängifven barnasjäl, som ej förstod sig på
hvarken stolthet eller förställning. Så mycket
lyckades dock vännen uträtta, att Agda följande
förmiddag skulle infinna sig i parken vid konserten,
ej titta åt Höök, och på aftonen följa henne, vännen,
och hennies bror, den unge ingeniören, på en längre
segeltur.

Dagen därpå var det som om alla i den lilla
romanen handlande personerna voro bortblåsta,
Ingen af dem visade sig någonstädes. Majoren var
på spaning sedan morgonen, men ännu hade ingen
hört resultatet. Hade den engelska familjen afrest?
Hade Höök följt dem? Hade han fått korgen och
rest ensam med en annan båt? Saken var
verkligen spännande.

De af sällskapet, som brukade företaga en
segeltur på eftermiddagame, kunde i badhusparken
upplysa om, att de sett fröken Mörk begifva sig ut
med unge Littner och hans syster, ehuru de själfva
ej vågat följa deras exempel, då lotsarne enstämmigt
förklarade att vädret var mindre pålitligt. Endast
en båt till hade lagt ut, men hvem som tagit den,
visste ingen säkert  dock trodde några af sjöfolket,
att det möjligen var »sjölöjtnanten», emedan ingen
skärgårdskarl var med, endast en halfvuxen pojke,
som brukade följa Höök på dennes seglatser.

På den högt belägna restauranter balkong sutto
några unga herrar och damer, beväpnade med kikare,
för att vid eftermiddagskaffet roa sig med att
iakttaga de båda seglarne.  Att någon kunde hafva
något att säga om vädret! Se så bra det går 
en så lagom bris  så vackert hafvet är  den
som vore därute!

  Hvem kan den ensamme herrn i den mindre
båten vara? Han har endast en pojke med sig.

  Minsann är det icke Erik Höök!

 Åh! låt mig se!

 Nej  låt mig se!

 Det är min kikare, du får vänta!

Medan de drogos om kikarne steg ett svart moln
hastigt upp vid synranden; det var som hade en
mörk rand plötsligt dragits öfver hafsytan, just där
Littners båt gled fram  i ett nu böjde den sig åt
sidan så att seglen nära nog doppades i vattnet,
den svarta randen fräste hvit  man såg huru
seglen hastigt rycktes ned  huru den med vatten
fyllda båten tungt stampade i de upprörda vågorna.
Åskådarne på balkongen stodo skräckslagna. Skulle
den kantra? Skulle de seglande komma undan med
lifvet?

Den andra båten hade ännu ej nåtts af
stormbyn, men de sågo huru den med all makt sökte
kryssa sig fram till de nödställda. Skulle det lyckas
den djärfve?

Så sänker sig molnet och en tät slöja af
störträgn skylde alltsammans för de ifrigt spanandes
blickar. Det nådde snart fram till dem, och om ett par
minuter var allt ett grått töcken, i hvilket de
upprörda vågornas skumkrönta kammar glimmade som
silfverblinkar.

Alla måste söka skydd i musikrummet innanför
balkongen. Här sutto de instängda nära nog en
timma, medan rägnet strömmade ned som om himlen
vore öppen, utan att våga tala annat än i
hviskningar. Det var alltför otäckt att tänka sig hvad som
kanhända föregick därute.

Så småningom upphörde rägnet, solen sken åter
fram, hafvet blänkte i långa vattrade dyningar, då
och då krusade af en liten förirrad vindpust, och in
förbi vågbrytaren gled, med slappa segel, löjtnant
Hööks lilla båt  tillsynes nästan öfverbefolkad.

Hvar var den andra?

Hastigt efterskickades galoscher, och man
störtade ned till hamnen  men o ve! När alla de
nyfikna hunno dit, voro alla båtens passagerare bortåt
Dock tyckte sig den outtröttlige majoren, som bodde
i närheten, från sitt fönster hafva iakttagit, att en
särdeles öm blick växlats mellan löjtnanten och Agda
Mörk, samt att han kysste hennes hand innan han
släppte den, då han hjälpte henne vid urstigandet.
Ingeniören och hans syster voro äfven med.

Ja  den dagen kunde man ju ej få veta mera.
Och dagen därpå voro såväl Mörks som löjtnanten
afresta med den tidiga morgonbåten. De Littnerska
syskonen begåfvo sig vid middagstiden ut på en
längre segeltur i sin nu tillrättakomna båt, och som
de aldrig umgåtts med den »högre societeten», fick
man ingenting veta af dem; hvarken om löjtnanten
friat till. och fått korgen af den sköna engelskan,
eller om han kanske funnit hennes millioner mera
problematiska än lilla Agdas; ej heller hvad som
egentligen tilldragit sig under rägnbyn ute vid
skären.

Så att gamla grefvinnan X., som var den mest
tongifvande, ansåg att man helt och hållet skulle
glömma denna lilla historia, hvilken så länge
försatt badsällskapet med stoff till skvaller och prat.

Åtta dagar därefter fingo åtskilliga af badgästerna
med posten små bref, innehållande kort, på hvilka
stod:

ERIK HÖÖK.
AGDA MÖRK.

  Hvad var det jag alltid sagt! af dem som
voro nog lyckliga att få rätt.

  Något krångel har det i alla fall varit!  af
dem som varit af motsatt åsikt.

Som den vackre löjtnanten nu i alla fall var
ohjälpligt förlorad för dem, upphörda han och hans
öden att intressera de unga damerna; under det de
unga herrarne kände sin harm växa: en sådan
inpiskad filur  han knep sig ändå ett par millioner!

*



AMANDA JANSON.


Foto. Florman, Stockholm.

AMANDA JANSON, den lika talangfulla som fagra unga skådespelerskan vid Dramatiska teatern i Stockholm.


Bland Dramatiska teaterns yngre artister intager
fröken Amanda Janson en framstående plats, icke
blott på grund af sin skönhet  en egenskap, som
i vissa roller i särskildt den franska moderna
repertoaren och äfven i den klassiska öfver hufvud
taget är nästan oundgänglig, ifall någon illusion
skall uppnås  utan äfven till följd af sin talang,
hvilken till på köpet är stadd i framåtskridande.

Fröken Janson var 189092 elev vid Dramatiska
teatern och har allt sedan dess varit anställd
därstädes. Hon erhöll 1897 värdigheten af
»premieraktris». Bland de många roller hon utfört märkas
Emilia Galotti, Francillon, Inez i »Helgon eller
vansinnig», Hermione i »Filosofi och kärlek», Nina i
»Cremonesaren», Eva i »Den sönderslagna krukan»,
Camille i »Lek ej med kärleken!», Juliette i »Odette»,
prinsessan Gabrielle i »Rabagas», Militza i »För
kronan», Viola i »Trettondagsafton», Suzanne d'Ange i
»Falska juveler», den unga stenograffröken i
»Ungdomsvännen» m. fl.

Strålande vacker på scenen och alltid, när det
så passar sig i rollen, iförd högst eleganta och icke
sällan originella dräkter, skulle fröken Janson på
en af utlandets större scener vara vigd åt
utförandet af »de stora koketterna». På Dramatiska
teatern måste emellertid artisterna i allmänhet ägna sig
åt både den ena och den andra genren, och
sålunda har fröken Janson fått utföra roller af
ganska olika natur. Hon har sålunda i
»Ungdomsvänner» visat, att hon är mäktig framställa en
allvarlig och borgerlig karaktär, och hennes stillsamma
spelsätt i detta stycke var af mycket god verkan.

Som Viola i »Trettondagsafton» komma alla
fröken Jansons goda egenskaper till sin rätt. Hon är
där, som en kritiker sagt, »öm och trånande, vek
och skalkaktig, skälm och exalterad, bedårad och
bedårande», allt efter som rollen fordrar det Och
Suzanne d'Ange's förkrossande roll, i »Falska
juveler», har den graciösa skådespelerskan äfven med
mycken smak uppburit på sina vackra skuldror, om
också denna roll, för att riktigt komma till sin rätt,
fordrar mera nyansering.

Det porträtt vi här lämna af den unga
skådespelerskan är, kan man väl säga, icke ofördelaktigt.
Men det är ändå icke på minsta sätt smickradt,
endast likt.                                                     O.  R.

*



VECKANS PORTRÄTTGALLERI.


P. A. RIBBING.

Den 9 september fyllde
öfverstelöjtnanten vid k. Smålands
Husarregemente Per Arvid Ribbing
75 år. Den vördade åldringen,
som 1885 tog afsked från
regementet, har 60 år varit
jordbrukare, i 12 år ordförande i
Mosskulturföreningen, samt i 25 år dels
v. ordförande, dels ledamot i
styrelsen för Jönköpings läns
hushållningssällskap.



J. L. BÅÅTH.

75 år fyllde den 11 september
häradshöfdingen J. L. Bååth i
Stockholm, hvilken bl. a. gjort sig
bemärkt genom många uppsatser
i juridiska ämnen. B. var på
födelsedagen föremål för mycken
uppmärksamhet.



E. MALMSTRÖM.

Afsked från sin
lärarebefattning i Lunds Katedralskola har
vid detta läsårs början beviljats
adjunkten Emil Malmström. M.
har i icke mindre än 82
lästerminer ägnat läroverket sin tjänst.
Den vördade £amle blef också
när han i år fyllde 75 år föremål
för en lika uppriktig som
välförtjänt hyllning



L. A. HEDIN.

70 år blef den l september f.
kanslisekreteraren Lorens Alfred
Hedin, en i Stockholm mycket
känd person, hvilken bl. a.
skrifvit böcker om brodern Svante
Hedin och Daniel Hvasser. H.
hyllades på födelsedagen på flere
sätt.



V. F. HAMMARSTRAND.

60 år fyllde den 2 september
jägmästaren Victor Ferdinand
Hammarstrand i Göteborg. Efter
att i flere år innehaft ordinarie
tjänst i annat revir,
transporterades H. till jägmästare i Bohus
revir 1892.



L. M. THORSSON.

60 år fyllde den 10 september
byggmästaren L. M. Thorsson i
Gäfle. Sedan 1868 har Th. ledt
alla större brobyggnader inom
norra väg- och
vattenbyggnadsdistriktet. Han erhöll 1899 kongl.
patriotiska sällskapets medalj i
guld.



C. M. LINDEBÄCK.

60 år fyllde den 3 september
direktör C. M. Lindebäck i
Lysekil. L. har under ett 30-tal år
verkat inom Bohus län som läns
trädgårdsmästare och därunder
inlagt stora förtjänster lör
trädgårdsodlingens befrämjande inom
länet.



G. H. FRÖDING.

60 år fyllde den 9 augusti f.
öfverstelöjtnanten G. H. Fröding,
hvilken gjort sig känd som
kulturhistorisk författare. F.
hyllades på födelsedagen af vänner
och bekanta.



J. A. E. ALMEGREN.

Tullkontrollören vid
tullbevakningen i Göteborg, Johan
August Edvard Almegren afled den
9 september å Serafimerlasarettet
i Stockholm. A. har under hela
sin tjänstetid utmärkt sig för
ovanlig nit, plikttrohet och
tillmötesgående. Han sörjes närmast
af maka och barn.



C. C. ÅKERMARK, 

Den 7 sept. afled i Stockholm
inspektören vid Förenade
Lifförsäkringsbolagen Carl Christian
Åkermark, 63 år gammal Den
aflidne, hvilken var en verksam
och skicklig person, sörjes
närmast af maka och barn,



G. J. JACOBSON, 

Den 22 augusti afled i
Gällstad en af Kinds härads mest
bemärkte och verksamme män,
bankkamreraren Göran Jacob
Jacobson, i en ålder af 60 år. J.,
som efterlämnar ett aktadt namn
för sin duglighet, vänsällhet och
anspråkslöshet, sörjes närmast af
maka och barn.



E. M. TÖRNGREN, 

Den 7 aug. afled i
hufvudstaden arkitekten Eric Mathias
Törngren, endast 30 år gammal. Den
aflidne, som närmast sörjes af
föräldrar, var en begåfvad och
energisk ung man.




HVAR 8 DAGS NOVELLBLAD. XXIV.

EN HOFMANS RÅDIGHET.  Novell afEdouard. Öfversättning för HVAR 8 DAG,

Att vara kammarherre hos hans majestät konung
Otto af Mähren var ingen sinekur, och den som vid
tiden för vår berättelse innehade befattningen, grefve
Fernstein, fick just nu på fullt allvar erfara det. En
lakej inträdde brådskande i hans rum och bad honom
infinna sig hos konungen.

»Prinsessan vägrar fortfarande att mottaga mig»,
sade konungen i vredgad ton.

»Men kan icke ers majestät göra anspråk på att
ha tillträde till hennes våning?»

»Hon är sängliggande och förklarar, att hon vill
vara ostörd.»

Detta var en kinkig situation, ty kronprins Hugo
af De båda Sicilierna skulle under veckans lopp
aflägga besök vid Mährens hof, och samtidigt ingå
förlofning med prinsessan Clothilda, kung Ottos dotter.

Då prinsessan underrättades härom, vägrade hon
att gifva sitt samtycke till denna förbindelse.

»Jag älskar honom ej», förklarade hon, »och jag
vill följa mitt hjärtas val.»

Konungen föreställde henne att rikets välfärd
kräfde detta offer från hennes sida, och äfven om
hon icke nu älskade kronprinsen, så skulle hon med
tiden komma att göra det. »Dessutom», tillade
konungen, »är du väl icke kär i någon ännu, mitt barn I»

En varm rodnad spred sig öfver den unga
prinsessans kinder. Konungen såg förtörnad på henne.

»Jaså, du tänker fortfarande på den där unge
glopen, Rupert. Han är ju endast en äfventyrare,
och under inga villkor återkallar jag min
utvisningsdom öfver honom. Var förståndig, Clothilda.»

På detta svarade prinsessan med att stänga sig
in på sina rum och vägra att mottaga någon.

Konungen sände upprepade gånger bud till henne,
men mottog alltid till svar, att hon var indisponerad.
Slutligen befallde konungen sin dotter att mottaga
honom, och då bekvämade hon sig att gå ned i
konungens, en trappa ned belägna våning.

»Clothilda», började han. »Jag gör dig en sista
framställning. Vill du ej mottaga prinsen?»

Hon stod tyst en stund.

»Vill du gifva mig en månads betänketid», sade
hon till sist, »så skall jag måhända vara i stånd
att bestämma, mig, medan, om han komme nu »

Hon teg och började snyfta.

»Ja, du skall få vänta en månad  du ser
verkligen sjuk ut, mitt barn», sade konungen vänligt.

Prinsessan tackade konungen och aflägsnade sig.

Det såg verkligen ut som uppskofvet gjort henne
kry, ty i stället för att hålla sig inne på sina rum,
företog hon hvarje morgon långa ridturer, endast
åtföljd af sin stalldräng. Hon fick ett gladare och
friskare utseende, hvilket gladde konungen, men
kammarherm däremot var alltjämt lika orolig.

En dag, då denne var ute och red, mötte han
prinsessan återkommande från en ridtur i sällskap
med stallknekten. Han gjorde sig ärende in i
stallet, och uppmanade denne att rykta en häst.

Grefve Fernstein betraktade honom en stund och
befallde honom sedan följa sig upp till sitt rum.
Sedan han stängt dörren, stoppade han nyckeln i
fickan.

»Rupert, det klär dig ej lika bra att vara utan
mustascher.»

Den unge mannen rodnade. »Jag förmodar ni
vill arrestera mig», sade han, »emedan jag ej lydt
utvisningsordern?»

»Visst icke! Hur mycket begär ni?»

»Hvad menar ni ?»

»Helt enkelt, huru mycket begär ni för att lämna
landet?»

»Ni förolämpar mig. Jag föredrar att bli arresterad.»

»Säkerligen skulle det göra er intressant i
prinsessans ögon. Ett tusen floriner?»

»Nej.»

»Fem tusen?»

Rupert rodnade, men teg.

Kammarherren gick till sitt skrifbord, tog fram
en sedelbundt och räknade upp summan.

»Där är pänningarne. Res och de äro edra!»

»Men prinsessan!»

»Sörj ej för henne. Hon skall glömma er inom
en vecka. Men nu måste ni skrifva som jag dikterai»,
sade han, och räckte Rupert en panna.

»Jag lämnar er för ert eget bästa.
Farväl för alltid.                       Rupert,»

»Det är bra. Här äro pängame», sade grefven.

Rupert stack sedelbundten innanför rocken och
tog ett steg mot dörren. 

»Vänta ett ögonblick», sade grefven. »Jag vill
se er afresa, men först måste jag byta om dräkt.»

Kammarherrn gick ut och låste dörren efter sig.

Han gick till prinsessans våning och begärde få
träffa henne.

Då han ej blef insläppt, lade han Ruperts bref
i ett kuvert, och lät betjänten öfverlämna det till
prinsessan.

Ögonblickligen kom hon ut.

»Hvad betyder det här?» frågade hon. »Det är
från Rupert. Ni har således upptäckt honom.»

»Ja, och öfvertygat honom om, att det är för
ert eget bästa, som han lämnar er. Skulle ni
vilja bjuda honom farväl, så finnes han i mitt rum.»

Prinsessan följde grefven, och, då de kommo till
dennes rum, öppnade han dörren och lät henne
stiga in först.

Rupert spratt till, då han fick se henne.

»Oh! Ruper(», utropade hon och kastade sig
i hans armar, »säg hvad menar du  jag kan ej
lefva dig förutan,»

»Det är för ert eget bästa. Ni är en mäktig
prinsessa och jag blott en simpel adelsman. Ni
måste besinna landets väl och gifta er med prins
Hugo.»

Prinsessan brast i häftig gråt, och Rupert sökte
förgäfves lugna henne.

»Tag mig med», sade hon förtviflad.

»Jag kan ej, ty jag är en fånge och blir ej
lämnad ensam förrän jag uppnått gränsen. Var
modig, Clothilda.»

Nu inträdde kammarherrn.

»Förlåt, jag nödgas afbryta ert samtal», sade
han, vänd till den gråtande prinsessan. »Älskar ni
honom så högt?»

»Ja, det gör jag», svarade hon uppriktigt, »Och
är han icke värd en kvinnas kärlek, som vill offra
sin egen lycka för hvad han anser vara mitt bästa.»

Kammarherrn såg på Rupert, hvilken skamsen
sänkte blicken.

»Nej, prinsessa  han lämnar er för snöd
vinnings skull. Rupert behöfver pänningar, och för
en rund summa är han redo lämna er.»

»Lögnare», utbrast hon, »säg att det är en lögn»,
tillade hon, vänd till den rodnande Rupert.

»Det är sanning», sade kammarherrn lugnt 
»han har pänningarne i fickan.»

»Prinsessän betraktade Rupert med förtviflan
målad i sina anletsdrag.

»Säg att det icke är sanning», upprepade hon.

Nu stod verkligen förhållandet klart för henne.

»Gå!» ropade hon och pekade på dörren. Likt
en skamsen hund smög sig Rupert ut ur rummet.

»Jag skall icke längre göra några svårigheter
rörande mitt giftermål», sade hon till kammarherrn.

»Förlåt mig», hviskade han. »Det var en hård
läxa för eder, men jag kände  mannen  och jag
har endast gjort min plikt», tillade han.

*

Sex månader senare firades förmälningen
mellan prinsessan Clothilda och kronprins Hugo.




3:dje årg.      Den 28 September 1902.      N:o 52

Återgifvande af text eller illustrationer ur HVAR 8 DAG utan särskild öfverenskommelse förbjudes.

INNEHÅLL: 
Georg Fredrik J:son Karlin (med 6 illustrationer). 
HVAR 8 DAGS 6:te täflan för amatörfotografer (med 1 illustration). 
Kronprins Gustafs senaste elgjakt (med 1 illustr.) 
Sverdrup-expeditionen (med 2 illustrationer). 
Från fälttjänstöfningarne (med 7 illustr.). 
Den upprörande olyckshändelsen i Karlskrona (med 10 illustrationer). 
Den olyckliga ballongfärden (med 3 illustrationer). 
Sveriges nye torpedjagare (med 1 illustration). 
Inuti en undervattens-torpedbåt (med 2 illustrationer). 
Från de stora tyska manövrerna (med 4 illustrationer). 
Drottningen af Belgien  (med 1 porträtt). 
Grefve de Casa Miranda  (med 1 porträtt).
Aug. Lindberg som Hamlet (med 1 porträtt). 
En ny Tannhäuser (med 1 porträtt). 
Nyvalda ledamöter af riksdagens andra kammare. II (med 16 porträtt). 
Veckans porträttgalleri (med 16 porträtt). 
HVAR 8 DAGS Novellblad XXV: Artistens kappa, Öfvers. för HVAR 8 DAG.

== BONNIERS TRYCKERI AKTIEBOLAG.  GÖTEBORG.  1902. ==




Foto. Jonn, Lund.

GEORG FREDRIK J:SON KARLIN.



För kort tid sedan kunde Kulturhistoriska museet
i Lund, som dock först den 7 sept. 1892 hade sin
verkliga invigningsfest, fira 20-årsdagen af sin tillvaro.
Första grunden till ett kulturhistoriskt museum för
södra Sverige
lades nämligen
genom de af herr
Georg Fredrik
Johanson Karlin
sommaren 1882
i Östra Skåne
gjorda
etnografiska samlingarne, 
hvilka,
förenade med ett
hundratal
Skånska 
fornminnesföreningen 
tillhöriga föremål af
samma art, på
hösten kunde
uppställas och
göras tillgängliga
för allmänheten
i de rum af 
universitetsbibliotekshusets
nedre våning, som
förut upptagits af
arkeologiska
museet. Samtidigt
härmed  bildades
på initiativ af
Skånska Fornminnesföreningen,
hvilken
också anslog medel till inköp af den ofvannämnda
samlingen, samt Lunds Landsmålsföreningar en ny
förening, Kulturhistoriska föreningen för södra Sverige.
Dess program var och är allt förfarande:


FRÅN KULTURHISTORISKA MUSEET I LUND: »Herrehuset», förr tillhörigt P. H. Ling, rymmande
en stor del af samlingarne.


»Då hufvuduppgiften är att samla allt, som kan
tjäna till upplysning af kulturutvecklingen från äldre
till närvarande tid, hafva vi i förgrunden för
samlingen och såsom dess grundval ställt en afdelning,
hvarigenom en klar och lefvande bild blir lämnad af
folkets lif, sådant det rört sig och ännu rör sig i
södra Sveriges landskap, aftecknande sig i husgerådet
och i dräkten, i sysselsättningen och i yrket. Vid
sidan häraf ställa vi också uppgiften att samla för
de olika tiderna karaktäristiska föremål, dels från
medeltiden, dels
från yngre
bildningsperioder, renässansen och
rococon, i afsikt
att visa, huru
dessa här framträdt,
hvartill kommer
en afdelning,
innehållande minnen och bilder
af personer, män
och kvinnor, som,
utgångna från
södra Sverige
eller med sin
verksamhet tillhörande detta, äga
betydelse för
detsamma  med
ett ord, att genom
dylika för de olika
tiderna
betecknande föremål,
samtida eller
efterbildade, söka
åstadkomma en
faktisk
illustration till vår
odlings historia.


FRÅN KULTURHISTORISKA MUSEET I LUND: Borgarhuset. 



FRÅN KULTURHISTORISKA MUSEET I LUND:  Interiör från Borgarhuset.


    
En sådan samling torde ej heller komma att
sakna sin betydelse för hemslöjdens och konstflitens
utveckling; ty inom hembygden kan på detta sätt
en mönstersamling komma till stånd af samma art
och med samma betydelse som den, hvilken Svenska
handarbetets vänner upprättat i hufvudstaden genom
bidrag ej minst från det sydliga Sverige.»

Hur har nu detta program blifvit förverkligadt?
På ett alldeles utmärkt sätt, kan man svara,


FRÅN KULTURHISTORISKA MUSEET I LUND: Ryggåsstuga från Jemshögs socken i Blekinge.




FRÅN KULTURHISTORISKA MUSEET I LUND: Visthusbod från Åsheda socken i Småland.


Kulturhistoriska muséet är icke blott det största
provinsmuseum i Skandinavien  som redan för fyra
år sedan räknade omkring 25,000 föremål  utan det
är äfven ett ovanligt intressant och underhållande
samt ett ovanligt lifaktigt museum, som gjort en
storartad insats i södra Sveriges kulturhistoria.

Det är här  liksom vid så många andra verkligt
stora företag  en man, som genom sin energi
hufvudsakligen åstadkommit det vackra företaget. Georg
Fredrik Johanson Karlin  född i norra Åkarp den
23 april 1859, student i Lund 1879 och känd bland
annat genom sina kyrko- och grafundersökningar samt
utgräfningar vid Falsterbo  hvilken sedan 1884
är Kulturhistoriska föreningens sekreterare och sedan
1893 dess intendent, har varit outtröttlig i sin
verksamhet för föreningen och museet. I hög grad
mångsidig och i hög grad praktisk, med sinne icke blott
för det gångna, utan äfven för det moderna lifvet
och dess kraf, orädd och talför, har hr Karlin, den
sege skåningen, gjort sitt museum bemärkt och
skattadt långt utanför fosterlandets gränser, och de
många alster, i gammal eller ny stil, som utgå från
föreningens konsttextilfackskola, ha blifvit både mycket
omdisputerade och mycket omtyckta på utställningar
inom och utom Sverige.

Den resande, som på besök i Lund underlåter
att taga Kulturhistoriska museet i betraktande, gör
sig själf en stor otjänst. Man må endast minnas,
att föreningen genom sin redan 1890 med inköpet af
P. H. Lings gamla gård förbundna plan, att ordna
museet efter paviljongsystem, gaf uppslaget
till de friluftsmuseer, som sedermera rest
sig i alla de nordiska hufvudstäderna! Ett år och
två månader sedan Kulturhistoriska föreningen 
förvärfvade Tollska gården i Lund med Lingska
byggnaden, för att där kunna genomföra sitt nya, system,
det s. k. paviljongsystemet, inköpte d:r Hazelius
Skansen i Stockholm, hvaraf Kulturhistoriska museet
sålunda icke är någon efterhärmning ...

Vi få här inskränka oss till att i största korthet
antyda museets innehåll. I P. Henrik Lings gamla
i gustaviansk stil restaurerade hus finnas
hufvudsamlingarne, representerande i främsta rummet första
ståndet. Här ha vi föremål, belysande den andliga
odlingen samt försvars-, rätts-, kommunal- och
skråväsendet, m. m. Vidare konstslöjdafdelningen 
keramiska samlingar, emaljsamling, metallarbeten,
o. s. v.

De textila konstslöjdalstren, hvaraf museet
innehåller formliga skatter, samlingen af herredräkter,
m. m. Och vidare skulpturarbeten, hufvudsakligen i
trä, elfenbens-, sten- och läderplastik, bokband, gamla
intressanta klichéer. Olika möbelgrupper, nya
etnografiska samlingar, allmogedräkter, ett par mot
landskapsfonder, o. s. v., samt interiörer.
Trädgårdsanläggningen utanför är hållen i fransk stil, och det
kan sägas först som sist, att de
trädgårdsanläggningar, som finnas vid de olika byggnaderna äro
förträffliga och icke ha motsvarighet å Skansen, som
ju dock, tack vare det ofantliga området och den
härliga naturen, har andra lockelser.

Från »herrehuset» tar man vägen kanske till den
lilla träkyrkan från  om vi minnas rätt  Bossebo
i Småland, den mest förtjusande miniatyrkyrka, som
man kan få se! Detta tempel utgör en af museets
största dyrbarheter. Sedan besökes »borgarhuset»,
det gamla välkända Lembkeska från Södergatan i
Malmö, hvilket flyttats hit  ett hus med 

utspringande öfvervåningar, mönstersatt tegel mellan
korsvirke, snidade konsoler och fönsterstycken. Här
inne har bland annat fackskolan sin lokal.

Vandringen fortsattes till den blekingska
bondgården, en 200-årig ryggåsstuga, till visthusboden
från Åsheda i Småland, där museets unika
samlingar af landtbruks- och körredskap äro uppställda
och sist måhända efter åtskilligt kringflackande till
tavernan »Then gyldene drufvan», en 400-årig
rasande trefligt inredd visthusbod från Småland.

Genom sitt 1897 gjorda inköp af den
angränsande Lindforska gården har museet erhållit plats
till alla nödiga utvidgningar. Och genom sitt från
1890 oafbrutet bedrifna lotteri  Sydsvenska 
konstindustrilotteriet  tar föreningen in icke
obetydliga medel, liksom den sprider verkligt
konstnärliga föremål bland de breda lagren. Föreningen
anordnar vidare konstslöjdundervisning, föreläsningar,
och utställningar af konstslöjd, den utlämnar i stor
skala mönster och modeller samt utdelar
resestipendier, den utgifver eller har åtminstone utgifvit
en illustrerad kvartalsskrift »Kulturhistoriska
meddelanden»  och för allt detta står hr Karlin i
spetsen, lika oförtruten, antingen det gäller inköp
af antikviteter å någon auktion, eller försäljning af
bonader, väfda å föreningens skola under hans eget
öfverinseende.

*



HVAR 8 DAGS 6:TE TÄFLAN FÖR AMATÖRFOTOGRAFER.

Prisnämnden, herrar doktor
Hj. Schultzberg, direktör
E. Haglund och fotograf A.
Karnell (hos hoffotograf A. Jonason),
har granskat det stora antalet
till täflan insända fotografier och
fördelat priserna som följer:

Herr C. F. Wengren, Göteborg
        1:sta pris kr. 100.

»    Adolf   Glaas,   Luleå   2:dra
     pris kr. 50.

»    Chr. Magnusson, Göteborg
      3:dje pris kr. 30.

»    Birger   Schram,   Göteborg
     4:de pris kr. 20.

*

Hedersomnämnande tilldelades:

Herr Carl Moberg, Sköfde.    

»     Aug. Wickman,  Katrineholm.

»    James Sandberg, Göteborg

»    Aron Larson, Bomhus.

»    Gust.  Andersson,  Stockholm.

*

De angifna beloppen hafva
tillställts resp. pristagare och
skola Diplom öfversändas till
samtlige ofvan nämnda snarast
möjligt.

Redaktionen.

DEN MED 1:sta PRIS BELÖNADE AMATÖRFOTOGRAFIEN,
UTFÖRD AF HERR C. F. WENGREN, GÖTEBORG.

*



KRONPRINS GUSTAFS SENASTE ELGJAKT.


Foto. Michelsen, Lindesberg.

KRONPRINS GUSTAF MED JAKTSÄLLSKAP: Till vänster om h. k. h. stå: Chefen för K. domänstyrelsen
grefve Fr. Wachtmeister (i unif.), öfverstelöjtn. S. Wennerberg och öfverjägm. Tigerhjelm; t. h. jägmästare
Pauli och bakom, hofjägm. Eckermann. De sittande äro från vänster å foto. räknadt: kapt. frih. G. H.
Falkenberg, förste hofjägmästaren grefve Tage Thott, ryttmästare frih. S. Beck-Fries och bruksförvalt. Karlson.


På inbjudan af
chefen   för
K. domänstyrelsen grefve Fr.
Wachtmeister
har kronprins
Gustaf nyligen
jagat elg å
Klotens kronopark.
Jakten, efter
anordning af
jägmästare Pauli,
skedde dels för
hund dels med
större och
mindre dref.
Kronprinsen, som är
en ovanligt god
skytt, fällde de
flesta elgarne.
Som mästerskott
må nämnas då 
h. k. h. å
Björsjödrefvet på omkr.
200 m. fällde en
elg, af hvilken 
endast hufvudet var
synligt bland
ungträd. Kronoparken 
Kloten, som må anses för
svenska statens
förnämsta
domän, har mycket
vildt inom sina
gränser, men
mest af allt elg.

*



SVERDRUP-EXPEDITIONEN.


Den  19  sept.
återkom
Sverdrup-expeditionen
från sin mer
än fyraåriga
arktiska forskningsresa, en resa
uppfylld af faror,
umbäranden och
äfventyr men med
ett slutresultat som
hemför vetenskapliga 
upptäckter af
betydelse och som
ställer den djärfve
norske forskaren,
Otto Sverdrup, i
främsta ledet bland
nutidens
forskningsresande.

Det har icke
lyckats oss från
Stavanger, dit
Sverdrup först
anlände, uppbringa
nya fotografier
utan ha vi måst
begagna oss af äldre
illustrationer för
att visa fartyg och
ledare. I ett 
följande n:r torde vi
blifva i tillfälle 
revanchera oss och uppskjuta till dess ett närmare omnämnande af resan.


Otto Sverdrup.
SVERDRUPS FARTYG, »FRAM».

*




FRÅN FÄLTTJÄNSTÖFNINGARNE.


GÖTA
LIFGARDE anländer till
Katrineholm.
(2 öfversta
foto.)



LIFGARDET TILL HÄST, (2 nedersta foto.)
(Obs.!   Nya uniformen).

Foto. Lamm, Stockholm.  NÅGRA ÖGONBLICKSBILDER FRÅN FÄLTTJÄNSTÖFNINGARNE.



Att i sammanträngd form
referera dessa stora svenska
manövrer, hvarom dagsprässen
dagligen lämnar spaltlånga
redogörelser, torde vara både omöjligt och
onödigt. Endast så mycket bör här
sägas, att »kriget» ställer stora 
fordringar på befäl och manskap, och
att dessa fordringar synas på ett
tillfredsställande sätt infrias. Af
mera intresse än en beskrifning i
ord tro vi våra bilder vara, och
låta dessa tala för sig själfva.


FRÅN   FÄLTTJÄNSTÖFNINGARNE:

Öfverst: KONUNG OSCAR.

I midten: KONUNGEN, KRONPRINSEN OCH PRINS CARL I SPETSEN FÖR TRUPPERNA.

Nederst: ARTILLERI I NYA UNIFORMEN.

*



DEN UPPRÖRANDE OLYCKSHÄNDELSEN I KARLSKRONA.


PRINS VALDEMAR AF DANMARK,
medföljde eskadern.



COMMENDÖR CAROC,
eskaderns chef.



PRINS CARL AF DANMARK,
medföljde eskadern.



Foto. K. Karlsson, Karlskrona.

OLYCKSPLATSEN (x) Å KARLSKRONA REDD.




Amatörfoto.
DEN JULLE SOM ANVÄNDES OLYCKSNATTEN.


En upprörande olyckshändelse inträffade natten mellan 1516
september i Karlskrona, i det att fyra af den där på besök
varande danska eskaderns officerare drunknade under det de
voro på väg ut till eskadern från staden, där de bevistat en
välkomstfest i officersmessen. Olyckan skedde genom kantring
af den lilla julle i hvilken de omkomna fyra officerarne jämte
en dansk och en svensk mariningeniör rodde ut mot eskadern.
Namn och porträtt af de
omkomna återgifvas nedan.
Löjtnant Norén, hvilken vid tillfället
hade vakt å pansarfartyget
»Äran», jämväl förtöjd å redden,
lät vid nödropen genast sätta ut
en båt och sprang fullt påklädd
i sjön samt lyckades rädda den
danske ingeniören. Löjtnant
Norén är för den vackra
handlingen af så väl den danska
som svenska eskaderchefen
anmäld till erhållande af
utmärkelse. Vi återgifva jämväl en
bild af olycksplatsen och af den
lilla julle som användes vid
tillfället. Det danska besöket, för
hvilket stora festligheter voro
planerade, aflöpte sorgligt och
var alltför kort, men vid sidan
af det dystra minnet skall nog
framskymta det ljusare af 
nyförvärfvade vänner.                                       


LÖJTNANT KARL NORÉN
som räddade en dansk
ingeniör.



Intendent
ANDERSEN, född 1870. 


Reservlöjtnant                             
TOLDBERG, född 1873.               


Mariningeniör
PETERSEN, född 1853.


Mariningeniör
TITTELBACK, född 1850.

DE VID OLYCKSTILLFÄLLET I KARLSKRONA OMKOMNA.





DEN OLYCKLIGA BALLONGFÄRDEN.


Foto. L. Philipson.

BALLONGEN »SVENSKE» OMEDELBART
UPPSTIGNINGEN.




Foto. Lindahls fot.-aff., Sthlm.

INGENIÖR WIKANDER GÖR KLART FÖR
UPPSTIGNINGEN.

Ballongen »Svenske» uppsteg ånyo fredagen den
19 september. Men efter cirka 8
minuters resa och på en betydlig höjd exploderade den till
följd af för stark fyllning. De båda luftseglarne,
kapten Unge och ingeniör Wikander, kommo
lyckligen och fullt oskadda ned, tack vare att ballongens
yttre omhölje verkade som fallskärm.

Ballongen stannade på Söderlandet vid
Stockholm, svårt ramponerad men dock ej så illa att
den djärfve luftseglaren, kapten Unge, af hvilken
vi förut lämnat porträtt, torde komma att låta sig
däraf afskräcka från ytterligare försök.


BALLONGEN »SVENSKE» EFTER FALLET. Man ser den söndertrasade ballongen i trädtopparne.


*



SVERIGES NYE TORPEDJAGARE,


VÄRLDENS SNABBASTE FARTYG.
MODE, Sveriges nyaste torpedjagare, afhämtas i dessa dagar från England där
den bygges. Vid profturen å Thames, från hvilket tillfälle vår fotografi är
tagen, uppdrefs hastigheten till 32,4 knop under 3 timmars oafbruten gång. Vår
svenska torpedjagare har därmed slagit ett världsrekord.



INUTI EN UNDERVATTENS-TORPEDBÅT.
Efter fotografi af orginalteckning repr. med tillstånd för HVAR 8 DAG.



Ofvanstående
teckningar äro gjorda
vid en nyligen företagen
proftur med en ny
undervattens-torpedbåt. Vi
ha förut vid olika
tillfällen visat hur dessa
båtar se ut utvändigt.
Bilderna för dagen visa
några intressanta
interiörer. Den första
illustrationen åskådliggör
styrningen när fartyget
är under vatten. Medelst
ett 30 fot långt
instrument, med en tafla,
periscope, ser chefen
hvad som sker å
vattenytan. Går fartyget
djupare än 30 fot styres det
med hjälp af kompass
och gyroscope medan
mikrofoner öfverföra
ljudet af fartyg i
närheten Hvarje rörelse
för fartyget, som chefen
bestämmer, registreras
till rummet som synes
under och vice versa.
Officeren vid
styrapparaten har fullkomlig kontroll öfver fartyget, afskjuter torpeder, omkastar maskinerna,
behärskar fartygets horisontela och vertikala läge, höjer eller sänker det efter önskan och,
allt endast med en tryckning på vederbörande knapp.




FRÅN DE STORA TYSKA MANÖVRERNA.

Efter fotografier och orginalteckning repr. med vederbörligt tillstånd för HVAR 8 DAG.


Årets stora tyska manöver ha varit af en särskildt stor omfattning och ha följts med intresse i alla land. De flesta länder ha varit representerade, och käjsaren lär ha personligen
gjort sig underrättad om de främmande militärernas omdömen om tyska armén. Anmärkningar framkommo väl, och icke minst mot den strama tyska hållningen. men berömmet
var vida öfvervägande. Våra bilder visa käjsaren rådslående med prisdomarne. Ballongen är uppsänd för att signalera vapenhvila. Vid sidan af denna bild synes en af de nya stora
proviant-automobilerna. Illustrationen därunder visar en ballong uppsänd för rekognocering. Den lilla bilden visar några »krigshundar».





DROTTNINGEN AF BELGIEN.          


Efter fotografi.

Den 19 sept. afled i Spaa drottning Marie Henriette efter ett 
lif, hårdt pröfvadt genom ett olyckligt äktenskap och af
stora sorger genom sina barn, hvaraf en dotter är f. d.
kronprinsessan Stefanie af Österrike. Drottningen var mycket
afhållen i Belgien tillfölje sitt goda hjärta och stora gifmildhet.

*



GREFVE DE CASA MIRANDA, 


Efter fotografi.

Den 6 september afled i Cambo, Pyrenéerna,
grefve de Casa Miranda, Kristina Nilsons
make.

*




AUG. LINDBERG SOM HAMLET.

August Lindberg
har nyligen
åter uppträdt å
Svenska teatern i
Stockholm, i den roll, som
han älskar högst
och åt hvilken han
ägnat  man kan
väl säga  ett helt
lifs arbete 
Hamlets. Det är nu
tjugofem år, sedan
Lindberg för första
gången i Sverige, i
Sundsvall,
framställde den olycklige,
vemodige, bittre,
genialiske, med och
mot tiden kämpande
Danaprinsen; det är
tjugofem år sedan
Lindberg, denne
ständigt kämpande,
aldrig stillastående
skådespelare,
hvilkens säregna konst
icke kan eller får
mätas med vanliga
mått, först skapade
sin Hamlet, gjorde
det med sitt varma
hjärta och sin rika
fantasi på ett
själfständigt och djupt
gripande sätt.
Liksom i Hamlet allt
kan vara fördoldt,
så skildrar Lindberg
i Hamlet allt, som kan röra sig i en människosjäl, utan
att alldeles särskildt betona någon viss sida af karaktären.


Foto. Flodin, Stockholm.



EN NY TANNHÄUSER.

Kritiken
har
betecknat   herr
Nybloms
Tannhäuser
som det
måhända bästa
svenska
återgifvande af
det stora
partiet, sedan
Leonard Labatts 
tid. Publiken, som
med lifligaste
bifall hälsat
den nye
Tannhäuser,
skall säkerligen 
med nöje
se ett civilporträtt af
den begåfvade unge
operasångaren,
en son till f.
professorn R.
Nyblom.


Foto. Hamnqvist, Stockholm.
SVEN NYBLOM.

*



NYVALDA LEDAMÖTER AF RIKSDAGENS 2:DRA KAMMARE  II.


Kyrkoherde
S. I. ENANDER.
Moderat-liberal.
Härjedalens domsaga.


Hemmansägare
SMEDS LARS OLSSON.
Frisinnad.
Ofvaniljans domsaga.


Folkskollärare
J. E. GRANLUND.
Frisinnad.
Luleå domsaga.


Häradshöfding
M. I.  TÄCKLISD.
Frisinnad.
Marstrand-Kungelf-
Alingsås-Ulricehamn.


Handlanden
SVEN PERSSON.
Frisinnad.
Villands härad.


Doktor
H. E. COLLVIN.
Frisinnad.
Lidköping-Skara-Hjo.


Borgmästare
SIXTEN NEIGLIGK.
Frisinnad.
Uddevalla-Strömstad.


Läroverksadjunkt
A. OHLSSON.
Moderat-frisinnad.
Halmstad.


Hemmansägare
M. MATTSSON.
Frisinnad.
Jösse domsaga.


Folkskollärare
I. FORSSELL.
Frisinnad.
Västmanlands södra domsaga.


Häradsdomare
C. J. BERGGREN.
Frisinnad.
Fryksdals domsaga.


Kantor
PER ZIMDAHL.
Konservativ.
Västerbottens norra domsaga.


Exportör
C. H. WALLENTIN.
Frisinnadt
SörbygdenTungeSotenäs
härad.


Rådman
E. TRANA.
Moderat-konservativ.
Göteborg.


Direktör
HJ. SETTERBERG.
Moderat-konservativ.
Göteborg.


Maskindirektör

C. F. K. KILLANDER.
Konservativ.
Göteborg.

*



VECKANS PORTRÄTTGALLERI.

LARS GUSTAF HEDIN,

musikdirektör i Säter, ingick den
17:de sept. i sitt 85:te lefnadsår.

KNUT LEOPOLD BLADIN,

f  d. kommissionslandtmätare  i
Falun, fyllde den 15 sept. 80 år.

J. E. HELLSTRÖM,

förste maskinist på ång.
"Hemchen", fyllde den 18 sept. 75 år.

ALBERT BERG,

målare,  agrée vid konstakademien, 
fyllde den 19 sept. 70 år.

W. A. SONTAG,

kapten vid Väg- och
vattenbyggnadskåren, ingick den 8 sept. i sitt
70:e år.

PER OLOF SÖDERMARK,

f.  d.  lasarettsläkare  i Mariestad,
fyllde den 19 sept. 70 år.

ERNST af SILLEN,

kammarherre, utnämnd till
Räntmästare i Statskontortt.

L. A. E. von BRÖMSSEN,

major vid armén,  fyllde den 20
aug. 60 år.

KARL FREDRIK THUNANDER,

kyrkoherde, i Stora Lundby,
fyllde den 16 sept. 55 år.

GUSTAF A. ALDÉN,

redaktionssekreterare i
Stockholms Aftonblad, fyllde den 16
aug. 50 år.

T. A. BACKMAN,

regementsläkare, fyllde den 16
sept. 50 år.

J. P. A. LARSON,

direktör för A,-B. Granefors
koppar- och messingsverk, fyllde den
18 sept. 50 år.

 F. C. O. SONNTAG,

grosshandlare  i Stockholm, afled
den 13 sept. 63 år gammal.

 C. A KJERNÅS,

Juvelerare i Göteborg, afled den
13 sept. 59 år gammal.

 JOHN SWARTZ

f.  d. fabrikör  i Stockholm, afled
den 9 sept. 58 år gammal.

 ALFRED MAGNUS LIND,

tjänsteman i Stockholm, afled den
14 sept. 39 år gammal.



HVAR 8 DAGS NOVELLBLAD.   XXV.

ARTISTENS KAPPA. Italiensk novell. Öfversättning för HVAR 8 DAG.

En dag i januari år 1526 anlände en resande
till staden Florens och tog in på värdshuset
»Gyllene Solen».

Då han endast medförde en liten koffert som
resgods, antog värden, att han var fattig, och
anvisade honom därför ett litet vindsrum, kändt som
»rummet n:o 40».

På den tiden var det icke vanligt att de resande
uppgåfvo sina namn, utan då någon på ett
värdshus ville mottaga sina bekanta, behöfde han endast
uppgifva hvilket rum han bebodde  på detta sätt
kunde de resande främlingarne förblifva alldeles
okända för både värden och betjäningen på
värdshuset.

Efter en veckas förlopp presentetrade värden sin
okände gäst räkningen på kost och logi, då denne
till hans stora förvåning och förargelse berättade,
att han ej ägde ett öre i sin börs, men dagligen
väntade på pänningar hemifrån. Han bad värden ej
vara orolig, ty han skulle säkert betala så snart den
väntade summan anlände.

Värdshusvärden gick sin väg, högligen uppbragt,
ty den resande främlingen hade dagligen spisat de
finaste rätterna och valt det mest utsökta ur hans
dyrbara vinlager. Nu fruktade han, att han skulle
förlora hela sin fordran.

Åter förgick en vecka, och då värden ånyo kom
med räkningen, fick han samma svar som förut.

Förbittrad kastade han en blick omkring sig i
rummet och upptäckte till sin glädje en elegant,
pälsbrämad kappa hänga på väggen, och hvilken
han i en hast värderade till minst femhundra
floriner.

Då han gick ned för trappan mumlade han för
sig själf, att om mannen vid slutet af tredje veckan
icke betalte sin skuld, så skulle han taga kappan i
mät för sin fordran.

Några dagar senare ankom ett bud med ett bref
till den resande på rummet n:r 40. Då värden
antog att det innehöll pänningar, skyndade han att
själf bära det till främlingen.

Då denne fick se sigillet, utbrast han:

»Ah! Det käjserliga vapnet.» Sedan han läst
innehållet tillade han: »det innehåller en befallning
till mig att genast resa till Bologna, hvarest tyske
käjsaren önskar träffa mig. Antagligen kommer ett
käjserligt ekipage och hämtar mig, alldenstund jag
reser på hans majestät käjsarens bekostnad!»

»Men, min herre, innan ni reser får ni vara
god betala er skuld, hvilken nu belöper sig till
150 floriner!»

»Ni vet alltför väl, min gode man, att sedan
jag kom hit har jag ej fått mottaga mer än ett
bref, och då jag ej erhållit de pänningar jag väntat
på, kan jag naturligtvis ej betala er. Men jag är
en ärlig man och vill ej bedraga er, jag skall sända
pänningarne från Bologna!»

»Men då ni ej har några pänningar att betala
med nu, har ni väl ingenting emot, att jag behåller
den där kappan i pant. Så snart ni sändt mig
betalning för min räkning, erhåller ni kappan
tillbaka.»

»Kan ni verkligen begära att jag skall resa utan
kappa i ett väder som detta?»

»Ni måtte väl förstå, min herre, att jag
verkligen behöfver mina pänningar!»

»Hårdhjärtade,  obarmhärtiga människa »

Han blef afbruten af en kypare, som
underrättade honom om, att den käjserliga vagnen
anländt.

»Tack!» svarade han. »Var god bär ned
min koffert, jag skall komma genast!»

Värden följde honom till dörren och sade:

»Farväl då, min herre, vi äro således på det
klara. Jag för min del skall stå fast vid vår
öfverenskommelse!»

Så snart gästen rest, skyndade han upp för
trappan för att närmare granska den dyrbara
kappan, men huru missräknad och förargad blef han
ej, då han försökte taga ned den från spiken och
fann att det endast var en tafla.

»Tjuf! Bedragare! Han förtjänte att hängas!»
utropade han och stampade af raseri, så att alla
gästerna kommo rusande ut ur sina rum för att
utröna orsaken till detta oväsen,

»Ack, mina herrar, se på den målade kappan!
Den man, som bebodde detta rum, reste sin väg i
dag utan att betala sin räkning, och vi öfverenskommo,
att jag skulle få behålla som pant hans dyrbara
kappa, värd minst 500 floriner, hvarpå den
lymmeln packade ned den och lämnade endast kvar
denna förfalskade kopia; till på köpet kallade han
mig hårdhjärtad och obarmhärtig!»

Bland åskådarne fanns en person, som var
något konstkännare, hvilken yttrade:

»Ni är både okunnig och otacksam, ty ni har
kommit i besittning af ett konstverk af oskattbart
värde. Om ni handlar förståndigt, skall den åt er
inbringa en förmögenhet. Begär blott af hvar och
en som önskar se den en florin, och ni skall inom
kort vara rika karlen.»

Värdshusvärden, hvilken blef förvånad öfver det
beröm, som främlingen slösade på taflan, beslöt att
följa rådet, i hopp att på så sätt få igen sin
fordran.

Följande dag spreds ryktet om taflan öfver hela
Florens  och så allmänt intresserad blef man af
att se den märkliga kappan, att då kvällen kom,
hade värden å »Gyllene Solen» redan fått in 800
floriner. Och då det senare blef bekant, att den
underbara taflan var målad på skämt af den store
mästaren Titian, hvilken på detta sätt velat straffa
den snåle värdshusvärden, kommo icke blott
florentinerna i stora hopar, utan folk från många
närbelägna städer strömmade till för att beundra detta
mästerverk af den ryktbare konstnären, hvilken Karl V
kallat till Bologna för att måla sitt porträtt.

Den lycklige värdshusvärden blef till sist så
förmögen på att förevisa sin tafla, att han skref ett
bref och bad Titian om ursäkt. Denne svarade, att
han verkligen var förvånad öfver att ett så
obetydligt alster af hans pensel skulle kunna inbringa em
så stor summa, och ehuru han i egenskap af värd
gjort sig så litet förtjänt af någon belöning, fick han
dock behålla alltsammans med villkor, att han för
framtiden ville lämna fri kost och logi åt någon
fattig artist, som händelsevis komme att söka sitt
härbärge i hans värdshus.

*



HVAR 8 DAG har afslutat sin III:e årgång med detta 52:a häfts och tager tillfället i akt att uttala ett tack till sin stora läsekrets, till försäljare och till alla dem som med ord och bild af olika slag bidragit till den exempellösa framgång HVAR 8 DAG rönt i ytterligare grad under den nu tilländalupna årgången.

*

Prenumeranter och lösnummerköpare uppmanas att bevara den nu stundande IV:e årgångens häften, enär vid dennas slut en ny och större pristäflan om en blifvande "Illustrerad sammanfattning" då kommer att ske. Se cirkuläret för IV:e årgången, nu utkommet.                                               

*

Den som vill försäkra sig om en komplett IV:e årgång bör prenumerera i tid, enär utgången upplaga af häfte icke omtryckes. Prenumeration emottager hvarje svensk Postanstalt, Bokhandel och Tidningsförsäljare.

REDAKTIONEN.


