<img><sp>ADOLF PAUL</sp>
<big><b><i>The Ripper</i></b>
</big><i>Noveller.</i>
ÅBO<br>G. L. GRÖNLUND<br>—<br>3 mark.</img>
ADOLF PAUL

„THE RIPPER“

(UPPSKÄRAREN).

<img></img>

ÅBO.

A. L. GRÖNLUND

<table o>
<td c>HELSINGFORS 1892.<br><small>HUFVUDSTADSBLADETS NYA TRYCKERI.</small>
</table>
<h2>INNEHÅLL:</h2>

Huru boken kom till.

Jack the Rippers notisbok.

Vanitas

Oedipus i norden

Crimen laese majestatis

„Man säger att -- -- --“

Skådespel i en akt.

<img></img>

<chapter name="Huru boken kom till">

<h2>HURU BOKEN KOM TILL.</h2>


<h2>Huru boken kom till.</h2>

Den andra boken skulle bli en glad bok.

Men några aktade medborgare hade tagit anstöt
af att ett visst „ömtåligt“ ämne ej undvikits i den
förra boken, med den ängsliga omsorg deras goda
samvetslugn tarfvar.

Just med anledning af dessa aktade medborgares
välfödda pretentioner på sinnesro och lifsglädje har
denna bok kommit till!  Och just om detta ömtåliga
ämne, som de anse så ängsligt böra undvikas.

Den har kommit till för att visa att sinnesrons
och lifsglädjens sanna fiender ej äro att söka bland
dem, som skrifva om dess motsats, utan i sjelfva det
lif hvari dessa aktade medborgare vegetera.

Och den medför en uppmaning åt deras fäderneärfda 
indignation, att verka fortsättningsvis, och verka
ännu kraftigare, men verka åt rätt håll och med rätta
medel.

Alltså att se lifvet rätt och utan fruktan i
ansigtet, sådant det är framför allt i sina sjukdomsfall.

Ty af sjukdomsfallen vinner man lärdomarne för
helsan. —

— Jag ämnade tillegna boken frälsningsarmén,
ynglingaföreningarne och andra sällskap för religion,
sedlighet och moralitet.

— Men dessa hedervärda sällskap syssla alla med
qvarlefvorna af gammal sedlighet och gammal
osedlighet. —

— Och den moderna läkarkonstens grundprincip
är framförallt att förekomma sjukdomarne der sig
göra låter — ej att bota hvad redan obotligt är.

Derför egnar jag boken åt den i detta afseende
enda verkliga frälsningsarmén, åt ungdomen.

Ungdomen har kurage, kraft och mod att se de
svåraste missförhållanden i ansigtet och reda ut dem,
bringa dess orsaker ur verlden.

Ty ungdomen har inga traditioner, inga fördomar 
som binder sig — den kan handla hänsynslöst
lika fullt som den bör det.

I ungdomens händer lägger jag alltså denna andra
bok, den som skulle bli glad — men ej blef det.

Det finnes en slags kritik som säger om en
bok som denna: — „man blir ej glad åt den“, —
„den kan ej sättas i händerna på hvem som helst“. —

Det är tvetydigt sagdt.  Och jag tror mig berättigad 
att förfullständiga denna kritik.

„Man blir ej glad!“ —

Man blir öfverhufvudtaget aldrig gladare än man
gör sig. Man finner glädjen öfverallt, der man blott
söker den och ej förstår den endast som förströelse.

Man finner den — till och med i denna bok, ty
bakom de dystra bilderna står ändå lefnadsglädjen
som afsigt, och kärleken till den som bakgrund.

— „Den kan ej sättas i händerna på hvem som
hellst!“ —

Mycket riktigt! — Jag säger det framför allt
om denna bok.

Den kan ej sättas i händerna på de ålderstigna,
de, som intet lif ha att lefva mer, — den kan ej
sättas i händerna på de sjuka, ledbrutna och krymplingar
ej heller på de i kälkborgerlighetens fördomar förstenade. 
Utan på dem, som ännu inga vägar funnit för
sitt lif, som ännu ej bundits af läror — ännu ej
styfnadt i vanor, <i>på ungdomen</i>.

Ungdomen skall förstå bokens afsigt — den skall
veta söka annat än blott stundens nöje vid den, — 
den skall ej förkasta den om den finner för litet, blott
den finner något af sig sjelf och sin egen lifssorg
der. —

Derför vare den ungdomen egnad.

***

Jag gick en afton vid tolftiden utmed Köpnickerstrasse 
i Berlin. Jag hade just passerat en tvärgata,
jag tror den heter Holzmarktgasse, då jag hörde rop
efter mig.

„Tag fast, tag fast!“ — En vagn skramlade just
förbi så att jag hörde ej om det skulle vara „tjuf“
eller „mördare“.

Men jag tog fast en person som kom rusande
efter mig.

En kort kamp — ett par vidöppna vilda ögon
stirade mig i ansigtet — ett ursinnigt ryck, och jag
blef stående ensam med en flik af hans rock i min
hand — ett paket föll tungt till marken vid mina
fötter — några personer rusade förbi i full fart.

Paketet innehöll ett temligen tjockt häfte i
vaxdukspermar — en rundresebiljett och en liten notisbok
— Trasan i min hand var af engelskt mörkt
kamgarn. —

— Dagen efter voro tidningarne fulla af ett
hemskt mord.

Den prostituerade Hedvig Nietsche, hade funnits
mördad i en källarvåning i Holzmarktgasse och stympad 
på ett sätt, som ej lemnade i tvifvel om att ej
mördaren vore den beryktade „Jack uppskäraren“.

— Med lätt förklarlig nyfikenhet öppnade jag den
funna boken. Och jag offentliggör en del af den härmed.

Läsaren skall finna att den hemlighetsfulle „Jack“
ej är en vanlig simpel mördare. — Enligt hvad han
sjelf skrifver på bokens första blad äro dessa mord
endast den yttre reklamen för hans verksamhet och
denna fastmer af en rent vetenskaplig natur.

Jack tyckes hysa ett alldeles speciellt intresse
för detta hemlighetsfulla något, som i barnsagorna
representeras af storken, och som bildadt folk ej talar
om annat än i smyg.

Han beherrskas af den fixa idén att alla sjukdomar, 
onaturliga lidelser, förbrytelser, hvilka rasa trots
läkarekonst och strafflagar, alla hafva sin rot i ett
enda ondt.

Och att finna detta gemensamma onda är just
ändamålet med hans verksamhet.

— Han tror sig kunna påstå att verlden är „ett
enda stort sjukhus“ befolkadt af „degenererade svaga
krymplingar, hvilka få gikt och reumatism af en
vindfläkt och hafva alla möjliga sjukdomar, hvilka de tro
sig hafva af lika många orsaker.

Fastän orsaken är endast en: att de disponeras
för sjukdomarne genom att mer eller mindre försvagas
af en ärftlig missriktad drift, — en som skulle
regenerera men som degenererar“. —

Huruvida denna hans åsigt är korrekt kan ju lemnas 
derhän. Onekligen har den dock sitt intresse. Och
de fragmenter ur hans notisbok hvilka jag offentliggör
i början af boken, kunna kanske gifva vidare
upplysningar om ändamålet med den mystiske mannens
hittills okända verksamhet. —

Berlin i Maj 1892.

<tab><tab><tab><tab><tab><tab> Utgifvaren.

<img></img>
</chapter>

<chapter name="Ur „Jack The Rippers“ notisbok">

<h2>UR</h2>

<h1>„JACK THE RIPPERS“

NOTISBOK.</h1>

<table o>
<td c><b>Observera!</b>
<td c>Läses i långsamt tempo, eller läses icke alls!
</table>
</chapter>
<chapter name="I. The Ripper om vivisektion">

<h2><small>I.</small></h2>

<h2>The Ripper om vivisektion.</h2>

<h2><small>(Fragment).</small></h2>

<h2><small><small>———</small></small></h2>

— — — — — — — — — — — — — — — —
— — — — — — — — — — — — — — — —

Och dock vivisekerar man! Skär upp något nytt
— kramar ur det öppnade lifvet dess hemligheter — 
kastar bort de döda resterna och höjer så åter knifven!

Och hopar offren bakom sig.

Samlar alla lifsgåtor, alla hemligheter, allt lif,
all rörelse till en enda ofantlig lifsgåta, en enad rörelse
framåt — en lavin, som ej känner några hinder.

Jag — „the Ripper“, — jag är ej vän, ej fiende!
Jag älskar ej det lif min knif genomforskar — jag
hatar det ej.

Jag endast tager upp det i mitt.

Och när jag tagit upp allt lif i mitt, så att jag
svällt till och blifvit stor, — när min vilja ensam
blifvit herre, tvingat alla de andra viljorna framåt i
min riktning, då är min uppgift slut, då faller jag
gerna för knifven af en ännu mäktigare „Ripper“,
hvilken absorberar alla af mitt slag.

Hvad äro alla de små tillintetgjorda individualiteter 
— emot denna enade vilja framåt!

— Dessa små viljor hit och dit — endast fruktan 
för sig sjelfva förmår dem till det inbördes
medlidande som vänder sin spets mot min stora mäktiga
egoism — mot <i>den enade framåtrörelse</i> hvilken de alla
dock tillhöra.

Jag — „the Ripper“ säger eder:

— I skolen ej hafva inbördes medlidande, utan
inbördes lidande.

I <i>skolen!</i> — Icke jag befaller det — men fakta.
Ty faktiskt liden I alla samma lidande — men sen
det ej hos eder sjelfva, — blott hos hvarandra. —

Hvartill då medlidande? hvartill indignation?!

— Huru månget vänligt hjerta har ej sammandragits 
i medlidande vid tanken på vivisektionens oskyldiga 
offer, på deras pina och deras lidanden! Huru
många dundrande straffpredikningar ha ej hållits — 
hotelser uttalats! — —

Och dock vivisekerar man!

— De „arma lifven“ — de ha ej offrats åt
vetgirighetens samlingar, — de ha helt enkelt tagits af
kunnandet, och slukats af begäret att kunna mera.

De ha ej samlats till de framåtskridandets rester,
som man sätter i system och kallar vetenskap.
Derför togos de ej. — Utan för att förenas med
framåtskridandet sjelf, — enas med, gå upp i den allmänna
rörelsen, — gifva sina lif för det stora allmänna lifvet.

Hvartill då protester?!

Säg att verldsaltet ej rör sig — ej lefver. Skrik
ut det med millioners stämmor.

Och det rör sig dock.

*
</chapter>
<chapter name="II. Perpetuum mobile">

<h2><small>II.</small></h2>

<h2>Perpetuum mobile.</h2>

Jag förkunnar en lära —

— „Hvarför“?! hör jag någon fråga.

För att jag icke är dum.

Vore jag dum, skulle jag tro på en lära.

Läror äro för de dumme.

Läror, dogmer, ord, äro endast fotspåren af
lifvet — märken efter dess fot — intet vidare. Men
fotspår sammanbundna till väg för dem, kvilka ej kunna
bana väg, hvilka endast kunna gå den, — för de
dumme.

Nya läror, nya dogmer, nya ord, äro nya
fotspår af lifvet sammanbundna till nya vägar, för dem,
hvilka komma efter, — för de dumme, de hvilka
också måste framåt, men annars ej skulle kunna
det. —

<i>Måste</i> sade jag.

Menskliheten måste framåt — emedan den lefver.

Ock de, hvilka kunna se ock fatta detta lifvets
stora „framåt!“ de måste leda de icke seende.

Dertill behöfva de läran, tvånget, religionen, —
men endast dertill. —


— Nu förkunnar jag en lära — bereder jag en
väg! Sök den — ock finn!!!

***

Lif är rörelse.

Allt lefvande rör sig.

Lefvande väsen och lif äro ej detsamma.
„Lefvande“ — är något tillfälligt. Lif är evigt.

De lefvande äro endast ögonblickliga former af
lifvet.  De försvinna, och lifvet går vidare i nya
former, barn af de föregående.

Allt lefvande rör sig.

Öfversatt för det gamla förståndet skulle den
satsen blifva: — „du vill något och du söker det“.

Du finner något helt annat än du sökte.  Och
du söker vidare.

Summan af allt sökande ock finnande blir: —
<i>du finner, att du måste söka vidare.</i>

Och du lär dig att söka.

<i>Sökandet är just hufvudsaken</i>, det utvecklar den
som söker.  Sökandet är rörelse.  Och rörelse — är lif.

Ett icke-sökande — en icke-rörelse finnes ej.

Ty lifvet är evigt.

***

Det lefvande har endast ett „framåt!“  Ett tillbaka 
gifves ej.

Den lefvande varelsen har två sidor — tyder lifvet 
tvetydigt.

Den ena sidan är dess „för detta“ — den andra
dess „kommande“.


Båda äro dock ett ock detsamma ock samtidiga.
De beteckna endast det lefvandes ståndpunkt för
ögonblicket.

„För detta“ <i>är</i> ännu.  Endast vi äro icke mera der.

Det „kommande“ är redan, existerar redan, har
existerat i all evighet.

Endast <i>vi äro ännu icke der</i>.

Ett närvarande finnes ej — emedan rörelsen är
evig.

Det lefvande har två sidor, är tvetydigt — och
dock ett.

„För detta“ är den inre sidan, „kommande“ den
yttre.  Lifvet är detsamma.

Den inre sidan håller fast med osynliga trådar
allt hvad vi upplefvat, erfarit med våra sinnen, tänkt
och kännt, — samlar upp det i minnets brännspegel
och kastar dess återsken fram öfver vårt kommande för
att leda och söka väg.

Den yttre sidan är den vegetativa — den som
kommer i beröring med den yttre omgifningen och de
yttre omständigheterna och lämpar det lefvande efter
dem.

Den ena sidan vegeterar och söker — den andra
digererar och finner.  Finner aldrig nog.

Rörelsen är densamma.

Nyss fysisk blir den i nästa ögonblick psykisk,
och är dock densamma — men på olika sidor om
oss.

Det lefvande rör sig evigt framåt.

Ett tillbaka gifves ej.

Det lefvandes framåt är <i>sökandet</i>.  Sökandet
efter evigheten.

Sökandet efter evigheten är just evigheten.

Sökandet efter „perpetuum mobile“ <i>är</i> just
„perpetuum mobile“, är den eviga rörelsen sjelf.

Rörelsen är evig, — är lif.

Lif är rörelse.

*
</chapter>
<chapter name="III. Drifternas stamtafla">

<h2><small>III.</small></h2>

<h2>Drifternas stamtafla.</h2>

Rörelsen är allmän — evig.

— En tillfällighet band en minimal del af den — 
organiserade denna efter en viss metod. Den organiserade 
rörelsen tog flerfaldig form och organismen
lefde som sådan vidare i den allmänna rörelsen, — 
lämpade sig efter de omgifvande förhållandena. —

Den förändrade jemt form och utvecklade sig,
måste alltså dö såsom ögonblicklig form. Den <i>kunde</i>
ej vara beständigt.

Dess lif <i>måste</i> dock fortsättas — den hade väl
ej kommit till endast för att dö.

Den såg det förra — trodde det senare; fruktade
det förra — hoppades det senare.

Denna fruktan och detta hopp var just <i>kärleken</i>,
— kärleken till det egna jaget och dess eviga lif.

I och med utvecklingen kultiverades denna kärlek 
till det eviga lifvet som <i>tro</i>, — tron formades i
<i>begrepp</i>, — begreppen lärdes som <i>religion</i>, och det hela
blef ett rättesnöre för alla lefvande af samma form,
på det de aldrig skulle glömma, — alltid hafva viljan
riktad på, att utbilda sig ett medel till fortsättande af
utvecklingsarbetet i den påbörjade formen.

Detta medel var <i>driften</i>.

Kärleken sönderföll alltså efterhand i två bestämdt
formade krafter: — <i>tron</i>, som är det oklara
medvetandet af det lefvandes andel i det eviga lifvet, och —
<i>driften</i>, som är viljan att fortsättningsvis utveckla dess
tillfälliga form.

Tron, är kulten af det eviga lifvet sjelft.

Driften, är den lefvandes medel till detsamma.

Det var <i>kärlekens</i> delning. —

— Driften utvecklade sig vidare. Hvarje
ögonblickligt lefvande form behöfde endast dela sig, och
enhvar af dessa delar lefde så vidare, utvecklade sig
och delade sig vidare.

Men ju längre en viss organism hann i sitt
utvecklingsarbete, ju mera inveckladt och kompliceradt
det individuella lifvet blef, — desto mer kompliceradt
måste dess öfverbringande till ett nytt led blifva.

Driften delade sig i <i>manlig</i> och <i>qvinlig</i>.

Den manliga fick på sin lott att <i>lefva</i> det
individuella utvecklingsarbetet i sitt led och öfverlemna
dess resultat åt den qvinliga — att hon måtte
öfverbringa det till nästa led.

Den qvinliga fick att <i>lefva med</i> — så att hon
skulle kunna taga emot dessa lifsarbetets resultat,
bevara dem och gifva dem vidare.

De manliga och qvinliga individer, hvilka ej
kunna detta äro onaturliga, dekadenta former, och
skola dö.

De göra det — ty driften hos dem har omsatt
sig i en annan, riktad <i>emot</i> den egna formens
fortbestånd, — en sjelfmördande drift, som gör dem
oförmögna, att fortlefva i många led.


<i>Denna drift är en qvarlefva — en atavism från
tiden före driftens delning i manlig och qvinlig.</i>

Driften delade sig ej hos alla lefvande former.  
Det största antalet lefvande har den ännu odelad.  
Deras mest typiske representant är bacillen.

Den högre, tudelade driftens mest fulländade egare
är menniskan.

Menniskans könsdrift innehåller i sig koncentrerade 
alla stadier af utvecklingen genom årtusenden, — 
från den första enkla delningen af protoplasmat till den
nuvarande organismens fortplantningssätt.

Denna årtusendens utveckling gör menniskans
foster på några månader i moderkroppen.

Har då moderkroppen utbildat den tudelade driftens 
dödsfiende — den odelade — den ensamma, så
får afkomman den så mycket starkare i arf.  Och den
utbildar giftet vidare ända till dekadencens, sjelfmordets 
sista led kommer och sätter punkt.

Den lägre driften, den ensamma kärleken, dödar
den högre, den gemensamma.

Så snart blott individen får ögonen öppna för
dennas sin dödsfiendes rätta natur, är han herre
öfver den — utbildar han den ej vidare.

Sedan mikroskopet lärde oss att se bacillerna och
studera deras lif, hålla vi på att lära oss bekämpa
dem.

De dekadenta formerna — de som i allt mindre
grad odla förmågan att lefva vidare — odla ofta i allt
högre grad sin forms andra egenskaper, ju längre
dekadencen fortskrider.

De få dem koncentrerade, skärpta i allt högre grad
än de samtidiga existenser, hvilka kunna lefva vidare.
De få det, emedan de ej kunna dela dem, ej kunna
gifva dem vidare.

<i>Deras dekadence ligger ensamt i sjelfva driften.</i>

Det är bland dessa individer man får söka sin
tids siare: genierna.

Och just de äro de mikroskop genom hvilka de
andra få se sig sjelfva.

Ty de hafva erfarenheten.

— Naturen drager således fördel till och med af
sina missbildningar.

— Jag „the Ripper“ är ett sådant drifternas
mikroskop.  Det är dem jag söker — dem jag vigt min
verksamhet.

Jag har sökt och funnit könsdriftens värsta
fiende — den ensamma kärlekens bacill i alla de
lefvande lif jag skurit upp.

— Alltsedan driften delades, äro dess båda så
olika delar enade endast i tron på sitt eviga lif.

Formen för denna den delade driftens instinktiva
kult af tron, dess gemensamma vilja att lefva vidare — 
är <i>lidelsen</i>.

Der två individer mötas i sin <i>lidelse</i> — äro de
egnade att också mötas i <i>driften</i>, — att tillsammans
öfverföra det individuella lifsarbetet i ett nytt led.

Sjelfva kalla de detta sammanförande af lidelser
och drifter för kärlek.

Vetenskapen har kallat denna lidelsens kult det
fria urvalet.

— De dekadenta individerna, de, hvilka hafva
den sjelfmördande driften, — de hafva lidelsen så
mycket starkare, som de ju ej kunna fullt tillfredsställa
den, ej kunna varaktigt lefva vidare.


Hos dem påskyndar lidelsen sjelfmordsprocessen.

— På ett lägre stadium har den tudelade driften 
sina periodiskt återkommande tider, då den måste
verka, och sina tider då den ej kan.

Det var de första skrankorna på kärleken, — 
när de omgifvande förhållandena, klimatet, årstiderna
voro dess herskare.

Ju mera komplicerad individen blef, ju mera
herre han blef öfver de omgifvande omständigheterna,
desto mer olämpliga blefvo de skrankorna.  Och hos de
högsta individerna ha de fallit bort och ersatts af andra.

Dessa högsta individer <i>kunna</i> en enda lång tid
och hafva sina tider då de ej få.

Detta är rätt — men praktiseras orätt.

Detta „ej får“ är ännu en bestämmelse af
oförmågan.  Hos en ännu högre form än vår, kommer det
att heta „ej vill“.

Ej vilja — <i>förr än tiden är inne</i>.

När tiden är inne, det veta ej de individer som
derför äro bundna af ett allmänt förbud.  De, som
komma att kunna säga „vill ej” — de skola veta att
iakttaga den.

Den är <i>när lidelsen bjuder</i>.  När lidelsen bjuder en
individ som ej får, — då inställer sig den sjelfmördande 
driften — de lägre stadiernas drift, som en objuden 
snyltgäst vid kärlekens bord.

Och det kommer att vara så ända till dess härjningar 
blifvit sådana att de måste motarbetas med ett
bestämdt — <i>du måste</i>, när lidelsen bjuder!

Det blir först, när menskligheten hunnit så långt
i herravälde öfver de omgifvande omständigheterna,
att den <i>kan</i> lyda detta måste, utan afseende på dem.

Den kommer en gång att göra det af nödtvång,
för att ej totalt gå under.

Sjelfmordsdriften — de lägre stadiernas lifsdrift
kommer att tvinga dem.

— Naturen vänder till och med sina fel till godo!

Den har sina skarpa medel att korrigera utvecklingen 
med. Tusende, ja millioner individer dö af
det, — men det lefvande hålles qvar på sin väg inom
den engång påbörjade rörelsen.

*
</chapter>
<chapter name="IV. Den blinda trons logik">

<h2><small>IV.</small></h2>

<h2>Den blinda trons logik.</h2>

<h2><small>(Tydning af ett gammalt recept).</small></h2>

<h2>———</h2>

Man tager ett af alla omisskänneligt faktum,
grupperar omkring detta faktum abstrakta begrepp
och antagna läror, förbinder dem sinsemellan och med detta
faktum till en logisk kedja, tager detta logiska bevis med
dess slutända till början, och man hafver en lära.

Se här ett sådant förfarande:

— „Ger var ond inför Herranom — derför
dödade Herren honom“. —

<tab><tab><tab><tab><tab> (Mos. I. 38. 7.)

Faktum var här att Ger dog.

Herren dödade Ger — alltså var Ger syndig.

— Herren råder öfver lif ock död.

<i>Alltså dödade Herren honom.</i>

— Herren dödade honom.

<i>Alltså var Ger syndig.</i>

Ger var syndig, hvilket skulle bevisas.  Bevisas
för dem som fordra bevis, för de tänkande.

Så tager man det bevisade i slutändan och vänder
om det:

„<i>Ger var syndig</i>, — alltså dödade honom Herren“.

<i>Herren straffar all synd.</i>

Der ha’ vi läran — den som skall tros af de
dumme.

Receptet håller streck för alla lärotillverkare.  
Alla hafva de användt det, bättre eller sämre och
ingen har uppfunnit det.

Metoden är helt enkel — samma mekaniska
förvexling af orsak och verkan som i drömmen.

— Vi känna alla till ett uppvaknande förorsakadt
af ett buller — en knackning på dörren etc. — 
Faktiskt vakna vi af denna knackning, men den föregås
af en, som vi tycka lång dröm, hvars afslutning i vårt
medvetande just är det buller som framkallat drömmen.

Vi veta vakna att det bullret är orsak till drömmen.  
Men drömmande erfara vi motsatsen. — Drömmen 
inbilla vi oss då förorsaka den sluteffekt såsom
hvilken vi uppfatta det yttre bullret.

Låt oss se processen an.

— En stöt träffar ett sofvande medvetande.

(D. v. s. de hvilande = utom viljans verksamhet 
försatta sinnesorganen förmedla ett yttre intryck
till medvetandet.)

Medvetandet är vår samling minnen glömda och
icke glömda.

Det yttre intrycket väcker det af minnena som
ligger närmast i medvetande.  Detta gör i sin tur
intryck på närmast beslägtade minne — detta åter på
ett annat och så går rörelsen vidare från det ena till
det andra minnet godtyckligt och endast på grund af
tillfällig slägtskap.  Det är som att kasta en sten i
en sjö.  Och när det första intrycket trängt sig in i
medvetandet knuffats och armbågats med de gamla
minnena om plats så långt som dess kraft förmår,
aflagrar det sig slutligen i sin tur som minne.

Hela denna rörelse i medvetandet öfvar i mån
af sin kraft reflexverkan på våra sofvande sinnen — 
framkallar intryck af bild — bilderna föda tankar
— tankarne handlingar — hörda ord, alstrar hvad vi i
dagligt tal kalla <i>en dröm</i>.  Och sist i denna dröm
kommer så det nya intrycket som det sista minnet.

Och när vi vakna veta vi att intrycket <i>var</i> det
första och vi <i>minnas</i> att det kom oss sist till handa.  
Vi minnas det både som orsak och verkan.

Vårt vakna medvetande räknar det som orsak
emedan det kom först <i>i handling</i>.

Vårt sofvande medvetande kallar det verkan
emedan det kom sist till minnet.

Men vi fatta det ej.  Ty vi veta ej att i förhållande 
till vårt medvetande är orsak och verkan samma
sak.  Det yttre intrycket är orsak och verkan alltefter
ifrån hvilken sida vi se det.

Och vi känna ej ännu vår egen tvetydighet.

Hvad som är precis samma sak blir för oss rent
motsatta begrepp emedan vi ännu ej fatta dess olika
lägen på ömse sidor om denna vår tvetydighet ej fatta
att vi endast se det från olika synpunkter.

<i>Och dock är tankeprocessen i vaket tillstånd precis
densamma.</i>

En stöt — „ett infall“ — och våra minnen äro
i rörelse, gifva oss tankar, idéer, bilder, visioner i
brokigt virrvarr, till dess rörelsen småningom aftager
och endast intrycket har aflagrat sig som ett sista
minne i medvetandet.

Den vakna och den drömmande tankeprocessen
skulle alltid få detta samma förlopp, om ej den vakna
så ofta afbrötes af nya yttre intryck, och den sofvande
så sällan.

Denna benägenhet hos menniskan att förvexla
orsak och verkan, denna osäkra punkt i hennes
medvetande har alla läromakare begagnat vid tillagande
af sina läror.

De ha tagit en lagom ansträngande dosis sanning
för förståndet, draperat denna i en väfnad af fraser,
ord och gamla läror.  Och den blinda tron har
beredvilligast accepterat blandningen ock trott på grund af
bevisen, hvilke voro endast en ren omvändning af lärans
ord, — ett taskspeleri endast med orsak och verkan.

Men menskligheten börjar blifva mogen för
operation — han kan snart komma, ögonläkaren för den
blindheten! —

Ett snitt med knifven endast och starren
faller af! —

<img></img>
</chapter>
<chapter name="Fragment">

<h2>Fragment</h2>

<h2><small>(funnet bland Uppskärarens manuskripter).</small></h2>

<h2>———</h2>

— — — — — — — — — — — — — — — — 

Lifvet är helt enkelt — hafvet är helt enkelt — 
skogen är helt enkel.

Glöm blott ej lifvet för de många lefvande — 
ej hafvet för dess många vågor — skogen för dess
mångfald af träd!

— Jag konstruerar ej upp lifvet ur många små
fakta, ty jag är ingen byggningsman, utan en
uppskärare.

Jag skär upp ett stort faktum — dissekerar — 
tager ur det lifvet och lemnar de döda resterna åt
dem, som kunna hafva sin nytta deraf.

Se här några af mina lik rester af min
verksamhet.

Resultaten behåller jag för mig — eller för den
Ripper som är väldigare än jag —

<i>(Som sagdt tappade han notisboken, jemte
manuskriptet till följande berättelser, hvarför båda kunnat
offentliggöras samtidigt).</i>

<img></img>
</chapter>

<chapter name="Vanitas">

<h2>VANITAS.</h2>

</chapter>
<chapter name="I. En altartafla">

<h2><small>I.</small></h2>

<h2>En altartafla.</h2>

Utanför skolan blef han stående ensam och
dyster, medan kamraterna tågade i väg, i glada flockar
under skratt och skämt.

Några af lärarens ord återklingade ännu i hans öra.

— De kunde vara glada — hade han sagt — 
att få sin uppfostran här i Weimar, der så många
store män lefvat och verkat och blifvit begrafna! —

Att de ej blifvit födda der talade han ej om.

Men han hade sagt något om vishetens vagga och
minnenas helgedom, och — —

Mera kom Martin ej ihåg.  Och han orkade ej
tänka på alltsammans — af hvad han hade hört
vågade endast en oredig ramsa af ord af och an i
minnet, utan allt sammanhang. —

Så hade det varit med honom igen i dag — han
hade suttit der på skolbänken och ej kunnat följa med.

Frågor och svar hade surrat oredigt i hans öron,
utan att han lyckades fånga en enda af dem.  Det
var som att snappa efter flugor i drömmen.

— Så kunde det ej få gå längre! — Han vore
tvungen att arbeta sig ut ur dåsigheten — ta’ 
krafterna samman, — få erkännande och bättre humör!
Bättre humör framför allt! —

Han såg efter de andra.

En lång rad af brokiga mössor böljade fram nere
på aqvedukten, ormade in i en gata på andra sidan
och försvann.

— Det lönade sig nog inte att försöka!  Han
kunde ändå aldrig bli’ glad som de.

Nära på hade han lyckats — men så var olyckan
åter öfver honom, och dubbelt starkare!

— Och nu stod han der igen!

— — — — — — — — — — — — — — — — 

Han vek af till venster, gick förbi museet, utför
sluttningen till dalgången och kom in på en smal
krokig gata i gamla staden.  Utan att se, eller uppfatta
något som han såg följde han gatans slingringar — 
kom fram förbi stadskyrkan, med Herders staty framför 
— ock gick vidare, långsamt släpande och
med sänkt blick.

Vakten skrek „rraus!“ när han kom fram till
slottet, — mekaniskt lyftade han hatten, som alla
andra, för en äldre civilklädd herre, som kom förbi. —

Fötterna rörde sig af gammal vana, förde honom
i samma riktning som så många gånger förut — ned
på bron öfver Ilm, — ned genom en trappa i ena
bropelaren.

Och så stod han slutligen i parken — Göthes
skapelse — och andades litet friare.

Källorna sorlade döfvande — solljuset blänkte
och bländade mellan den späda ljusa grönskan — 
ringlade ned för de grå trädstammarne och flöt ut öfver
sandgången i ett lekfullt dallrande.  Löfverket födde
det endast små oroliga skuggungar ännu, hvilka
kilade som råttor af och an öfver marken.

Det qvittrade och lefde i hvar buske, luften var
fylld af vårfröjd och friskhet och en och annan
pojkaktig vindil for alltemellanåt in i trädkronorna, och
skakade om grenarne, så att en gammal qvist från i fjol flög
midt in i lawntennisspelet, — den blåste de unga
flickorna i ansigtet, rufsade till håret för dem och kastade
dam i ögonen på deras beundrande motspelare, så att
de slogo falskt och bollen flög långt in i buskarne.

Ett par unga flickor löste sig ifrån den
skrattande gruppen och kommo långsamt gående emot
honom — den ena såg så underligt på honom, — han
hade mött henne ofta i Schillerstrasse.

Men han slog ned ögonen — kände en brännande
hetta i ansigtet — det började rycka förläget omkring
munnen. — Plötsligt tog han af en sidoväg, helt skyggt.  
Han vågade ej möta dem. —

— Skrattet ifrån 1awn-tennisspelarne trängde
helt störande in i hans dåsighet, — solskenet irriterade
ögonen och fogelqvittret gjorde honom nervös.

Han såg allt, som genom en dimma — hörde
allt som en enda obestämd blandning af ljud — hade
ej energi nog att fatta, utan kände en hätsk
opposition mot alla intryck, som trängde sig inpå honom
och ville väcka hans sofvande jag.  Allt inom honom
var en enda ständigt växande disharmoni — ett
tättspunnet nät af motsatta önskningar, hvilket höll honom
fången i oöfvervinnerlig maktlöshet.

Han kände sig så olycklig, som aldrig förr — så
ensam och omöjlig, och i ett plötsligt utbrott af
djupaste förtviflan kastade han sig framstupa i gräset,
snyftade ooh grät heta tårar, och önskade sig död, — 
midt i en vår full af lif och solljus.

— Steg kommo närmare på sandgången. —

Han steg upp och gick med långsamma steg sin
väg, bort ifrån parken och våren, och bar sin
maktlöshet in i staden igen.

Den passade bra till de grå gatorna och de gamla
husen med mörknade, grönaktiga fönsterrutor och
rostiga knarrande och oläsliga bleckskyltar.

De stodo der, de gamla husen i samma slingrade
virrvarr, så, som de blifvit ditställda någon gång
fordomdags, — insjunkna i gatan och tätt sammanpackade.

De stängde ut hvarandra från luft och ljus i
gemensam rädsla för att låta dagen skina in öfver
lifvet inne i deras dunkel, som endast genom små
låga dörrar stod i förbindelse med grändernas.

Gränderna smögo sig hemlighetsfullt ut i gatorna,
— gatorna slingrade om hvarandra ut i någon
hufvudgata och denna förde till — kyrkan.

— Det stod några vagnar framför stora
kyrkporten; — ett dussin nyfikna bildade spalier.

Martin gick in.

Uppe i koret stod den andlige i sin svarta drägt
och läste välsignelsen öfver ett knäböjande par.  En
liten skara bröllopsgäster bevittnade den heliga akten.

Annars var kyrkan tom.

Den andliges ord flöt samman i ett enda
rytmiskt vågande genljud, som skallade in mellan
skulpturerna i grafkoren, tillbaka ut i skeppet igen — 
stötte samman med nya mötande ord — svällde till
och förtonade högt uppe under hvalfven der 
solljuset stal sig in gulligt och oförhindradt af måladt
glas. —

Inne i koret rådde ett mystiskt mångfärgadt
halfdunkel, i hvilket hans öga endast med möda fann
sig tillrätta.

Midt i virrvarret af färger och ljus sväfvade tre
glänsande gyllene fyrkanter likt ett tredeladt fönster,
genom hvilket man såg något, som tycktes passera på
mycket långt afstånd.

I den midtersta fyrkanten hängde Kristus på
korset, — scenen till venster framställde den uppståndne
frälsaren tillbedd af knäböjande furstligt klädda
menniskor, hvilka åsågo huru han trampade under sin fot
tvenne vidunder — den bibliskt-traditionella fantasiens
död och djefvul. —

Midt emot — i ramen till höger knäböjde andra
menniskor för Kristi båda profeter: Johannes Döparen
och Martin Luther, — den föregångne och den
efterkomne.

De tre taflorna utgjorde både en del af och en
aflägsen bakgrund till det sceneriet.  Och i det helas
midt stod hög och stor prestens mörka gestalt och
utsträckte händerna välsignande öfver det knäböjande
paret och dettas omgifvande vänner, af hvilka en och
annan höll näsduken för ögonen.

Martins blick stannade vid den hvita punkt i
taflans midt som utgjordes af prestens hvita krage
och hängde der som fasttrollad i ett oafbrutet stirrande.

Småningom fick allting klarare konturer för ögat
— ljusnade — blef tydligare — det var som hade
taflan stigit in i hans inre — som hade han sjelf
plötsligt blifvit en del af den.


Som på långt afstånd — ur en dröm hörde han
prestens djupa stämma vibrerande framsäga heliga
ord — —

Han hörde ej hvad han sade — brydde sig ej
om att fatta det.  Men det kom snygande öfver honom
en hittills oanad känsla af lugn — det stridiga
virrvarret inom honom jemnades ut, flöt samman i ett enda
mångfärgadt halfdunkel — enades i helig bäfvan
inför det upphöjda.

— Derför hade han känt sig så främmande och
förtviflad derute i det lekande lifvet, emedan hans
ande hade sitt rätta hem <i>här</i> — i det mystiska — 
här, dit gammal och ung, hög och låg kommo för att
knäböja! — —

Välsignelsens ord förklingade och förtrollningen
bröts.

Det blef så varmt inom honom — han andades
med ens lätt och fritt — hänförelsen pressade fram
tårar i hans ögon. Och när orgeln började spela
jublade det med inom honom en hel kör af glädjehymner
och han sjönk ned på sina knän ensam borta i sin
vrå och bad länge — hvad visste han ej, hvarken
före eller efteråt.

När han lyftade hufvudet var kyrkan tom.  
Endast den andliges mörka gestalt stod der ännu i ensam
andakt med hufvudet böjdt inför Kristus på korset, — 
stod der tyst och stum, som en vägvisare i en ödemark.

Martin gick fram till honom.  Han darrade något
inför prestens förvånade blick — men fattade mod.  
Med sänkta ögon stammade han så fram sin bikt — 
bekände för den andlige sin stora ungdomssynd och
bad honom om hjelp.

Presten lade sin hand lugnande på den unge
mannens hufvud och talade tröstens ord.

— Kristus, som tagit alla våra synder på sig
vore en frälsare äfven för honom! — Han skulle ej
förlora modet för de pröfningar han underkastades — 
den makt som sände pröfningarne hade också sina
afsigter dermed, och skulle engång vända dem till det
bästa. —

— Han, presten, hade äfven i sin ungdom pröfvats 
i synd, men Herren hade renat honom — — —

Presten drog den unge mannen till sig och kysste
honom på pannan, — — —

Lugn och fri kom Martin ut ifrån kyrkan igen.

— Altartaflan och scenen i kyrkan uppfyllde
hans inre — blef hans helgedom — hans synglas — 
förstånd och språkrör.

I fantasien var han inne i det mångfärgade 
halfdunklet igen, der frälsaren trampade döden och
djefvulen under sina fötter — och Kristus på korset blickade
undrande.  Och Johannes Döparen, Martin Luther och
de knäböjande furstliga sade amen och halleluja och
höjde sina hufvud till bifall. — Och presten stod hög
och stor och sträckte välsignande ut händerna öfver
en osyrdig menighet. — — Och presten bar <i>hans</i>,
Martins, drag. —

— Ja — Herren hade afsigter med honom — 
hade nog endast pröfvat honom!

Han hade gått in i Guds hus af en händelse, och
han hade funnit sin lifsuppgift der! —

Prest skulle han blifva det kände han sig
kallad till!

— — — — — — — — — — — — — — — —


Det fattade beslutet gaf honom mod och
verksamhets-lust åter, och arbetet gick.

Redan efter ett år var han i Jena vid universitetet 
och bedref sina teologiska studier med all ifver.

— Han syndade icke mera — råkade aldrig
mera i frestelse.

Men Herren sände honom pröfningar då och då.  
Och när han dukade under reste han sig med dubbel
kraft och kastade sig med allt häftigare ifver öfver
förberedelserna till sitt teologiska kall.

*
</chapter>
<chapter name="II. Skuggspel">

<h2><small>II.</small></h2>

<h2>Skuggspel.</h2>

Pastor Martin gick med stora steg framåt byns
kufvudgata. Hans slätrakade ansigte glänste i
solskenet — ögonen stirrade tankfullt fram. —

Han älskade — älskade, med en kärlek stark ock
stor ock ordrik, som all kärlek, — kysk som kans
heligaste tankar ock full af detta upphöjda svärmeri, som
endast kan gifva sig luft i bilder lånade från floran
ock stjernehimmelen. — Han kom allt närmare
bierlokalen, som låg snedt emot kyrkan, midt i byn.

Tankarne voro alltjemt kos Gretchen. — —

— Gretchen var bierlokalens enda Hebe, ock en
skönare Hebe fanns ej i hela Thüringerland. Alla
byns unge män brunno af kärlek till henne.

Den unge studenten på sommarnöje, tillbragte sina
förmiddagar hos henne i angenämaste underhållning.

Så äfven i dag.

De talade om kärleken, — studenten om sin, ock
hon om prestens.

— „Tänk“, sade hon — „han vill gifta sig med
mig — riktigt — på alvar! — <i>Han</i> — en sådan fin
man, — ock med <i>mig</i>! — Det ville nog inte <i>ni</i>?” —
— För att få ega henne vore han beredd till allt,
till och med till giftermål, — bedyrade den unge
studenten och lade sin arm om hennes smärta lif.

Hon lät det ske.

Några dagar hade det ändå dröjt innan hon
tillät denna förtrolighet, ty hon var en ärbar flicka.
Och nu tillät hon en kyss till och med. Allt under
förklaring att hon ej trodde ett ord af allt hvad han
sade. Men höll af honom — mest af alla — mera än
af sjelfva pastorn till och med.

Hon smålog så ömt och såg så menande ut att
han kysste henne en gång till. —

Tête à tëten utvecklade sig på bästa sätt. -—

— Pastor Martin kom allt närmare bierlokalen.

Han öppnade dörren och såg in. Borta vid 
buffeten såg han två skuggor i intimaste underhållning
med kvarandra.

Den ena skuggan gaf till ett litet skrik slog
den andra en sjungande örfil och snyftade hjertslitande:
„— fy, det är — styggt af er — att behandla mig
så!” —

Den andra skuggan vände sig också om emot
dörren.

Der stod pastorn hög och stor — med en min
och en hållning som en straffande engel, vid ingången
till ett förloradt paradis.

„Kom med mig unge man! Jag har några ord
att säga eder.” —

Den unge studenten kom, helt skamsen öfver
örfilen som så Öfverraskande hade afslutat den så
angenämt påbörjade kyssduetten.

Han såg sig om.

Gretchen stod der i all sin kränkta oskulds glans.
Biktiga våta tårar hade hon lyckats pressa fram.

— „Den erkekoketten!“ —

Pastor Martin hade många ord att säga.

Den unge studenten blef öfverbevisad om att ej
hafva haft några hederliga afsigter, — uppmanad att
tacka den himmelske Fadern, som hade sändt honom
pastor Martin i detta frestelsens ögonblick. Och så
lemnades han af Herrens sändebud öfvergifven.
förkrossad och ångerfull i ett gathörn.

Pastor Martin hade ej uppträdt som rival —
endast som moralpredikant.

— Hans egen kärlek, så ren och upphöjd öfver
allt jordiskt, så ädel, försakande och fri från alla
begär, — det var honom motbjudande att ens i tanken
ställa den i jembredd med den andres syndiga
lättsinne! —

— Det hade varit Herrans vilja att pröfva 
honom — att låta honom se den älskade i en annans
armar — utröna, om hans kärlek vore den rätta, om
han vore värdig den sällheten att engång kalla henne
sin maka. — — —

— Pastor Martin gick tankfullt, med långsamma
steg tillbaka längs byns enda gata.

***

Skänklokalen var full af rök och bakom disken
stod Gretchen och smålog kokett.

Hon hade dem alla hos sig, de byns unge män,
som brunno af kärlek till henne.

De sutto der alla omkring stambordet — doktorn,
pastorn, aptekarn och den unge studenten på sommarnöje.
Det var en lördag afton. — —

Aptekaren förklarade i förbigående att i qväll
kunde han ej stanna qvar längre än till nio. Han
hade lofvat sitt biträde att få gå ut då! Och någon
måste alltid vara på apoteket!

— Han gaf Gretchen en hastig blick och fick en
omärklig nick till svar. Men när han vände ryggen
till gjorde hon en liten grimas, och sände studenten
en öm blick.

— Doktorn blickade i sin tur öfver till henne —
så melankoliskt. Melankoliskt blickade hon tillbaka
och gaf honom ett hoppfullt leende. Det leendet —
det leendet — det kände doktorn så väl!

Han trodde helt plötsligt att han också gjorde
bäst i att gå hem tidigt i qväll! Han mådde inte
riktigt bra — han — borde se igenom sina recepter. —

Studenten fick en ännu ömmare blick bakom
doktorns rygg. —

Så gjorde sig pastorn mobil.

— Han upphörde att stirra dystert framför sig,
upphof sin röst och började berätta.

— Han hade ingifvelser — en ny källa hade
sprungit upp i hans bröst — hans obetydliga person
hade haft besök af diktens heliga guddom. —

— Ja — han hade tagit med sig det sista —
han ville så gerna höra de andras omdöme! —

De andra jublade.

Pastorn tog fram ett tättskrifvet ark ur sin
bröstficka, vek upp det — stal sig en styrkande blick af
Gretchen och skanderade så på flytande hexameter ett
epos om kärleken

<tab><tab><tab><tab><tab>„„Till <i>henne.”</i>
En skallande applåd gaf honom bevis på
vännernas vänskapsfulla öfverseende.

Pastorn tackade något förlägen.

— Han förtjänade det ej — han toge sig
friheten adressera hyllningen till värdigare person! —

Han öfverlenmade papperet till Gretchen med en
gest, som delade han ut ett, skolbetyg, men med en
blick innehållande så mycken outsäglig kärlek, att den
nyss skanderade alldeles förbleknade i bredd dermed.
Så underhöll han ett hviskande samtal med henne,
inhöstade en riklig skörd af koketta ögonkast och
instämmande nickar. Slutligen vågade han en
handtryckning — en lång vältalig en, — skådade så än en gång
djupt in genom hennes själs butikfönster, och gick,
utan att ens tänka på sina medtäilare eller säga adjö
åt dem.

Gretchen såg så tankfull ut — ända tills dörren
slog igen om honom. Då gaf hon sin student en blick
— åh hvad för en blick! Och denne var alls ej
svartsjuk på den gode pastorn längre.

— Doktorn trodde han skulle gå nu, reste sig,
gick fram och skakade hand med den sköna, kviskade
henne ett klockslag i örat och försvann.

De båda andra undrade hvem af dem som först
skulle gå.

Studenten beställde en hel liter till.

Då blef aptekaren orolig — såg ett par gånger
efter hvad klockan var — beklagade sitt arma
biträde som han så sällan kunde ge ledigt åt, och bad
slutligen studenten ej taga illa upp, — men nu finge
han lof att gå.

Också han gjorde sin krokväg förbi Gretchen —
också han hviskade med henne. — Hon hviskade
honom doktorns klockslag i örat och han gick så säll.

Ändtligen voro de ensamma.

Hon kunde gerna få stänga, sade hon åt värden
det kommer ändå ingen gäst mer. — Så räknade hon
upp kassan åt honom.

Studenten sade åt värden att han skulle följa
henne till hennes port.

— Vägarne voro så osäkra! —

Värden såg ej ut som om han trodde det om
vägarne.

Det blef hon som följde studenten.

— En lång allé ledde från byn öfver öppna
fältet bort till den farm der han bodde.

Det var det herrligaste månsken.

Popplarne kastade långa sneda skuggor ut öfver
fältet — kastanjen midt i allen bredde ut en skugga
stor som ett sagans kungarike.

Två korta skuggor, ömt förenade gledo i sakta
mak fram öfver de andra.

En annan större kom der långt borta skridande
emot dem.

De båda försvunno plötsligt i kastanjeskuggan.

„Det är pastorn!" hviskade Gretchen.

Han var redan så nära att de hörde honom.

Med höjdt hufvud och blicken riktad på månen
skred han värdigt vägen fram. Den stora slokhatten
låg ömt pressad till hans bröst — högra handen for
alltemellanåt genom de fladdrande lockarne — eller
gjorde öfvertygande gester åt alla håll.

Och han deklamerade med vibrerande stämma en
hel orkan af glödande kärlekseder ut i toma luften.

När han kommit förbi dem, stego de fram ifrån
sitt gömställe och gingo vidare hem till studenten.

Och för honom öppnade den hulda engeln
portarna till det efterlängtade paradis, om hvilket pastorn
berättade åt månen, — för hvilket doktorn satt
förgäfves hemma ocL mådde illa och aptekarbiträdet
alldeles gagnlöst hade fått permission i afton.

***

Det var månsken många aftnar å rad. Och ofta
vid midnattstid gled der två skuggor ut ifrån byn fram
genom allén och försvunno i dunklet på andra sidan
månskenet.

***

Stambordet i bierstugan var påfallande oregelbundet
besökt de dagarne. Men en afton sutto de der alla fyra.

Doktorn berättade hemlighetsfullt om skuggor i
månsken. Han hade sett sådana i går! —

Det gaf pastorn anledning att taga fram ett
papper och skandera en dikt. —

Doktorn anmärkte vresigt, att den dikten var
bara smörja!

Pastorn log öfverlägset och gick. —

— Aptekarn ansåg för sin del, att om doktorns
recept vore rimmade, så vore det mera poesi i dem.

Studenten smålog, och mente att doktorns
diktförsök väl ej hölls så strängt inom recepturens område!
Han hade ju nyss presterat en månskens-fantasi till
och med! —

— Doktorn anmärkte stucken att han ej behöfde
fantasiens hjelp och ännu mindre diktkonstens för att
begripa och berätta hvad han hade sett i går.


— De skuggorna kade förekommit honom mera
än välbekanta!

Studenten hviskade åt honom att låta ämnet vara.

— Det <i>vore</i> nog <i>så</i> emellan honom och Gretchen!
Men doktorn kunde ju låta bli' att säga det åt
pastorn och apotekarn.

Doktorn gratulerade litet försmädligt.

— Han skulle ingenting säga! <i>Han</i> var ej den
som sprang med sqvaller! Aldrig någonsin! —

***

Han talade om det för pastorn först af alla.

Denne rusade i väg som en vind ned till
Gretchen. Och hon stod bakom sin disk, med rödgråtna
ögon, och sade, att hon ville flytta på ögonblicket!

— I en sådan här håla blefve hon på inga
vilkor längre! — Gästerna täflade ju om att taga heder
och ära af henne! — Och hon hade intet ondt gjort!

Men aldrig mer skulle hon låta någon
pojkslyngel följa sig hem! <i>Det</i> var då säkert! —

Pastorn tröstade henne med berättelsen om den
botfärdiga Magdalena. Han öppnade sitt stora hjerta
för henne och meddelade henne sin och himlens
förlåtelse för att hon bedragit honom. Så som han
hoppades få sina synder förlåtna — så förlät han hennes. —

— Men den eländige förföraren, bedragaren,
äreskändaren, som skymfat honom i hans kärlek, <i>han</i> skulle
straffas! —

Pastorn hade varit kårstudent. — Han talade med
doktorn och så gingo de båda ut till farmen der
studenten bodde.

Denne hade rest.
— „Nå det var bäst“, sade doktorn. „Hon var
verkligen inte värd att ni skulle slåss för hennes
skull. “ —

— „Hvarför berättade ni då ut historien?"
frågade pastorn förvånad.

— „Jag var förargad för att hon öfvergaf mig
för honom!" —

Pastorn tittade stort på honom, och de gingo
tysta tillbaka in till byn. På gatan mötte de aptekarn,
med Gretchen under armen. Hon fnittrade till något
när de passerat förbi.

Pastorn vek åt sidan och gick dädan ifrån
doktorn utan att säga ett ord. Gick och gick genom byn,
ut på andra sidan och bort med landsvägen utan att
tänka på hvart eller hvarför. Hans skugga gick framför.

— — Han hade älskat djupt och uppriktigt —
och hon hade lekt med honom — spelat hjertlöst med
hans känslor — Och de andra hade skrattat ut honom!
— Det var han dock för god till! Men det skulle vara
slut på allt svärmeri nu! — Hans kall var för
allvarligt — hans värdighet finge ej sättas på spel så! —

— Ogift skulle han bli nu och kärleken den var
för evigt död och begrafven.

— Den stora allmänna människokärleken skulle
hädanefter vara hans svärmeri!

Utan att veta det hade han gått i riktning mot
Weimar. Han var alldeles utanför nu — hade gått
öfver två timmar alltså!

Han höjde hufvudet och gick med fasta steg
Erfurtertrasse fram.

Framför hofteatern stannade han vid Schillers
och Göthes dubbelbyst. Den ena gaslågan på platsen
brann ännu och gaf en skarp jättestor skugga af
diktarparet på den hvita teaterväggen. De höllo
gemensamt en lagerkrans.

— „Das evig weibliche zieht uns hinan“ — sade
han mekaniskt.

„— Zieht uns <i>hinab</i>“( tillade han hårdt.
„Qvinnan är ett orent käril!“.

Han kände sig med ens så stark med afseende
„das weibliche“. Starkare än Fausts skald.

Halft omedvetet sträckte han ut handen efter
lagerkransen, — hans öfverståndna martyrium gaf
honom ett visst berättigande tyckte han.

Det blåste till i detsamma. Gaslågan fladdrade
häftigt — lyktstolpen svängde något a£ och an
dubbelskuggan på den hvita väggen ryckte till och for
upp och ned.

De gamle diktarnes skuggor dansade en liten
gäckande cancan med lagerkransen midt för hans näsa. —

— Han började känna sig främmande här i laget.

Han tänkte på sin hjord derhemma — på de
många förlorade fåren.

— Han var ju herden. —

Pastor Martin gick långsamt tillbaka till sin by
igen.

—
</chapter>
<chapter name="III. Herdelif">

<h2><small>III.</small></h2>

<h2>Herdelif.</h2>

— Han kände sig helt och hållet som den gode
herden! Den obestämda längtan som bodde inom
honom, hade endast varit behofvet att få frälsa och
befria små bortkomna får! —

Han höll bibelmöten i skolsalen två gånger i
veckan. Salen var öfverfylld för hvarje gång.
Skolgossarna sutto framom den andra menigheten.

— „Låter barnen komma till mig,“ plägade
pastor Martin säga.

En af dem gaf pastorn mycket att fundera på.

Det var en gosse af omkring tio år, knubbig,
rödkindad, blåögd och guldlockig.

Han satt där och stirrade pastorn rakt i ansiktet
med stora frågande ögon och hörde tyst och alvarsamt
på, som gällde det lif eller död för honom.

— De ögonen — den blicken frågade om något,
som kräfde svar!

— Eller kanske hade han något att anförtro
pastorn! —

Men hvarför frågade han ej då!?

Han hade väl ej mod! —
Pastorn såg mest på honom i hela församlingen.

— Den gossen — han såg min sann ej ut som
om han bure på någon olycka! — —

Men pastorn hade erfarenhet af mennniskorna.
Han visste att man finge ej döma efter ytan.

— Kanske vore det bäst att komma den
stackaren till mötes på halfva vägen! —

Pastorn tänkte på sig sjelf och den der gången
i kyrkan.

— Ja, ja! — Det var ej allom gifvet att komma
i sådan stämning — många voro visst kallade, men —

— Han ville tala vid gossen.

— „Kom upp till mig i morgon förmiddag, —
jag har något att tala med dig om min son!“ —

Den unge rödkindade bockade och tackade och
lofvade komma. Och stoltserade för kamraterna
öfver den ära som vederfors honom.

Han kom dit.

Pastorn hade litet svårt att komma sig för med
inledningen.

— Det var ett sådant kinkigt ämne.

Han anmärkte att börja med, att det funnes
saker och ting som — som — som man kanske helst
bar inom sig — som voro rysligt farliga att sluta så
inom sig sjelf — som man borde anförtro åt andra.

— „Ja“, sade gossen.

— Pastorn började så utbreda sig om
prestaembetets betydelse — ej blott ett predikareembete,
utan en fristad dit enhvar utan skilnad, vore han
än så oren kunde komma och söka tröst och råd, och
finna hjelp.

Gossen sade ja igen och gjorde stora ögon.
— Hade han — kunde han, tala med sina
föräldrar om allt? -- -- Ja, det vill säga, han visste och
trodde nog att han var en god son, — men det fanns
saker och ting, som — som — hade intet med
föräldrakärleken att göra — som — ja — han förstode
väl? —

Nu satt pojken och stirade och visste ingenting.
Pastorn tog till orda igen.

— Alla menniskor voro i synd födda — 
behäftade med synd och ohjelpligt förfallna till evig
fördömelse, om ej frälsaren en gång för alla tagit våra
synder på sig, dödt för dem på korset på det vi skulle
vara delaktiga af nåden —- -- --

— Pastorn började tala om frestaren huru han
kommer smygande om natten, bedårar en med
drömmar — försöker en till vällust — drager ned en i synd.

— Den synden -—  den synden! —

— Pastorn kom riktigt i extas när han utbredde
sig öfver den synden, som han ej vågade nämna vid
namn, utan kringgick i de skönaste krokvägar, — som
en gammal katt ikring het gröt.

— »Jag vill taga din synd på mig“, — sade han

— »säg mig hvad som tynger ditt unga sinn' — kom
till mig, din vän — låt mig vara din hjelpare, att du
må finna godt mod!

Låt oss bedja —“

Stämman vibrerade af rörelse, en fuktig glans,
kom i hans ögon.

Han erinrade sig den gång då han stått
botfärdig och darrande och bekänt och erhållit försoningens
kyss.

Och sjelf herde nu, drog han den unge till sig,
slöt honom i sina armar, och tryckte sina läppar mot
den oskyldiges panna, ögon och mun -— —

— Men då skedde något förunderligt med den
gode pastorn.

Medan han kysste, glömde han alldeles af
synden, som fanns i verlden. Och hvad värre var, —
han kände ej engång af, att den vaknade till lifs inom
honom sjelf, och slog ut i ljusan låga.

Den gamle Adam, som han trodde sig hafva
begrafvit för alltid, stod plötsligt upp ifrån de döda i
all sin glans och spelade den gode herden ett fult spratt!

Och han kyste så varmt, att den unge gossen
började få en aning om hvad för en synd den gode
pastorn hade talat så ifrigt emot, och haft så svårt
att säga rent ut.

Förskräkt slet han sig lös och sprang sin väg.
Berättade om alltsamman för sina föräldrar, och
stoltserade öfver den besegrade faran inför sina kamrater.

— — — — — — — — — — — — — — —

Den sårade anständigheten gjorde sig mobil och
en storm af ovilja bröt ut öfver den gode pastorns
hufvud.

Det blef disciplinär undersökning till och med. —

Men längre kom det ej. Undersökningen gaf
intet resultat intet belastningsmaterial. Den hungrande
justitia fick svälta.

— En oskyldig kyss endast — en pojkes
opålitliga fantasifoster, — det var allt! Pastor Martin
gick ren som en ljusens engel ut ur undersökningen.

— Men, en så svår pröfning hade Herren aldrig
förr sändt honom! Han hade mycket stora afsigter
med sin tjenare! —

— Denna sista pröfning hade han ju gått
igenom, innan någon olycka alls hade hunnit ske!

Stolt kände pastorn sitt sjelfförtroende växa, och
djupt förnärmad tog han afsked från sin tjenst. Han
var obeveklig.

— Disciplinär undersökning! — Mot en Herrans
tjenare! —

— Han ville inga jordiska herrar hafva mer! En
herde vore han visst, men endast i en Herres tjenst!
Och hela menskligheten vore hans hjord hädanefter!

Han gick ut i verlden, ensam och oåtkomlig för
alla, och blef en stor profet.

—
</chapter>
<chapter name="IV. Varde ljus!">

<h2><small>IV.</small></h2>

<h2>Varde ljus!</h2>

Den berömde talaren steg vördigt fram på
tribunen.

Det var som när en raket plötsligt går upp 
öfver en i mörker insvept folkmängd. Samma plötsliga
sorl af öfverraskning öfver den lysande företeelsen —
och så på en gång djup tystnad — andaktsfull väntan
på explosionen.

Den stimulerade honom ock kittlade nerverna så
bekagligt, denna plötsligt inträdande tystnad. Och
afsigtligt förlängde han den något — njöt den i små
portioner, som en sällsynt läckerhet enkom beredd för
hans gom ock retande aptiten ända upp till de
förvägnaste storhetsdrömmar.

Som från en höjd såg han i sådana ögonblick
ut öfver hela sitt lif. Hans andliga personlighet
förkroppsligades i allt väldigare dimensioner för hans inre
syn, och trängde alldeles tillbaka till intet hans yttre
menniska med alla dess, Gud vare lof, nu dödade
lustar ock passioner.

En högre makt hade länkat hans förgångna
endast för att han skulle kunna stå här nu — en 
profet öfver alla profeter, och fordra att blifva trodd —
blindt trodd!

Som i en dröm förvexlande orsak ock verkan
ansåg han sig hafva lefvat så förunderligt följdriktigt
fram emot detta mål.

Med en lång blick insvepte han åhörarne och
liksom drog dem inom trollkretsen af sin fanatism. Och
började så inprovisera.

— Han gick ut från himmelriket, som han
liknade vid en såningsman. Han talade om god frukt
och ond frukt — om den eviga saligheten — om
synden — döden — den eviga fördömelsen — om
botfärdige och obotfärdige syndare — om helvetet och gråt
och tandagnisslan.

Men han talade så derom, att ingen bland de
många tusen åhörarne ett ögonblick tänkte på, att de
hade hört samma saker många gånger förut. Med
raffinerad virtuositet förstod han att spänna åhöranes
uppmärksamhet i oändlig stegring, utan att släppa
efter ett ögonblick.

Han målade för dem himmelens salighet i satser,
långa som midgårdsomar och mjuka som
ejderdunsbolstrar, i hvilka tanken kunde sjunka in så behagligt
och dofna bort, i det angenäma medvetandet, att det
ändå ej lönade sig att följa med, att den kunde spara
sig besväret att begripa, att saligheten vore just att
tro ändå! —

De började se så saliga ut allesammans de goda
berlinarne.

Men då släppte han lös öfver dem den eviga
fördömelsen, plötsligt som en vulkanisk eruption.

Helvetets fasor kommo i en orkan af korta, 
kraftiga explosiva exclamationer, — fraser, utan och och
men — spetsiga, hvassa, afhuggna och kantiga.

De träffade som knytnäfsslag i ansigtet, — höggo
tag i offren — skakade om deras salighetsdrömmar
till en enda oredig fasa — röto åt dem ett
hundrafaldigt — „idiot! — stekt skall du varda — i elden
skall du för dina synders skull!“ —

Han riktigt tog ifrån dem all vilja och gjorde
den till sin, — ref upp deras nerver och tvinnade dem
samman till en enda stor trons telegraf kabel, der <i>hans</i>
vilja ensam reglerade strömmarne.

Och så telegraferade han plötsligt utmed denna
andliga telegrafkabel hoppets och försoningens hudskap,
väckte från de hemska drömmarne och beseglade
väckelsen med den som totalargument för tillfället
tjenstgörande slutklämman: — „ty, säger Kristus, jag är
verldens ljus, den som följer mig, han skall icke
vandra i mörkret, utan undfå lifvets ljus!“ —

I sitt öfvermått af inspiration var det honom,
som hade han sagt de orden i <i>sitt eget namn</i>, och den
tanken öfverväldigade honom — det svindlade för hana
syn — han kände som ginge allt ljus i salen ut från
honom. —

Han hade ej plats för andra tankar — fick ej fram
flere ord — — — endast stod der stolt och med
hämmande blickar — en segrande stridsman. — Ett sakta
sorl — likt en rysning af vällust gick genom den som
en man kännande och tänkande församlingen när han
tystnade. —

Då steg der upp någon på första bänken.

— „Bra svindladt, prest!“ sade en sonor skarp
stämma.
Martin studsade förvånad ooh såg på den talande.

En lång mager gestalt, med högburet hufvud, ur
hvilket ett par fanatiska ögon glödde fram stod
dernere och smålog. Småleendet blottade två rader långa
bitlystna tänder.

Det for ett ryck igenom församlingen.

Alla visste de hvem han var. Otaliga gånger hade
de hört den stämman förr. Och alltid framdundrande
sitt anathema öfvor allt bestående, — förkunnade det
gamla samhällets fall, den gamla religionens död. Och
de visste, att om han, anarkisten, kommit hit, så var
det för att kämpa — och kanske segra. —

— „Bra svindladt!“ ropade han ännu en gång.
— „Men du förklarar dem ingenting med det!

Kunde du det — vore du en profet, så skulle du
dikta om bibeln åt dem till och med, om det
behöfdes för att få dem att begripa.

Du skulle <i>tvinga</i> dem till insigt af att deras
troende förstånd skall vara ett begripande. Säga dem
att det nu är ett <i>blindt</i> ljus. Ett som kan lysa —
men ej gör det, emedan det tror att dunklet är
nödvändigt -— heligt — —

— „Vade retro —“ började presten.

Men den andre sprang upp på tribunen. Pastorn
vek undan och ryckte till som en på bar gerning
gripen förbrytare. Församlingen lät för ett ögonblick
höra ett oroligt sorl, som hastigt åter förtonade.

Inkräktaren log öfver rådlösheten och tog så
herraväldet öfver tystnaden.

— „Du helige profet“, sade han,“ — jag vill
endast klippa dina får något litet.

Det kommer ej <i>ett</i> mindre i din himmel för det.
Ty, är här någon af de tviflares ull, så tviflar
han i alla fall. Och de som tro äro ju redan dina.
De ha ju ej med förståndet att göra. Och om <i>det</i> vill
jag nu tala. — En ny saga om förståndet.“

Det gled ett högtidligt alvar öfver hans ansigte
och han började:

— „I begynnelsen skapade Gud himmel och jord.

Och jorden var öde och tom, mörker var öfver
djupen och Guds ande sväfvade öfver vattnen.

Och Herren sade: „Varde ljus!" —

<i>Men det vardt icke ljus.</i>

Bedårad af mörkrets djupögda döttrar hvilade
ljusets ande behagligt i mjuka armar.

Hvilade — fången.

Och det vardt icke ljus. —

Då vredgades Herren och sade:

— „Till kamp skapade jag dig emot mörkret, —
<i>hata</i> det bjöd jag dig!“

Och du — älskade!

Döda dess makt bjöd jag dig — men du lät den
betvinga dig! —

Så må du då vara dess slaf!

Må du evigt kämpa för frihet — och vinna
mörker, endast mörker! —

För evigt vill jag binda dig, fängsla dig vid
stoftet — kedja dig vid dess mörkaste gåta.

Vare så ditt straff." —

Sade Herren — och menniskan kom till, —
hennes dubbellif började.

Ljuses i sitt inre visste hon ej af, — hon hade
ögon, men kunde ej se, — öron, men kunde ej höra.

Hon sökte sig fram genom mörkrets ödemarker.

Mörkrets äldsta ook skönaste dotter — tillfället —
kände medlidande gick framför henne ock visade väg.

Men kon såg ej — utan föll gång på gång ock
skadade sig svårt.

Ty hon hade ögon, men såg icke, — öron,
men kunde icke höra. Likt ofullgångna foster
slumrade alla hennes själsförmögenheter — — —

Men alltid när hon föll, vidrörde tillfället någon
af dessa slumrande, så att den ryckte till och började
lefva.

Och menniskan började se — såg tillfället —
lärde sig begagna dess anvisningar — föll mindre ofta.
Hon började förstå dess makt — och med ens trodde
hon sig herre öfver det.

Hon trodde sig fri — kände ljuset inom sig —
såg mörkret.

Ock stolt medveten om sin kraft ropade hon ut
genom det ett skallande:

<tab><tab>„Varde ljus!“ —

Men det vardt icke ljus! —

— — — — — — — — — — — — — — —

Det vardt icke ljus — icke ännu. Och derför
sitta ni nu här alla i mörkret, och kunna icke se edert
lif — våga endast drömma om kunskapens frukt, ock
kläda så edra drömmar i fikonalöf!

Och tusende af år äro dock förrunna sedan
han, den ljusaste af eder bjöd sitt „ varde ljus!"

— När skola ni ändtligen upphöra att drömma —
när skola ni väl lära eder se — ni kristna blinda 
menniskor!“ 

— — — — — — — — — —

Han sprang ned ifrån tribunen och gick med
raska steg genom mängden fram emot dörren.

Der hejdade han sig och blef stående.

Deruppe hade presten fallit på knä och sträckte
ut händerna öfver menigheten — emot de många bleka
ansigtena i ångestfull villrådighet.

— „Låter oss bedja —“ började han. Men han
fann inga ord — tungan famlade osäkert med de
påträngande ljuden — kunde icke forma dem.

Och der vid dörren stod han ännu, den lede
fienden och hånlog.

„Vå-rgu-dä-ros-sen-väl-di-gborj“ — tog en svag
stämma upp Lutherska kyrkans segersång borta i en vrå.

„Ha-nä-rvår-sköl-doch-va-ä-ärja —“ — —

— De öfriga instämde litet efter litet —
stämmorna skockade sig skrämda samman allt starkare —

— Men det kom intet segerjubel öfver sången
— endast dallrande osäkerhet. En enda rädd
ångestkör tonade den småningom bort i öde tystnad.

De troppade af — den ena flocken efter den
andra — förbi honom, segraren, som stod ned vid
dörren och lät dem passera förbi — med en min som om
han toge dem i besittning.

Till sist gick han ut — och dörren slog igen med
ett bestämdt slag efter honom.

— Deruppe på tribunen låg den fallne profeten
ännu på knä. Han famlade efter tankar — sökte ännu
efter ord.

— Öfverfallet hade kommit så plötsligt — så
oförmodadt! — Och efter sedan han hade tröttat ut
sig med sitt föredrag! —

Han skämdes öfver att hafva låtit besegra sig —
öfver att ej ha funnit ord för bönen engång!

— Hvarför hade han tegat — hvarför hade han
ej sagt <i>det</i> — ej det — och ej <i>det?!</i> — slagit den
andre till marken — qväst hans öfvermod!?

— Var hans tro blefven så svag? — eller fanns
det något ännu starkare än tron? —- —

Starkare — än tron?! —

Som af sig sjelf gledo några ord öfver hans
läppar —:

— „Men den starkaste af de tre är kärleken“. —

<i>Kärleken</i> — hvad hade han gjort af <i>den!</i>

— Inför det spörsmålet förbleknade den sista
qvarlefvan af storhetsdrömmen — hans ungdoms
altartafla blef till intet. Och när han så blickade tillbaka
öfver sitt lif undslapp det honom ett qvalfullt —
»vanitas! — sjelfbedrägeri alltsamman.!“ —

— »Herrens afsigter“ hade varit trollformeln, som
hade låtit honom se allt i ett falskt ljus, insvept hans
förstånd i sitt mångfärgade halfdunkel! Och nu var
det dunklet blifvet mörker, — han sökte, men fann
ej mera hvarken Krist på korset, den uppståndne
frälsaren eller profeterna.

Helgedomen låg grusad af samma yxa som hade
byggt den, — förödd af en djerfvare ordets
beherskare — förödd af <i>ord</i> — liksom den varit uppbyggd
af ord!

Allt var endast tomhet och långt borta i djupet
af denna, grinade förvridet, men lifslefvande fram ett
vidrigt spöke från det förgångna — hans ungdoms
onda samvete. —

Het var <i>den</i> Herren, som hade pröfvat honom!

Han hade trott det dödt sedan han nedlagt det
i kyrkans sköte.

Men det lefde ännu — det första och det sista
som gnagde hans lifstråd. Och, som då, låg han nu
åter slagen till marken i förtviflan midt i det rikaste
lif — —

Det kom som en suck:

„Min Gud — min Gud, hvi hafver du
öfvergifvit mig!“ —

<tab><tab><tab><tab><tab><tab>Maj 92.

<img></img>
</chapter>
<chapter name="Oedipus i Norden">

<h1>OEDIPUS I NORDEN.</h1>


<h2><small>I.</small></h2>

Sjön låg lugn och blank, — vattenmyggor,
sländor och grönglänsande flugor speglade sin flygt i dess
kristall och lockade mer än en oförvägen fisk upp
öfver ytan.

Den sprang upp med några glada smällar —
lånade ett ögonblick af solens glans och ljus åt sina
silfverfjäll — snappade en mygga och var så nere
igen. Några ringar lekte efteråt i ytan och
för-svunno -- --

Ingen vindfläkt rörde bladen på strandbuskarne
— ej ett moln syntes på himmelen.

— Juni solen herrskade oinskränkt. Den
aflockade den gamla torpstugans enda fönster ett dunkelt
skimmer — öfverbevisade den att den kunde upptäckas,
trots björkdungens skyddande halfdunkel.

Och den sände en gassande glöd ned öfver den
nygödslade åkern, sög med oemotståndlig kraft ur den
all fukt i skimrande gaser. —

Jorden blef torr som snus oeh leran i dikena
hård som sten.

Anders slängde ifrån sig spaden.

Han riktigt fick anstränga sig för att kunna
räta på sig, —- det kändes ömt ända ned i veka
lifvet som hade han något tungt ooh tryckande på
skuldrorna.

Han torkade sig med mössfodret i det svettiga,
brunstekta ansigtet och hoppade upp på åkern.
Stöflarne, som han fått efter far, voro för långa så att
han snubblade emot lerkokorna på dikeskanten. —

— Under pilbuskarne vid stranden var en grön
slät fläck som hade skugga från alla sidor.

Dit gick han, — kastade i ett nu af sig kläderna
och klef försigtigt ut i sjön, noga kännande sig för
med foten för hvarje steg. Händerna höll han
skyddande framför sig.

Så beslöt han sig ändtligen — kastade sig
hastigt i och simmade ut med raska tag. — Blef trött,
lade sig på rygg och „hvilade“ med hela magen öfver
vattenytan. Kastade så om med en plötslig knyck
och simmade i land i sträckande fart, tog på sig
byxor och skjorta, våt som han var, kastade sig i
gräset lade mössan öfver ögonen och sof som en stock
inom några få ögonblick. — —

— En gren af pilbuskarne böjdes åt sidan —
— ett ansigte infattadt i en rödrutig bomullsduk
tittade fram.

— „Anders!“ —

Han snarkade ostördt vidare. Stina tvekade ett
ögonblick. Hon tyckte det var nästan synd att störa
sonen, då han sof så godt.

För en timme sedan hade hon gått ner till
tvättbryggan efter vatten och hade då sett honom bada.

Hon njöt af att se den nakna kroppen bryta
vattenytan med sin hvithet.

Den pojken, hvad han hade blifvit stor! —

— Han var ju man allaredan!

— Och vacker var han! —

Så hade hon sett honom gå in ibland buskarne
och stanna der.

— „Anders!“ —

Hon tog tag i honom och ruskade ordentligt.

— „Upp med dig, fort! — Far kommer!" —

Anders satt yrvaken och stirrade på henne utan
att säga ett ord.

— „Far kommer hem!" —

Och så skyndade hon i väg.

Anders gnuggade och gned ögonen helt
betänksamt, utan att begripa något annat än, att han hade
låtit ertappa sig med att sofva under arbetstiden.

Han steg upp, sträckte på sig och gäspade
omåttligt — gick tillbaka till diket tog spaden på axeln
och släpade i väg hemåt genom den dammande åkern.

— Det var ändå bra gjort af mor, att säga till! —

— Tänk om gamlingen hade fått se det! —

— Gamle Larsson körde in genom grinden, när
Anders kom upp till stugan.

— „Nå, har du betinget färdit?“

— „Nästan!" —

Anders mumlade fram något om att „hjälpa till
med säckarne".

„Ja ä kar te dä sjelf" sade Larsson tvärt, spände
ur Grålle och vattnade den.

Anders gick några steg tillbaka ned emot åkern,
funderade litet, — vände om och undrade om det inte
var dans hos grannas i qväll.

Larsson ansåg ej nödigt att svara på det.
— „Ja tänkte mej dit“. Larsson såg styft på
honom.

— „Du tänker så mycke, utom dä du ska
tänka på!

Om dan ska en arbeta o sofva om natten",
sade han. Gamle Larsson hade behöft nästan fyratio
år för att göra den erfarenheten.

Anders lomade tillbaka till sitt dike igen helt
slokörad.

Larsson såg efter honom, hur han släpade långa
dammoln efter sig med fötterna när han gick.

— Denna förbannade torkan som aldrig tog en
ände! Höväxten blef ju alldeles förderfvad! —

— Och litet hjelp hade han af pojken, — den
slyngeln!

— Ja — han var väl i de årena nu, att han
skulle börja ränna ute om nätterna, han också! —

Men det skulle aldrig i eviga lifvet bli af!

— „Så sannt som ja heter Larsson!“ —

— Strängt arbete, — det skulle nog bota för
den lusten!

— Det fattades bara, att pojken också skulle gå
och råka illa ut! —

Larsson smålog.

— Inte en af bygdens unga tärnor hade kunnat
motstå honom när han var i „de årena!“ Inte en!

— Och så skulle han fastna för henne här, som
han inte brydde sig vidare om och som ingenting hade
mer än sitt vackra ansigte. Bara för den der ena
gången, ute i småskogen, när han hade dansat med henne!

Han hade kunnat få hvilken som hellst af de
rika bonddöttrarne, det var då säkert!
— „Om bara inte den här hade gjort ett så’nt
himla väsen af den struntsaken!" —

Han tittade upp.

Hon stod på trappan och såg missbelåten ut.

Han visste hvad den minen gällde.

Hon skulle nog ha’ låtit pojken gå på dans, hon!
— Lättsinne i det ena, som i det andra! —

— „Ä du sjuk?“ frågade han barskt, när han
gick förbi henne in.

— „Ja har ju allri sagt ett ol“, sade hon 
gråtmildt.

Så gick hon ned till sonen med ett stop
svagdricka.

Han drack, — räckte henne stopet, strök sig med
afvigan om munnen, — tittade åt sidan utan att säga
tack och högg spaden i leran igen.

Stina gick ifrån honom.

Han tänkte på Greta.

— <i>Hon</i> kom till grannas i qväll.

— Hon hade sett på honom så kärvänligt på
kyrkbacken i söndags. — och han hade känt det så
underligt — — och så hade hon frågat om han
kom till dansen om lördag. — Och han hade ju
svarat ja.

— Jo dit skulle han! Bara gamlingen väl vore
i säng, så — — — — —

— På loftet framme vid ena gafvelfönstret hade
gamle Larsson balkat af ett litet krypin för sonen. —
En säng var hela möblementet. —

— Anders drog af sig stöflarne och lade sig
påklädd på sängen.

— När allt blef tyst dernere smet han ned för
trapporna med stöflarne i hand. — Han gick så lätt
som möjligt, — men ändå knarrade trappan.

Han kunde ej begripa att den knarrade så, —
han hade aldrig hört det förut.

— Tänk om inte gamlingen sof ännu, — det
vore kanske bäst att gå tillbaka. —

— Men Greta, — han hade ju lofvat henne -- --
och — — han var ju inte bara barnet nu mer. -- --

Han stod nu vid dörren och lade handen på
klinkan. —

En hand högg honom i nacken — ett par
kraftiga örfilar brände till på hans kind och han tumlade
tillbaka emot vindstrappan.

— »Försök bara, — försök bara! — Ja ä nog
kar te ta bugt på dej, ännu! O lyder du inte så
slår ja armar o ben å dej!“ — — —

— Anders smög upp för trappan snopen som en
våt katt, och satt sig vid dörren till sitt krypin.

Han hörde föräldrarne tala dernere — högljudt
och häftigt. — Modern tog tydligen hans parti.

Så blef det tyst.

Men det brann ljus dernere nu. Han kunde se
det genom en springa i golfvet.

Eörsigtigt makade han undan en af de lösa
täckbräderna och såg ned. —

Larsson stod framme vid spiseln och såg dyster
ut. På sängkanten satt Stina afklädd så när som på
linnet.

— Anders fick plötsligen upp ögonen för huru
vacker modern var ännu — der hon satt hopkrupen
som en katta, och såg lysten ut. Han kunde ej taga
sina ögon ifrån henne — han stirrade och stirrade på
den hvitklädda mjuka qvinnokroppen, så att han knappt
visste till sig mera.

— Något så vackert hade han aldrig sett —
aldrig — inte ens Greta — —

De började tala igen dernere. Först moderns
röst, bevekande, bedjande, smeksamt, — medan faderns
svarade kort och afvisande.

Allt smeksammare blef qvinnorösten — allt
medgörligare och mindre fåordig mannens stämma, — den
antog småningom samma vänliga tonfall som hennes,
— stämmorna liksom möttes på halfva vägen, och
sjönko småningom tillsammans ned till bara
hviskningar.

Anders ryckte till och pressade ögat närmare
intill springan.

Den hvitklädda qvinnogestalten — han höll den
liksom omarmad med blicken, i ett enda vansinnigt
stirrande.

Han hörde icke mer — såg intet bestämdt —
hvad han såg och hvad han hörde smälte tillsammans,
jagade med blodet genom ådrorna, — bultade som en
hammare i bröstet och vid tinningare och kom honom
att frysa och svettas om hvartannat.

Medan hans blick med vansinnig kraft drog till
sig den hvita qvinnogestalten bokstafligen sög den i
sig allt närmare och närmare — — — —

En underlig krypande känsla öfver hela kroppen
— — det gick som ett regn af gnistor för hans ögon,
— han föll baklänges — — han hade den nu — han
kände den mjuka kroppen i sina armar — det <i>var</i> ju
hon det var Greta — — — — — — — — — —
<br>— — — — — — — — — — — — — — —

— Han kom till sig igen, släpade sig in i sitt
rum ock föll der i tung dvala.

Och kan drömde om Greta både dagar och
nätter efter den gången. Och blef helt svårmodig. —

Men när han mötte henne på kyrkbacken nästa
söndag kunde kan ej tvinga sig att se på henne. Utan
smög sig undan, skamsen, som en förbrytare. —

Och aldrig talades de två vid mera.

*

<h2><small>II.</small></h2>

Stina kom långsamt gående upp ifrån sjön. Hon
andades häftigt och ojemt — — en het rodnad brände
på hennes ansigte och ögonen stirrade stelt och
medvetslöst som såg hon någonting långt borta i minnet.

Hon hade ändtligen fått visshet.

Hon hade ej kunnat undgå att märka
förändringen med sonen. Och när hon såg honom gå omkring
ensam och nedslagen skygg och otillgänglig — stod
hennes egen ungdoms ensamma olycka lefvande för
hennes ögon.

Hon ville tala med honom, — varna honom, —
hon beslöt sig för det dag för dag. —

Men hon saknade mod.

Hon skämdes, som vore hon medbrottslig. —
Hon skulle hafva talat förr — i tid, hon som hade
erfarenhet, — nu var det för sent.

Hon skulle ändå aldrig få hans förtroende.
Talade hon <i>nu</i> och frågade honom, så visste hon att han
skulle neka — och gå undan för henne, — blifva
ännu mera skygg än förut.

Hon försökte intala sig, att han vore sjuk, —
att han hade någon sorg som han gick och bar på
ensam — att hennes aningar bedrog henne. —
Men hon kom sig ej för med annat än att
spionera på sonen.

Hon passade alltid på honom när han gick
ensam, smög sig på honom — försökte öfverraska
honom. —

Och i dag hade hon lyckats.

Hon hade gått obemärkt efter honom ned till
sjön när han tog sig ett bad efter slutadt dagsarbete
— hon hade legat på lur bakom buskarne och stulit
sig till hans hemlighet — fått visshet om hvad hon
visste förut.

Och skamsen sade hon sig sjelf att det hade
varit endast brottslig, lättjefull nyfikenhet af henne.
Hon hade kännt en retelse — en sinnesrörelse som
hon aldrig erfarit under hela sitt äktenskap.

Hon hade känt det — den lefde inom henne
ännu den brottsliga, sjelfförtärande lusten mycket
starkare mycket häftigare, och hon visste att hennes blod
ännu förtärdes af en eld, som ingenting i verlden
kunde släcka.

Och från den stunden var hon jemt hos sonen
med tankarne — hon beherrskades af ett
oemotståndligt begär att äga hans förnedring — osedd men
seende — ooh utvecklade en fyndighet och förslagenhet
i att tillfredsställa detta begär som nästan alltid förde
till målet.

— Larsson for till marknaden och om aftonen
smög hon sig upp på sonens rum, gömde sig bakom
kläderna som hängde i ena hörnet och väntade med
bultande pulser.

Det var klart månsken, och varmt.

— Sonen kom trampande upp för trapporna,
slängde af sig kläderna och gick till sängs.

Han var orolig och trött och kastade sig af och
an i sängen. — Plötsligt for han upp — ställde
fönstret på vid gafvel och lade sig igen i sängen,
alldeles naken, utan att täcka öfver sig.

Hon kunde ej hålla sig då hon såg honom så,
— utan att betänka sig, rusade hon fram, kastade sig
öfver honom och kysste honom häftigt — eldigt. —

— „Men mor!“ —

— Hon kysste tills hon kysst bort hans skam,
— smekte honom tills hans försagdhet försvann och
han ej mera kom ihåg modern, utan endast kände sig
hafva en qvinna, en eldig qvinna bredvid sig.

Och så började <i>han</i> kyssa.

*

<h2><small>III.</small></h2>

Anders huttrade af köld der han stod halfklädd
utanför stugudörren och hörde på ordvexlingen derinne.

Larsson hade kommit full hem igen i qväll.

Alltsedan den sista marknadsresan hade han fått
mera smak för bränvinet. Och for ned till
gästgifvaregården en half mil derifrån alltsomoftast och kom
alltid halfrusig hem.

Men — med bränvinet kom den gamla
liderligheten tillbaka. Nu voro rolerna ombytta, nu var det
Larsson som fick bedja — ja med all makt tvinga
hustrun. Och hennes tydliga motvilja retade upp
honom så, att den äktenskapliga sällheten blef af en
mera bullersam natur.

— Anders led ordentliga qval för hvar gång
han hörde ordvexlingen nerifrån.

Han ville rusa ned och slita henne ur armarne
på fadern — men kom ej längre än utför trappan
och ned till dörren.

Der stod han och skakade af köld och svartsjuka
och lyssnade till huru fadern tog hans älskarinna ifrån
honom. —

— Dagen derpå när de båda gingo till arbete,
— Larsson olustig efter ruset och natten och Anders
hätsk ooh likgiltig, — då vankades det örfilar. Och
Anders som blifvit stark ock kraftfull fick använda
all sin viljekraft för att ej rusa på gubben ock
mörbulta honom.

Men han hatade honom, afskydde honom som
pesten. Och det hatet, ständigt tillbakahållet, samlade
sig, tätnade, blef allt mäktigare och kraftigare. Och
redan nu visste han att han snart ej skulle kunna
hejda sig mera, utan slå igen. Och slå — utan hänsyn.

Hatet till fadern var lika onaturligt som
kärleken till modern.

— „Det går inte i längden, detta här", — sade
Anders åt Stina när de blefvo på tu man hand.

„Ne kan ä <i>för</i> svår — de kan ingen menska
hålla ut! — En vacker da slår han nog ihjäl mej,
om han får hållas!" —

Anders såg plötsligt upp. Ett ögonblick sågo de
hvarandra forskande i ögonen — sågo så plötsligt
skrämda åt sidan, som gripna af samma tanke.

— Men nästa gång när gamle Larsson kom kem
full ock började väsnas då tvekade Anders inte längre.
Beslutsamt gick kan ned — ryckte upp dörren och
högg fadern i armen.

— „Låt na vara i fre, far, annars så" —

Han sade inte „mor“.

Larsson blef rasande ock rusade på sonen. Men
han slog inte till — han blef stående framför honom
alldeles förfärad.

Han såg något i sonens ögon, som gjorde honom
spik nykter med ens, — en misstanke for genom hans
hjerna, som eld igenom torra blår. Han stirrade på
sonen — på hustrun, om ock om igen, som visste
han ej till sig.

De slogo båda ned ögonen — de visste hvad
den blicken frågade om. Utan att säga ett ord smög
Anders på dörren.

När han satt foten på första trappsteget ropade
gubben derinne. Han vände om.

— „Hva ville du nyss? — <i>hvem</i> skulle ja
låta bli?“ frågade Larsson något bäfvande på
stämman.

— <i>„8tina!“</i> — sade Anders och gick långsamt.

Den gamle stod der och stirrade efter honom.

— Stina hade han sagt — inte mor — —

Ocb så den minen när han rusade in — den
kände Larsson så väl, den hade han sett hundra
gånger förr i tiden när han slogs med kamraterna om
någon flicka, som han hade tagit ifrån dem! —

— Den uppsynen — de ögonen kunde han ej
taga miste på, — — men nu, — hos sonen! —

— Det var för gräsligt — det kunde ej vara
möjligt! —

— „Hör du Stina" — började ban.

— „Ja — hva vill du?“

Men <i>den</i> frågan kunde Larsson ej få fram öfver
sina läppar.

— „Ville dn säja mej någet?" upprepade Stina,
som kände sig säkrare.

— „Ja ville bara — — — säja gonatt!“ — kom
det tveksamt.

— „Go’natt!“

Men ingen af de två sof godt den natten. Ocb
deruppe på loftet låg också en och väntade på
sömnen, som ej ville komma. —- -- --

Numera var det Larsson omöjligt att missförstå
den motvilja hustrun jemt visade honom, och att ej
se sonens svartsjuka vid hvarje försök att närma sig
henne.

Och när han varit borta och lenmat de två
ensamma hemma såg han bevisen för sin misstanke i
sonens matta ögon och hustruns mätta och belåtna
uppsyn.

Men ändå sökte han bedraga sig sjelf, hade ej
mod att se sanningen i ögonen, försökte tro att han
misstog sig.

Och började supa ännu värre.

Hustrun rörde han aldrig och talade endast det
allra nödvändigaste med sonen.

<i>De</i> tydde detta som en tyst tillåtelse af något
som ändå ej kunde ändras, och blefvo mindre
försigtiga. —

— En afton kom Larsson hem tidigare än
vanligt, och smög fram till fönstret. — Der brann ljus
men han kunde ingenting se, en af Stinas kjolar hängde
för. Han hörde dem tala derinne.

Han bankade på — och ögonblickligen slocknade
ljuset.

Det dröjde något innan dörren öppnades och
Stina kom ut.

Larsson satt på trappan, — det hade plötsligen
fallit honom in att ställa sig alldeles redlöst drucken.

Stina började tala något. —

— „Han ä döfull — han förstår ändå
ingenting“, — sade Anders som kom fram bakom
henne.

Han tog fadern under armarne Stina hjelpte till
och så fingo de in honom och till sängs.
När han väl fått gubben inbäddad tog han
ljuset och lyste på honom.

Ett fräckt leende for öfver hans ansigte när han
såg den plussiga försupna nunan, rynkig med tjock
näsa, utstående ögon och ett borstigt grått
skäggstubb, som ej blifvit rakadt på en vecka.

— „Fyllsvin!“ sade han halfhögt.

Så såg han bort till Stina som satt der fyllig
och röd och varm, med upphettadt ansigte och eldiga
ögon. Han ställde ljuset ifrån sig och gick bort till
henne. — Satte sig bredvid henne på sängkanten och
lade sin arm om hennes lif.

Han kände sig fullkomligt i sin goda rätt,

Fadern hade nu också dött bort inom honom,
han kände numera ej respekt för någonting annat än
sig och sina önskningar.

De och deras tillfredsställande voro hans lag.
Och han tillfredsställde dem.

— Gamle Larsson hade plötsligt satt sig upp.

Hans förstånd hade ännu ingen plats för en
sådan oförsynt fräckhet — han trodde ej sina ögon utan
stirrade på dem som om han drömde. —

Så begrep han fullt på en gång — och var öfver
dem som en blixt. Högg näfvarne i sonens hals och
klämde in tummarne i den, så att tungan hängde ut
och ansigtet blef blått. Ryckte upp honom och
kastade honom handlöst ut i farstun, der han blef
liggande som en trasa utan att gifva ljud ifrån sig.

Lika snabbt var han framme vid spisen ryckte
till sig yxan och svängde den emot hustrun i högsta
hugg. Hon sprang undan — han jagade efter henne
— i flykten stötte hon till ljuset. Det föll omkull
och slocknade. —

Larsson trefvade sig fram till sängen och satt
sig der med yxan i handen. Uppretningen började
gifva vika.

Han hörde ladugårdsdörren smälla igen derute.

— Han skulle nog veta att träffa dem båda, —
det skulle inte töfva länge!

— De voro visst hvarken son eller hustru för
honom mera! Det tänkte han mindre på. —

— Men ännu hade ingen man tagit ifrån honom
en qvinna ostraffadt! — —

— Det började småningom ljusna, och ännu satt
han der på sängkanten och rufvade med yxan i hand.

— Vid femtiden kom Stina in. Hon gick fram
till spiseln, gjorde eld och kokade kaffe.

Fyllde en kopp ställde den på en stol bredvid
honom och gick ut igen.

Alltjemt satt han der orörlig med yxan i hand.

Kaffet stod der odrucket och kallnade långsamt af.

*

<h2><small>IV.</small></h2>

De sutto bredvid hvarandra på sängkanten, uppe
i Anders rum.

Det var en vecka senare och Anders hade
ändtligen vågat sig hem.

— „Han har inte försökt komma in nu på tre
nätter", sade Stina. Undrar just om han ska göra
de i natt“.

— „Ja, kommer han så“ — Anders’ höjda
knytnäfve gaf ett visst eftertryck åt hvad han ämnade säga.

Hon fattade häftigt tag i den höjda armen. Hon
hade hört det gå i farstudörren.

De hörde Larsson småprata för sig sjelf dernere,
och svära smått när han stötte emot någonting i
mörkret. —

— Han trefvade sig in i stugan, kom ut igen — —

„Herre Gud — han kommer hit!“

Hon hade suttit här många nätter och väntat
och hört honom smyga upp för trappan och smyga
tillbaka när han funnit dörren stängd. De tre sista
nätterna hade hon fått vänta förgäfves. Hon visste
att han skulle komma in nu — trots den stängda
dörren, — att hans väntan var slut.

— Tänk om inte Anders vore här nu — —
— Larsson hade sig nog ett ordentligt rus —
han gick så tungt och snubblade för hvarje steg.

— Han bar på något som slog hårdt emot
väggen gång på gång. — Han hade varit borta och
skaffat sig mod nu.

Nu var han i midten af trappan — den knarrade
tungt under honom — han snubblade — förlorade
jemnvigten och åkte ned under en mängd svordomar
— ett tungt föremål smällde hårdt till i farstugolfvet.
— Larsson försökte resa sig — trappan knarrade som
höll den på att gå sönder. — Och så föll han igen
och blef liggande tyst.

— „Han slo sej visst ordentligt!“ —

De båda stodo vid öfra ändan af trappan och
sågo ned. Stina höll ena handen bakom ljuslågan
och gjorde skugga åt sig och Anders.

En mörk massa låg orörlig nedanför trappan.
Yxan låg ute på golfvet, der den hade fallit ned och
glänste nu till i ljusskenet, då de gingo utför.

— „Ser du, Anners, — <i>de</i> ville han!" —

Anders slintade till på ett trappsteg. Det var
blod der och ned på golfvet.

Gubben var medvetslös. Han hade svåra
skrubbsår i ansigtet och blödde ur ett hål i nacken.

Stina satte sig på det nedersta trappsteget och
lyftade upp Larssons hufvud.

„Gå efter vatten", sade hon.

Anders stod der tyst — yxan hade han i
handen.

Han gick ett par steg emot stugdörren — vände
plötsligt om — sjönk ned på ett knä bredvid henne
— stödde yxan tungt i golfvet.
— „Om han kommer sej igen, — — — om
han — —“.

Mera fick han ej fram — han darrade på målet
och var alldeles hvit i ansigtet.

— Hon for samman — sade ingenting men hon
begrep, — — de hade tänkt den tanken samman en
gång förr.

Ljnset stod på nedersta trappsteget och lyste
midt i en blodpöl.

— „Han <i>hade</i> kunnat slå ihjäl sej“, sade hon
och såg bort.

Anders höjde yxan — Hon såg det ej — men
hon hörde honom fnysa till.

— „Nej, nej! — <i>inte så!</i>“ skrek hon gällt.

Yxan sjönk.

— „ Tänker du låta honom slagta oss båda två!“
kom det med ansträngning ifrån Anders. Hon såg
honom fast i ögonen — hon såg spegelbilden af sin
egen dödsångest der och sade ingenting.

— „Antingen <i>de</i> eller <i>han</i>, det stod fast. Alltså han!

Anders slängde ifrån sig yxan och högg med
båda händerna ett stadigt tag om gubbens hals — så
som <i>han</i> hade gjort <i>då</i>.

— „De syns!“ hväste Stina till och slet lös
handen. Hon hade fått af sig strumpebandet och slog
det om Larssons hals, ena ändan behöll hon sjelf -—
andra gaf hon sonen.

— „Dra till!"

All tvekan var försvunnen, hon var med ens
kallblodig så snart beslutet väl var fattadt.

Och hon strypte gubben så likgiltigt; som hade
det varit en katt.
Hon såg fast på Anders. Och denne stirrade
oaflåtligt på fadern. —

— Larsson ryckte knappast till en gång. — Han
tuggade till några gånger krampaktigt — ett lätt
skum kom ut emellan läpparne — en ljusröd fradga
kom fram i näsborrarne — han gjorde en häftig
våldsam rörelse med hela kroppen, som hade han
plötsligt vaknat.

Och så låg han der stilla, och blef småningom
blå i hela ansigtet.

Stina lossade bandet och lät Larssons hufvud
falla ned.

— „Gå te grannas efter hjelp“, sade hon säkert
och började linda bandet om sitt ben igen helt lugnt.

— „Skynda dej! — Dä e dä enda sättet! —
Säj att han fallet å dött!“ —

Anders lydde.

I dörren vände han sig om. Stina satt der
bredvid liket och knöt sitt strumpeband, som om intet
hade händt. —

Det gick en rysning igenom honom och han
rusade i väg som jagad. — —

— „Hjelp! — far ä dö!“ — skrek han utom sig
af förfäran när han rusade in hos grannen.

— „Den vägen skulle de gå me’n!“ sade
torphustrun och slängde en kjol öfver hufvudet.

— „Prat käring!" Mannen hasade upp byxorna
och drog på sig stöflarne.

— „Larsson va en bra kar te för ett år sen!
Vete fan, hva som for i'n då!“

Och så gick han med Anders. —

— Stina satt och tvättade blodet ur ansigtet på
Larsson då, de kommo. Hon kade lindat en tjock
yllehalsduk om hans kals.

Hela rummet stank af bränvin.

Granntorparn såg snusförnuftig ut ock menade
att Larsson nog hade fått slag när kan var så blå i
ansigtet.

— „Han hade sej nog en ordentlig fylla!“ —

Och så sade han några ord åt Stina — han
tyckte det var synd om henne. —

Hon vände bort ansigtet ock satte hastigt handen
för ögonen.

— — — — — — — — — — — — — — —

Dagen efter for Stina ock granntorparn till
doktorn för dödsattestens skull.

Doktorn bodde två mil bort. Han hade just
hemtning till ett annat ställe ock hade brådtom.

— „Han dog alltså ögonblickligen?“

Granntorparn bestyrkte saken ock beskref
tillgången. —

De fingo attesten. Larsson hade sjelffallet dödt
af slag.

Söndag morgon skulle han i jorden. Några
drängar ifrån herrgården kommo dit på begrafning. Stina
gick omkring ock trakterade med supar ur en
halfstopa butelj.

— „Ja, han hade allt qväfts ögonblickligen!“
sade herrgårdsdrängarne, då de beskådade Larsson som
låg der med snedvriden mun, blå i ansigtet ock med
en tjock yllehalsduk om halsen.

De tyckte underligt af Stina att kon kegrafde
honom i hans bästa kläder.

— „Pojken kunne nog behöfva dom! — Men
kantänka — kärleken!“ —

Så satte de på locket och foro i väg. —

— Anders söp sig plakat full efteråt, och kom
ej hem på två dagar.

— När han ändtligen kom, luktade han bränvin
så att hon vände sig ifrån honom.

Han drog henne till sig med våld, och kysste
henne trots allt motstånd.

— Alldeles som Larsson förr i tiden. —

*

<h2><small>V.</small></h2>

Det var dansgille på herrgården. Anders gick
dit landsvägen framåt, med en annan torpare. Han
var halffull det var hans normaltillstånd nu för tiden.

„Hör du — de va väl inte riktit med far dins
förstånd den sista tiden?“ sade den andre.

— „Hvaför dä?“ —

— „Han sluddra om allt möjlit, — när han
ble full så tala han om dej — å om mor din —
å —

— „Han va visst lite vriden“, — medgaf
Anders.

De gingo vidare.

— „Du borde tänka på å gifta dej, Anners“, —
började den andre försigtigt.

Anders teg.

— „Ser du, — dä slapp ur gubben en gång, att
ban trodde — du höll till me mor din“.

— „Hur kan I tänka er?“ stammade Anders
osäkert.

— „Å om så vore, — <i>hva angår de dej!</i>“ —

Han stod plötsligt med knutna näfvar och
hotande uppsyn framför den andre.

— „Nå, nå — de va bara välmening å mej“,
sade denne undfallande. — „Ser du, folk pratar om er.“
De gingo tysta vidare.

Stina var också på väg till herrgården.

Hon smög åter på spionage efter sonen. Men
nu var det svartsjukan som dref henne. Anders hade
igen blifvit skygg — var fåordig och kunde ej
beherrska sin motvilja för henne.

Hon ville veta med hvem han nu höll till.

Hon kom fram till ladan der dansen hade sin
gång stannade utanför dörren, och såg på de
dansande.

Plötsligt hörde hon Anders röst.

— „Kom me ut ett slag å få lite frisk luft!“

Han hade stannat med sin flicka vid
dörröppningen midt under en vild vals.

De gingo förbi Stina utan att märka henne.

Hon blef alldeles blek, när hon såg efter paret
som försvann der i småskogen, långsamt, med armarne
lindade om hvarandras lif.

— Så, just så, hade det börjat mellan Larsson
och henne — midt i en vals hade de smugit i väg
ut —

— Anders var ju Larsson upp i dagen — samma
gång, — samma sätt att se på en, — samma tonfall
i stämman när han bad. — —

Han hade arf också efter Larsson. — Oeh det
arfvet, det dref honom nu ifrån henne. —

— Men han hade fått något af henne, också! —

<i>Det</i> hade hon ju fått veta förra gången hon
spionerade på sonen. — —

— Så! — <i>det</i> gick i arf! — —

— Då ville hon se, hvem som hade gifvit mera
— hvem som hade mest att fordra! —
Hon steg plötsligt fram och ställde sig midt i
vägen för paret, som kom tillbaka nu. —

Den unga flickan smög åt sidan helt blek och
skamsen.

— „Ä du galen, mor“, — han kallade henne
mor igen, — „vet du inte att folk pratar om oss!“ —

— Han fick något hårdt och vildt i ansigtet —
tog henne vid handleden och ledde af med henne hem
utan att säga ett ord. Först vid dörren släppte han
sitt tag och knuffade in henne omildt. Stängde till
dörren och tände ljus.

„Så!“ — sade han vildt och började prygla henne
— genombasa henne ordentligt, tills hon tjutande och
bedjande föll på golfvet och omfattade hans ben.

— Alldeles som Larsson förr i tiden. —

Han lyftade upp henne satte sig utmattad på en
stol och stirrade framför sig.

— „Om en måne gifter ja mej“. —

Hon började, sakta jemrande befria sig ifrån
kläderna.

— „Håll upp me de tjutet! Annars så —“ sade
han hårdt.

Hon var nu afklädd och satt på sängkanten.
Hon såg något välbekant i den blick han gaf henne,
och kom smeksamt och undergifvet fram till honom.

— „Ah — var vänli me mej — som förr“, —

Han stötte henne bort gång på gång — han
tänkte på den gången han hade hört henne och fadern
så — fadern, som aldrig gick honom ur tankarne —

— Men hon förnyade sina smekningar och slutligen
gaf han med sig — steg upp och gick långsamt fram
öfver golfvet efter henne. —
Der stannade han plötsligt villrådig. —

-— Det hade varit för mycket sinnesrörelser på
en afton.

Hennes uppretande smekningar voro droppen som
kom den öfverfyllda bägaren att rinna öfver.

Hans nerver släppte plötsligt tag för denna sista
ansträngning öfverretade som de voro af det ständiga
drickandet — aftonens nöjen och det våldsamma
vredesutbrottet.

— Han kände en fasansfull vämjelse som
bragte hjernan i oordning — kom tankarne med
blixtens hast att snurra bakåt och blanda ihop minnena
af förr med ögonblickets intryck. De jagade
hvarandra i virrvarr — kedjade i hvarandra efter godtycke
och gjorde hans vilja till ett enda osäkert och
tvekande kaos.

— Var det ej mor som låg der borta och
väntade — jo visst var det mor — — — men han var
ju, — hvad hade han då här att göra? — var han
då far? — — ja visst, — han hade ju nyss pryglat
henne — -— visst var han det — Larsson sjelf.

Minnet af den första aftonen då när han låg upp
på vinden och såg ned på de båda, stod med ens
lifslefvande för honom. — Han såg henne nu — genom
det minnet — han låg på loftet och såg — huru hon
låg der och väntade och han — Larsson — gick öfver
golfvet till henne — — — — — — — — — —
— men var inte <i>han</i>, Anders också här nere? —
och deruppe på en gång? — var han då dubbel? Far
och son på en gång? —

Det gick alldeles omkring för honom — i ett
plötsligt anfall af ångestfullt vansinne rusade han ut,
upp för trappan — kastade sig på, vindsgolfvet ref
ock slet i takbräderna så att fingrarne blödde, tills han
fick lös en bräda och fick en springa att se igenom.

Han pressade ansigtet emot den och såg ner.

— „Mor! — mor!“ skrek han i vild ångest —
„mor“! —

Men hon hörde ej, han såg henne ligga der som
förut, röd och varm — småleende och vacker. —

Och öfver golfvet gick fadern — med munnen
snedvriden till ett vidrigt grin, — blå i ansigtet och
med en yllehalsduk lindad om halsen.

— „Mor! mor!“ — skrek han gällt, — „akta
dej! han kommer! — Ser du inte — han vill strypa
dej — — ah! <i>han har mej!</i> — ah! “

— Han kände två händer fatta sig om halsen,
som den der gången när fadren nära på hade strypt
honom, — strupen sammansnördes — han fick ej luft
— han ville skrika — men kunde ej få fram ett
ljud. — Så blef allt svart, och han kände intet
mer. —

— Stina släppte sitt tag om hans hals, när hon
märkte att han förlorade sansen. Han var för tung,
hon kunde ej lyfta upp honom.

— Halft vansinnig af ångest blef hon sittande
bredvid honom utan att tänka, utan att göra
någonting, tills han småningom kom till besinning igen.

Då fattade hon tag i honom och med
uppbjudande af alla sina krafter fick hon upp honom och in
på hans förra sofkammare — — derifrån hon hade
släpat honom med sig ut genom smuts och brott.

Hon fick honom till sängs, och han somnade
ögonblickligen och sof djupt.

Och hon satt bredvid sängen och vakade, och
var modren igen.

Och han var hennes lilla barn, som hon vyssade
till sömn, och allt var godt och väl igen, som förut.

*

<h2><small>VI.</small></h2>

Fram på eftermiddagen kom Anders småningom
till sig.

Han låg med slutna ögon ännu länge sedan han
vaknat, — en sådan angenäm känsla af lugn hade
kommit öfver honom.

De dystra minnena hade vikit undan och genom
dem trängde sig fram en melodi — sagta och
långsamt — — en gammal vaggsång — han hade
kunnat den, sjungit den sjelf ofta när han var barn, —
hela hans barndom knnde sammanfattas i dessa få,
fattiga toner, som bröto igenom minnet af det andra.

— Men hörde han den ej också?

— Jo visst var det någon som sjöng. — — —

Han öppnade ögonen.

Der satt modern vid sängkanten stirrade
framför sig och gnolade — omedvetet, som tänkte hon på
något annat, — gnolade den sången om och om igen.

Hon visste knappt af det — den kom så vant,
— hon hade visst inga andra sånger haft i sitt lif.

Om munnen hade hon djupa veok, pannan var
dyster och det oordnade håret grått vid tinningarne.
Och blicken — den sväfvade långt borta — långt
inne i förflutna tider — sökte i hennes egen barndom.

Hans ögon fylldes med tårar.

— „Mor!“ snyftade han, — „mor!“ och fattade
hennes hand.

Hon ryckte till — sången afstannade — det
sorgsna uttrycket i hennes ansigte lemnade rum för
ett gladare. — Hon såg på honom — det kom ömhet
i blicken, värme i stämman — färg på kinderna, och
hon for smeksamt med handen öfver hans panna.

— Han for upp vid hennes beröring — det
behöfdes endast så litet, och vämjelsen och fasan voro
med ens öfver honom igen med full kraft.

Han stötte våldsamt undan handen och skrek till:

—“ bort! — der e ingen blod o tvätta å! —
Rör mej inte — rör mej inte! Ut! — Gå ut me
dej!“ —

— Utan att säga ett ord gick hon, med sänkt
hufvud.

Hon begrep att det nu var slut — och hon tänkte
icke mera derpå. — Utan gick och gick med
långsamma steg vägen fram.

Blickarne stirrade och sökte ännu långt i det
förflutna, — sökte svaret på den sista fråga hon ännu
hade att ställa till lifvet.

Och hon fann det.

Hon kom ihåg sin gamle halfslöe, viljelöse far,
hon såg honom sitta lutad öfver en bibel och söka
ihop orden med sina rinnande ögon och ingenting
begripa, — medan modern stor och stark gick omkring
och styrde och ställde och fick det hela att gå —

Och hon förstod nu — att om hon hade gifvit
i arf, så hade hon också sjelf ärft.

Hon förstod nu sitt eget hela lif. Dödsarbete hade
det varit — endast dödsarbete! Samlifvet med sonen hade
endast gjort det intensivare, det hade varit de sista
dödsryckningarna af en till öfverdrift stegrad onatur,
som gick under i kamp med naturen.

Och det dödsarbetet var slut nu — hennes far
hade gjort sitt — hon hade också gjort sitt här i
lifvet, och sonen hade ingenting mera att göra.

— Han finge ej ha det! —

Det fattade beslutet gaf henne kraft och
beslutsamt gick hon vidare.

Gick — raka vägen till länsmannen och bekände
allt lugnt och utan att darra på rösten. —

— Hon behöfde ej länge vänta på den
menskliga rättvisan.

Öfverheten, som Gud gifvit svärdet i handen,
begagnade sig af sin makt.

Högg hufvudet af detta besynnerliga
sjukdomsfall, — för att sjelf stå lika hufvudlös inför nästa gåta
af onatur och brott. —

— Anders fick behålla lifvet. Han kom i
korrektionshus för lifstiden!

— — — — — — — — — — — —

Det var åter sommar. Solskenet gassade som
förr stekande fram öfver leråkrarne —- dansade fram
mellan buskarne i lek med de spelande skuggorna
öfver gräsmattan, — och glänste emot sjöns spegel, så
att de grönglänsande sländorna blefvo helt bländade
der de höllo jagt efter hvarandra.

Sjön hade sjunkit, dragit sig tillbaka för den heta
solkyssen och blottat en lång grå rand af sjöbottnet
utmed stranden. Den gaf villigt sin tribut åt den
varma lifsbringaren, för att få det tusenfaldigt åter
blott regntiden kom.

— Uppe i björkdungen var allt grönt och
lummigt som förr. Men der fanns intet fönster som
glimmade svar åt solskenet ur halfdunklet.

Då och då steg ett dammoln upp öfver träden
föregånget af ett brakande af nedfallande timmer och
ett hvinande af yxhugg.

Stugan hade också tjenat ut — den hade gjort
sitt, den skulle nu i elden.

Dammet flög ut och blandade sig, gick upp i det
öfriga lifvet.

Och snart växte det grönt gräs öfver stället der
stugan stått. Saftigt långt gräs, mörkgrönt och
mycket kraftigare än det i omgifningen.

En stor mörkare fläck i den ljusa eftersommar
grönskan.

<tab><tab><tab><tab><tab>Charlottenburg Juli 1891.

<img></img>
</chapter>

<chapter name="„Crimen laese majestatis“">

<h1>„CRIMEN LAESE
MAJESTATIS.“</h1>


<h2>Crimen laese majestatis.</h2>

Han drog henne närmare till sig och kysste
henne.

Hon lät det ske — men med tydlig motvilja.

— Hon kunde inte tåla att kyssas, — hade
aldrig kunnat tåla det! — Kunde inte begripa att det
hörde till saken och hvarför herrarne alltid tyckte om
sådant der!

— Sådan der sentimentalitet — det var
ingenting för henne! — Hennes kärlek var fri och stark! —

Hon satte sig tillrätta i det andra soffhörnet och
kom i entusiasm.

— „Den fria kärleken — åh den fria kärleken!
— Att efter behag kunna disponera öfver sig utan
hänsyn för annat än sina personliga känslor för
ögonblicket! — Herrligt! —“

— Den unga litteraturen — åh! — den unga
litteraturen! — den hänsynslösa, modiga — fria,
dristiga, <i>talentfulla!</i> — Hon menade den s. k. bohéme
litteraturen! — Den som föraktade alla stilistiska
konstgrepp — alla fordringar på nobless, — som ingenting
skydde, — sade allting <i>rent ut</i> och med sitt rätta
namn!

— Flaubert och Zola — Bourget och 
Maupassant — de hade visst skrifvit goda ting! Och de hade
visst mod! — Men — ja -- -- han förstode väl? Hon
behöfde väl ingenting vidare säga om det!? —

— Och hvad hon hatade sina föräldrar! Oh! —
hvad hon hatade dem! — Hon kunde alls inte
beskrifva hur hon hatade dem! — — —

— Och så hon var förföljd, förtryckt —
förtalad! —

— Hela verlden intresserade sig för att tala illa
om henne — och hon kunde alls inte begripa hvarför!

Men hon <i>var</i> förföljd! —

Hon höll upp och såg på honom, hvad han tyckte
om hennes visdom.

Han såg ömt på henne tillbaka och fattade
hennes hand. Hon smålog sjelfbelåtet.

— Ja, — hon kunde inte rå för de ögonen! —
Oh! de ögonen!

— De förhexade alla män — alla män ville hafva
henne, -- alla! — Hon kunde ej rå för hon kunde
ju ej undgå att se att hon behagade männen!

— <i>De</i> behagade henne ej! —

Han gaf hennes hand en bedjande tryckning.

— Hon <i>hatade</i> dem, — åh, hvad hon hatade
dem! — Fega sinliga stackare, — lögnare
allesamman! —- Roa sig ville de, — roa sig endast! — Och
så läte de en stackars qvinna gå! — Frasmakare,
allesamman! — Åh, så hon hatade dem! —

Han drog undan sin hand och drog sig tillbaka
i det andra soffhörnet. Hon låtsade ej märka det.

— Hon hade visst varit förlofvad några gånger
eclat — och ännu flere gånger i hemlighet!

Men det var allt! —
— Och <i>hon</i> hade slagit upp! Hon kunde ej stå.
ut med en enda af dem! —

— <i>En</i> älskade henne visst ännu, troget.

— Men hon brydde sig ej det ringaste om
honom! — Han var ful — obetydlig; — såg ingenting
ut! — Hade visst pengar -- -- men — något så fasligt
kunde hon ej tänka sig, som att gifta sig med honom
— lefva ett helt lif med <i>honom!</i> Usch då! —

— Det hade hon förresten sagt åt honom sjelf! —

— Han älskade henne ändå! Hon kunde ju inte
befalla honom! Hon hade till och med gifvit honom
lof att göra det — på afstånd, — att skrifva till henne!

Hon hade lofvat gifta sig med honom <i>sedan</i>
— när hon ej mera hade lust till någon annan, —
när hon tröttnat att njuta mera af lifvet!

— Och han hade lofvat vänta.

— Hon hade fått bref ifrån honom i dag.

„Du kan gerna få läsa det!“

Han ville ej.

Men hon läste det högt.

Åtta sidor ömma bedyranden — en olycklig
förälskads böner och bedyranden, hvilka kommenterades
förhånades och utskrattades af henne. Och sedan ett
beundrande:

— Oh hur han älskade henne! hur <i>han</i> kunde
älska rent — oegoistiskt!

— „Det är annat än du! Men jag älskar dig i
alla fall.“

Hon smög sig närmare intill honom, lade
hufvudet emot hans skuldra — visade en vackert böjd nacke,
som han ej kunde låta bli att trycka sina läppar emot
och såg ömt, sorgset, på honom.
— Och det bad hon, endast det, — att när hon
ej mera hölle det ut, detta lifvet, — när hon
ingenting mera hade att fröjda sig åt — när deras kärlek
var slut och hon vore skyldig att inlösa sitt löfte till
den andre, — <i>då</i> skulle han „hjelpa henne“, taga
hennes lif — hon kunde det ej sjelf — <i>kunde ej</i> — hon
var så svag, så — —

Hon lade hufvudet på sned — såg litet kokett
„ under lugg“ på honom och drog läpparne till ett
sjelfbelåtet leende.

Hon såg så bedårande ut att han höll på att
förlora sjelfbeherskningen — han drog henne häftigt till
sig och kysste henne gång på gång under upprepade
bedyranden att hon aldrig skulle behöfva bedja honom
om den väntjensten — <i>han</i> skulle aldrig upphöra att
älska henne, aldrig i evighet!

Hon sade ej mera att hon ej kunde tåla att
kyssas — hon lät det gå fram öfver sig — gjorde endast
minsta möjliga motstånd, — och när han så gjorde en
paus och lät hennes läppar vara i fred en secund
öppnade hon dem och sade, som vore <i>det</i> hufvudsaken:
— „nå! — efter vi nu äro förlofvade, så skall du väl
ge mig en ring?“ —

Det var som kallt vatten öfver honom.

De sutto tysta en stund — stämningen var
förstörd och tryckt.

Han föreslog att de skulle gå ut och äta. Och
det var hon med om genast.

— Klockan var visst tio, — men —

„ I Berlin kan man göra hvad man vill! — Och
jag har souperat på tu man hand med en ungherre,
hemma till och med. —“
De gingo in på en vinstuga.

Första glaset tömde hon ögonblickligen i botten
och gaf sig knappast tid att andas — sträckte fram
det toma glaset och stönade ett:

„Mera!“ —

Efter maten fingo de cigaretter. Och så började
hon på igen.

Han blef nu alldeles öfvertygad om det
berättigade i att hon hatade sina föräldrar så
outsläckligt.

Intogs af den djupaste beundran och högaktning 
för bohémelitteraturen. Insåg att om deras kärlek toge
slut vore han pligtig och skyldig att „hjelpa henne"
att dö. — Blef en begeistrad anhängare af den fria
kärleken.

Så tog han till ordet.

Han talade så vältaligt om mannens och
qvinnans pligter emot hvarandra — om det gamla
samhällets brister — om föräldrarnes pligter emot barnen, och
gaf en och annan vink om barnuppfostran.

— Bevisade att han och hon voro fria menniskor
— att det vore deras plikt att föregå med godt
exempel — att handla — att ställa fram ett fullbordadt
faktum — ett slags försöksideal af det „nya“, bättre
förhållandet emellan man och qvinna! —

— Ja — det skulle de, tyckte hon, och efter de
voro ense om det, så kunde de gå till en prest i
morgon. Han förstod väl — för <i>följdernas</i> skull!? —

— Prest!? — I samma andedrag som hon sade
ja till den fria kärlekens evangelium! —

Han såg förvånad på henne.

— Voro <i>de</i> kanske någons slafvar!?

— Eller hade de kanske rätt att lägga band på
en ofödd varelses frihet!? —

— Nej offra sig skulle de, — riskera förtal —
förakt — allt!

Han beställde en flaska champagne till.

Nej, sin frihet skulle de hafva! — Och det <i>just</i>
för följdernas skull! —

*

<h2><small>II.</small></h2>

Tre veckor senare kom han upp till henne en
eftermiddag.

Det rådde en påfallande oordning i hennes rum.
Klädespersedlar — böcker — kammar och andra
föremål lågo om hvarandra här och der; tobaksaska och
cigarettstumpar funnos öfverallt och rummet var fullt
af rök.

På bordet stod en bricka med ett dricksglas och
två ölflaskor.

Den ena var tömd.

Hon satt i soffan och såg förnärmad och
föraktfull ut. Hon tog cigaretten ur munnen men sade
ingenting.

Han slog sig ned på en stol midt emot.

I en korg på bordet låg en massa sysaker, en
smutsig näsduk, en packe cigaretter och några sedlar.

Han anmärkte att det var oförsigtigt af henne
att bevara penningar så.

— „Du är väl inte en sådan der ordentlig
menniska!“ — svarade hon med ett affekteradt förakt för
all ordning.

Han nästan skämdes för sin fråga.

— „Kom och sätt dig bredvid mig.“

Han gjorde så — men for ögonblickligen upp igen.
— Lukten, — den der afskyvärda naftalukten
igen! Hvad i all verlden skulle den betyda?!

— „Jag dricker det!“

— „Hvarför då?“

Hon skrattade till.

— »Vet du inte det?"

— Nej det visste kan ej. — Huru länge hade
hon hållit på med det?

Hon svarade inte på den frågan heller.

Han visste nog att hon gerna drack — men
något så raffineradt som att dricka nafta —!? — Det
kunde han ej förstå.

Det var så mycket annat hos henne, som han ej
kunde förstå. Så många besynnerliga motsägelser.

Hade hon någonsin varit något för honom?! —
Hon hade sagdt sig vilja vara, — men ej kunnat! —
Utan han hade funnit någonting dödt, könlöst, — utan
värme nog att ens kunna återgälda en kyss.

Hon hade hycklat — ljugit — spelat komedi
med honom — <i>sagdt</i> sig hysa känslor som hon ej var
mäktig. Och med motvilja låtit hans ömhetsbetygelser
gå ut öfver sig — med betvingad afsky låtit hans
kyssar stelna till is på hennes läppar — kommit honom
att känna något liknande skamsen vämjelse i hennes
armar.

Han afskydde denna hänsynslösa, brutala onatur,
som älskade -—- men inga känslor hade, — som
slukade andras kärlek — men ingenting gaf i stället, —
som sade sig vilja, — som vågade allt — men ändå
ingenting kunde!

Och så det eviga drickandet — det ständiga
sluddret af inlärda — osammanhängande fraser, som skulle
annonsera fördomsfrihet — men endast förrådde,
okunnighet.

— Han hade älskat — svärmat för henne, som
en sextonårig som älskar första gången. Och då hans
förnuft sade honom att detta svärmeri vore mera än
löjligt hos en tjugufemåring med en hel ensamhet af
ungdomssynder bakom sig, hade han sökt intala sig —
att det vore någonslags atavism ifrån förgångna
slägtleds romantik m. m.

Och svärmat, ända till de första ord med hvilka
han berättade henne der om — — tills hon hade
skrattat och låtit honom stå der med skammen.

Då hade han förvandlat svärmeriet till en slags
spekulerande — filosofiskt reformatoriskt anlagd
samfundskärlek — planterat om den i en jordmån af
„individens pligter mot slägtet“, -- --„det gamla 
samhällets missförhållanden“ — m. m. sådant.

<i>Der</i> hade de funnit hvarandra — den kärleken
passade hennes fraser bäst.

Och när de sedan kommo till sjelfva
hufvudsaken, der det evigt manliga och det evigt qvinliga
ändtligen skulle våga sig fram och trotsa lifvets
missförhållanden och gifva sig åt hvarandra i den gamla —
evigt nya realiteten — då träffade båda på det
egentliga missförhållandet.

Hans slingrande skygghet lemnade plats för ett
till hänsynslöshet stegradt — rent sjelfviskt begär.
Och hennes utmanande fördomsfrihet dolde ett lika
stort minus. Den till brutal öfverdrift stegrade
onaturen famnade den lika brutalt dödade.

Något vidare samlif dem emellan var ej möjligt.
De visste det båda — men hon kunde icke inse det.
Hvarför hade han inte besökt henne på hela
tre dagar? — Och ingenting skrifvit? —

Han svarade i ett väl öfvertänkt och logiskt
bevisande tal.

— Hon hade spelat komedi med honom —
hycklat — ljugit känslor som hon alls ej hade.

— Och detta hade dödat hans kärlek — förhånat
hans heligaste känslor, de första, enda, verkliga han
någonsin hade haft.

— Och nu kände han ingenting vidare för henne.

— Men han hölle sina förra känslor för henne „så
heliga" att han ej ville „låta dem öfvergå till hat“. —

— Han skulle möjligen komma att hata henne
<i>om</i> förbindelsen ej afbrötes.

— Han visste det, han skulle hata henne! —

— Och derför vore det bäst att de skiljdes åt nu. —

Han tog sin hatt och ville gå. —

Hon rusade upp och höll honom tillbaka. —

Att börja med fick hon ej fram ett ord. Hon
hade blifvid försmådd, afskedad, <i>hon,</i> den sköna, — hon
som var van att sjelf gifva afsked åt en man!

— Hon kunde ej tro det! Det <i>kunde</i> inte vara
nödvändigt att de skiljdes åt! —

— Hon medgaf att hans åsigter om henne voro
riktiga.

— Men hon skulle blifva annorlunda. Hon lofvade
det.

— Han skulle blott försöka med henne ännu
någon tid — han skulle få se att det blefve bra.

— Hennes natur var så skygg — så inbunden
— kunde ej gifva sig ut ännu. Men den skulle nog
bryta sig fram.
— Hon. kunde ej tänka sig, att lefva utan
honom, — hon kunde aldrig „klara“ det att vara ensam.

— Hon skulle taga sitt lif — kasta sig i sjön —
eller också gå på gatan, — ja <i>det</i> skulle hon, — gå
på gatan och bjuda ut sig. Och han <i>kunde</i> inte vilja
se henne så! Han kunde väl inte <i>taga på sig ett sådant
ansvar</i> som att drifva henne ut i något sådant! Ty
hans fel vore det helt och hållet!

Han sade ej ett ord — utan gick emot dörren
igen.

Hon efter, slingrade sina armar om hans lif —
sjönk ned på knä framför honom och bad, att han ej
skulle öfvergifva henne, — bad om förlåtelse för att
hon lekt med hans känslor — hotade att göra sig all
möjlig skada.

Och lade ansvaret härför på honom. —

— Men han skulle bara försöka med henne —
allt skulle bli så bra igen — Hon var ju endast en
svag qvinna. Han kunde väl inse det — han kunde
ej lemna henne — han måste åtminstone hjelpa henne
att komma öfver detta förfärliga, så att hon
åtminstone inte „ förlorade sig sjelf“. — —

Han frågade hvad hon menade med att „förlora
sig sjelf“ och fick intet svar.

Men hon steg upp — lade armarne kring hans
hals, såg på honom med en blick, — åh hvilken blick!
— och började tala med en röst så varm, så
passionerad, och bad så, att en sten kunde blifvit rörd af
det.

— „Försök nu ändå — ah så försök då! — Du
skall få se att du misstagit dig att jag <i>kan</i> vara
annorlunda, att — att — åh Gud hvad jag är olycklig!

— Förtryckt — tyranniserad sedan jag var så
liten som — —

— „Men jag <i>vill</i> försöka förändra mig“ — —

Han kunde ej stå emot — han lade armen om
hennes midja — drog henne nära intill sig, — hennes
upphettade ansigte kom ända inpå hans — och hon
kysste, — hon, som ej kunde „tåla att kyssas“, —
kysste varmt — passioneradt —

Då kände han åter den der vidriga lukten igen
— nafta, eller hvad det var; den trängde igenom och
förpestade all stämning.

Han blef alldeles afkyld med ens, — stötte henne
ifrån sig och bad henne häftigt låta bli allt hyckleri.
— Kastade till henne några fraser om ständig
vänskap och rusade på dörren, utan att låta hejda sig
af någonting, och följd af den der naftalukten som af
ett ondt samvete.

Den beherrskade hans sinnen ännu ute på gatan
som minnet af en ond dröm.

— Han skulle inte ens tala till henne mera —
inte helsa på henne en gång!

*

<h2><small>III.</small></h2>

Efter någon tid kom det bref ifrån henne. —

— Hon hade ej kunnat bära att vara
öfvergifven af honom — hon hade försökt taga sitt lif —
Men det hade ej lyckats — ja han kunde vara glad
deröfver, <i>han</i> hade ändå ansvaret derför! —

— I går qväll hade hon gjort hvad hon aldrig
förr hade gjort — gått på gatan och tilltalat en
främmande herre! — Ja — det hade hon! — Men
ingenting vidare! Och det kunde han vara glad öfver!

— Men hon älskade honom fortfarande — lika
mycket som förut. Eastän hon insåg att det ej funnes
något hopp för henne.

— Hade hon endast haft ett barn af honom —
en varelse, som hon kunde gifva all sin kärlek för
honom åt! — <i>Det</i> skulle ha tröstat henne något — —

— Om han ändå ville besöka henne — endast
<i>en</i> gång — —

Det gjorde han ej — Det förbjöd hans kränkta
manlighet — hans förhånade „heliga“ känslor för henne.
— Och han skulle visa, att en man behöfde ej låta
behandla sig huru som helst af en qvinna!

Efter någon tid kom ett nytt bref.

— Nu hatade hon honom — djupt, outsläckligt!
— Önskade allt ondt öfver hans hufviid!
Hon ville ej undanhålla honom den glädjande
underrättelsen, att hon ej mera älskade honom!
Endast derför skref hon!

— Och så var det något annat, som hon ville
tala om. —

— „Hvad skall jag göra — om det kommer ett
barn? — För det <i>kommer ett,</i> ser du — jag har
rådfört mig med tillförlitliga personer. — Och förgripa
mig på ett oskyldigt lif — ett ofödt lif, något <i>så</i>
afskyvärdt har jag ej mod till — —“

Han kastade bort brefvet förargad öfver hennes
oförsynthet.

Hon som ej kunde frambringa annat än död-födda
fantasifoster — och tala om, att hon ej hade mod
att döda! —

Det lät som hade hon ondt samvete. —

— Han kom att tala med en god vän om ett
och hvarje.

De kommo in på kapitlet om dryckenskap. —

— Men något så afskyvärdt raffineradt som att
dricka nafta, det kunde han ej förstå. —

— „Känner du inte till det?“ frågade vännen.

— „Nej!“ -

— „Det dricker bondjäntorna hemma hos oss —
för att skydda sig för följderna!“ —

Aha! — der hade han det! Det <i>hade</i> alltså varit
det onda samvetet!

Hon hade ej mod att döda —

Nej — icke <i>mod!</i> — Men hon dödade af feghet
— och „för att inte bli olycklig". —

— Och så hennes olyckliga begär efter starka
drycker

— Drickandet — det insåg han nu — var ett
gift, ett dödande gift för qvinnan, då det för mannen
var mera ett slags nödvändigt ondt!

— Ja han ville inte precis försvara det, eller
göra det till ett slags manligt privilegium.

— Men hos qvinnan var det förkastligt, absolut
förkastligt! —

— Det förstode han då! — —

— — Men han förstod ej sitt förhållande till
henne.

Förstod ej att det hade varit endast ett
ömsesidigt sammanjemkande af fraser.

Och så hade den ena förbrutit sig emot den
andras fraser — det var allt! Der var hela
majestätsbrottet.

Kärleken togs ej med i beräkningen, endast i
ordboken.

Och der fanns den endast som ett namn på en
vrångbild.

<img></img>
</chapter>

<chapter name="„Man säger att — —“">

<h1>„MAN SÄGER ATT — —“</h1>

<h2><small>Skådespel i en akt.</small></h2>


<h2><small>Personer.

———</small></h2>

Schwarz

Weiss

Müller

Felix

Meyer

Rosa

Agnes

En hushållerska

En betjent

*


Höger och venster från åskådaren. —

Elegant rum hos Schwarz. I fonden en bred med
portierer försedd öppning till arbetsrummet. Till venster upptill,
en dubbeldörr, — en dylik vis à vis för till entréen.

Rummets enda fönster, stort som öppningen till
arbetsrummet upptager en stor del af den fria väggytan till höger.
Midt emot det, till venster, en praktkamin af marmor, med
uppsats och spegel. — Taflor — skulpturer — lyxföremål, —
Framför fönstret ett arrangement af växter.

Eleganta salongsmöbler, ordnade i två grupper — en större
till venster nedanom kaminen och en mindre, något nedanom
fönstret. — Den större gruppen af stoppade ock öfverklädda,
den mindre af prydnadsmöbler, med sidendynor af annan färg
än den i rummet herskande.

Inga Makartbuketter. Krona i taket. Under kronan,
något i samband med möbelgruppen till höger står ett inflyttadt
bord, luxuöst uppdukadt med frukt, konfityrer oob viner i
kristallkaraffer. Champagne i kylare af silfver. —

Anordningarne böra bära prägeln af rikedom och en
förfinad, långt ifrån parvenymässig smak.

Inga omotiverade motsatser i färg, men i ögonen fallande
färgrikedom, erbjudande omvexling och kontraster nog för ett
nervöst och öfverretadt temperament.

Af arbetsrummet synes endast den vägg, som går ifrån
högra dörrposten inåt. Vid väggen en stor soffa med hög och
rak rygg uppbärande en hylla med bronssaker och två
kinesiska porslinsvaser med Makartbuketter.

— — — — — — — — — — — — — — — — — — — — 

Vid ridåns uppgång är ingen i rummet. En svag eld
flammar i kaminen — en aftagande halfdager skymmer in
genom fönstret.

Arbetsrummet är starkt upplyst. Portieren halft tilldragen 
från venster.

Efter några ögonblick kommer

<h3>SCHWARZ</h3>

(ifrån arbetsrummet. Blir stående på tröskeln, gnuggar ögonen,
som hade han nyss slutat läsa, och ser inåt scenen. Ser på
klockan, trycker på knappen till den elektriska ringledningen,
drager ifrån portieren helt. — Hushållerskan in med lampan)

Är allt i ordning? — Det fattas väl ingenting
mera?

<h3>HUSHÅLLERSKAN</h3>

Nej.

<h3>SCHWARZ</h3>

Och soupern?

<h3>HUSHÅLLERSKAN</h3>

Jag bestämde den till klockan elfva som herrn
befallde.

<h3>SCHWARZ</h3>

Och den lilla salongen till venster, var den ledig?

<h3>HUSHÅLLERSKAN</h3>

Ja!

<h3>SCHWARZ</h3>

(ringer; betjenten in)

Du skall gå öfver och säga till att soupern skall
vara precis <i>half</i> elfva.

(betjenten bockar och går ut)

Det är bättre att de vänta på oss än vi på dem.

Lina kan tända Härinne nu. Lägg in i kaminen
— — ah! — har hon sett Weiss i dag?

<h3>HUSHÅLLERSKAN</h3>

Nej, han har inte varit här på hela dagen.

<h3>SCHWARZ</h3>

Bara han inte har glömt af alltsammans!

Jag går öfver till honom på ett par minuter.

(Hushållerskan hemtar in rock och hatt från entréen och
hjelper honom på med dem)

Passa på ifall någon kommer under tiden!

Öppna ett fönster in i mitt arbetsrum, så att här
blir frisk luft. — Jag är genast tillbaka.

(går ut till höger)

<h3>HUSHÅLLERSKAN</h3>

(stänger efter honom — ordnar ännu litet på midtelbordet, tänder 
kronan och lamporna, lägger in kol, drager till gardinerna
för fönstret.

Det ringer under tiden.

Hon slutar ordentligt sina göromål.

Det ringer ännu en gång förr än hon går ut till höger
och öppnar.)

<h3>MEYER</h3>

(utanför)

Är herr Schwarz hemma?

Inte? —

(hennes svar brummas otydligt)

Så — då kan jag ju vänta!

(in med öfverplagget på — ser sig nyfiket om, som om allt vore
nytt för honom — slår sig ned i soffan till venster)

Hvad heter hon, lilla vän?

(Hushållerskan brummar till något, ser misstänksamt på honom
och granskande på bordet, går ut med sin lampa till venster).

Ny ringning. Hon kommer in igen går och öppnar. Man
hör röster.

<h3>FELIX</h3>

(i dörren till höger)

Nej tack jag skall behålla rocken på — jag går genast.

<h3>HUSHÅLLERSKAN</h3>

(ser förvånad på honom och går ut igen)

<h3>FELIX</h3>

(får syn på Meyer)

Ah? — Dig träffar man då öfverallt!

<h3>MEYER</h3>

(utan att stiga upp, likgiltigt)

Jag har några ord att säga herr Schwarz; — har
aldrig varit här förr. Han lär strax komma tillbaka.

<h3>FELIX</h3>

Ja — jag hörde det.

<h3>MEYER</h3>

Ämnar du vänta?

<h3>FELIX</h3>

Ja.

<h3>MEYER</h3>

Inbjuden?

<h3>FELIX</h3>

Ja.

<h3>MEYER</h3>

(visar på midtelbordet)

Inbjuden?

<h3>FELIX</h3>

Möjligt! — Vet inte, — har inte varit hemma
sedan i morgse. Der ligger väl bref. —
<h3>MEYER</h3>

(med antagen likgiltighet)

Du borde gå hem och se efter då. Här är allt
färdigt för att taga emot gäster.

<h3>FELIX</h3>

Ah! Det kan göra detsamma! Jag kommer ändå
ej hit!

Du vet — man får lof att vara försigtig! —

<i>Pratet</i> — ser du! Jag aktar mig jag!

<h3>MEYER</h3>

Hvad är du rädd för?

<h3>FELIX</h3>

Åh, du vet ju hvad man säger om honom —

<h3>MEYER</h3>

Ja, du kan ha rätt. Men — det är för
egendomlig! — Ett sådant rykte — om en sådan man! — fin
och behaglig som han är! Och rik!

Och så det håller i sig envist!

<h3>FELIX</h3>

Ja! — Men älskvärdhet tystar ej prat!

Frikostig är han visst, — men — mig
förekommer han dock något dryg. Alltid så medveten af att
stå på egna fötter — att ej vara skyldig någon
någonting, utom artighet! Att kunna fordra artighet af alla!

Nå ja artighet får han ju, men det är också allt!

<h3>MEYER</h3>

Utom <i>historien!</i> — Så vida det ryktet är sannt!

Nå — <i>jag</i> vill intet ondt säga om honom! Det
är ju möjligt att allt är bara förtal.

<h3>FELIX</h3>

Ett så envist rykte <i>kan</i> omöjligt sakna grund.

Paus.

<h3>MEYER</h3>

(hastigt, forskande)

Vet du kanske något bestämdt?

<h3>FELIX</h3>

(ser misstänksamt på honom)

Det är inte så godt att veta. Man säger så
mycket.

<h3>MEYER</h3>

Ja — det kan inte skada att vara försigtig!

<h3>FELIX</h3>

Ne-ej!

(småler ironiskt)

<h3>MEYER</h3>

(ifrigt)

Jag går heller <i>aldrig</i> hit, — känner honom
endast flyktigt — träffat honom några gånger i större
sällskap — är <i>mycket sällan</i> tillsammans med honom —
är gudskelof ej så bekant med honom, att jag kan
räkna på en inbjudning.

Men <i>om</i> så vore så — —

<h3>FELIX</h3>

Så aktar du dig också — inte sannt?
<h3>MEYER</h3>

Ja det kan du lita på —

(tystnad en stund)

<h3>FELIX</h3>

Hör du Meyer! — Hvad vill du honom egentligen?
(ser menande på honom)

<h3>MEYER</h3>

(rycker till)

Jag vill — —- Ja — <i>hvad vill du då?</i>

(De se på hvarandra ett ögonblick. Brista så i skratt)

<h3>FELIX</h3>

Gamle lurifax der!

(skrattar med full hals)

<h3>MEYER</h3>

Ja, det är för komiskt! Här sitta vi och —

<h3>FELIX</h3>

— och misstänka hvarandra!

(går fram till Meyer och slår honom ett kraftigt slag på axeln.)

Vi gamle dryckesbröder, vi kunna ju vara
uppriktiga med hvarandra.

<i>Du behöfver pengar?</i> Inte sannt?

<h3>MEYER</h3>

Ja.

(rennommerar)

Det dröjer så med remissan hemifrån!
Förbannadt postslarf, som alltid.

<tab><tab><tab><tab><tab><tab><tab>(ifrigt)

Ja — du skall inte tro att jag vill begagna mig
af det der ryktet för att narra af honom pengar.
<h3>FELIX</h3>

Nej för all del!

Men när du så kommer och inte kan betala igen
din skuld på den der utlofvade tiden, hvad säger du
då åt honom?

<h3>MEYER</h3>

— ber om uppskof naturligtvis! Den berömda
remissan har af alldeles oförklarliga skäl blifvit fördröjd.

<h3>FELIX</h3>

Och så säger han: »unge man, jag har pengar
nog — låt oss ej vidare tala om <i>den</i> bagatellen. “

Och så tror du den saken vara klar.

<h3>MEYER</h3>

Ja — naturligtvis!

<h3>FELIX</h3>

Men i stället har du råkat i tacksamhetsskuld till
honom. Och han, som rik man kan ju ej tillåta det
heller — utan ber dig om att få komma i
tacksamhetsskuld till dig.

<h3>MEYER</h3>

(låtsar ej förstå)

Prat! Hvad för en tjenst skulle väl jag kunna
göra honom!

<h3>FELIX</h3>

(småskrattar)

Ja — jag kan ju inte veta —

<h3>MEYER</h3>

(far upp häftigt)
Han skulle försöka bara! Du kan behålla den
utsigten för dig sjelf! — Hvad mig beträffar så, har
jag tydligt nog visat konom hans plats! Han håller
sig nog på mattan. — — St! Det gick uti i entrée
dörren! Det är bestämclt han!

<tab><tab><tab>(högt och tydligt)

— ja, det sade jag genast vid ränningens början, att
hon ej skulle komma att taga något pris den gången!

<h3>FELIX</h3>

Men egaren kade ju lyckats engagera en särdeles
skicklig jockey! — Det förvånar mig ändå att —

<h3>SCHWARZ</h3>

(som kommit ia under den sista repliken, och stadnat på
tröskeln. Går rakt ned till Meyer)

Se — det var ju vänligt af er herr Meyer, ni
gör mig också den äran!

(till Felix)

Välkommen herr Müller!

<h3>MEYER</h3>

(visar på det dukade bordet, — ursäktande)

Jag hade verkligen ingen aning om att ni
väntade någon — annars hade jag kommit vid ett annat
tillfälle.

<h3>SCHWARZ</h3>

För all del — det är tvärtom mycket angenämt!

Men så lägg då af eder ytterkläderna!

De öfriga komma väl strax tänker jag! Ni gör
mig väl det nöjet att stanna?

<h3>MEYER</h3>

Mycket tacksam! — Det skulle verkligen vara
ofantligt roligt att kunna — ja, jag önskar verkligen
intet högre än att kunna stanna.

Men, — ett tidigare aftal — ni förstår —
Verkligen mycket förargligt!

Ja — då vill jag inte uppehålla er, — beklagar
att ni har fått vänta på mig! Om jag får lof att veta
hvad som —

<h3>MEYER</h3>

(drager honom med uppåt fonden)

Jag ville endast bedja er vara så god och —
<tab><tab>(halfhögt vidare)

<h3>SCHWARZ</h3>

Ja — med största nöje! — Det gläder mig att
kunna stå er till tjenst! —

<h3>MEYER</h3>

Och om en vecka, alldeles bestämdt, skall ni ha’
det tillhaka!

Det är ju ej så mycket, den bagatellen kan jag
alltid klarera.

<h3>SCHWARZ</h3>

Har alls ingen brådska dermed. När det är eder
lägligt — ej förr.

<h3>MEYER</h3>

Ja, ni kan lita på mig. Och ni tager ju ej illa
upp att jag vågade —

<h3>SCHWARZ</h3>

Inga omständigheter! — Var god och vänta ett
ögonblick.

<tab><tab><tab>(går in i arbetsrummet)
<h3>FELIX</h3>

<tab><tab><tab>(hviskande)

Nå?

<h3>MEYER</h3>

<tab><tab><tab>(likaså.)

Han är mjuk som vax!

<h3>FELIX</h3>

Huru mycket tog du af honom?

<h3>MEYER</h3>

St!

<h3>FELIX</h3>

St!

<tab><tab><tab>(de fara ifrån hvarandra)

<h3>WEISS</h3>

<tab><tab><tab>(in från höger)

Se der! — God afton, mina herrar! Är inte
Schwarz hemma?

<h3>SCHWARZ</h3>
<tab><tab><tab>(ropar ifrån arbetsrummet)

Här! Kom hit!

<tab><tab><tab>(Weiss går dit in)

<h3>FELIX</h3>

(hviskar något åt Meyer, visar öfver axeln på Weiss, hviskar
om igen öfvertygande. Meyer gör en högst förvånad min)
— det säger man alldeles bestämdt!

<h3>MEYER</h3>

<tab><tab><tab>(halfhögt)

Är det möjligt!
<h3>FELIX</h3>

Det är så godt som allbekant! De äro ju
alltid samman. Såg du inte? Han kom in utan att
ringa. — Egen nyckel.

<h3>MEYER</h3>

Ja — du har rätt.

<h3>SCHWARZ</h3>

(kommer ut, smyger något i handen på Meyer)

Så, — nu ha’ vi den saken i ordnig!

Det är verkligen tråkigt att ni ej kan stanna
qvar!

Välkommen en annan gång i stället!

<h3>MEYER</h3>

Tack! — Med största nöje!

<tab><tab><tab>(går —)

<h3>SCHWARZ</h3>

Nå, herr Müller? Ni ser ju ut som om ni också
hade brådtom.

På er hade jag ändå räknat bestämdt!

<h3>FELIX</h3>

Jag har också ämnat komma något senare —
med min far.

Jag ville endast tala med er några ord innan
dess.

Ser ni — ni var ju så vänlig och lofvade mig
det der lånet till min utländska resa. Men nu är
gubben far alldeles omöjlig — vill inte höra talas om hela
saken — behöfver mig absolut hemma säger han.
Bara egensinne af gubben! Och derför hade jag
tänkt om ni ville vara så god och tala med gubben i
qväll — några ord bara — så ger han nog med sig!

<h3>SCHWARZ</h3>

Naturligtvis! Mycket gerna. Men derför kan ni
väl stanna här nu genast.

<h3>FELIX</h3>

Jag får allt gå hem först ändå!

Jag lofvade gubben far — och han väntar mig.

Vi skulle komma hit tillsammans.

<h3>SCHWARZ</h3>

Välkommen — men ej för sent! Vi soupera half
elfva!

<tab><tab><tab>(Felix går)

<h3>WEISS</h3>

<tab><tab><tab>(kommer ut ifrån arbetsrummet)

Nå? — Har du stängt banken nu?

<h3>SCHWARZ.</h3>

Stängdt för i dag.

<h3>WEISS</h3>

Tror du verkligen de der benglarne? Litar du
på att de betala dig?

<h3>SCHWARZ</h3>

<tab><tab><tab>(öfvermodigt)

Det tänker jag inte på! —

Får jag, så är det bra — får jag inte så — nå
— så har jag ju riskerat det.
På ungdomen får man ju lof att riskera litet!

Men jag kan ej neka till att det är litet påfallande—

<h3>WEISS</h3>

Hvad då?

<h3>SCHWARZ</h3>

— Jo — att de så älskvärdt låna af mig — men
ständigt, om möjligt, på det sorgfälligaste undvika mitt
sällskap.

<tab><tab><tab>(plötsligt dyster)

Alla menniskor undvika mig.

<h3>WEISS</h3>

Se så. Tänk inte på det nu igen! Låt oss vara
glada och vid godt humör

<h3>SOHWARZ</h3>

<tab><tab><tab>(utan att höra på honom)

Och man försummar ej ett enda tillfälle att låta
mig få känna af — hvad man tror om mig!

<h3>WEISS</h3>

Låt du sladdret gå! Har du kanske ej din frihet!

<h3>SCHWARZ</h3>

<tab><tab><tab>(häftigt)

<i>Det</i> har jag. Och fölle det mig in att lefva så,
som man säger att jag gör, så gjorde jag det, helt
öppet!

Min person är min egendom. Och med min
egendom gör jag hvad jag vill.

Men lida för något som jag ej gjort — det
behöfver jag ej.
Och det har gått så långt att jag vädrar den
misstanken i hvarje blick, i hvarje gest, hvarje ord
— — Den kommer att drifva mig till vansinne, ty
den går ej en minut ur mina tankar.

Jag håller ej ut detta lifvet längre!

<h3>WEISS</h3>

Barnsligheter! — Som om du vore den ende man
säger det om. Det är ju något helt vanligt!

— Så snart två män äro intima vänner, är ju
alltid någon smutsig fantasi framme och gör det till
något mera än vänskap.

Det är alls ej att bry sig om.

Men ditt humör är sjukt, det är allt!

<h3>SCHWARZ</h3>

<tab><tab><tab>(häftigare)

Jag tål ej längre — behöfver ej tåla det.

Förste bäste jag får fatt i hugger jag lös på,
anlägger sak mot — processar!

Hela min förmögenhet lägger jag ned på att
processa bort det ryktet! Jag vill väl se, om jag ej skall
få rättvisa!

<h3>WEISS</h3>

Rättvisa! — af hvem? Och emot hvem?

Barnsligheter!

Lömskt förtal och illasinnade rykten de höra ej
hemma i strafflagen! Dertill har de för fina kläder, och
umgås i för bildadt sällskap!

— Det är förresten många flere än jag, som tro på dig.

<h3>SCHWARZ</h3>

Som säga sig tro, ja!
<h3>WEISS</h3>

Endast en illasinnad, eller en idiot tror väl utan
att veta! Hvad bevisar väl ett rykte!

Jo, endast att en sladderhane har sagt en annan
något i örat! Intet vidare! — Utom, att den är dum,
som tror utan andra bevis!

Och hvad angå dig de dumma!

<h3>SOHWARZ</h3>

Jag har sagt mig det sjelf, många gånger. Men
den tanken att vara så brännmärkt, den resonnerar
man ej bort.

Den lägger sig öfver alla ens tankar — gör en
galen, förgiftar hela ens tillvaro — och kommer en
att hata inte så som just denna tillvaro.

<h3>WEISS</h3>

<tab><tab><tab>(fattar hans hand)

Den der sjelfmordstanken — lofva mig att tvinga
dig ifrån den! Den är vansinnig!

— Du kan ju resa — du är ju rik. Så vänd då
ryggen åt sladdret — hvad binder dig här.

<h3>SCHWARZ</h3>

Tro mig du!

Ingen reser ifrån sitt rykte! Det reser för dig
— du finner det öfverallt och i synnerhet der du tror
dig som bäst hafva kommit ifrån det.

— Hej, det gifves endast <i>ett</i> sätt — att döda
mig och det på en gång.

Jag skulle ha’ gjort det för länge sedan om jag
ej varit nog —

<tab><tab><tab>(hejdar sig)
<h3>WEISS</h3>

Om ej? — hvad? —

<h3>SCHWARZ</h3>

<tab><tab><tab>(småler och ser plötsligt gladare ut)

Om jag ej hade gått och förälskat mig. — Det
är jn löjligt — vid mina år, icke sant?

<h3>WEISS</h3>

Långt ifrån! — Tvärtom, alldeles naturligt!

<h3>SCHWARZ</h3>

Ser du jag förälskar mig alltid — har alltid
gjort det — men längre kommer jag aldrig än till
det.

Att säga något — gud bevars! Och låta märka
något — ännu mindre.

När jag kommer till det stadiet, så känner jag
det alldeles som skulle jag göra något löjligt —
oanständigt.

Och så blir det alltid osagdt,

<tab><tab><tab>(Weiss skrattar)

Men nu har jag sagt det!

Jag har längtat så hela mitt lif efter att en gång
få en liten hustru och — ja — skratta inte — <i>en
son</i>.

Jag ville så gerna ha’ en son en som jag finge
uppfostra rakt efter mitt sinne, fritt från all
humbug. Åh du kan lita på det skall bli en
mönsterkarl! —

<h3>WEISS</h3>

— Är du redan så säker på din skönas gunst?
<h3>SCHWARZ</h3>

Nästan! — Hon tar visst ingenting bestämdt
svarat mig, hon koketterar nog litet med mig. —

Men jag tror att hon håller af mig. Ser du
endast möjligheten af att en qvinna skulle våga sätta
sig öfver ett sådant rykte var mig ett så säkert bevis
på hennes bevågenhet, att jag fick mod och talade.

Och nu väntar jag — och hon låter mig vänta
på svar.

<h3>WEISS</h3>

Hvem är det?

<h3>SCHWARZ</h3>

<tab><tab><tab>(tvekande)

Hon kommer hit i afton.

<h3>WEISS</h3>

Åh! — Är det hon! — Ja blir det parti af med
henne, då lyckönskar jag dig verkligen.

<h3>SCHWARZ</h3>

Hela festen i afton är endast en förevändning för
att få henne hit. Jag <i>skall</i> hafva hennes svar —
måste hafva det nu —

(det ringer, hushållerskan går igenom rummet och öppnar)

Och skulle det blifva nej då -- --

(han går fram till dörren och tager emot de ankommande båda
damerna)

<h3>ROSA</h3>

(omkring 38 år — affekteradt liflig pratar med full fart),

Komma vi sent eller tidigt? Jag var nästan rädd
att vi skulle komma för tidigt.
(Weiss för sig: „— derför — kommer hon två timmar för sent“).

Åh! — se der är ju herr Weiss redan! Nå då
komma vi ju lagom.

(går öfver till honom och öfverhopar honom med frågor — ger
honom ej tid att svara annat än med miner)

<h3>AGNES</h3>

(tio år yngre — smärt, liflig brunett, något kokett)

Tante har sina ideer! Som om det skulle betyda
något, hvilket entreenummer man lyckas få!

Nåå herr Schwarz! Ni ser så — jag vill inte
precis säga <i>nedstämd</i> ut! — Alldeles som en
dödskandidat, som har mycket litet hopp!

<h3>SCHWARZ</h3>

Inte så orätt gissadt!

<h3>AGNES</h3>

Dö! — Och så ung!

<tab><tab><tab>(skrattar till)

Har ni då redan gjort ert testamente? Och
aflagdt er bikt?

<h3>SCHWARZ</h3>

Det förra har jag verkligen upprättat. Men
bikten har jag ej tänkt på.

Det är vanligen biktfadrens sak!

<h3>AGNES</h3>

Och det har ni måhända ingen!?

<h3>SCHWARZ</h3>

Jag behöfver antagligen ej någon.

Man tillskrifver mig redan flere och svårare syn-
der än jag någonsin, begått. Jag har alltså inga qvar
att afbörda mig.

Icke ens det, som jag tillstått för er, — det vill
säga — såvida det skall räknas till mina synder.

<h3>AGNES</h3>

(ser oroligt till de andra båda, hvilka skratta och prata ifrigt,
Försöker behålla den skämtsamma tonen)

Ja — ni är visst en stor syndare, — det kan ej
nekas till.

Att tillåta sig föreslå en dame, som mig, något
sådant som ett giftermål!

Ni väntar er väl ej absolution af mig!

<h3>SCHWARZ</h3>

Jag bönfaller derom, med största otålighet. Jag
får ej en lugn minut förr än ni gifvit mig —

<h3>AGNES</h3>

— förr än jag gifvit er syndernas förlåtelse?

<h3>SCHWARZ</h3>

<tab><tab><tab>(varmare)

Och öppnat himmelen för mig.

<tab><tab><tab>(enträget)

Jag ber er — jag bönfaller, skämta ej mera
dermed! Dröj ej en minut att gifva mig ett svar, ett
bestärndt svar.

Hvad har ni att vänta på! Ni står ju ensam och
fri — ni behöfver ju endast säga ett ord, och så —

<h3>AGNES</h3>

<tab><tab><tab>(varmt)
Jag kan ej neka till att jag håller af er litet.
Och —

(afbryter, som hade hon försagt sig. Slår åter in på den
skämtsamma tonen)

Ni otålige! — Det vore ju en möjlighet, att jag
gifter mig med er —

Men ni behöfver allt öfvas i tålamod litet först —

Efteråt har ju <i>ni</i> väldet — och tänk hvilka,
husliga scener ni skulle ställa till om ni ej lärt er tålamod.

(Schwarz ser något stukad och afkyld ut som längtade han att
komma ur situtationen. Agnes märker det, går emot Müller
och Felix, hvilka komma in i detsamma)

Goddag herr Müller!

<h3>SCHWARZ</h3>

Åh! -— Se der hafva vi dem ändtligen! — Men
så ni dröjt!

<tab><tab><tab>(skakar hand med dem. Alla helsa)

<h3>ROSA</h3>

Ja, ni har varit bra oartiga emot oss!

<h3>SCHWARZ</h3>

<tab><tab><tab>(Under det han fyller glasen)

Tillåt att jag helsar eder välkommna!

(De dricka alla under skratt och skämt. Derpå förser Schwarz
och Weiss de båda damerna med frukt m. m, — De fyra
placera sig i en grupp till venster. Halfhög konversation)

<h3>MÜLLER</h3>

<tab><tab><tab>(går ned till höger med Felix)

Jag önskar bestämdt, att du inte gör det! — Du
bör absolut ej göra det! Det är till ditt eget bästa.
<h3>FELIX</h3>

<tab><tab><tab>(missnöjd)

Men det är ju en dumhet! Ett sådant tillfälle
får jag väl aldrig mer!

<h3>MÜLLER</h3>

<tab><tab><tab>(otåligt)

Men du <i>vet</i> ju — du känner ju till hvad man
säger om honom!

Och det är minsann så lätt att få sig en
skavank ! Du behöfver ingenting göra — <i>absolut ingenting</i>
och kan ändå förlora heder och ära så ledigt som
hellst!

<tab><tab><tab>(Felix tiger och ser missnöjd ut)

Gör som du vill då! Jag tvår mina händer! —

Gudbevars! Din gamle far behöfver du ju ej
taga hänsyn till! —

— Men kom inte sedan och beklaga dig.

<h3>FELIX</h3>

<tab><tab><tab>(småningom eftergifvande)

Men ingen behöfver ju få veta af det!

<h3>MÜLLER</h3>

<tab><tab><tab>(skrattar försmädligt)

Då känner du inte vår stad! — Du kommer i
hvar mans mun — på eviga minuten!

Och <i>huru!</i>

ROSA

<tab><tab><tab>(skrattar affekteradt)

Men så hör då herr Müller! Denne förryckte
herr Schwarz! — Han har gjort sitt testamente! —
<h3>AGNES</h3>

Han sitter här och hycklar för oss endast! —

<h3>MÜLLER</h3>

Sitt testamente!?

<tab><tab><tab>(nyfiket)

Har han offentliggjort dess innehåll också?

<tab><tab><tab>(går till dem)

<h3>WEISS</h3>

Det är naturligtvis en hemlighet, tills han 
hunnit dö.	

<h3>SCHWARZ</h3>

Visst icke! — Om det intresserar så kan jag 
genast tala om.

<h3>ROSA</h3>

Berätta! Fort!

<h3>SCHWARZ</h3>

Jag har ju anledning till det, på sätt och vis.
Här äro ju två af mina blifvande testamentsexekutorer 
närvarande.	

<h3>ALLA</h3>

Hvilka? — Hvilka då?

<tab><tab><tab>(Schwarz visar på Weiss ock Müller)

<h3>WEISS</h3>

<tab><tab><tab>(skrattande)

Jag hoppas ej så snart behöfva —

<h3>MÜLLER</h3>

<tab><tab><tab>(nästan samtidigt)
Det är visst ett stort ansvar. Men man brukar
ju ej undandraga sig — så att —

<tab><tab><tab>(bugar sig)

<h3>SCHWARZ</h3>

Ni kan lugnt åtaga er det. Ni blifva många
flere om ansvaret.

<h3>AGNES</h3>

Många?— Två äro ju redan en för mycket. —

<h3>SCHWARZ</h3>

<i>Tio</i> har jag utsett.

<h3>FELIX</h3>

En kuriös idé!

<h3>AGNES</h3>

Det blir ju en formlig exkutiv komité!

<h3>SCHWARZ</h3>

Ni fann det rätta namnet! En exkutiv komité
— en som fullsträcker domarne.

<h3>WEISS</h3>

Domar?

<h3>SCHWARZ</h3>

Ja — i fall jag dör ogift. I annat fall tillfaller
hela förmögenheten min fru.

Men dör jag ogift — då kommer kapitalet att
förvaltas orördt i tio års tid.

<h3>MÜLLER</h3>

I tio år!
<h3>SCHWARZ</h3>

Men räntan delas ut årligen åt —

<h3>ROSA</h3>

<tab><tab><tab>(ifrigt)

Åt hvem?

<h3>SCHWARZ</h3>

Det skall just den exekutiva komitén afgöra.

<h3>WEISS</h3>

Pröfva ansökningarne?

<h3>SCHWARZ</h3>

Det kommer nog inga ansökningar.

<h3>ROSA</h3>

<tab><tab><tab>(förvånad)

Inga ansökningar! Till en sådan summa!

<h3>FELIX</h3>

(samtidigt)

Mystiskt!

<h3>MÜLLER</h3>

Äro då villkoren så hårda! Och svåra att
uppfylla.

<h3>SCHWARZ</h3>

Ja — och nej! — Temligen säkert så hårda att
ingen vill ansöka — men dock gerna emottaga
summan.

Man erkänner sig ju ej skyldig om man låter
en dom gå ut Öfver sig.
<h3>FELIX</h3>

Skyldig — till hvad?

<h3>ROSA</h3>

Erkänna! Hvad då för något.

<h3>SCHWARZ</h3>

Räntan kommer att tilldelas den dam, som •—
<tab><tab><tab>(Müller föraktligt: „dam!“)

— uträttat <i>mest ondt genom sitt sqvaller!</i>

Och det tillkommer den exekutiva komitén att
bestämma åt hvilken.

<h3>MÜLLER</h3>

Då får den minsann arbete.

<h3>ROSA</h3>

<tab><tab><tab>(stucken)

De komma att få lägga räntan till kapitalet!
Det säger jag.

<h3>FELIX</h3>

Det blir ju absolut omöjligt att afgöra

<h3>SCHWARZ</h3>

Alls inte! De behöfva endast taga den värsta
olycka som händt under året, — fråga sig: „ou est la
femme?“ — samt söka och finna den beträffande
qvinnan. Jag håller allt hvad jag eger på att ni ej skall
kunna uppvisa något ondt — der ej en qvinnas tunga
är med i spelet.

Har ej en qvinna <i>anstiftat</i> så har hon åtminstone
varit med om att göra det onda.
<h3>ROSA</h3>

<tab><tab><tab>(för sig)

Vänta du din — —

<tab><tab><tab>(Talar ifrigt med Felix)

<h3>AGNES</h3>

Än männen då. Undanhåller ni dem helt och
hållet edra utmärkelser?

<h3>SCHWARZ</h3>

Endast i tio år. Sedan först dessa tio qvinnor
blifvit belönade för sitt välförhållande kommer räntan
att tilldelas den man, som blifvit mest olycklig genom
qvinnoprat.

<h3>WEISS</h3>

Och huru skall det kunna fastställas?

<h3>SCHWARZ</h3>

Det behöfves alls inga bevis derför! En mans
olycka kan alltid härledas från en qvinna.

<h3>MÜLLER</h3>

Är ni säker på det!

<h3>SCHWARZ</h3>

Fullkomligt öfvertygad! Jag är lika viss på det,
som på att en man endast kan blifva lycklig genom
en qvinna.

(dricker med Agnes och börjar ett samtal med henne. Weiss
och Müller markera ett samtal hvari de taga allt som ett
skämt. Stämningen i stigande)

<h3>ROSA</h3>

<tab><tab><tab>(till höger — till Felix)
Hvad säger ni om allt detta — finner ni
skämtet godt? —

<h3>FELIX</h3>

Jag finner det hela alls ej orimligt! Han
motiverar sina åsikter ganska förnuftigt.

<h3>ROSA</h3>

<tab><tab><tab>(retligt)

Ja — ni är väl också en sådan der qvinnohatare!

<h3>FELIX</h3>

<tab><tab><tab>(rycker till; ifrigt)

Visst icke! Långt ifrån! Men <i>ni</i> tyckes ha
tagit er saken mycket nära. — Skulle ni möjligen frukta?

<h3>ROSA</h3>

Frukta! — hvad?

<h3>FELIX</h3>

Jag menade <i>hoppas,</i> att blifva ihågkommen med
ett års ränta.

<h3>ROSA</h3>

Akta er ni! Jag kunde lätt få det infallet att
förtjena den på er bekostnad!

<tab><tab><tab>(Går ifrån honom hort till Agnes)

Kom hit ett ögonblick Agnes! Ursäkta att jag
afbryter, kerr Schwarz. Det är något angeläget —
något som jag nödvändigt måste säga henne <i>nu</i> -—
innan det blir för sent! — Det vill säga — innan jag
glömmer af det.

(De gå öfver till höger småpratande. Felix går ned till Schwarz,
De båda grupperna tänkas samtala halfhögt och
oberoende af hvarandra, samt oafbrutet; vexelvis tilltagande i styrka
eller sjunkande ned till halfviskning så att följande fragment
blifva fullt hörbara)

<h3>ROSA</h3>

<tab><tab><tab>(till Agnes)

Och du tänker verkligen alvarsamt på att taga
honom?!

<h3>AGNES</h3>

Ja visst! Det vet du ju redan. Och han har
fått veta det sjelf också — nästan.

<h3>AGNES</h3>

Nej, nej! — Det går ej an! Vet du då ej, att —
<tab><tab><tab>(halfhögt vidare och med ifriga gester.)

— — — — — — — — — — — — — — —<br>— — — — — — — — — — — — — — —

<h3>SCWARZ</h3>

<tab><tab><tab>(till Felix)

Nå — skall jag tala vid er far nu, i qväll? —
Har ni redan beslutat när ni reser?

<h3>FELIX</h3>

Ja — jag har beslutat — — Och jag är er visst
mycket tacksam — men —

<h3>SCHWARZ</h3>

Inga tacksägelser!

<h3>FELIX</h3>

— men, ser Ni, — det är så — — — jag får
lof att blifva hemma, det står ej att ändra. Min far
börjar känna sig gammal — behöfver hjelp —

<h3>SCHWARZ</h3>

Men Ni kan ju sedan hjelpa honom så mycket
bättre. Icke sannt?

<h3>FELIX</h3>

Ni har alldeles rätt! — Men gubben har satt sig
det i hufvudet och då så.

Ja — tag nu inte illa upp, herr Schwarz, men
det <i>är</i> så — jag <i>kan</i> verkligen inte taga emot er
vänlighet — jag ville nog.

<h3>SCHWARZ</h3>

Ni bad mig ju sjelf! — Jag vill visst inte tränga
mina tjenster på någon.

Men orätt gör ni — det vill jag bevisa er
— — — — — — — — — — — (Halfhögt vidare)<br>— — — — — — — — — — — — — — —<br>— — — — — — — — — — — — — — —

<h3>AGNES</h3>

(som nu hunnit få sig „historien“ berättad)

Det är inte sannt? —

<h3>ROSA</h3>

Du tror inte! — Ja — jag kan till och med säga
dig ännu mera —

<tab><tab><tab>(hviskar — och visar på Weiss)

<h3>AGNES</h3>

Afskyvärdt!

Det är endast skamligt förtal!

<h3>ROSA</h3>

Se sjelf då! — Se sådana ögon han ger unge
Müller. <i>Det</i> är ju omöjligt att missförstå! — Och <i>han</i>
svarar bestämdt — afvisande!

Se huru röd Schwarz blef nu — och så kalla
de blefvo.

<h3>AGNES</h3>

Det är ju gräsligt!<br>— — — — — — — — — — — — — — — —<br>— — — — — — — — — — — — — — — —<br>— — — — — — — — — — — — — — — — 

<h3>SCHWARZ</h3>

Ja — jag beklagar att vi alls kommit att tala
om hela affären då!

<h3>EELIX</h3>

Jag försäkrar — det är ej mitt fel! — Och jag
tackar er uppriktigt!

(går långsamt ifrån honom upp till sin far och Weiss, som
underhållit sig med vinglasen)

<h3>SCHWARZ</h3>

<tab><tab><tab>(häftigt)

De komma att taga lifvet af mig med sin
hänsynslöshet — om <i>jag</i> ej — —

Nyss visste han knappt huru han skulle kunna
öfvertala mig att ge honom de pengavne! Och nu! —
Mina mest oegennyttiga afsigter afvisas som
förolämpningar — —

<tab>(ser öfver till damerna, går så till herrarna)<br>
— — — — — — — — — — — — — — — —

<h3>ROSA</h3>

Såg du? Tviflar du kanske nu!

<h3>AGNES</h3>

Men jag kan ej förstå det! Och han är ju
annars en sådan fin och behaglig man, — som man
måste tycka om.

<h3>ROSA</h3>

Ja — jag vill visst intet ondt säga om honom.

Han är ju bildad och duglig, och har
inflytelserika förbindelser.

Han <i>kunde</i> ha haft en betydande statstjänst!

Men man ville ej veta af honom. Tjänstemännen 
i det verket <i>opponerade sig en corps</i>.

De ville ej hafva en person om hvilken man
säger något sådant till chef.

Och så har det gått honom i allt. Så det <i>kan</i>
ej vara grundlöst.

<h3>AGNES</h3>

Och dock umgås man med honom.

<h3>ROSA</h3>

Han eger ju förmögenhet — betydlig förmögenhet.

Nå — han är tolererad — man antager hans
bjudningar — man bjuder in honom —

<tab><tab><tab>(rycker på axeln)

men det är också allt.

<h3>SCHWARZ</h3>

<tab><tab><tab>(kommer plötsligt ned till dem)

Men det är ej rätt att så länge beröfva oss
nöjet af edert sällskap, mina damer!

<tab><tab><tab>(till Rosa)

Nu har ni väl redan hunnit berätta om det der
viktiga?

<h3>ROSA</h3>

<tab><tab><tab>(impertinent)

Ja — det har jag! Och nu går jag och <i>„sladdrar“</i> 
vidare för herrarne.

Jag tänker förtjena mig rättigheter på ert
testamente! —

<h3>AGNES</h3>

<tab><tab><tab>(för sig)

Hon kan det nog!

<h3>SCHWARZ</h3>

(kommer alldeles inpå henne. Med dämpad stämma)

Agnes — — låt mig ej längre gå i denna ovisshet — 
gör ändtligen ett slut — ett snabbt slut! —

<h3>AGNES</h3>

<tab><tab><tab>(drager sig ifrån honom)

Herr Schwarz, jag kan det ej — — <i>nu</i> — En
annan gång, — jag ber er —

<h3>SCHWARZ</h3>

Hvad i himlens namn! — hvarför tvekar ni nu!
Och nyss!

<h3>AGNES</h3>

<tab><tab><tab><tab>(förvirrad)

Jag var ej säker på mig själf då — jag kände
ej rätt — jag — jag vet nu —

<h3>SCHWARZ</h3>

Hvad? — Säg ut — fort!

<h3>AGNES</h3>

Jag <i>kan</i> ej gifta mig — <i>får</i> ej — kommer hela
mitt lif att blifva ogift.

<h3>SCHWARZ</h3>

Nej, alltså! — Nej! —

<h3>AGNES</h3>

Lofva mig — var ej ond på mig. —

<h3>SCHWARZ</h3>

Ond — på <i>er</i>!

<h3>AGNES</h3>

Jag <i>kan</i> ju ej — jag ville nog så gerna men —

<h3>SCHWARZ</h3>

(får med ens allt klart för sig går fram till henne. Upprörd)

Ni har hört <i>det</i> också — neka ej — ni har fått
veta det <i>nu</i> först!

<tab><tab><tab>(Agnes tiger och ser ned)

Och det der — tror man ju alltid! —

(Hon går långsamt, med sänkt hufvud ifrån honom bort och
sätter sig i soffan. Han ser sorgset efter henne)

— Min sista förhoppning — —

<h3>WEISS</h3>

<tab><tab><tab>(kommer till honom)

Hvad är det? Ni se båda så underliga ut?

<h3>SCHWARZ</h3>

Åh, du! — Ja du är ju min vän!

<tab><tab><tab>(trycker hans hand)

Ja — tack, tack! Du har varit mig en god vän!

— Jag mår ej rätt bra! — Sköt du om gästerna
så länge — tills — — tills — jag har det bra igen — 

(går ifrån honom. Weiss håller fast hans hand håller honom
tillbaka och ser honom frågande i ögonen, Schwarz undviker
hans blick)

Ja, var lugn du — jag skall inte göra mig
något illa — — jag lofvar dig det. Gå du till dem — 
så försvinner jag helt obemärkt.

<tab><tab><tab> Weiss går)

— Om den döde säger man ju ej annat än godt.

<i>Man säger ej annat</i> —

— Ja det är väl det enda sättet —

(går sakta npp till bordet, ställer sig med ryggen åt de andra
och tömmer hastigt ett fullt vinglas. — Smyger så oförmärkt
in i arbetsrummet och drager försigtigt till portieren)

<h3>ROSA</h3>

(smeker Agnes lätt öfver hufvudet)

Tänk inte mera på den saken. Om någon tid
har han också öfvervunnit det — Och det är bäst så.

<h3>AGNES</h3>

(rycker sig undan hennes smekning, stiger upp och ser hårdt
på henne.)

Är du också säker på det?

<h3>ROSA</h3>

Ja — absolut!

<h3>AGNES</h3>

Hvarför sade du det ej förr då — harför <i>så sent?</i>
(vänder henne ryggen och går ned till höger)

<h3>MÜLLER</h3>

Inte sannt, Weiss, pojken bör stadga sig först,
innan han börjar flacka jorden rundt? De unga taga
alltför lätt intryck.

<h3>WEISS</h3>

Ja — men helst inte af sina föräldrar!

<h3>MÜLLER</h3>

Men Felix har alltid varit en god son. — Icke
sannt, fröken, det <i>är</i> dock en god sak med den
respekten för oss äldre och erfarnare.

<h3>FELIX</h3>

<tab><tab><tab>(smickrad, pratsamt)

— Får lof att lyda gammelfar naturligtvis. — — 

Och i synnerhet när det gäller att resa ifrån
honom — och resa så långt. — Man bör ju alltid, i så
viktiga fall noga betänka sig — afväga för och mot
och taga alla möjliga eventualiteter i — — 

(Ett skott smäller inne i arbetsrummet. — Damerna skrika till;
Weiss rusar in dit, kommer genast ut igen, ropar
ut till venster)

<h3>WEISS</h3>

Doktorn, — skynda efter doktorn! — 

(Hushållerskan kommer springande och ut till höger. Weiss
till de andra, —)

En olyckshändelse endast!

(går in igen)

Allmän oreda — man springer af och an, utan att företaga
något, utan att våga gå in, — skriker på „doktorn — skynda
efter doktorn“. Endast Agnes står orörlig, som förstenad, med
händerna tryckta emot bröstet, och stirrar ångestfullt emot den
halföppna portieren till arbetsrummet

<h3>WEISS</h3>

(kommer ut igen, hlek och tillintetgjord — sjunker ned på en
stol strax innanför dörren. Ena handen håller ännu fast i
portieren och drager den omedvetet med så att hela öppningen till
det klart upplysta arbetsrummet blir blottad.

Man ser en arm af liket utsträckt inåt ifrån venster, med
insidan af handen uppåt.)

Död — stendöd! — Han har träffat sig midt i hjertat!

(Det blir alldeles tyst — all villervalla upphör — de blifva
alla stående der de stodo strax innan Weiss kom in.

Endast Agnes får lif — — hon flämtar häftigt — brister
ut i snyftningar, som blifva allt häftigare och häftigare och
slutligen öfvergå i ett hysteriskt skratt.)

<h3>AGNES</h3>

(kämpande emot skrattutbrotten, till Weiss pekande på Rosa)

Der — der! — Testamentet! —- gif henne sin — 
sin andel — sitt arf — <i>hon</i> skall ha’ det!

hejdar sig — rusar så fram till Rosa, hugger tag i hennes
handled och skriker pekande inåt arbetsrummet)

Det kar <i>du</i> gjort — du kar mördat konom — 
ni alla ha’ gjort det — med edra giftiga tungor!

<h3>FELIX</h3>

Men så lugna er — lugna er —

<h3>MÜLLER</h3>

Hon är ju förryckt!

<h3>ROSA</h3>

(sliter sig lös)

Men kan jag rå för — kan jag ansvara för
hvad man —

<h3>AGNES</h3>

(ännu vildare)

<i>Man! Man säger!</i> Så visa mig då denne „man“, 
så att jag kan få slå ihjel honom — denne obekante
— utan ansvar, — som får gå omkring och stjäla
heder och ära —

Visa mig honom — eller — eller jag —

<h3>WEISS</h3>–

(reser sig — bjuder tystnad med en befallande gest —)
Vördnad för döden — för eder herre! — —

— Här har ingen ansvaret! Hvem af <i>eder</i> kan
svara för när eller hvarför den kommer!

(visar inåt arbetsrummet)

<i>Han</i> bar döden inom sig länge — långt förrän
det skottet small. — <i>Det</i> var endast slutet på
sjelfmordet, — det långa sjelfmord som vi alla lefva.
(Tystnad. Han går långsamt och med sänkt bufvnd in till
den döde)

<h3>HUSHÅLLERSKAN</h3>

(Kommer inrusande Som en vind, för att säga att doktorn
kommer strax, men flämtar som ett lokomotiv och blir stående
utan att få fram ett ord.)

<h3>RIDÅ</h3>

<img></img>
</chapter>
<chapter name="Rättelser">

<h2><small>Rättelser:</small></h2>

Ark. 2. <i>Pag. 27.</i> rad 9 nedifrån står:

„Herren dödade Ger — alltså var Ger syndig.“
Hela meningen bör borttagas (makuleras.)

<i>Pag. 55,</i> rad 6 uppifrån:
„stirade“ bör vara stirrade

<i>Pag. 56,</i> rad 12 uppifrån
kyste — bör vara: kysste

<i>Pag. 60,</i> rad 16 uppifrån
slutklämman, — böra vara: slutklämmen

<i>Pag. 62,</i> rad 3 nedifrån
ljuses, bör vara — ljuset.

</chapter>
