<chapter name="Titelsida År 1919">
LIVRUSTKAMMARENS

OCH
DÄRMED FÖRENADE SAMLINGARS
UTVECKLING OCH FÖRVALTNING
ÅR 1919

<img>

REDOGÖRELSE
AV INTENDENTEN OCH FÖRESTÅNDAREN
FÖR SAMLINGARNA
RUDOLF CEDERSTRÖM



STOCKHOLM 1922
KUNGL. BOKTRYCKERIET.  P. A. NORSTEDT & SÖNER
213519
</chapter>


<chapter name="Redogörelse för Kungl. Livrustkammarens och därmed förenade samlingars utveckling och förvaltning år 1919.">
<b>Redogörelse

för

Kungl. Livrustkammarens och därmed förenade
samlingars utveckling och förvaltning
år 1919.</b>

Till KONUNGEN.

Till åtlydnad av föreskriften i nådiga brevet av den 28 september 1906
får jag härmed avgiva följande berättelse rörande Livrustkammaren och
därmed förenade samlingars tillväxt och förvaltning under år 1919.

<b>Samlingarnas tillväxt.</b>
<b>Hufvudsamlingarna</b> hava ökats med 35 nummer.

<i>Gåvor:</i>

Av H. M. Konungen: det vid det s. k. bondetåget 1914 använda
standaret.

Av fröken Jenny Kalmberg genom Nordiska museet: fragment av en
fanduk från Drottning Kristinas tid.

Av kapten Harald Holm: en fanspets av förgylld mässing.

Av D:r Gustaf Hallström: del av ett stångbetsel.

<i>Inköp:</i>

En sko av ljusrött siden, tillhört drottning Desideria; modell till
gevärslås, system Berdan.

<h1>Major G. Hammarströms testamente.</h1>

Majoren i Väg- och vattenbyggnadskåren G. Hammarström, av vilken
samlingen redan under livstiden, år 1909, erhållit en synnerligen värdefull
gåva av svenska bössor och pistoler, hade i testamente av den 14 april 1910
till samlingen testamenterat 25 nummer av sin vapensamling, vilka av
stärbhuset i början av innevarande år överlämnades till samlingen.

Bössa med flintlås, som tillhört generalen friherre B. O. Stackelberg,
fransk, 1700-talet, låset sign. Martin a Angers; bössa med flintlås, franskt
praktarbete, 1700-talet, låset sign. Brifaud, Rue St Honoré a Paris; stutsare
med flintlås, skänkt av furst Potemkin till dåvarande majoren, sedermera
landshövdingen i Östergötlands län, A. von Nieroth; bössa med ändrat
flintlås, som tillhört Karl Gustaf Tessin, österrikisk, från 1700-talet, låset sign.
Felix Meier in Wien; bössa med flintlås, 1700-talet; bössa med flintlås,
1700-talet; stutsare med flintlås, tysk, 1700-talet, låset sign. Peter Tanner;
vagnbössa med flintlås, engelsk, 1700-talet, låset sign. I. G. Iones; stutsare med
flintlås, tysk, 1700-talet; stutsare med ändrat flintlås, holländsk, 1700-talet,
pipan sign. Jean Krants a Mastricht; pistoler, ett par med hjullås,
1600-talets slut; dubbelpistoler, ett par med flintlås, holländska, 1600-talets slut,
låsen sign. Kasper Deinckel Utrecht; pistoler, ett par med flintlås, med
inskrift: Frederici Regio Suecie Donum 1737. Ioh. Grüner, hessiska, 1700-talet,
stämplade Pistor Cassel, låset sign. M. C. Pistor a Cassel; pistoler, ett par
svenska?, 1700-talet, pipor och lås sign. Kuhnlenz; hjälm, tysk, 1500-talet;
hjälm, tysk, 1500-talets slut; bössa med hjullås, 1600-talet; bössa med
hjullås, tysk dat. 1646; grov bössa, 1600-talet; bössa med hjullås, tysk, dat.
1674; pistoler, ett par med flintlås, ungerska, sign. Nagy Laszlo Debreczin;
värja, spansk, 1600-talet; värja spansk, 1600-talet; hjälm (morion) tysk,
1600-talets början; hjälm (morion), tysk omkr. 1600.

Därjämte överlämnade stärbhuset enligt majorens muntliga förordnande
ett svärd av Vira-tillverkning, daterat 1659.

<b>Boksamlingen</b> har ökats med 88 nummer.

<i>Gåvor:</i>

Av legationssekreteraren Harry Ax:son Iohnson: Gurlitt, Cornelius:
Deutsche Turniere, Rüstungen und Plattner des XVI Jahrhunderts, Dresden
1889, VIII:o.

Av fil. kand. A. Billow: Rudbeck, T. A.: Resebilder samlade i Tyskland
år 1839. Stockholm 1841. VIII:o.

Av författaren: Fischerström N.: Ridskolan å Strömsholm 50 år den
4 juli 1918. Uppsala 1918.

<i>Byte:</i>

Från följande institutioner hava bytesskrifter ingått:

Sverige,  Stockholm, Statens historiska museum,

          »          Nordiska museet,
 
          »          K. Biblioteket,

          »          Artillerimuseum,

          Göteborg,  Göteborgs museum,

          »          Röhsska konstslöjdmuseet,

          Hälsingborg, Hälsingsborgs museum,

          Jönköping, Norra Smålands fornminnesförening,

          Lund, Kulturhistoriska museet,

          Malmö, Malmö museum,

Skandinavien, Kristiania, Kunstindustrimuseum,

              Köpenhamn, Kunstindustrimuseum,

Utlandet, Altenburg, Die Sammlung im Herzogl. Schlosse zu Altenburg,

          Bern, Historisches Museum,

          Boston, Museum of fine arts,

          Dresden, Kgl. Sammlungen,

          Graz, Landesmuseum Joanneum,

          Hamburg, Museum für Hamburgische Geschichte,

          London, Wallace collection,

          Luzern, Museum im Rathaus Luzern,

          München, Bayerisches Nationalmuseum,

          Newyork, Metropolitan museum,

          Nürnberg, Germanisches Museum,

          Prag-Vrsovic, Knopfmuseum,

          Salzburg, Städtisches Museum,
 
          Solothurn, Waffen-Sammlung im Zeughaus zu Solothurn.

          Turin, Reale Armeria,

          Venedig, Museo dell'arsenale,

          Würzburg, Luitpold-Museum,

          Zürich, Schweizerisches Landesmuseum.

<i>Inköp:</i>

37 st. verk.
</chapter>

<chapter name="Arkivet">
<b>Arkivet</b> har ökats med 179 fotografier av begravningsvapen från svenska
kyrkor samt 134 avgjutningar av mästaremärken på vapen.
</chapter>

<chapter name="Depositioner.">
<b>Depositioner.</b>

I deposition av Kungl. Maj:ts orden har samlingen emottagit: kanslersstav; 
korkåpa och mitra för ordensbiskop; 2 st. häroldsstavar för Vasaorden.

Från Statens historiska museum har överlämnats följande föremål, som
tillhöra vissa redan år 1900 deponerade föremål: dels baljan till det svärd,
som burits av översten friherre G. J. Wrede, dels ett etui till den Gustav II
Adolf tillskrivna putschanen.
</chapter>

<chapter name="Lån ur trofésamlingen.">
<b>Lån ur trofésamlingen.</b>

Jämlikt nådiga brevet av 18 februari 1919 utlånades till högtidligheterna 
den 26 februari vid nedsättandet av Karl XII:s kista i den nyrestaurerade 
sarkofagen i Riddarholmskyrkan ett antal fanor ur trofésamlingen: det
polska standar, som enligt traditionen anses taget av konungen personligen,
sachsiska infanteri- och dragonfanor samt ryska infanterifanor tagna i slaget
vid Narva, däribland preobrasjenska och semjonovska gardenas.
</chapter>

<chapter name="Nya bestämmelser angående samlingarnas omfattning.">
<b>Nya bestämmelser angående samlingarnas omfattning.</b>

Den 1 okt. 1919 har Eders Kungl. Maj:t utfärdat bestämmelser angående
det inbördes förhållandet mellan Statens historiska museum, Nationalmuseum,
Livrustkammaren och Nordiska museet, varvid Livrustkammarens samlingsområde 
skulle omfatta föremål, som belysa samhällets främste jämte dessas
omgivning och tjänare (svit), med avseende på deras yttre uppträdande, under
nyare tid och inom det indoeuropeiska kulturområdet. Livrustkammarens
samlingar fördela sig i två avdelningar, en kunglig, statlig och historisk
avdelning med företrädesrätt till föremål, som tillhört kungliga personer eller
som belysa kröningar, stats- och andra profana ceremonier eller som äga
utpräglad historisk karaktär, samt en allmänt vapenhistorisk avdelning, i
fråga om vilken gäller att Livrustkammaren (väl må förvärva, men) ej har
företrädesrätt till föremål av allmogekaraktär eller till föremål av för armé
och flotta fastställd modell.
</chapter>

<chapter name="Arbetet i samlingarna">
<b>Arbetet i samlingarna.</b>

Utom de sedvanliga arbetena med samlingens skyddande mot rost och
mal har med den ökade arbetskraft samlingen vunnit genom ett anslag till
en särskild amanuens, kunnat påbörjas de utredningar om de olika
föremålens i samlingen historia, som är nödvändig för planläggandet av en
nyuppställning.


Däremot har det mesta arbete, vid vars handläggande föreståndarens
personliga deltagande är nödvändigt, så gott som helt legat nere, då föreståndaren
måst ägna sina krafter åt befordrandet av samlingens viktigaste fråga,
förslaget om erhållande av en ny, för samlingen särskilt lämpad lokal.
Förlamande på hans arbete för Livrustkammaren har även verkat det ringa stöd
han för denna fråga erhållit från de håll, där han bort kunna vänta sig ett
verkligt intresse för samlingens bästa.
</chapter>

<chapter name="Publikationer">
<b>Publikationer.</b>

Av »Vägledning för besökande i Livrustkammaren» har utgivits en ny
upplaga, den sjätte, i 10,000 exemplar. Priset på denna har blivit satt till
kr. 1:50.

Av samlingens tjänstemän har publicerats:

Föreståndaren: Uppbådsfanor från Karolinska ofredstider. (Urds
julnummer 1919).
</chapter>

<chapter name="Besök och studier.">
<b>Besök och studier.</b>

Samlingen har på grund av lokalernas belägenhet icke möjlighet att
föra statistik över besökareantalet, men torde man kunna antaga att så gott
som alla de 64,785 personer, som besökt Nordiska museet, jämväl besökt
Livrustkammaren.

Studiekort till samlingarna hava utdelats till 805 personer. Dessa kort
gälla till såväl Livrustkammaren som Nordiska museet.
</chapter>

<chapter name="Nämnd och personal">
<b>Nämnd och personal.</b>

För behandling av Livrustkammarärenden har nämnden haft ett
sammanträde, varjämte den i ytterligare ett sammanträde, såsom ett Nordiska
museets eget ärende behandlat Eders Kungl. Maj:ts nådiga remiss av
föreståndarens förslag till Livrustkammarsamlingarnas förflyttande från Nordiska
museet till egen föreslagen lokal i Fredrikshovs lustslott.

Föreståndaren har under tiden 7—12 juli fortsatt uppdraget med
katalogiserandet av rikets regalier;

åtnjutit semester under tiden 8 juni—8 juli samt 4—7 augusti;

arbetat med katalogiseringen av samlingarna på Skokloster 12—31 juli,
7—18 aug.;

av riksantikvarien tillkallats som sakkunnig vid öppnandet av
kungagravarna i Vreta kloster den 17—20 sept.;

efter längre tids ohälsa under tiden 10—19 april av sjukdom helt varit
förhindrad upprätthålla tjänsten.

Amanuensen Nils Östberg har verkställt förberedande utredningar rörande
grunderna för de traditionella historiska benämningarna av föremålen i
samlingarna;

med av Eders Kungl. Maj:t den 25 augusti beviljat anslag, stort 350:—
kr., bevistat skandinaviska museumsförbundets möte i Kristiania och
Lillehammer den 8—11 sept.;

under tiden 7—12 juli upprätthållit föreståndarebefattningen.

E. o. amanuensen friherre Georg W. Fleetwood har även under detta
år utan ersättning ställt sitt arbete till samlingens förfogande, skött
biblioteks- och registreringsgöromål samt utfört för arkivet avsedda
kopparfällningar av mästaremärken på vapen i såväl Livrustkammarens som enskilda
samlingar;

under tiden 7—12 juli biträtt vid katalogiseringen av rikets regalier;
samt

under föreståndarens semester av nämnden varit förordnad upprätthålla
föreståndarebefattningen 8 juni—8 juli.
</chapter>

<chapter name="Ekonomi">
<b>Ekonomi.</b>

<b>Debet.</b>

Balans från år 1918:
  Tillgångar . . . . . . . . . . . . . . . . . . . . . . . . . . . .  7,486:28
Inkomster:
  Statsanslag: åttonde huvudtiteln: Livrustkammaren:
       för tillsyn, underhåll och vård av
       samlingarna . . . . . . . . . . . . . . .  . . .    6,200: —
       Extra biträden och vikariatsarvoden . . . . . .    3,000: —
       Dyrtidstillägg . . . . . . . . . . . . . . . . .   14,496: —    23,696: —
Intressemede . . . . . . . . . . . . . . . . . . . .                      286:65
Försäljningsmedel:
        Kataloger . . . . . . . . . . . . . . . . . . .   7,894:15
        Vykort . . . . . . . . . . . . . . . . . . . . .       114:16
        Diverse . . . . . . . . . . . . . . . . . . . . .        25: —        8,033:31
      Tillskott från Nordiska museet . . . . . . . . . .      7,143:13  39,159:09
                                                           Summa kr.     46,645:37


<b>Kredit.</b>

Utgifter:
  Avlöningar . . . . . . . . . . . . . . . . . . . .    29,413:13
  Samlingarnas ökande . . . . . . . . . . .       1,540:31
  Extra bevakning . . . . . . . . . . . . . . .          491: — 
  Vård och expenser . . . . . . . . . . . . .      1,169:84
  Tryckningskostnader . . . . . . . . . . .     10,020:59
  Installationskostnader . . . . . . . . . . .         104:40
  Lappkatalogen . . . . . . . . . . . . . . . .            26: —  42,765:27
Balans till år 1920:
  Tillgångar . . . . . . . . . . . . . . . . . . . . . . . . . . . .        3,880:10
                                                           Summa kr.    46,645:37

Stockholm i mars 1920.

<tab><tab>Underdånigast
<tab><tab><i>Rudolf Cederström.</i>
</chapter>



