<chapter name="Titel">
<table o>
<td c><big><i>SKRIFTER UTGIFNA AF CENTRALSTYRELSEN
I LANDSFÖRENINOEN FÖR KVINNANS
POLITISKA RÖSTRÄTT.</i></big>
<td c><h2>II</h2>
<td c><img></img>
</table>
</chapter>

<chapter name="Hvilka svenska kvinnor äga kommunal rösträtt?">

<h1>Hvilka svenska kvinnor
äga kommunal rösträtt?</h1>

De, som äro myndiga, välfrejdade och ej i konkurs
samt dessutom antingen <i>fastighetsägare</i> eller
<i>arrendatorer</i> på landet eller äro <i>taxerade för en årsinkomst
af minst 500 kr.</i> samt ej häfta för oguldna
kommunalutskylder.

<big><b>Äger gift kvinna kommunal rösträtt?</b></big>

I allmänhet icke, men hon äger sådan, om hon
får egen <i>debetsedel</i> antingen för fastighet, som hon
på grund af äktenskapsförord har under egen
förvaltning, eller för skola, som hon i eget namn förestår,
eller för affär, som hon drifver efter genomförd
boskillnad, eller för uppskattad inkomst af arbete.

<big><b>Hvari består den kommunala rösträtten?</b></big>

Att få deltaga i öfverläggningar och beslut å
kommunal-, municipal- och kyrkostämmor samt allmän
rådstuga och i val af stadsfullmäktige,

beskattningsnämnder och präster samt dessutom i några fall att
kunna innehafva vissa kommunala uppdrag.

<big><b>Ha alla lika kommunal rösträtt?</b></big>

Nej, kommunala rösträtten bestämmes af den till
staten utgående allmänna bevillningen, i allmänhet en
hundradel af taxerade årsinkomsten. För hvarje <i>krona</i>
bevillning, som man betalar i skatt, har man <i>i stad
en</i> röst, högst 100 röster, och för hvarje <i>10 öre</i> i
bevillning får man <i>på landet en fyrfröst,</i> högst 5,000
röster.

<big><b>Måste man personligen utöfva sin kommunala
rösträtt?</b></big>

Nej, man kan genom <i>fullmakt</i> öfverlåta sin
rösträtt på annan röstberättigad kvinna eller man.

<big><b>Hvar utöfvas kommunala rösträtten å landet?</b></big>

Vid kommunal-, kyrko- och municipalstämmor samt
prästval med röstning <i>efter fyrk.</i>

<big><b>Hvar utöfvas kommunala rösträtten i stad?</b></big>

Vid allmän rådstuga, val af stadsfullmäktige
och taxeringsnämnd, å kyrkostämma samt vid prästval
med röstning <i>efter bevillningskrona.</i>

<big><b>Finnas särskilda bestämmelser för Stockholm?</b></big>

Ja, vid kyrkostämmor och prästval har man endast
<i>en</i> röst för hvarje helt eller påbörjadt <i>8-tal</i> af
bevillningskronor och högst 20 röster.


<big><b>Hvad gäller särskildt för prästval?</b></big>

Å frågodagen kan kallas 4:e profpredikant och
har hvarje röstande då endast <i>en</i> röst. Vid själfva
valet röstar man med bevillningskrone- och fyrkröster;
på landet får man endast <i>en</i> röst för hvar 5:e
inkomstfyrk.

<small>Obs. Främmande trosbekännare och de, som anmält sig
till utträde ur statskyrkan, äga icke rösträtt å kyrkostämma
och vid prästval.

<i>Gift kvinna</i> äger att vid präst val <i>utan fullmakt</i> rösta för
sin man, om denne är frånvarande.</small>

<big><b>Hvilka kommunala uppdrag kan en kvinna
innehafva?</b></big>

Kommunalt röstberättigad kvinna kan väljas till
ledamot af <i>skolråd</i> och <i>barnavårdsnämnd</i> (för
varnartiga barn) samt <i>beskattningmämnd.</i>

Äfven icke röstberättigad kvinna kan utses till
ledamot af <i>fattigvårdsstyrelse,</i> som ej utgöres af
kommunalnämnden, och af <i>fosterbarnsnämnd</i> (för tillsyn
öfver fosterbarns vård).

I Stockholm kan röstberättigad kvinna äfven utses
till ledamot i stadens <i>fattigvårdsnämnd,
folkskoleöfverstyrelse</i> och <i>styrelsen för stadens arbetsförmedling.</i>

<b>Det är en medborgerlig plikt att utöfva sina
kommunala rättigheter.</b>
<img></img>
</chapter>

<table o>
<td c><small>O. L. Svanbäcks Boktr. Stockholm 1907.</small>
</table>

<chapter name="Litteratur">

<h2><i>Litteratur.</i></h2>

Förut har utkommit af denna skriftserie:

I. <i>Till regeringen från svenska kvinnor ingifna
skrifvelser i rösträttsfrågan 1905—1906.</i>
Pris 50 öre.

Intressant broschyr om de finska kvinnornas taktik:

<i>Lucina Hagman:</i> Kvinnornas program vid de
stundande valen. 68 sidor. Pris 1 krona.

*

<i>Gustaf A. Aldén:</i> Svenska kvinnans kommunala
rättigheter och skyldigheter. Pris 10 öre.

<i>Gustaf A. Aldén:</i> Medborgarens bok. Del II. Svensk
kommunalkunskap. Pris bunden 1 kr.
<img></img>

Denna skrift kan rekvireras från Björck & Börjesson,
62 Drottningg., Stockholm. Pris pr 1,000 ex. 6 kr.
</chapter>
