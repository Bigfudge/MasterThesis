<b>RÅD OCH ANVISNINGAR</b>

RÖRANDE

<h1>VÅRDEN OM SINNESSJUKA</h1>

I ENSKILDA HEM
OCH Å FÖRSÖRJNINGSINRÄTTNINGAR.

AF

<b>GEORG SCHULDHEIS</b>

ENLIGT UPPDRAG AF MEDICINALSTYRELSEN

*

STOCKHOLM
P. A. NORSTEDT & SÖNER
*
Pris i bokhandeln 30 öre.
























/

Göteborgs Hospital <Exlibris-stämpel >

<b>RÅD OCH ANVISNINGAR</b>

RÖRANDE

<h1>VÅRDEN OM SINNESSJUKA</h1>

I ENSKILDA HEM

OCH Å FÖRSÖRJNINGSINRÄTTNINGAR

AF

<b>GEORG SCHULDHEIS</b>

ENLIGT UPPDRAG AF KUNGL. MEDICINALSTYRELSEN

*

STOCKHOLM
P. A. NORSTEDT & SÖNER

STOCKHOLM

KUNGL. BOKTRYCKERIET. P. A. NORSTEDT & SÖNER

1906

<chapter name="Kungl. Medicinalstyrelsens förord">
Uti skrifvelse till Kungl. Maj:t den 20 maj
1905 har Riksdagen anhållit, att Kungl. Maj:t
täcktes låta utreda, huruledes förbättringar, där
så erfordrades, skulle kunna åstadkommas i den
enskilda och kommunala sinnessjukvården; och
har Riksdagen därvid framhållit, bland annat,
att en från sakkunnigt håll utgången och till
vederbörande kommuner utdelad skrift rörande
de kommunala myndigheternas skyldigheter med
afseende å sinnessjukvården i allmänhet,
innehållande äfven några kortfattade råd och
upplysningar, huru anspråken på denna sjukvård
utanför de särskilda sjukvårdsanstalterna bäst
skulle tillgodoses, kunde på många platser blifva
till gagn för såväl den enskilda som den
kommunala sinnessjukvården.

Sedan Kungl. Maj:t till Kungl. Medicinalstyrelsen 
remitterat denna Riksdagens skrifvelse,
har på föranstaltande af styrelsen en sådan skrift,
som i Riksdagens skrifvelse afsågs, blifvit utarbetad 
af öfverinspektören för sinnessjukvården i
riket, medicinalrådet Georg Schuldheis; och har
Kungl. Maj:t genom nådigt beslut den 21 september
1906 enligt Medicinalstyrelsens hemställan 

anvisat medel till nämnda skrifts tryckning samt
anbefallt Medicinalstyrelsen utdela densamma
till samtliga fattigvårdsmyndigheter i riket
samt till vederbörande prästerskap och samtliga
läkare.   Stockholm den 19 november 1906.

<b>Kungl. Medicinalstyrelsen.</b>

*
</chapter>

<chapter name="Författarens förord.">
<b>Författarens förord.</b>

Öfverläkaren vid Stockholms hospital, e. o.
professor <i>Bror Gadelius</i>, hvilken på min begäran
genomsett manuskriptet till denna skrift och
därvid påpekat några uttryck, som skulle
kunnat gifva anledning till missförstånd och som
jag på grund häraf uteslutit, förtydligat eller
ändrat, ber jag härmed att få betyga min
tacksamhet.

Kap. IV och V ha i delvis samma form och
omfattning som här förut varit publicerade i
<i>Allmänna svenska läkartidningen</i> 1905, sid. 161
och 192, hvarest äfven finnas tryckta några
förtydligande schematiska ritningar till mindre
afdelningar för sinnessjuka å försörjningsinrättningar 
och länslasarett.

*
</chapter>

<chapter name="I. Sinnessjukdomarnas  natur och yttringar.">
I.   <b>Sinnessjukdomarnas  natur och yttringar.</b>

I sinnessjukdomarnas yttringar ligger något
för den ovane betraktaren hemskt och
hemlighetsfullt, som gifvit anledning till att dessa
sjukdomar ännu i, dag allmänt anses vara till
sitt väsen skiljaktiga från andra sjukdomar.

Detta är emellertid icke förhållandet.

Sinnessjukdomarna bero liksom andra
sjukdomar på försiggående förändringar af rent
kroppslig art, på rubbningar i rent kroppsliga
förrättningar.

Sinnessjukdomarna uppkomma lika väl som
andra sjukdomar under inflytande af nedärfda,
medfödda eller förvärfvade anlag å ena sidan
och å andra sidan yttre tillfälliga inflytanden
af för kroppen skadlig art, såsom ogynnsamma
lefnadsvillkor, umbäranden, öfveransträngning,
smitta<footnote>Så till vida som en smittosam eller genom förkylning
ådragen sjukdom (influensa, nervfeber etc.) ej sällan förorsakar
uppkomsten af en sinnessjukdom.</footnote> och förkylning<footnote>Så till vida som en smittosam eller genom förkylning
ådragen sjukdom (influensa, nervfeber etc.) ej sällan förorsakar
uppkomsten af en sinnessjukdom.</footnote> eller under inflytande
af de genomgripande förändringar som
förorsakas af könsmognadens inträde och upphörande,

ålderdomens annalkande och, hos kvinnan,
hafvandeskap, förlossning och digifning.<footnote>Sorger, bekymmer och sinnesrörelser äro utan tvifvel
stundom den närmast framkallande orsaken till
sinnessjukdomar, men i allmänhet torde betydelsen af sådana
orsaksmoment öfverdrifvas. Ofta äro dylika omständigheter att
anse som sjukdomens första, missförstådda yttringar, eller
ock såsom på sin höjd bidragande eller tillfälligt
framkallande orsaker. Liknande omständigheter äro ju för öfrigt i
allmänhet ägnade att nedsätta motståndskraften och således
af betydelse äfven för uppkomsten af andra sjukdomar.</footnote>

Sinnessjukdomarna kunna slutligen alldeles
såsom andra sjukdomar förbättras eller öfvergå
till full hälsa. De äro äfven liksom andra
sjukdomar tillgängliga för ändamålsenlig vård och
behandling.

Så till vida finnes intet som väsentligen
skiljer sinnessjukdomarna från andra sjukdomar.

Det för sinnessjukdomarna egendomliga och
det som ger dem en särställning är endast att
de bero på sjukliga förändringar i människans
ädlaste och ömtåligaste organ, hjärnan, samt att
de i följd häraf yttra sig såsom rubbningar i
människans högsta formögenheter, nämligen
hennes känslo-, vilje- och tankeverksamhet,
hennes <i>»personlighet»</i>.

*

Den mest träffande benämning å en
sinnessjuk är fransmännens <i>aliéné,</i> hvars stamord
betyder <i>en annan</i> och som kan öfversättas med
<i>främling.</i>


Många människor förete under hela sitt
lif egendomliga karaktärsdrag, ovanliga
böjelser och åsikter, kuriösa vanor, samt hafva en
viss svårighet att finna sig till rätta i sin
omgifning. Dylika egendomligheter antyda
förvisso en för uppkomsten af svårare rubbningar
välberedd och bördig jordmån men böra icke i
och för sig anses som uttryck för en
sinnessjukdom i egentlig mening.

Ty den sinnessjuke blir vid en gifven
tidpunkt <i>förändrad</i> till karaktär, böjelser och
vanor, han blir <i>en annan personlighet;</i> den
anspråkslöse och tillbakadragne blir framfusig och
skrytsam, den gladlynte dyster, den sparsamme
och ordentlige slösaktig och vårdslös, den lugne
och fördragsamme blir retlig och ombytlig, den
verksamme håglös och likgiltig etc. etc.

Den sinnessjuke blir äfven en <i>främling</i> för
sitt forna jag och för omgifningen. Ofta får
man höra sinnessjuka beklaga sig öfver att
allting inom dem och rundt omkring dem
förefaller så egendomligt främmande och sig olikt.

Stundom äro de liksom afstängda från
vanliga förnimmelser, de känna ej hunger, törst
eller smärtor, eller ock förnimma de hvad som
alls ej har någon motsvarighet i verkligheten
(hallucinationer).

För somliga synas verklighetens företeelser
glida förbi liksom färglösa skuggor utan att
väcka något som helst intresse. Andra få af
<i>allt</i> hvad de se och höra ett omotiveradt pinande
ångestfullt intryck eller finna allting lika
omotiveradt lustigt och gladt. Hos åter andra
svänger stämningen för hvarje nytt intryck
mellan glädje, förbittring, sorg och slö
likgiltighet. Med ett ord intet som sker har för de
sjuka sin så att säga naturliga färg.

På liknande sätt förhåller det sig med
tankeverksamheten. Stundom stå tankarna
liksom stilla äfven vid de för den sjuke mest
afgörande ögonblicken. I andra fall ger hvarje
den obetydligaste händelse oupphörligt
anledning till en ny men aldrig fullföljd tankegång.
Ibland svara tankarna så litet mot intrycken
utifrån, att talet blir meningslöst och förvirradt.
Ofta åter blir <i>en</i> tankegång så öfvervägande, att
den sjuke ej ser eller hör eller uppmärksammar
något som ej sammanhänger härmed eller som
strider häremot, hvarför han äfven blir
oförmögen att beriktiga den uppfattning han en
gång fått (»tankevillor»). Någon gång tränger
sig en främmande tanke pinsamt in i
medvetandet (tvångstanke). Stundom slocknar mer
eller mindre fullständigt tankeverksamheten
öfver hufvud. Minnet af det förflutna af bleknar
alltmera, och nya intryck gå spårlöst förbi.
Den sjuke lefver som en planta eller ett lågt
stående djur och företer stundom endast rent
kroppsliga lifsyttringar.

Af denna sjukligt förändrade känslo- och
tankeverksamhet får äfven den sjukes viljelif,
hans handlingar sin prägel. Han kan ej längre

afpassa dessa efter verkligheten, som för honom
fått en främmande färg och mening, han går
som bland främlingar och finner sig ej längre
till rätta i sin lefnadsställning och den
omgifning han befinner sig i. Han försummar sin
familj, åsidosätter sina dagliga yrkesplikter,
följer ej med dygnets växlingar, iakttar ej
vanliga umgängesformer och vanlig anständighet i
klädsel och uppträdande, ger efter för hvarje
tillfällig stämning hvar och när som helst,
begår stundom utan betänkande lagstridiga
handlingar.

Då <i>flertalet</i> sinnessjuka länge bibehålla
förmågan att yttra sig sammanhängande och
»redigt» och <i>många</i> aldrig förlora denna förmåga,
är det för igenkännande af sinnessjukdomarna
af synnerlig vikt, att man icke underskattar
betydelsen af de nyss påpekade, stundom skenbart
oviktiga förändringarna i hans sätt att skicka
sig under lifvets vanligaste förhållanden. I
detta sammanhang bör uttryckligen betonas, att
det under alla omständigheter är oberättigadt
att anföra förmågan att tala redigt såsom ett
bevis på frånvaro af sinnessjukdom.

Sinnessjukas handlingssätt bestämmes
jämförelsevis ofta mera omedelbart af <i>sinnesvillor</i>
och <i>tankevillor</i>, hvilka företeelser därför fordra
ett särskildt omnämnande.

Sinnesvillor i egentlig mening
(hallucinationer) äro sinnesintryck, som för de sjuka hafva
full verklighet, ehuru hvarje yttre motsvarighet

till dessa intryck saknas. Hörselvillor äro de
vanligaste och praktiskt viktigaste. »Rösterna»,
som de sjuka pläga säga, äro stundom af, gladt
och uppmuntrande innehåll, vanligare dock
obehagliga; förebrående, förskräckande, i hvilket
fall de kunna gifva anledning till själfmord,
eller ock uttala de hotelser, beskyllningar och
tillmälen; »rösterna skälla», hvilket kan
framkalla våldshandlingar mot omgifningen.
Detsamma kan inträffa i följd af befallande röster,
som direkt föreskrifva ett öfverfall, ett dråp
eller dylikt. Lukt- och smakhallucinationer
föranleda ej sällan näringsvägran (»gift i
maten»).

<i>Tankevillor</i> (s. k. »fixa idéer», »falska
föreställningar») äro vanligen till sitt innehåll
uppenbarligen orimliga, ej sällan dock icke i och
för sig alldeles otänkbara, utan endast i
betraktande af denna bestämda persons
lefnadsställning, bildningsgrad och begåfning m. m.
Stundom innebära de intet, som står i strid med
verkliga förhållandet, men detta tillägges en
alldeles falsk betydelse. I allmänhet hafva de
för den sjuke ett allt uppslukande intresse, de
äro den punkt, hvarom hela hans lif rör sig,
och han återkommer ständigt till dem.
Vanligen stå de i förbindelse med sinnesvillor af
olika slag. Vidare är det utmärkande för
tankevillorna, att de med en otrolig enformighet röra
sig i några få banor, och ofta hos olika
personer uttryckas i alldeles samma ordalag, likasom

efter ett af alla kändt mönster. Det handlar
vanligen om att den sjuke är så fattig, att han
ej kan lefva, så usel och syndfull, att han
måste bli evigt fördömd, »fördärfvad» till hela
kroppen etc. eller ock att han är utsatt för
förföljelser från vissa personer eller »ligor», som
på allehanda sätt pina honom och stå honom
efter lifvet; eller slutligen om ovanlig skönhet
och styrka, fina bekanta, hög samhällsställning,
stora rikedomar m. m. Jämförelsevis ofta röra
sig dessa föreställningar på det religiösa
området och därvid vanligen också på det
könsliga. Detta framträder tydligast hos kvinnliga
sinnessjuka. I all sin enformighet äro dock
tankevillorna färgade af den sjukes böjelser,
vanor och yrke m. m. samt jämväl af
tidsförhållandena och dagshändelserna (sociala och
politiska omhvälfningar, den nyaste
uppfinningen, det sista uppseendeväckande brottet,
slagordet för dagen etc.).

Tankevillorna kunna naturligtvis liksom
sinnesvillorna gifva anledning till själfmord
eller våldsdåd mot omgifningen, beroende på
deras skiftande innehåll.

Att utröna tillvaron af sinnes- och
tankevillor samt hufvuddragen af deras innehåll är
således af stor praktisk vikt.

Hos en del sinnessjuka uppträder stundom
häftiga utbrott af våldsamhet, som icke rikta
sig mot någon bestämd person och för hvilka
de sjuka ej kunna gifva några skäl. Särskildt

ursinniga och meningslösa pläga sådana utbrott
vara hos fallandesjuka och s. k. »katatoniska»
<footnote>De katatoniska utmärka sig i mera utpräglade fall
för   en   egendomlig   spänning  ech stelhet i uppsyn, 
kroppsställningar och rörelser. Stönande eller blundande samt ofta
dräglande kunna de timtals förblifva i de egendomligaste
och obekvämaste ställningar, eller upprepa enformigt och
mekaniskt samma rörelser (eller ord). Vanligen äro de i hög
grad motsträfviga, vägra att äta, underlåta att kasta sitt
vatten etc.</footnote>
sjuka. Dessa räknas därför också till de
farligaste bland sinnessjuka.

Sinnessjuka hafva som bekant ofta i många
hänseenden obehagliga och störande ovanor; de
tala och svara ej sällan med hänsynslös
uppriktighet, i förolämpande eller oanständiga
ordalag, de prata eller skrika stundom högljudt,
äfven om nätterna, för sig själfva eller väsnas
på annat sätt, somliga äro benägna att förstöra
kläder och husgeråd, andra gå gärna halfklädda
eller oklädda; de mera svårt angripna, förslöade
eller omtöcknade förrätta sina naturbehof när
och hvar som helst och osnygga sig stundom
på det vämjeligaste med sina egna uttömningar.

Man bör erinra sig, att dylikt är att anse
som yttringar af en sjuklig sinnesbeskaffenhet
och således icke bör bestraffas men väl
motarbetas med lämpor eller skyddsåtgärder.

Liksom i många andra svårare sjukdomar
lider hos de sinnessjuka ej blott ett organ och
dess förrättningar utan jämväl hela kroppen.

<i>Sömnen </i> är ofta ringa eller orolig.
<i>Matlusten</i> är vanligen nedsatt, stundom upphäfd;



i andra fall äter den sjuke glupskare än
vanligt men slarfvigt och utan att ordentligt tugga
maten. <i>Födan tillgodogöres</i> ej på vanligt sätt,
ty äfven vid tillförsel af fullt tillräcklig och
lämplig näring sjunker kroppsvikten i
sjukdomens början. <i>Afföring</i> en är vanligen trög eller
oregelbunden. <i>Huden</i> är ofta torr, kall och
blå. Svullnader, bölder, hudlöshet och liggsår
uppkomma lätt.

Hufvudvärk, susningar för öronen,
hjärtklappning, beklämning öfver bröstet, allehanda
känningar från magen m. m. förekomma ofta.
Likaså en känsla af allmän mattighet,
kraftlöshet och trötthet.

*
</chapter>

<chapter name="II.   Gällande föreskrifter för sinnessjukas
behandling och vård i enskilda hem och å
försörjningsinrättningar.">
II.   <b>Gällande föreskrifter för sinnessjukas
behandling och vård i enskilda hem och å
försörjningsinrättningar.</b>

Många sinnessjuka böra lämpligast vårdas
å något af statens hospital eller asyler (se kap.
VI). Men ej sällan kan den sjuke lika väl
eller bättre vårdas i enskildt hem eller å
försörjningsinrättning. Dessutom är detta under
nuvarande förhållande ej sällan oundvikligt,
innan plats å hospital eller asyl kan erhållas.
Nedanstående föreskrifter gälla alltså de
sinnessjuka, som nödtvunget eller icke vistas i enskilda
hem eller å försörjningsrättningar.


<i>I Kungl. Maj:ts nådiga stadga angående
sinnessjuka den 14 juni 1901</i> är med afseende
å här ifrågavarande sjuka föreskrifvet:

De sjuka skola omsorgsfullt vårdas och
med mildhet efter människokärlekens fordringar
behandlas. Tvångsmedel må icke användas
utom i fall, då sådant oundgängligen fordras
för att sätta den sjuke ur stånd att skada sig
eller andra (§ 4).

Visar någon tecken till sinnessjukdom,
åligger hans <i>målsman eller närmaste omgifning</i> att
föranstalta, att den sjukes tillstånd ofördröjligen
varder af läkare undersökt samt de vidare
åtgärder skyndsamt vidtagna, som må erfordras för
beredande af ändamålsenlig vård åt den sjuke (§ 65).

<i>Enskild person, som hos sig mot eller utan
betalning vårdar sinnessjuk</i>, familjemedlem eller
icke, äfvensom <i>föreståndare för 
försörjningsinrättning</i> är skyldig att utan uppskof därom
göra skriftlig anmälan <i>dels</i> hos kyrkoherden i
församlingen, <i>dels</i> hos ordföranden i
kommunal- eller hälsovårdsnämnd, med uppgift å
den sjukes namn, ålder, hemvist,
kyrkoskrifningsort och lagliga målsman. Denna anmälan
skall sedermera, årligen förnyas innan årets
slut (§ 66).

Försummelse af sådan anmälan åtalas af
allmänna åklagaren och straffas med högst 100
kronors böter, vid upprepad försummelse högst
500 kronors böter, som kunna förvandlas enligt
allmän strafflag (§ 75).

Enskild person får ej utan särskildt
tillstånd af K. M:t till vård mottaga flera än fem
sjuka, såvida någon af dem är sinnessjuk eller
sinnesslö (idiot) (§ 67).

Öfverträdelse häraf åtalas och straffas på
sätt ofvan är sagdt (§ 75).

*

Ordförande i kommunal- eller
hälsovårdsnämnd åligger:

<tab>att, därest någon visar tecken till
sinnessjukdom, föranstalta att den sjukes tillstånd
ofördröjligen varder af läkare undersökt, i det
fall att den sjukes målsman eller närmaste
omgifning härutinnan åsidosatt sin plikt (§ 65),

<tab>att från enskild person mottaga anmälan,
hvarom ofvan nämnts (§ 66), samt att
ofördröjligen till vederbörande tjänsteläkare insända
samma anmälan (§ 69, 2),

<tab>att själf eller genom en eller flera af
nämnden därtill utsedda personer minst en gång om
året besöka hvarje inom kommunen befintlig
sinnessjuk samt, om den sjuke befinnes icke
erhålla sådan vård som vederbör, skyndsamt
därom göra anmälan hos konungens
befallningshafvande eller polismyndighet samt föranstalta
om de åtgärder, som på kommunen må ankomma
för beredande af nödig vård åt den sjuke (§ 68, 1),

<tab>att mottaga de anvisningar rörande vård
om sinnessjuk, som vederbörande läkare anser sig
kunna lämna (§ 70, 3),

<tab>att årligen inom januari månads utgång
till vederbörande tjänsteläkare lämna uppgift å
hos nämnden anmälda sinnessjuka (och idioter
§ 69, 3 och 74. Se äfven hälsovårdsstadgan
§ 27, 4), enligt följande formulär.

<b>Uppgift å sinnessjuka och idioter inom ....
församling (stad) under år 19...</b>

Namn, yrke och 
hemvist.

Födelseår.

Kön.

Ogift, gift, änkling,
änka, frånskild.
	               
Sinnessjuk

Idiot.
	                        
Vårdas å
                                   Enskildt hem.
                                   Enskild anstalt.
                                   Fattighus.
                                   Lasarett.
                                   Hospital el. asyl.
					        
Vidtagna 
åtgärder
m. m.

Blanketter erhållas genom medicinalstyrelsens aktuariekontor.

Enligt strafflagens kap. 25, § 22, gäller
hvad i detta kapitel stadgadt är om brott af
ämbetsman äfven om dem, som äro satta att
förvalta städers, menigheters m. m.
angelägenheter.

*

Polismyndighet åligger, att om sinnessjuk
vanvårdas eller misshandlas och rättelse eljest
icke skyndsamt vinnes, ofördröjligen föranstalta

om den: sjukes behöriga vård på den felandes
bekostnad samt göra framställning om
läkarvård, om sådan erfordras (§ 68, 2 af stadgan ang.
sinnessjuka).

*

Kyrkoherde åligger att hvarje år, före
utgången af januari månad, med ledning af
förutnämnda anmälningar samt föreskrifna uppgifter
från hospitalen etc. till vederbörande
tjänsteläkare öfversända förteckning (enligt samma
formulär som gäller för ordförande i
kommunal- eller hälsovårdsnämnd, se föregående sida) å
de inom hvarje församling sålunda vårdade
sinnessjuka.

*

</chapter>

<chapter name="III.   Allmänna  anvisningar för sinnessjukas
behandling och vård.">
III.   <b>Allmänna  anvisningar för sinnessjukas
behandling och vård.</b>

Sinnessjuka äro vanligen mer eller mindre
tålamodspröfvande genom sin hänsynslösa
egoism, sina besvärliga ovanor och ej sällan genom
drag af vrångsinthet och okynne.

Man måste dock alltid besinna, att detta är
beroende på sjukdom och att man i alla
händelser kommer längst med vänlighet och lämpor
och att man med hårdhet endast förvärrar
tillståndet.

Å andra sidan får man dock icke låta
behärska sig af den sjuke eller låta hans ovanor
ohejdadt utveckla sig utan måste bestämdt men


utan vrede och öfverilning söka visa honom
till rätta och utan tvekan genomföra de
åtgärder, som för den sjukes eget väl eller för
omgifningens skydd äro nödvändiga.

Man bör låta den sjuke förstå, att han
anses sjuk och måste behandlas som sådan, men
man bör undvika att disputera med honom om
hans sjukliga förnimmelser och tankar. Dessa
hafva nämligen för honom full verklighet, han
<i>tycker</i> sig ej höra sina röster utan han hör dem
verkligen, och han <i>inbillar</i> sig ej vara evigt
förtappad eller omåttligt rik eller gud, utan han
känner och vet bestämdt att så är.
Otvifvelaktigt är visserligen, att man med »förnuftsskäl»
<i>kan</i> bidraga att gifva den sjuke en riktigare
uppfattning af verkligheten, men äfven för den
erfarne och speciellt sakkunnige är det
vanskligt att härför alltid finna den rätta tidpunkten
och de rätta orden. En mindre erfaren person
gör därför klokt att i detta hänseende vara
försiktig och icke i onödan reta och såra den sjuke
med resonemang och motsägelser.

Man bör icke tala osanning för sinnessjuka,
ty de flesta upptäcka sådant lika lätt som
friska människor och fatta ofta oöfvervinnelig
misstro och agg till den, som sökt bedraga dem.
Men att i otid säga dem onödiga sanningar är
heller icke godt.

*

Sinnessjuka äro, såsom ännu en gång måste
betonas, äfven i rent kroppsligt hänseende sjuka
och behöfva därför särdeles i sjukdomens början
<i>kroppslig omvårdnad.</i>

Bäst är för detta ändamål att låta eller
söka förmå den sjuke att <i>ligga till sängs.</i> Han
får därigenom en för kroppen väl behöflig ro
och hvila, och dessutom har sänghvilan, såsom
erfarenheten visat, vanligen ett synnerligen
gynnsamt inflytande på den sjukes sinnesoro,
särdeles hos <i>nyinsjuknade</i> och i äldre fall <i>vid
tillfälliga utbrott af oro.</i> Då sjukdomen drar
ut på tiden, blir dock sänglägebehandlingen af
mindre nytta (eller kan bidraga till den sjukes
försämrande, hvarför den ej bör utsträckas för
länge. Om ej det kroppsliga tillståndet är
särskildt dåligt, bör man gärna efter ett par tre
veckor eller en eller annan månad låta den
sjuke vara uppe någon stund hvarje dag.

Det måste noga tillses, att den sjuke <i>äter
tillräckligt</i> och ordentligt. I nödfall måste han
trugas eller matas. Vid fullständig
näringsvägran måste läkare <i>genast</i> anlitas, men äfven
om den sjuke längre tid äter otillräckligt, kan
<i>fara för lifvet</i> inträda och dödsfall förekomma
i följd af småningom försiggående utsvältning.

Födan bör <i>vara lättsmält och närande</i>
särdeles i sjukdomens början, då de sjuka vanligen
icke så väl tillgodogöra sig vanlig föda.
Oskummad mjölk 2—3 liter dagligen är i dylika fall
det bästa och jämförelsevis billigaste
näringsmedlet. Den stundom förekommande
föreställningen, att (oskummad) mjölk icke är »mat», är
i hög grad felaktig. Vidare passa skorpor,
hvetebröd, smör eller margarin, ost, färskt, ej
för fett kött, ägg, buljong. Kaffe bör
användas med största sparsamhet; öl, vin och sprit
ej alls, om icke läkare särskildt föreskrifvit
sådant. I mera framskridna fall kan man
öfvergå till den för sjuka vanliga
matordningen; stundom kan det då vara anledning att
hindra honom från att äta alltför glupskt.

<i>Renligheten</i> måste man alltid ägna särskild
uppmärksamhet åt.

Den sjukes <i>bädd</i> består lämpligast öfverst
af en vanlig madrass. För besparings skull
kan man särskildt för osnygga sjuka använda
madrasser med hö eller halm, som naturligtvis
vid <i>behof bör ombytas.</i> Sänglinne och
underkläder böra vara rena och snygga. Bädden
skall dagligen snyggas och ordnas, veck och
ojämnheter noga utjämnas. Huden skall ansas
särskildt å ställen, som äro utsatta för tryck
eller gnidning, genom tvättning eller, om man
så hafva kan, genom bad en eller två gånger i
veckan. Vanligen måste man också hjälpa den
sjuke med kamning och dylikt.

Om den sjuke orenar sig med urin och
exkrement, måste man på det kraftigaste
motarbeta benägenheten härför, emedan den eljest
lätt öfvergår till en hardt när outrotlig ovana,
som förorsakar omgifningen de svåraste obehag,
som dock genom omtanke från början skulle
kunnat förekommas.
Genom allvarliga tillsägelser och förståndig
vädjan till den sjukes anständighetskänsla kan
man nog i vissa fall vinna en del. Vidare bör
man söka vänja den sjuke vid regelbundna
uttömningar genom att med vissa bestämda
mellanrum lämna honom nattkärlet eller föra
honom på afträdet. Ibland kan det hjälpa icke
så litet att minska den mängd vatten och
flytande föda den sjuke plägar intaga, särskildt
om kvällarna samt att ej låta honom äta stora
kvantiteter ärter, potatis, kål, groft bröd och
dylikt, som lämnar rikligt med exkrement. Man
bör dock naturligtvis därvid på inga villkor
undanhålla den sjuke tillräckligt med mat och
dryck. — Slutligen kan i svåra fall dagliga
lavemang vara till god nytta, men dylika få
naturligtvis ej gifvas annat än af fullt kunniga
personer (barnmorska, sjuksköterska).

När den sjuke orenat sig, bör man genast
snygga honom. Vill man straffa den sjuke
genom att dröja med rengöringen, hamnar sig
detta ofelbart på vårdaren själf, ty följden blir
att den sjuke snart vänjer sig att utan obehag
ligga i sin orenlighet, och har det en gång
hunnit därhän, är det nästan hopplöst att åter
uppfostra honom till snygghet, och vårdarens
uppgift blir alltmera besvärlig och vämjelig.

<i>Sömnlöshet,</i> oro under nätterna, högljudt
pratande och skrikande kan afhjälpas endast
genom af läkare förordnade lugnande medel.
Ljumma bad (omkring 34°) under ett par eller
flera timmar äro dock ofta mycket välgörande
i detta hänseende liksom vid oro i allmänhet
men böra icke användas utan läkares
anvisning.

Sinnessjuka äro ofta okänsliga för smärtor
och ådraga sig därför lätt <i>skador</i> af olika slag,
som de <i>icke själfva ge akt på.</i> Man måste
därför dels söka skydda dem för dylika skador och
dels vid ombyte af kläder, tvättningar och bad
särskildt eftersöka märken däraf.

<i>Smärtor och illabefinnande</i> i följd af
kroppsliga sjukdomar beaktas likaledes ofta icke af
sinnessjuka, hvarför det är nödvändigt att ge
akt på andra tecken till sådana sjukdomar,
särskildt feber som ger sig till känna genom
rodnad och hetta i huden, påskyndad puls
(normalt omkring 70 slag i minuten) och
andning.

I mera framskridna fall, då krafterna
återkommit, bör man se till att den sjuke får någon
<i>sysselsättning,</i> ty detta drager uppmärksamheten
från de sjukliga känslorna och tankarna samt
afhåller den sjuke från en del obehagliga och
störande eller okynniga ovanor, som han eljest
lätt förfaller till. Man bör gärna sörja för att
sysselsättningen blir regelhunden och om
möjligt att något nyttigt blir uträttadt, men får
ej fordra något ansträngande eller vinstgifvande
arbete. Man bör äfven under arbetet ägna den
sjuke en viss uppmärksamhet men kan gärna
lämna honom en viss frihet att arbeta på sitt
eget sätt — äfven om detta skulle vara något
förvändt.

*

Det framgår af ofvanstående, att de
sinnessjuka fordra ett hänsynsfullt och mänskligt
bemötande, <i>kroppslig omvårdnad, uppassning</i> och
<i>tillsyn</i> och att man därigenom kan bidraga till
de sjukas förbättring eller återställande till
hälsan samt motverka att de förfalla i allt för
hög grad. <i>Ty det är väl att märka, att den
djuriska förnedring, hvari man stundom finner
sinnessjuka, mycket ofta icke beror på sjukdomens
natur utan på bristande omvårdnad, på
vanskötsel och omänsklig behandling.
</i>

*

De sinnessjukas oförmåga att styra sitt
handlingssätt efter samma regler som friska
människor och deras oförmåga att anpassa sig
efter omgifningen gör emellertid, att man ej
blott måste <i>vårda</i> sig om dem utan äfven
jämförelsevis ofta måste <i>skydda</i> dem själfva och
omgifningen för deras störande eller farliga
benägenheter.

Erfarenheterna från våra välordnade
offentliga anstalter för sinnessjuka ha visat, att
<i>oafbruten tillsyn af de sjuka är det bästa
skyddsmedlet</i> och ett medel som kan ersätta alla andra.

Öfverallt där sinnessjuka vårdas bör också
första regeln vara <i>tillsyn</i> och återigen <i>tillsyn</i>
af de sjuka, om man vill försäkra sig mot
olyckshändelser anstiftade af de sjuka.

Det är emellertid tydligt att tillsynen i
enskilda hem och å mindre
försörjningsinrättningar icke kan ordnas på samma sätt som å
en stor anstalt med talrik betjäningspersonal
och alla för sitt ändamål särskildt afpassade
lokala anordningar, och att man således stundom
måste tillgripa <i>skyddsmedel, som för den sjuke
innebära ett mekaniskt tvång.</i>

Dylika medel äro stundom nödvändiga för
att hindra de sjuka att skada sig själfva och
höra under sådana förhållanden till <i>vården</i> om
de sjuka.

Oftare komma de dock till användning för
att skydda <i>omgifningen,</i> och man bör då
ihågkomma, att detta icke innebär vård om de sjuka,
utan stundom tvärtom att de lämnas åt sig
själfva utan vård och tillsyn, samt att detta icke är
de sjuka till gagn utan tvärtom nästan alltid
förorsakar dem obehag och lätt kan blifva dem
till skada.

Besinnande detta bör man således <i>med
skyldig hänsyn för de sjuka</i> icke tillgripa dessa
skyddsmedel annat än som en sista utväg; icke
använda dem längre än hvad som är nödvändigt,
icke bruka större våld eller tvång än
omständigheterna oundgängligen kräfva och icke välja
sådana medel, som äro för de sjuka kränkande
eller förnedrande.
Om man i rätt tid tillgriper och i rätt tid
upphör med ett efter omständigheterna
afpassadt tvångsmässigt skyddsmedel, förstå vanligen
de sjuka dess berättigande; felar man i detta
hänseende, blifva de däremot med skäl uppretade
och förbittrade.

Är nöden stor, tillgriper man naturligtvis
hvad som finnes till hands, hvilket vanligen
icke är något för ändamålet särskildt lämpligt.
Det är då naturligtvis intet annat att göra än
att snarast möjligt och för kommande händelser
söka ordna saken bättre.

Af de för sitt ändamål särskildt afpassade
tvångsmässiga skyddsmedlen äro de vanligaste
följande:

<i>Skyddshandskar</i> eller <i>vantar</i> af tyg eller
läder, utan fingrar, fastgöras kring handleden
med band eller remmar som helst böra vara
försedda med en särskild låsmekanism (modell
torde kunna erhållas från hvilket hospital som
helst). Sådana handskar eller vantar äro ofta
till god nytta, och då de innebära ett obetydligt
tvång och ett säkerligen föga kännbart obehag,
borde de oftare komma i åtanke vid enskild
sinnessjukvård i stället för skyddsmedel af
gröfre slag. De lämpa sig för fall af mera
besvärlig »klåfingrighet» eller utpräglad
förstörelsedrift, vid benägenhet att kasta af sig kläderna,
vid fall af sårnader och yttre skador, som
nödvändiggöra anläggande af förband (hvilket eljest
sällan lämnas i fred), äfvensom vid fall af 
själfstympningsdrift, ehuru skyddet därvid dock i
svåra fall är otillräckligt och otillförlitligt. —
Styfva läderhandskar erbjuda naturligtvis det
bästa skyddet men hafva den olägenheten att
de kunna användas som tillhyggen och lämpa
sig därför ej för sjuka som gärna slåss.

Mången anser hvarje bruk af <i>tvångströja</i>
såsom ett missbruk, och sådant kan väl låta
säga sig. Men visst är att detta plagg, såsom
särskildt afpassadt för sitt ändamål, är att
föredraga framför de nödfallsutvägar, som man
eljest tillgriper och stundom måste tillgripa i
enskilda hem och i mindre väl utrustade
försörjningsinrättningar. Tvångströjan innebär
emellertid ett betydligt tvång och obehag och torde
väl äfven för sjuka, som hafva något reda på
sig, kännas förnedrande. Den bör därför
användas endast i allra yttersta nödfall, såsom vid
svår själfstympnings- eller själfmordsdrift och
vid ytterlig våldsamhet, som innebär verklig
fara för omgifningen, då isolering ej lämpligen
kan genomföras.

En afart af tvångströjan är <i>mufftröja,</i> d. v.
s. tröja med framtill hopsydda ärmar eller <i>tröja
med blindärmar.</i> Dessa plagg innebära ett
ganska måttligt tvång och kunna vara lämpliga
för vissa fall af förstörelsedrift eller
våldsamhet.

<i>Instängning i enrum, isolering.</i> Många
sinnessjuka hålla sig gärna för sig själfva, och
många behöfva vara i ensamhet för att få lugn
och ro. Att låta sinnessjuka vistas i enrum är
därför ibland både tillåtligt och tillrådligt, i
den mån som den nödvändiga tillsynen om dem
icke därigenom blir otillräcklig. Instängning
behöfver och bör dock icke därvid förekomma.

En del sinnessjuka behöfva vidare vara
afskilda från omgifningen af hänsyn till denna,
t. ex. om de utan att vara farliga äro störande
på ett eller annat sätt. Ofta torde man i 
sådana fall kunna vänja den sjuke vid att hålla
sig inne utan att behöfva tillgripa instängning.

En verklig instängning eller isolering kan
däremot blifva nödvändig vid fall af
våldsamhet, då den sjuke icke godvilligt håller sig på
anvisadt rum, vid rymningstendenser etc.

Därvid är följande att iakttaga. Utbrott
af våldsamhet hos sinnessjuka äro ej sällan mer
eller mindre hastigt öfvergående. Lika
berättigadt som det är att isolera medan utbrottet
pågår, lika meningslöst är det att tillgripa
denna åtgärd, sedan utbrottet gått öfver, eller
att därefter fortsätta isoleringen.

Det gifves likväl fall, då benägenheten för
våldshandlingar ständigt är för handen eller
då utbrotten af våldsamhet komma så plötsligt
och oberäkneligt och äro så svåra, att man i
brist på ordentlig tillsyn måste hålla den sjuke
isolerad oafbrutet under längre tid.

<i>Därmed skadar man dock nästan alltid den
sjuke.</i> En tillfällig och kortvarig isolering
framkallar i värsta fall förbittring och agg
men är eljest helt visst alls icke skadlig.
Under en längre oafbruten isolering däremot
öfverlämnas den sjuke i sin ensamhet åt sina
sjukliga känslor, tankar och böjelser, för hvilka han
nu icke har någon afledning och som därför
ledas in på allt värre afvägar. Den sjuke
vänjer sig allt mera af med vanlig snygghet och
anständighet, han vanvårdar sina kläder, börjar
rifva sönder dem, går gärna halfklädd, slutligen
kanske alldeles naken. Han börjar låta urin
och exkrement på golfvet, öfvergår snart att
smeta omkring med dem i rummet och på sig
själf, börjar onanisera allt oftare och allt mer
ohejdadt. Hans retlighet och ofördragsamhet
ökas, han förgriper sig på allt som är
tillgängligt för hans okynne och raseri, förstör
rappningen på väggarna, bryter sönder möbler, slår
ut rutor etc. och uppför sig våldsamt mot hvarje
inträdande. Man förstärker dörrar och fönster
och tar sin tillflykt till allt gröfre och
brutalare säkerhetsåtgärder, men detta endast ökar
den sjukes obändighet, och snart har man för
sig en varelse, hos hvilken man icke kan
upptäcka mycket mänskligt och som synes vara
fullkomligt omöjlig för samlefnad med andra.

Detta är ingen fantasibild utan en
beskrifning, som noga motsvarar verkligheten på många
illa utrustade försörjningsinrättningar och i
många dåliga hem och för öfrigt öfverallt,
Hvarest långvariga isoleringar förekomma.
Det torde af ofvanstående framgå, att det
för omgifningens egen skull är synnerligen
angeläget att man gör allt som kan göras för att
undvika sådana isoleringar och dess följder.

Man har felat och felar utan tvifvel ganska
mycket i detta hänseende, särskildt å
fattigvårdsinrättningar. Af sparsamhetsskäl kan man
ej bestå de sinnessjuka någon tillsyn utan
stänger in dem och lämnar dem åt sig själfva, så
snart de visa sig på något sätt besvärliga eller
opålitliga. Att man därmed kränker det
människovärde och den människorätt som
tillkommer äfven den fattige och sjuke, tänker man ej
på och ej heller på att sparsamheten i dylika
fall hamnar sig ej blott på de sjuka utan äfven
på fattigvården, som genom sin hjärtlöshet
bokstafligen uppfostrar de sinnessjuka till en
kostsam börda för fattigvården under hela deras
lifstid i stället för att befordra deras
förbättring eller återställande, till fromma för
fattigvårdens ekonomi.

Om emellertid en längre tids oafbruten
isolering af giltiga skäl ej kan undvikas, så
kan och bör man motarbeta dess skadliga
inflytanden med till buds stående medel. Man
bör således göra till regel att åtminstone en
gång hvarje dag utan undantag städa och snygga
den sjukes förvaringsrum, ordna bädden, byta
om nedsölade och om möjligt äfven sönderrifna
plagg, gifva den sjuke tillfälle att tvätta sig
m. m., det vill säga uppfylla de allra enklaste
fordringar på ordning och snygghet. Redan
härigenom skall man uppnå, att den sjuke
bibehåller ett någorlunda ordnadt och anständigt
uppträdande. Vidare bör man icke försumma
att vid måltiderna och eljest, när det kan lämpa
sig, tala vid den sjuke. Han bibehåller
därigenom en viss känning med omgifningen och
därmed möjligheten att så småningom åter inträda
i samlefnad med andra. Sådana dagliga besök
torde sällan möta större svårigheter, om någon
god vilja och medkänsla för den sjuke finnes.

Slutligen och icke minst bör man sörja för
att i själfva inredningen af förvaringsrummet
gör sig gällande snygghet, trefnad och om
möjligt en viss grad af prydlighet.

Hvad som i detta hänseende kan och bör
göras skall afhandlas i nästföljande kapitel.
</chapter>


<chapter name="IV.  Om inredningen af förvaringsrum för sinnessjuka.">
<h1>IV.    Om inredningen af förvaringsrum för
sinnessjuka.</h1>

När man i ett fattigt hem eller å en illa
utrustad fattigvårdsinrättning blir nödsakad
taga hand om en svårskött sinnessjuk och i brist
på möjligheter att vårda honom på ett
tillfredsställande sätt nödgas hålla honom instängd,
saknas naturligtvis till en början ett på
lämpligt sätt inredt förvaringsrum. Den närmaste
omsorgen blir därför att med hvad som finnes

till hands ordna ett sådant, det vill säga förse
rummet med nödiga säkerhetsåtgärder.

Man plägar icke bjuda en sjukling det
sämsta huset förmår, och man bör därför icke heller
vid val af rum för den sinnessjuke taga det
uslaste rum som står att uppleta, om det också
kan vara berättigadt att utvälja ett med något
afsides belägenhet, för eldfarans skull om
möjligt på nedre bottnen.

Huru man skall förstärka dörr och lås för
att hindra den sjuke att bryta sig ut, torde
vara onödigt att gifva särskilda anvisningar
för. Därnäst är det nödvändigaste att skydda
fönstren, så att den sjuke ej må aflägsna sig
därigenom eller sönderslå rutorna. Det ligger
då närmast till hands att spika (skrufvar
aflägsnas lättare och böra därför icke användas) för
fönstren, men det är en onödig hårdhet att
därvid fullständigt utestänga dagsljuset. Man
vinner lika väl det afsedda målet genom grofva
träribbor, som anbringas på ett afstånd af
omkring 10 cm. från hvarandra, och som icke böra
vara bredare än afståndet mellan dem. Men
äfven denna anordning är alltför groft brutal
för att böra användas annat än alldeles
tillfälligt. Så snart sig göra låter, bör man därför
anskaffa ett järntrådsnät utspändt i en efter
fönstrets form och storlek afpassad träram, som
fastspikas på vederbörlig plats. Ett sådant nät
torde vara tillräckligt i de flesta fall, så mycket
mera som det verkar jämförelsevis obetydligt
stötande och således ej retar den sjukes
förstörelsedrift.

En annan ömtålig punkt i rummet är
eldstaden. Då man som förut nämnts bör göra
sig till regel att hvarje dag besöka den sjuke,
är det bäst att uppehålla sig hos honom under
det att eldningen pågår. Är detta alldeles
omöjligt att genomföra eller visar den sjuke
benägenhet att nedrifva eldstaden, finnes ingen
annan utväg än att med en vägg afstänga
densamma från den del af rummet där den sjuke
vistas.

Stundom hållas de sjuka instängda i ett
slags vanligen mycket trånga burar, anordnade
i ett hörn af rummet, så att den sjuke därifrån
hvarken kan nå eldstaden eller fönstret. Detta
kan nog vara den bekvämaste utvägen men
leder också, af skäl som ofvan antydts, säkrast
till den sjukes förvildning och skapar alltjämt
nya behof af allt gröfre säkerhetsåtgärder.

Den som från början väljer de minst
stötande anordningarna och med ömhet och
omtanke beflitar sig om en verklig omvårdnad om
den sjuke torde sällan eller aldrig behöfva
inlåta sig på den i längden hopplösa
kapplöpningen mellan ständigt omänskligare tvångsmedel å
ena sidan och den sjukes i följd häraf allt mer
djuriska förstörelselust och våldsamhet å andra
sidan.

*
Å många fattigvårdsinrättningar finnas
förvaringsrum särskildt afsedda för sinnessjuka.
Dessa rum äro emellertid ofta till belägenhet
och inredning mer eller mindre
otillfredsställande och vittna stundom på ett upprörande sätt
om hjärtlös likgiltighet för de sjukas
berättigade intressen. Några anvisningar hur dylika
rum lämpligen böra anordnas äro därför af
behofvet påkallade.

Förvaringsrummen för sinnessjuka böra
förläggas något afsides, så att störande inflytande
från dem i möjligaste måtto undvikes. Men de
böra därför icke förläggas invid svinhus,
afträden, likbod, afskrädesupplag eller dylikt och ej
heller så nära andra byggnader, att dagsljuset
ej kan få obehindradt tillträde.

Af hänsyn till eldfara böra de helst ligga
i bottenvåningen, men så att golfvet befinner
sig öfver markens nivå. Byggnadsstadgan för
rikets städer fordrar detta beträffande
boningsrum i allmänhet, och denna fordran är
naturligtvis ändå mycket rimligare, då det gäller rum
för sjuka.

Golfven böra vara hållbara och vattentäta
och således beläggas med cement och
linoleummatta eller s. k. däcksgolf eller »furustaf i
asfalt» eller möjligen med enbart asfalt, som
dock i så fall bör öfvermålas med någon ljus
färg, eller ock med någon af de nu i så många
former förekommande golfbeläggningspreparaten.

Dessa sistnämnda fordra emellertid en särskild
omsorg och sakkunnighet vid inläggningen samt
äro eller blifva lätt fula. Paneler böra
undvikas, men en utåt rummet afrundad list i
vinkeln mellan golfvet och väggarna är af god
nytta såsom ett hinder för
fuktighetsansamlingar därstädes. Golfvet göres plant.
Afloppsbrunnar för urin och slask äro motbjudande och
onödiga.

Grolfytan bör ej vara mindre än 10 eller
hellre 12 kvm.; höjden till taket ej mindre än
3 m., ej lämpligen mera än cirka 3,5 m. Vid
större höjd är det svårt att hålla rummet
uppvärmdt; luftkuben bör alltså vara 30—35 kbm.
Hälsovårdslärans fordringar äro visserligen
tillfredsställda med mindre men icke de sjukas trefnad.

Hvarje rum bör ovillkorligen vara afskildt
från de närgränsande medelst från golf till tak
gående, sammanhängande väggar. Om rummet
eller rummen uppvärmas från en utanför löpande
korridor, må likväl å väggen mellan rummet och
korridoren lämnas ett mellanrum af omkring 10
cm. högst uppe vid taket.

<i>Väggarna</i> beläggas för hållbarhetens skull
lämpligen med s. k. stålslipad cement eller i
trähus med omsorgsfullt hopdrifna, späntade
bräder.

Hvarje rum bör ovillkorligen hafva <i>ett fönster,</i>
som ej får sitta i taket utan skall vara
placeradt å en vägg, närmare bestämdt ytterväggen,
så att <i>direkt</i> belysning af dagsljus erhålles i
rummet. Dagsljuset får ej utestängas af
förspikade bräder, ribbor, plåtar, öfverflöd på
järnstänger, alltför tätt järntrådsnät eller dylikt.
Faran för fönsterinslagningar och rymningar
genom fönstret förekommer man bättre genom
att anordna små rutor (t. ex. 12 x 20 cm.) med
tjockt glas (8—12 mm.), som infattas i
järnramar eller träramar, förstärkta med i virket
infällda järnband, äfvensom, för nätterna, genom
inre träluckor. Med sådana säkerhetsåtgärder
torde man i allmänhet kunna anordna fönster
af vanlig storlek.

För särdeles svåra fall är det dock
naturligtvis mera betryggande med s. k. cellfönster
af vanlig fängelsetyp, d. v. s. mindre gluggar
— dock ej mindre än 0,50 x 1,0 meter — högst
uppe vid taket.

För att ej afstänga den <i>utsikt</i> öfver
omgifningen, som kan vara att tillgå och som kan
vara den sjuke till tröst och glädje, bör matt
glas ej användas, om det ej af hänsyn till
omgifningen är oundgängligen nödvändigt.

En ändamålsenlig anordning af fönster med
tillhörande luckor, lås och ventiler hör till
sinnessjukvårdens kinkigaste uppgifter, hvarför
man om möjligt bör söka få modeller från något
hospital. Det kostar litet eller intet och 
gagnar mycket.

Om det ej på annat sätt är sörjdt för den
naturliga luftväxlingen, bör en <i>friskluftsventil</i>
insättas i ytterväggen.
<i>Dörrarna</i> skola vara utåtgående, så att ej
den sjuke kan barrikadera sig inifrån.
Dubbeldörrar skada ej, ej heller att den inre dörren
är särskildt massiv. Ett titthål eller en
matlucka i denna dörr kan väl för vissa fall vara
af gagn, men dylika tillställningar verka
obehagligt och kunna i allmänhet utan olägenhet
afvaras.

De järnbommar, kedjor, hänglås och beslag,
som så ofta förekomma i ymnig mängd och som
så osökt leda tanken på vilddjursburar, äro helt
visst obehöfliga. Stadiga dörrar och solida lås,
om man så vill två på den inre dörren, äro
fällt tillräckliga.

Slösa ej med säkerhetsåtgärder! Och
anbringa dem så, att de ej onödigtvis sticka i
ögonen! Se där regler, som aldrig böra glömmas
vid vård af sinnessjuka.

Äfven rummets <i>utstyrsel och inredning</i>
fordrar omtanke. Väggarna böra vara oljemålade
i ljus och glad färg, helst med någon
marmorering eller schablonering eller med en list i
starkare färg i vinklar och hörn. Det enklaste
rum vinner därmed ofantligt i trefnad, under
det att en mörk och dyster färg å väggarna
eller eljest bristande omtanke om deras
dekorering fördärfvar intrycket af ett eljest vackert rum.

Golf- och väggfasta <i>möbler</i> böra gärna,
såsom mindre tilltalande, undvikas. Mycket svåra
patienter låter man hellre ligga på en bädd å
golfvet, och för sjuka med själfmordsdrift hjälpa
absolut inga andra försiktighetsmått än
<i>oafbruten tillsyn,</i> som naturligtvis icke kan
åstadkommas under isolering. Vanligen kan man bestå
en trä- eller järnsäng af vanlig modell, ofta
äfven en stol och ett bord, ej alltför sällan
kanske till och med en gardin, en krukväxt och
en tafla. Kostar litet och gagnar mycket!
Detsamma gäller om en vacker modell för möblerna
och en liflig färg på dem.

Det förut allmänna bruket af fasta <i>klosetter</i>
i hvarje förvaringsrum utdömes numera
tämligen allmänt. En dylik inrättning är stötande
för sjuka, som hafva något reda på sig,
hvaremot de andra osnygga rummet lika väl, om
klosett finnes, som om den saknas. Dessutom
blifva dessa klosetter nästan oundvikligen de
vidrigaste snuskhärdar, enär det är obekvämt
och besvärligt att rengöra dem. Påpekas bör i
detta sammanhang, att vid dylik rengöring
<i>luktande ämnen,</i> såsom karbol, lysol o. d., ej må
tillåtas, ty därigenom täckes snusklukten, och
på detta sätt möjliggöres slarf och fusk från
betjäningens sida.

Slutligen får <i>underhållet</i> af golf, väggar,
tak och möblering ej försummas. Rummet
mister därigenom sin trefnad, och den sjukes
aktsamhet om den vårdslösade inredningen blir
allt mindre.

Angelägenheten af att <i>ordning och snygghet</i>
vidmakthållas har förut betonats. Den, som
tycker, att en snuskig och slarfvig omgifning
kan vara god nog för de sinnessjuka, har ingen
rättighet att beklaga sig och intet skäl att
ursäkta sig, om den sjuke under inflytandet häraf
själf blir snuskig och slarfvig.

*

Å något större försörjningsinrättningar
finnes ofta ett flertal rum för sinnessjuka.

I sådana fall kan det vara tillräckligt att
utrusta ett par rum på sätt här ofvan
beskrifvits. I de öfriga kan man i det hela reda sig
utan särskilda säkerhetsåtgärder och konstgrepp.
Golfven kunna beläggas med vanlig furuplank,
väggarna putsas på vanligt sätt, tjockt glas i
fönsterrutorna och järnbeslag på spröjtsarna äro
onödiga, likaså dubbeldörrar och särskildt 
konstruerade lås. Möbleringen kan göras något
rikligare och prydligare. Ett eller annat rum
kan lämpligen inredas alldeles som ett vanligt
boningsrum, dock så att fönstret ej kan öppnas
af den sjuke.

Ett eller par rum kan man också med
fördel afse för två, hellre tre sjuka. Golfytan bör
då beräknas till 7 à 8 kvm. för hvarje säng.

Genom en sådan växlande inredning af de
olika rummen besparar man för det första
onödiga kostnader för de dyra
säkerhetsåtgärderna och vinner för det andra möjlighet att
bereda större trefnad och bättre villkor för
lugnare och redigare sinnessjuka.
Vid nyanläggningar bör man gärna sörja
för att dagrum — om än små sådana — anordnas,
så att männen kunna hållas afskilda från
kvinnorna utan att vara instängda i enrum.

Dessa anvisningar gälla, då platsantalet
uppgår till 5—10 eller så omkring.
</chapter>

<chapter name="V.   Anordningar för  en  ändamålsenlig vård
af sinnessjuka å försörjningsinrättningar.">
V.   Anordningar för  en  ändamålsenlig vård
af sinnessjuka å försörjningsinrättningar.

Fullt ändamålsenliga lokala anordningar
för verklig vård — och således ej blott
förvaring — af sinnessjuka och för rimliga kostnader
äro dock knappast möjliga att åstadkomma
förrän vid ett platsantal af 12—15 eller hellre
omkring 20 och därutöfver. Så pass stort
utrymme skulle nog också behöfvas äfven på
medelstora fattigvårdsinrättningar, om man ville
samla alla inrättningens sinnessjuka inom en
särskild afdelning. Och det borde helst alltid
ske. Ty äfven stillsamma eller skenbart
oförargliga sinnessjuka kunna vara obehagliga
och kunna blifva farliga för de friska fattiga
och blifva lätt föremål för gyckel eller på annat
sätt olämpligt bemötande från omgifningens
sida. Dylika sjuka kunna å andra sidan vara
till god nytta å en sinnessjukafdelning såsom
biträden med rengöring, diskning och
handräck-ningssysslor.    Härtill kommer, att det alltid är

lättare att ordna vården för ett större antal
sinnessjuka, om bland dem finnas några mera
stillsamma och lättskötta, ty härigenom blir
oron på afdelningen i genomsnitt mindre och
stridigheter mellan de mest ofördragsamma
lättare att förekomma.

En verklig vård om sinnessjuka förutsätterr
som förut nämnts, <i>tillsyn</i> af de sjuka, och i
enlighet härmed böra de lokala förhållandena
ordnas. Sålunda inskränkes antalet enkelrum till
det minsta möjliga (hvilket äfven från
ekonomisk synpunkt är fördelaktigt). Alla för de
sjuka afsedda rummen förläggas så nära intill
hvarandra som möjligt, rummens form bör ej
vara alltför långsträckt, (korridorer böra
undvikas); utskjutande vinklar, som hindra
öfversikten, få ej förekomma (hvarken i rummen eller
å promenadgårdarne!), ej heller mörka vrår
där de sjuka kunna undandraga sig tillsyn.

Afdelningen för sinnessjuka förlägges
lämpligen till en särskild byggnad, utan störande
eller obehagligt grannskap, och som ej gärna
bör inrymma lokaler för andra ändamål,
särskildt ej sådana som innebära eldfara eller andra
olägenheter.

Byggnaden uppföres bäst i en våning, gärna
med <i>betjäningsrum</i> på vinden. Man kan då
förlägga ett eller ett par rum i byggnadens midt
på sådant sätt, att de kunna tagas i bruk lika
väl för manssidans behof som för kvinnosidans,
hvilket naturligtvis är synnerligen fördelaktigt,
då förhållandet mellan antalet män och antalet
kvinnor kan växla rätt mycket.<footnote>Vid Gäfle stads försörjningsinrättning har nyligen
uppförts en äfven i öfrigt förträfflig byggnad för sinnessjuka,
hvarest en sådan anordning är på ett lyckligt sätt
genomförd. Se härom Betänkande och förslag ang. om- och
tillbyggnad af fattigvårdens i Gäfle slutna anstalter. Gäfle
1902.    Ritn. af arkitekt G. Wickman. Stockholm.</footnote> Äfven
badrum, sköterskerum, förråd och serveringskök
kunna i en envåningsbyggnad möjligen vara
gemensamma för mans- och kvinnosidan.

För öfrigt måste naturligtvis lokalerna för
de olika könen vara fullständigt skilda från
hvarandra.

Vid större platsantal är en
tvåvåningsbyggnad gifvetvis att föredraga af ekonomiska skäL
I så fall afses bottenvåningen för män och den
öfre våningen för kvinnor. Två trappor upp
böra inga sjuklokaler gärna förläggas, men väl
betjäningsrum. För eldfarans skull erfordras
två trappnedgångar, en i hvarje ändpunkt af
byggnaden.

Mera än 20—30 sinnessjuka vårdas ej
lämpligen tillsammans.

Om platsantalet väsentligen öfverstiger 50,
måste man därför å hvardera könssidan anordna
två eller flera särskilda afdelningar. Man har
då tillfälle att afskilja lugna och snygga från
oroliga, störande och osnygga.

Särskilda daglokaler måste finnas; å större
afdelningar helst skilda dagrum och matrum,
å en någorlunda stor inrättning gärna äfven ett
arbetsrum. Frånsedt det sistnämnda bör
golfytan i daglokalerna beräknas till allra minst 2
kvm., hellre 3 kvm. eller något mera.

Sofrummen beräknas för 3—8—10 sängar.
Det är fördelaktigt att hafva rum af olika
storlek. Golfytan beräknas till minst 5,5 kvm. för
hvarje sängplats.

Å stora inrättningar bör ett rum med
exempelvis 5—6 sängar afses till öfvervakningssal
<i>för sänglägebehandling</i> (om sänglägebehandling
se ofvan kap. II) <i>under oafbruten tillsyn</i> dygnet
om af nyinsjuknade, kroppsligt klena eller
tillfälligtvis oroligare sjuka. Golfytan bör här
vara omkring 7 kvm. för hvarje sängplats.

Antalet enkelrum behöfver ej vara större
än omkring 1/5 af det beräknade platsantalet, å
stora inrättningar något mindre. Åtminstone
några af dem förläggas lämpligen inom en särskild
mindre korridor, dock ej flera än 3—4 i rad. Dessa
enkelrum afses till sofrum för de mest störande.

Å <i>klosetterna</i> inträffa, som erfarenheten visat,
de jämförelsevis flesta fallen af själfmord och
andra olyckshändelser. Klosetterna få därför ej
förläggas alltför afsides, utan helst i direkt
förbindelse med dagrummet. Obehagen häraf får man
söka förekomma genom lämpliga
luftväxlingsanordningar, genom pinsamt noggrann renlighet
samt genom riklig användning af torfströ, kalk
eller liknande (men som förut nämnts icke
luktande ämnen). Klosetterna skola liksom öfriga
lokaler hafva direkt belysning.
En tillfredsställande sinnessjukvård är
äfven i de ändamålsenligaste lokaler omöjlig utan
ordentligt skolad och tillräckligt talrik betjäning.

Förekommer ständig öfvervakning eller
särskild nattlig tillsyn, torde 1 skötare eller
sköterska för hvar 5:e eller 6:e patient erfordras.
Eljest 1 för hvar 8:e eller 10:e.

Ordning, snygghet, trefnad och en mild
behandling af de sjuka befordrar man bäst genom
att anförtro närmaste uppsikten öfver
sjukvården — äfven å manssidan — åt en i sjukvård
skolad öfversköterska.

Angående betjäningsrummen är följande att
anföra: Öfversköterskans rum bör ha en
golfyta af omkring 16 kvm. och förläggas så centralt
som möjligt.

Vill man ej anordna särskild nattlig
tillsyn, hvilket ju på mindre afdelningar kan vara
väl betungande, förlägger man lämpligen ett
betjäningsrum mellan två sofsalar. Olägenheten
häraf är att betjäningen ej får tillräcklig nattro
och att det är föga bevändt med tillsynen.
Bättre är naturligtvis därför att anordna
nattlig tillsyn och förlägga betjäningsrummen (utom
öfversköterskans) till vindsvåningen. Goltytan
bör vara minst 12 kvm. i enkelrum, eljest 7—8
kvm. för hvarje sängplats. Att låta 3, 4 eller
flera skötare eller sköterskor ligga i samma rum
förorsakar vanligen trassel och obehag.

Långvariga bad äro, som förut nämnts, ett
tumärkt lugnande medel och böra därför stundom
komma till användning. <i>Badrummet</i> bör i följd
häraf vara så stort, att två kar bekvämligen
rymmas där.

Äfven å de minsta sinnessjukafdelningar bör
finnas en inhägnad promenadgård för de sjuka.
Vid något större afdelningar bör finnas en för
män och en för kvinnor. Är läget afskildt,
kan man nöja sig med ett spjälstaket, eljest är
nog plank lämpligare för att skydda de sjuka
för omgifningens okynne och nyfikenhet.
Höjden på inhägnaden bör ej gärna öfverstiga 2
meter, så att icke all utsikt är omöjlig. Mot
rymningar skyddar man sig naturligtvis bättre
med högre stängsel, men aldrig fullständigt.
Detta är möjligt endast genom <i>tillsyn.</i>
Planteringar äro ej omöjliga att anordna. Bord och
bänkar böra ej saknas. En solskärm är
vanligen af behofvet påkallad.

*

I mycket stora kommuner, där fattigvården
har att omhändertaga något hundratal
sinnessjuka, fordras naturligtvis mera invecklade
anordningar, mera liknande dem på en offentlig
sinnessjukanstalt. Huru en modern sådan är
inrättad har jag redogjort för i tidskriften
Hygiea för 1905.

Här må blott anmärkas, att i sådana
kommuner, som här äro i fråga, utan allt tvifvel är
önskvärdt och fördelaktigt att frigöra 
sinnessjukvården från sambandet med fattigvården i
öfrigt.

Slutligen endast några ord om uppvärmning
och belysning.

Har man endast ett par förvaringsrum,
kunna dessa uppvärmas genom en kakelugn eller
kamin placerad i en korridor eller ett förrum.
Särskildt konstruerade s. k. »cellkaminer» (från
Gr. Rystedt, Stockholm) äro dock bättre. De
inmuras i vinkeln mellan korridoren och två
närgränsande enkelrum och eldas från korridoren.

I mindre byggnader användes ofta ett slags
centraluppvärmningssystem med direkt eldning
af kaminer eller större kaloriferer. Man bör
därvid noga beakta dels faran för öfverhettning
af rummen, dels äfven faran af att
förbränningsgaser från rökgången kunna tränga in i
värmekammaren och därifrån i rummen. I båda dessa
hänseenden finnas exempel på att svåra olyckor
eller tillbud därtill inträffat. Ifrågavarande
uppvärmningssystem måste därför anses som
olämpligt i soflokaler för sinnessjuka (som
ju ligga instängda, ofta utan tillsyn) och
alldeles särskildt för enkelrum.

Varmvattensystern torde vara lämpligare,
men man måste naturligtvis väl skydda rören,
särdeles i enkelrum.

Å större anstalter sker uppvärmningen
vanligen och lämpligast genom lågtrycksånga, som
får cirkulera i till källarvåningen förlagda
värmeelement, som uppvärmer luften i de här
belägna värmekamrarna, hvarifrån den
uppvärmda luften i kanaler i väggarna ledes till
de olika rummen. Ångan kan äfven ledas direkt
till ångkaminer i de olika rummen. Äfven
dessa böra väl skyddas, särskildt i enkelrum,
där de dock helst alls icke böra användas.

Elektrisk belysning är naturligtvis bäst.
Till enkelrum bör ledningen indragas genom
ett borrhål i väggen högst upp vid taket.
Lampan placeras i en fördjupning i en vägg eller
bättre i taket och skyddas med en kupa af tjockt
glas. — Det flerstädes brukliga sättet att
placera ljuset — det må nu vara af hvad slag som
helst — i eller utanför en glugg ofvanför dörren
till enkelrummet medför den olägenheten att
oväsen och larm genom gluggen lätt fortplantas
till närgränsande rum eller än längre. Finnes
ej elektriskt ljus, är nämnda anordning dock
den enda utvägen att belysa ett enkelrum under
dygnets mörka timmar.

*
</chapter>


<chapter name="VI.  När bör vård å offentlig anstalt för sinnessjuka (hospital eller asyl) anlitas?">
<h1>VI.  När bör vård å offentlig anstalt för
sinnessjuka (hospital eller asyl) anlitas?</h1>

Denna fråga måste naturligtvis i hvarje
enskildt fall afgöras af läkare. Vissa allmänna
regler kunna dock uppställas.

Till en början bör anmärkas, att
sjukdomens beskaffenhet i och för sig icke så ofta med

nödvändighet betingar behof af anstaltsvård.
Vanligen gäller det att taga hänsyn lika
mycket till förhållandena i den sjukes hem och
omgifning, till hans lefnadsställning och ekonomi
som till sjukdomens art. I ett välbärgadt och
ordentligt hem kan exempelvis för en ogift son
eller dotter möjligen anordnas en fullt
tillfredsställande vård äfven om den sjuke är tämligen
ömtålig och svårskött. Å andra sidan kan det
i ett fattigt eller mindre ordentligt hem af
ekonomiska skäl eller för omgifningens skull
vara oundgängligen nödvändigt att bereda
anstaltsvård för den sinnessjuka husmodern eller
familjefadern och försörjaren, äfven om
sjukdomen är af jämförelsevis lindrig art och den
sjuke i och för sig tämligen lättskött. —
Stundom kan den enklaste hänsyn till grannarne
göra den sjukes aflägsnande från hemmet till
en bjudande nödvändighet. I andra fall
behöfver man icke taga hänsyn till några som helst
dylika omständigheter. — Mången kan utan att
hans ekonomi däraf lider bereda en sinnessjuk
anförvant god vård i annat enskildt hem eller
i enskild anstalt; för ännu flera är en sådan
utväg af ekonomiska skäl fullkomligt omöjlig. —
Ibland kan sjukdomens art vara sådan, att
vistelsen i hemmet kan vara fördelaktig äfven
under torftiga och enkla förhållanden;
kanske lika ofta kan i följd af sjukdomens
beskaffenhet anstaltsvård icke undvikas ens för
den, som har det bästa och rikaste hem.
Med förbehåll alltså för att frågan om
behofvet af anstaltsvård afgöres först efter
öfvervägande af <i>alla</i> på saken inverkande
omständigheter kunna följande slag af sinnessjuka
betecknas såsom varande i behof af vård å (enskild
eller) offentlig anstalt:

1:o. <i>Nyinsjuknade;</i> detta af följande skäl:

Det är endast i sjukdomens början, som man
med någon större utsikt till framgång kan
befordra den sjukes förbättring eller återställande
till hälsan eller i sämsta fall förekomma den
sjukes förfall och förnedring — genom en
ändamålsenlig och sakkunnig vard.

Våra välordnade offentliga anstalter för
sinnessjuka erbjuda <i>för en billig penning</i> de bästa
förutsättningarna för en sådan vård.

I enskilda hem och fattigvårdsinrättningar
kan sådan vård ej anordnas utan alltför
betungande kostnader eller utan de största svårigheter
för omgifningen.

När en sådan olycka, som sinnessjukdomar
innebära, bryter in öfver ett hem, blifva dess
medlemmar upprörda, förlora lätteligen
sinnesjämvikten och förmågan af en kallblodig
öfversikt af ställningen.

De förstå ej att skona den sjukes
förändrade känslor och tankar, de reta honom
ofrivilligt i stället för att bereda honom ro eller
låta tyrannisera sig af hans sjukliga infall och
idéer.
I saknad af nödig erfarenhet förstå de ej
att utröna den sjukes tankar och uppsåt, i följd
hvaraf den sjuke lätteligen kan anstifta de
svåraste och mest oförutsedda olyckor.

Af samma skäl förstå de ej heller att
följdriktigt motarbeta och bekämpa de sjukliga
vanor och böjelser, som så lätt inrota sig i följd
af bristande tillsyn och omtanke.

*

Oberoende af huruvida sjukdomen befinner
sig i sin början eller ej är vidare anstaltsvård
behöflig för

2:o. <i>Sinnessjuka, som äro vådliga för sig
själfva eller andra,</i> d. v. s. sjuka med
själfmordsdrift (melankoliska), förföljelseidéer
(förryckta), häftiga utbrott af våldsamhet (t. ex.
fallandesjuka), benägenhet att anlägga eld eller
att söka otillåtet könsumgänge m. m. dylikt.

3:o. <i>Sinnessjuka, som förorsaka omgifningen
svåra obehag,</i> t. ex. genom förstörelsedrift,
högljudt skrikande, genom ständigt »kält» eller
trätgirighet, genom oanständigt eller eljest
uppseendeväckande uppträdande, genom rymningar,
kringdrifvande lefnadssätt etc.

4:o. <i>Sinnessjuka, som ej kunna erhålla
tillfredsställande kroppslig vård i hemmet,</i> t. ex. på
grund af näringsvägran, allmän svaghet eller
hjälplöshet, förlamningar, kroppsliga sjukdomar,
ständig osnygghet af gröfre slag m. m.

5:o.<i> Sinnessjuka, som under längre tid eller
upprepade gånger måste hållas instängda eller
eljest tvångsmässigt behandlas.</i>

6:o. <i>Sinnessjuka, som i allmänhet erhålla
otillfredsställande vård och tillsyn i följd af
fattigdom eller andra ogynnsamma förhållanden i
hemmet.</i>

I största allmänhet kan sägas, att
anstaltsvård bör anlitas när sådant kan vara <i>den sjuke
till gagn</i> eller <i>omgifningen och samhället till
skydd,</i> samt att man under sådana
omständigheter bör anlita anstaltsvård <i>så snart som möjligt.</i>

*

Å andra sidan är det från många
synpunkter <i>af största vikt att icke onödigtvis anlita de
offentliga anstalterna för sinnessjuka.</i>

Först och främst är detta angeläget <i>för de
sjukas egen skull.</i>

Ifrågavarande anstalter äro visserligen vida
mindre afskräckande i verkligheten än i
allmänhetens fantasi. Trefnad och glädje äro ingalunda
bannlysta från dem.

Men vistelsen på en sjukvårdsanstalt 
hvilken som helst innebär dock alltid ett visst mått
af obehag utom det lidande, som sjukdomen
själf medför. Frånvaron från hemmet och
skilsmässan från de närmaste, det enformiga och
reglementerade lifvet på anstalten, begränsningen
af den sjukes frihet m. m. är ju något från det
vanliga lifvet afvikande, som i allmänhet måste
kännas plågsamt för de sinnessjuka, hos hvilka
icke alla band med verkligheten äro slitna.

Vistelsen i ett enskildt hem — om också
ej det egna — är det naturligaste och vore
därför helt visst i många fall för de sjuka det
fördelaktigaste och mest välgörande. Man bör
därför icke försumma att anlita denna utväg för
de sjukas vård — om inga särskilda skäl,
sådana som de ofvan uppräknade, göra det
önskligt eller nödvändigt att anlita anstaltsvård.

Vidare bör man ej förbise, att anstaltsvård
medför en inskränkning af den sjukes
personliga frihet och en förändring af hans rättsliga
ställning och att dessa ingrepp i hans viktigaste
intressen icke äro befogade, såvida icke från
andra synpunkter ännu mer bjudande intressen,
den sjukes hälsa och lif eller omgifningens
och samhällets skydd, fordra sådant.

Slutligen innebär en hospitalsvistelse ofta
något nedsättande enligt den sjukes uppfattning,
och äfven alltför ofta i allmänhetens ögon.
Detta senare beror visserligen på en om föga
hänsyn till olyckan vittnande fördom, men denna
fördom finnes och är allmän och man måste
därför räkna med den. Afgörande bör dock
naturligtvis ifrågavarande synpunkt aldrig få blifva,
om anstaltsvård eljest är otvifvelaktigt af
behofvet påkallad.

*
Det är af lika stor vikt för <i>ett
tillfredsställande ordnande af sinnessjukvården i dess helhet,</i>
att de offentliga anstalterna ej onödigtvis
anlitas och betungas med vård om sådana
sinnessjuka, som både för sin egen och omgifningens
skull lika väl eller bättre kunna vårdas
annorstädes.

Mångenstädes hyser man den uppfattningen,
att när medicinalstyrelsens plan till den
offentliga sinnessjukvårdens ordnande blir genomförd,
d. v. s. möjligen redan om några år, enskildas
och ännu mer fattigvårdsmyndigheternas omsorg
om sinnessjuka skall blifva alldeles onödig.

Detta beror emellertid på en grof
missuppfattning. Det har aldrig varit ifrågasatt att
staten skall taga direkt och omedelbar
befattning med vården om <i>alla</i> sinnessjuka, och något
sådant torde ej heller kunna ifrågasättas. Ty
väl är <i>kontrollen</i> af vården om samtliga
sinnessjuka en allmän angelägenhet, men den
omedelbara omvårdnaden om dem är endast i vissa fall
ett statsintresse, nämligen då de sjuke på grund
af sjukdomens art eller ogynnsamma yttre
omständigheter eller af hänsyn till den allmänna
säkerheten ej på annat sätt än genom statens
direkta ingripande kunna erhålla ändamålsenlig
och betryggande vård.

Som förut nämnts, finnes det många
sinnessjuka, som för sin egen skull helst böra vårdas
i enskilda hem. Vidare finnes bland de
sinnessjuka liksom bland kroppsligt sjuka en hel
mängd personer, hvilka snarare lida af
<i>sjukdomens följder</i> än af <i>sjukdomen</i> själf, hvilka
knappast längre äro att anse som <i>sjuka i egentlig</i>
mening utan snarare såsom <i>invalider</i>. Liksom
många genom kroppslig sjukdom förlorat bruket
af syn eller hörsel eller af arm eller ben,
förekommer det ej sällan, att sinnessjuka förlora
vissa själsförmögenheter eller förete en allmän
nedsättning af dem utan att eljest vara mera
sjuka än den som förlorat syn, hörsel eller
lemmar. Dylika personer fordra naturligtvis en
viss omvårdnad, tillsyn och uppassning, ett
hänsynsfullt bemötande samt, där flera vistas
tillsammans, vissa efter deras tillstånd afpassade
lokala anordningar men knappast <i>sjukvård</i> i
inskränkt bemärkelse. Dessa tillhör det de
anhöriga eller <i>fattigvården</i> att omhändertaga.

Det är af nämnda skäl alldeles felaktigt att
anse fattigvårdens omvårdnad om de sinnessjuka
såsom något blott tillfälligt, som i en mer eller
mindre aflägsen framtid alldeles skall upphöra.
Omsorgen om vissa slag af sinnessjuka måste
fastmera, åtminstone så vidt man nu kan förutse,
under alla förhållanden falla på fattigvårdens lott.

*

Vidare kan man få höra uttalas den
meningen, att man rätteligen bör göra ansökan om
vård å offentlig anstalt för hvarje till en
kommuns fattigvård hörande sinnessjuk. Utan 
tvifvel handla också fattigvårdsmyndigheterna i
öfverensstämmelse härmed i mycket stor
utsträckning och underlåta ofta af princip att själfva
vidtaga några som helst åtgärder för de sjukas
vård genom kommunens direkta försorg, emedan
de genom en sådan åtgärd förmena sig endast
onödigtvis betunga kommunen med kostnader,
som det rätteligen tillkommer staten att bära.

Att denna mening hvilar på en alldeles
falsk föreställning om statens uppgift med
afseende å sinnessjukvården har ofvan påpekats.

Den enklaste eftertanke borde dessutom säga
vederbörando fattigvårdsmyndigheter, att deras
försumlighet i hög grad skadar de sinnessjuka,
hvilkas väl dock borde stå öfver tvistigheterna
mellan stat och kommun, samt att den för
öfrigt oundvikligen hamnar sig på kommunen
själf.

Ty det är klart, att ju mera kommunerna
påtvinga de offentliga anstalterna oförargliga
och lättskötta sinnessjuka, desto mer försvåra
de dessa anstalters uppgift att i god tid
mottaga de verkligt hj älpbehöfvande, de ny
insjuknade och farliga, som i följd däraf måste vårdas
eller vanvårdas med i hast tillgripna
nödfallsutvägar till de sjukas skada, med fara och
obehag för omgifningen samt med kostnader, som
säkerligen ofta blifva fullt lika betungande, som
på förhand vidtagna ändamålsenligt ordnade
åtgärder.
Å andra sidan skulle kommunerna, om blott
<i>några</i> om än anspråkslösa resurser för vård af
sinnessjuka funnes, visserligen sannolikt få
direkt omhändertaga flera sådana än nu är fallet,
men detta skulle helt visst till fullo uppvägas
af de ökade utsikterna att få plats å de
offentliga anstalterna för de mest svårskötta.

*

Om ifrågavarande anstalter skola kunna
till fullo fylla sin uppgift, <i>måste</i> kommunerna
göra något för de sinnessjuka, som ej
oundgängligen kräfva vård å dessa anstalter, samt
upphöra att belasta dem med sinnessjuka, som utan
olägenhet för sig eller andra med någon
omtanke och god vilja skulle kunna beredas en
mänsklig tillvaro i hemorten.

Om det däremot får fortgå som hittills,
skola sannolikt de offentliga anstalterna aldrig
kunna bereda plats för alla de hjälpsökande,
som däraf äro i verkligt behof.

*

Slutligen bör påpekas ett par omständigheter,
som ha betydelse för den nu rådande svårigheten
att erhålla plats å statens anstalter för
sinnessjuka. Det händer för närvarande ej så sällan,
att sinnessjuka, för hvilka plats beviljats å
hospital eller asyl, under väntetiden tillfriskna
eller förbättras så väsentligt, att anstaltsvård ej
vidare är af nöden. När ett sådant förhållande
inträder, bör detta <i>ofördröjligen anmälas</i> till
vederbörande hospitalsdirektion. Besväret härmed
är ringa, men genom att underlåta denna enkla
och af vanlig höflighet påkallade åtgärd,
förorsakar man att lediga platser å hospitalen
stundom få stå obelagda i veckotal till förfång för
de många, som äro i trängande behof af
anstaltsvård.

Vidare inträffar det alltför ofta att ansökan
om vård å offentlig anstalt icke göres af
omtanke om den sjuke utan först då vården om
honom börjar bli ekonomiskt betungande, men
intet nämnvärdt gagn för den sjuke själf kan
förväntas af anstaltsvård. I dylika fall af
likgiltighet, försumlighet eller egennytta gent emot
den sjuke må ingen beklaga sig, om plats å
offentlig anstalt ej genast kan beredas. Å dessa
anstalter måste i första rummet hänsyn tagas
till de sjukas och samhällets intressen.

♦
</chapter>















.






På <sc>P. A. Norstedt & Söners</sc> förlag har utkommit:

<h1>Författningshandbok</h1>

för

<h1>vården af sinnessjuka och
sinnesslöa</h1>

utgifven af

Richard Stenbeck

t. f. Medicinalråd.

Pris inbunden 5 kr.

*

