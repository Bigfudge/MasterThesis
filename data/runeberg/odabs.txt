<table o>
<td c><h1><i>AKTIEBOLAGET
SVERGE</i></h1>
<td c><big>ETT TVÄRSNITT GENOM
KAPITALISMENS VÄRLD</big>
<td c>AV
<td c><big><i>O. DALKVIST</i></big>
<td c><img></img>
<td c>==========================================<br>FEDERATIVS FÖRLAG — STOCKHOLM
</table>
<table o>
<td c><i>Stockholm</i><br>————————————————————————<br>TRYCKERIAKTIEBOLAGET FEDERATIV<br><sp>1930</sp>
</table>
<chapter name="Hur kom kapitalismen till oss?">
<table o>
<td c><i>HUR KOM KAPITALISMEN TILL OSS?</i>
</table>

En kapitalistisk utveckling vad Sverge beträffar inträdde
först i och med bankväsendets intåg i mitten av 1800-talet. Vi
hade visserligen haft rika män här redan under tidigare
perioder. Adelsmännen vunno under början av den nyare tiden
ett sådant inflytande och sådana rikedomar i jordegendomar
att de behärskade hela landet i stort sett. Men samhällsformen
var feodalismen. Kronan slösade med sina gods och gårdar
på de förnäma släkterna, utdelade frälserättigheter,
förläningar, donationer och privilegier och grundlade därigenom den
orättfärdiga egendomsfördelning, som ännu består.
Fältherrarna från trettioåriga kriget drogo hem med rikedomar, rövade
ur kloster, kyrkor och från de rika borgarhemmen i Tyskland,
men inne i landet fanns inga penningar. Kungen och kronan
saknade medel att avlöna ämbetsmännen, vilka måste taga sina
avlöningar i form av anvisningar på räntor av kronans jord,
den enda förmögenhet som fanns.

Då alla sökte roffa åt sig jord och skogar, fingo i synnerhet
de undertryckta bönderna släppa till sina hemman. Då
bönderna ej kunde betala sina räntor till junkrarna togos deras
jord, som lades under adelsgårdarna. Alla våra herregårdar
ha tillkommit på detta sätt. Då de utpinade bönderna under
1600-talet hotade med uppror, blevo de styrande tvingade att
förbereda reduktionen under Karl XI, men denna avbröts
genom Karl XII:s krig. I stort sett behöllo de privilegierade
sina företrädesrättigheter.

Det uppstigande adelsväldet, bestående av härsklystna
junkrar med förbindelser och anor från det tyska junkerväldet,
hade emellertid undertryckt den gamla bondekommunismen,
knäckt bonderadikalismens ryggrad och var nu färdig att
förbereda den nya tiden, kapitalismens system i stället för
feodalism och naturalhushållning. Kapitalismens budbärare voro de
mäktiga brukspatronerna, som växte till makt och inflytande
i kapp med 1700-talets järnindustri. Det kompletterar bilden
av den industriella morgonen att de första bankbildningarna
just tillkommo i samband med den uppstigande järn- och
träindustrien på 1700-talet. Den Palmmstruckska banken kom till
stånd 1656, men måste år 1668 stänga på grund av för stor
långivning medelst sedlar, som banken ej kunde inlösa. I stället 
tillkom Riksens ständers bank, som frikostigt belånade allt
det järn, som bruksägarna kunde vågföra, samtidigt som
brukspatronerna upprättade sin egen lånekassa, Jernkontoret,
för långivning till sina medlemmar.
</chapter>

<chapter name="Privatbanksystemet födde kapitalismen">
<table o>
<td c><i>PRIVATBANKSYSTEMET FÖDDE KAPITALISMEN.</i>
</table>

Det blev sålunda bruksägarna, som gingo i spetsen för den
nya penningekonomien. Patronerna belånade sina bruk och
sina egendomar, ofta utan att återbetala lånen. De voro just
ej guds bästa barn. Som ett exempel kan anföras, att ägaren
till Gysinge bruk på 1750-talet lånade över 600,000 daler
silvermynt i riksbanken, utan att återbetala vare sig lånet eller
erlägga räntorna. Någon belåning av bondejorden kom däremot
ej i bruk förr än längre fram.

Brukspatronerna, ”bruksadeln”, hade redan höjt sig till
betydande rikedomar då privatbankssystemet under 1830-talet
började resa huvudet. Bondeståndet betraktade privatbankerna 
med misstro och fruktan. De anade nämligen tillkomsten
av en ny herremannaklass, som skulle växa till utsugare,
”vampyrer”, som skulle suga landets märg och brandskatta
näringarna. De ansågo att all bankverksamhet skulle läggas
i statens händer, en princip som ännu har gillande, fastän
ingen vågar strida för den.

Privatbankerna och riksbanken började samtidigt en verklig
tävlan i långivning mot pant av den fasta egendomen. Skånska 
privatbanken i Ystad, vår första privatbank, sedermera
Skånes Enskilda bank, tillkom år 1831, åren 1833 och 1836
följd av Värmlands Enskilda, Stora Kopparbergs läns och
Bergslags Enskilda bank. Slag i slag följde så det ena
bankföretaget efter det andra, så att vi år 1875 hade ej mindre än
77 privatbanker i verksamhet.

Det är betecknande att samtliga de större bankföretagen
grundades av de stora brukspatronerna, som gjort sig till
herrar över skogs- och jorddomänerna i landet. Det var de rika
släkterna Dickson, Kjellberg, Wallenberg, Röhss, Mannheimer
m. fl., som gingo i spetsen, särskilt vid starten av
Skandinaviska Kreditbanken, Göteborgs bank och Stockholms Enskilda
bank.

Till år 1908 hade antalet privatbanker stigit till 84, varefter
de genom bankkoncentrationen nedgått till endast 31.
Privatbankernas utlåning hade år 1925 dock stigit till ej mindre än
två och en halv miljarder och år 1928 till 3½ miljarder, medan
riksbankens hela utlåning år 1925 endast utgjorde 47
miljoner. Så grundligt hade privatbankerna distanserat
riksbanken.

Den stora omvälvningen var skedd. Det fattiga Sverge hade
inträtt i de rika ländernas krets, kapitalbildningen steg hastigt
och ”mervärdet” och produktionens överskott hade räckt till
att bära upp en ny stormansklass, den av bondeståndet fruktade 
nya förtryckareklassen, som gent emot de arbetande
bönderna skulle bli den nya fienden, hade kommit. Inom
bondeståndet levde ännu erfarenheterna och minnena från
adelsherrarnas våldsregemente under gångna århundraden.

Vi ha gjort den föregående kortfattade och säkerligen mycket
ofullständiga översikten över kapitalismens förhistoria för att
i någon mån ställa in problemet mot den rätta bakgrunden.
Många både viktiga och intressanta sidor av den gångna utvecklingen 
hade naturligtvis varit förtjänt av att närmare beröras,
men arbetets syftemål är att skildra kapitalismen sådan den nu
är och sådan den tränger sig in på oss för närvarande. Endast
efter kapitalismens framträdande i dag kunna arbetarna
inrätta sin taktik och sina krav.
</chapter>

<chapter name="Krigets fasor — guldöverflöd">
<table o>
<td c><i>KRIGETS FASOR — GULDÖVERFLÖD.</i>
</table>

Närmast förtjänar industrien och industriföretagen att
analyseras och belysas, särskilt med hänsyn till sin ställning till
bankvärlden oeh de behållningar, som uppstå på produktionen
och arbetet. Den så kallade kristiden, eller de fyra år som
kriget pågick, eller från 1914 till 1918, erbjuder en bild av
upprörande motsättningar. Det visar sig att under dessa år,
då antalet av offrade proletärer beräknats till omkring tio
miljoner människor, dödade eller lemlästade och krymplingar
för livet, kunde samvetslösa svindlare och gulascher intjäna
otroliga vinster på de höga livsmedlen eller på nödvändighetsvaror 
av alla slag. Då hopades miljoner hos ägarna av vissa
företag, fabriker och affärer för krigsmaterial, i mordverktyg,
kanoner och metaller, allt nödvändigt för produktionen av
bomber, projektiler, granater, dödsbringande gaser, torpeder.

Det ser ut som om en störtflod av guld skulle ha vällt över
nationerna så snart kriget förklarats utbrutet. Samtidigt
skickades täta massor av unga män ut mot kulorna till en
säker död eller grävdes de ned i skyttegravarna för att
tillsvidare skyddas för ”fiendernas” kulor eller granater.

Varifrån kom då allt detta guld? Naturligtvis från de
krigförande staternas skattkammare, där nationernas överskott
av kapital samlats på hög för kriget, som man så länge
förberett. Oeh på fyra år var allt detta sparkapital förbrukat.
Då måste man sluta slaktandet. Men efter freden har man
åter samlat till nästa krig! Nu har man åter byggt nya krigsskepp, 
tillverkar nytt material av alla slag för att magasinera
och ha till hands — till nästa krig. Många säga att detta
krig står nära, andra tro att det dröjer länge än. Vem vet
det? Ingen. Det kan komma om ett år, om två à tre år?
Men att det kommer, är att anse som säkert, ty krigsindustrien
behöver arbete, materialen behöver förnyas, annars får man
kasta bort den. Och så behöva generalerna ”erfarenheter”.
Vilka värdefulla erfarenheter för nästa krig gjordes ej under
världskriget! Huru hade man kunnat få dem om ej kriget
hade kommit?
</chapter>

<chapter name="Bankerna stifta svindelföretag">
<table o>
<td c><i>BANKERNA STIFTA SVINDELFÖRETAG.</i>
</table>

I den mån den högkvalifieerade utsugningens vetenskap
skridit framåt har denna vetenskap uttänkt och uppfunnit ständigt
nya vägar att vidga området för kapitalets makt. I fråga om
den fasta egendomen bestod den första uppfinningen däri att
bankerna skaffade sig fast fot i egendomen genom
inteckningar. Det är ett slags moderniserad ”delad äganderätt”,
motsvarande vad frälsemannen förskaffade sig under tidigare
skeden. Medan bonden formellt hade äganderätten till jorden
blev frälsemannen meddelägare i hans jord genom frälseräntan, 
som skulle betalas till adelsmannen eller innehavaren av
frälserätten.

Bonden var därigenom endast ägare till hälften. Nu ha
bankerna skaffat sig inteckningar upp till 48 à 50 procent av
jordens taxeringsvärde, alltså hälvten, medan bonden äger den
andra hälften. Bankernas utlämnade ”krediter” i fast egendom 
på landet uppgick år 1925 till 1,520,055 kronor mot
inteckning. Därtill kommer riksbankens inteckningar med
1,228,200 kronor. Samtidigt ha privatbankerna belånat aktier
i industrier till ett belopp av 1,128,225 kronor och riksbanken
med 2,170,150 kronor.

Men härvid är att märka en väsentlig skillnad i fråga om
säkerheterna, Medan bankerna gjort svindlande förluster på
aktiebelåningen, isynnerhet under kristidens avveckling, då
dessa förluster uppgivits till 800 à 900 miljoner, ha lånen till
jordbruket varit en säker placering. Räntor och amorteringar
ha influtit säkert och punktligt. Ekonomiska författare ha
också konstaterat, att jordbruket på detta sätt har fått finansiera 
industrien och isynnerhet svindelföretagen. (Ekon.
Tidskrift 1919, sid. 77).

Genom sin högbelåning av aktier, som uppgått till 70
procent av aktiernas nominella värde ha bankerna, sedan aktierna
sjunkit, blivit ägare av ofantliga massor av aktier. Det tillgår
nämligen i regel så att, då aktier sjunkit till belåningssumman,
uppsägas lånen till inbetalning. Då innehavarna ofta sakna
medel — eller kanhända lust — att inbetala lånen, realiserar
banken aktierna på börsen eller under hand eller behåller dem.
Då inträder vad som kallas ”börsrealisationer” med våldsamt
sjunkande börskurser. Aktiernas ägare få göra förluster, de
bli ofta ruinerade om deras ekonomi är beroende av aktierna,
men bankerna bli aktiernas ägare. Vid kristidens slut
bekräftades av flera ekonomiska experter att bankerna på detta sätt
fått i sina händer fyra femtedelar av aktierna i en mängd av
landets stora industriföretag. Själva Marcus Wallenberg
förklarade, att bankmännen ”mot sin vilja” blivit industrimän. De
beklagansvärda bankherrarna (?) hade ju nödgats övertaga
skötseln av de utplundrade industrierna.

Under de senare åren ha industrierna dock lämnat så lysande
vinster, att de kunnat frigöra sig från bankernas envälde,
åtminstone i en del fall. Ofta släppa bankerna ej sina offer,
utan behålla dem i sina klor för att få hög ränta på sina
kapital samt för att bilda sina stora koncerner, såsom skett inom
järnhanteringen, träindustrien, malmgruvorna, textilindustrien,
gummi-, tändsticks- med flera industrier.
</chapter>

<chapter name="Bankerna på olovliga vägar">
<table o>
<td c><i>BANKERNA PÅ OLOVLIGA VÄGAR.</i>
</table>

Som verktyg för att slå under sig industrier och göra
affärer i aktier ha bankerna, isynnerhet sedan ett tjugotal år
begagnat sig av så kallade emissionsbolag. Genom en den 22 juni
1921 utkommen förordning om bankerna, stadgas visserligen
att banker ej få förvärva aktier i bolag, vars verksamhet
huvudsakligen bestå i att förvalta eller driva handel med aktier
eller fast egendom, så vida denna egendom ej är avsedd för
bankens inrymmande, eller om konungen (d. v. s. regeringen)
ej meddelat tillstånd till aktiernas förvärvande. Dessutom skall
bolagets aktiekapital uppgå till minst en tredjedel av
egendomens bokförda värde.

Denna lag har dock blivit en lag på papperet. Var och
en vet, att bankerna själva bildat ett stort antal aktiebolag med
uppgift att för deras räkning förvalta aktier. För att visa
vilka oerhörda kapital bankerna under kriget investerat på
spekulationer i emissionsbolagen, återge vi en förteckning över
de större sugvårtorna av detta slag, jämte deras aktiekapital
och egentliga ägare, bankerna.

<table>
<td><td c><b>Aktiekapital</b><td c><b>Tillgångar</b><br><small><sup>31</sup></small>/<small><sub>12</sub></small> 1920   
<td>Centralgruppens Emiss.-a.-b. (Skandinavbanken)<td r>24,000,000<td r>70,909,977  
<td>Svenska Emissions a.-b. (Handelsbanken)<td r>20,000,000<td r>80,596,620  
<td>A.-b. Investor (Enskilda Banken)<td r>36,000,000<td r>68,805,763  
<td>Industriemissions-a.-b. (Kopparbergsbanken)<td r>12,000,000<td r>55,876,458 
<td>Finansinstitutet Sv. Värden (Nordiska Handelsbanken)<td r>22,000,000<td r>47,415,317  
<td>A.-b. Alb. Söderberg & C:o (Privatbankirbolag)<td r>12,000,000<td r>79,343,450  
<td>Emissionsb. Mercator (Göteborgs bank)<td r>10,000,000<td r>26,123,415  
<td>A.-b. Handion (Sv. Handelsbanken)<td r>5,000,000<td r>25,048,538  
<td>Sydsvenska Emissions-a.-b. (Sydsvenska Kredit-a.-b.)<td r>6,000,000<td r>33,249,786  
<td>A.-b. Emissionsinstitutet (Enskilda Banken)<td r>12,000,000<td r>16,445,317
<td 3 r>————————————————————  
<td r>Summa<td r>159,000,000<td r>503,810,641
</table>

Vi återge endast dessa tio emissionsbolags aktiekapital och
bokförda tillgångar den 31 december 3920, ehuru minst ett
antal av 25 stycken dylika företag voro i verksamhet.
Bankerna hade sålunda investerat ej mindre än 159 miljoner i
dessa tio emissionsbolag, vilka för bankernas räkning
förvärvat aktier för ej mindre än över 503 miljoner kronor. Allt
var uppbyggt på svindel. Om ett par år voro alla dessa bolag
bortsopade som av en virvelvind, med undantag av de under
Wallenberg lydande Investor och Emessionsinstitutet samt
Handion, lydande under Handelsbanken.

Bankerna hade ofta gjort lysande affärer genom sina
”dotterbolag”. Då riksbankens ledning vid gulaschtidens slut gick
in för ett återställande av penningvärdet, fingo bankerna svida
för sina utsvävningar. År 1921 måste de avskriva 145 miljoner,
år 1924 39 miljoner och ännu år 1925 35 miljoner på sina
aktieförluster. Svenska Handelsbanken måste på en gång
avskriva 95 miljoner, det mesta förlorat på sitt emissionsbolag,
Sv. Emissions A.-B.

I regel hade bankerna utplundrats av sina egna
styrelseledamöter. Dessa hade placerat sig i styrelser för
emissionsbolagen, som sådana lånade de i sin ”egen” bank så mycket
som fanns att taga för att på egen hand göra affärer i aktier
och sticka pengarna i sin egen ficka. Många hade gått så
långt att de skulle ha slutat på de anklagades bänk om ej
bankvärlden och staten trätt in för att hjälpa de sina. Så
hade till exempel styrelsen i Sydsvenska Kredit A.-B. vägrats
ansvarsfrihet, då i sista ögonblicket riksdagen grep in och
anvisade medel genom Kreditkassan av 1922, som genast togs i
anspråk för att rädda direktörerna i Sydsvenskan. Statens
miljoner räddade svindlarna undan rättvisan.

Det blev skattebetalarna, som fingo betala svindlerierna.
Kreditkassan räddade nämligen följande banker genom
teckning av aktier till nedanstående belopp, utom vad kassan
övertog av bankernas krediter till fallfärdiga företag.
<table>
<td>Sydsvenska Banken<td r>16,880,000
<td>Smålands Enskilda bank<td r>10,300,000
<td>Värmlands Enskilda bank<tab><tab><tab><td r>18,370,000
<td>Jordbrukarebanken<td r>20,000,000
</table>

Av de till Jordbrukarebanken lämnade bidragen utgjorde de
15 miljonerna direkt riksdagsanslag för bildande av en ny
bank i stället för den ruinerade Lantmännens bank.

Till ovanstående summor kommer dessutom 10 miljoner till
hjälp för rekonstruktionen av Nordiska Handelsbanken, som
ombildades till Göteborgs Handelsbank.

Kraschen i emissionsbolagen grep vida omkring sig. Enskilda
personer, som lockats att teckna aktier i de stora bolagen,
gjorde kolossala förluster. Vi ha sett en beräkning visande
att minst 800 miljoner skulle ha förlorats på detta sätt.
Utplundrandets vetenskap hade räknat fel. Penningöverflödet
var endast ett överflöd av obefintliga värden, tillkomna genom
samvetslösa spekulanter, som lurade allmänheten att köpa
deras aktier till höga priser, vilka naturligtvis lika hastigt
sjönko. Som exempel kan anföras, att Centralgruppens
Emissionsbolags aktier år 1918 svindlats upp till 3,000 kronor, samt
att de snart nog slumpades bort för makulaturvärdet. Svenska
Emissionsaktiebolagets aktier, nom. 1,000 kronor, noterades
på börsen mot slutet av december 1920 ner till 35 kronor
o. s. v. Superfosfataktiebolagets aktier stodo 1918 uppe vid
1,200 kronor, för att sedermera sjunka till under 100 kronor.
Gimo Österby bruks aktier, nom. 1,000 kronor, sjönko under
år 1922 till en bottenkurs av 10 kronor o. s. v.

Var och en förstår huru rikedomarna kunna rinna bort
under sådana krascher. Det är de <i>små</i> kapitalisterna eller
”spararna”, som försvinna ur aktieägarnas krets och berövas sina
i aktier insatta sparmedel.

En bild från börsen under depressionsåren kan ha sitt
intresse i detta sammanhang. Förlusterna på A-aktierna
uppgingo till:

<table>
<td>År<td>1918<tab><tab><tab><tab><td r>725,000,000  
<td c>„<td>1919<td r>850,000,000  
<td c>„<td>1920<td r>705,000,000  
<td c>„<td>1921<td r>764,000,000
<td c>„<td>1922<td r>256,000,000
</table>

Under de senare åren ha börsen visat ständigt stigande
vinster, men vi återkomma till detta senare, då vi skola skildra
”kapitalismens tillfrisknande”. Antecknas må endast att
förlusterna under de ovan angivna fem åren steg till 3,360
miljoner eller över tre miljarder kronor. Man nästan svindlar över
dessa summor och undrar huru ett litet land kunnat bära
sådana förluster.

En annan illustration till de brinnande miljonerna har man
i avskrivningarna i bolagens balansräkningar. Vi ha förut
redogjort för bankernas avskrivningar. Nu även några rader
om aktiebolagens avskrivningar å sina aktiekapital i den mån
vi kunnat samla uppgifter därom. Följande avskrivningar ha
meddelats:

<br><table>
<td>Sv. Handelsbanken har avskrivit<td r>95,000,000 
<td>A.-b. Pumpseparator från 15 till 5 milj.<td r>10,000,000 
<td>A.-b. Värdeförvaltning från 12 till 6 milj.<td r>6,000,000 
<td>L. M. Ericson avskrivet 50 proc.<td r>18,450,000 
<td>Superfosfat-a.-b. likaledes 50 proc.<td r>15,000,000 
<td>Fiskeby Fabriks-a.-b.<td r>1,000,000 
<td>Ax. Christiernsson från 15 till 7½ milj.<td r> 7,500,000 
<td>Ytterstfors-Munksunds a.-b. från 30 till 15 milj.<tab><td r>15,000,000 
<td>Skandiaverk a.-b. från 1,050,000 till 525,000<td r>525,000 
<td>Vargöns a.-b. från 27 till 6 milj.<td r>21,210,000 
<td>Sthlms Transport-a.-b. från 12 till 6 milj.<td r>6,000,000 
<td>Nord. Kompaniet från 28 till 14 milj.<td r>14,000,000 
<td>Nordeuropeiska Handelskomp. med 75 proc.<td r>6,794,000 
<td 2 r>———————————————
<td r>Summa kronor<td r>216,479,000
</table> 

Summan av alla avskrivningarna har naturligtvis ej blivit
bekant. Efterkrigstidens förstörelse av kapital är helt enkelt
ofattlig. Att kapital till sådana belopp helt enkelt kunna
försvinna är en gåta, som hör till det som kan konstateras, men ej
förklaras. Det kan endast bekräfta att kapital endast är en
mätare av värden, intet värde i sig självt. Ett utspätt kapital
är fiktivt eller fingerat. Om realvärden saknas bakom
kapitalen äro kapitalen endast dimbilder.
</chapter>

<chapter name="Vargöns bolag ett exempel ur högen">
<table o>
<td c><i>VARGÖNS BOLAG ETT EXEMPEL UR HÖGEN.</i>
</table>

Vi minnas en liten, men belysande episod från en animerad
”bolagsmiddag” under de lysande krigsåren, då smarta
bolagsgrundare kunde stampa miljoner ur jorden, ungefär så som
Kreuger under de senare åren. Ett bolag, som kunnat utan
kapital fusionera eller inköpa stora företag, affärer som under
vanliga förhållanden skulle ha krävt miljoner, hade just hållit
bolagsstämma. Berättelserna hade uppvisat resultat, som väckt
häpnad hos aktieägarna. De hade ej förr upplevat något dylikt.
I sin beundran över den ledande mannens finansiella snille och
framgångar ägnade de närvarande honom de allra amplaste
lovord. Stämningen steg och man beslöt att bringa honom sitt
bevis på bolagets tacksamhet i form av en dyrbar hedersgåva.
Man åtskildes och det nya året visade sig lika lyckosamt som
det gångna.

En tid därefter meddelades offentligt att mannen försvunnit
och att företaget stod inför ruinen. Delägarna måste finna sig
i att deras aktier blevo nedskrivna till en bråkdel av det nom.
värdet. Han hade spekulerat för högt. Den avgudade föll
ohjälpligt och för alltid. Så berättas historien.

Nu till ett för gulaschtiden belysande exempel ur verkligheten.
Vi välja därvid ett företag, som är typiskt för gulaschernas
operationer under krigsåren. Dess ”verksamhet” vad beträffar
fusioner inföll nämligen under åren 1915—1918, alltså under
de år då kriget rasade som värst.

Vargöns Aktiebolag kom till stånd redan år 1874, men då som
ett rätt blygsamt företag med en trämassefabrik samt pappersbruk 
i Rånum av Älvsborgs län samt med ett aktiekapital av
900,000 kronor. De småstadsborgare och sockenpampar, som då
utgjorde styrelse och som klippte sina blygsamma kuponger en
gång om året drömde aldrig om att deras lilla bolag en gång
skulle tävla med själva Uddeholm och Stora Kopparberg om
platsen som landets största jordpolyp.

De nya männen trädde till vid en extra bolagsstämma den 15
december 1911. Hela den gamla ledningen tvingades att avgå,
majoriteten av aktierna hade ju i tysthet förvärvats av en
koncern av Stockholmska affärsmän av den moderna typen,
som längtade efter stordåd på finansens område och som samlat 
sig omkring den sedermera som storsvindlarebolag beryktade
firman Alb. Söderberg & C:o. Männen voro B. A. Åkerström,
O. Falkman och F. G. Samuelsson, representanter för den
nämnda firman och nu placerande sig i det gamla Vargöbolagets
styrelse. Dess första åtgärd var att redan år 1912 höja
aktiekapitalet till 1,800,000 kronor. Året därpå följde en ny
ökning till 2,500,000 kronor, vilket belopp redan år 1915
fördubblades till fem miljoner.

Denna senare ökning inledde en period av överkurser å
emissioner av nya aktier, sålunda att de 1,000 nya aktierna å 1,000
kronor ”utsläpptes” till ett pris av 2,000 kronor. Kuppen gav
en ren emissionsvinst av en miljon. År 1916 utsläpptes en ny
svärm av 3,000 aktier, som allmänheten betalade med 2,500
kronor, varigenom ytterligare inflöt en jobbarevinst av ej mindre
än 4,500,000 kronor. Men ledningen ålade sig minsann ingen
återhållsamhet, År 1917 utgavs ej mindre än 6,000 nya aktier
till en kurs av 3,000 kronor, medförande en vinst av 12 miljoner.

Mot slutet av 1917 kunde bolaget ännu en gång ockra på
aktiespekulanternas godtrogenhet och utsläppa 15,000 nya
aktier à 100 kronor nominellt att betalas med 350 kronor, 
ett sista notvarp på 3,750,000. Inalles hade bolaget inhöstat en
spekulationsvinst av 21 miljoner på fem år. Aktiekapitalet hade i
samband därmed svindlats upp till ej mindre än 40 miljoner
kronor, ”urvattnat” kapital, då inga kontanta penningar erlagts
ur jobbarnas fickor. De hade förstått att grundligt plocka den
aktieköpande allmänheten, som snart såg sina aktier sjunka till
makulaturvärdet. Hela aktiekapitalet, 40 miljoner, befanns
förlorat, varjämte samtidigt uppstått en bankskuld av nära nog
samma belopp. Vargösvindeln är vår kristidsperiods fräckaste
bolagsgrunderi. Men en del av de ledande männen stå ännu
som lysande stjärnor på finansens himmel.

Samtidigt med dessa aktiemanövrer hade Vargöherrarna
slagit under sig väldiga områden av bruksegendomar, skogar,
vattenfall, gruvor, malmrikedomar, hemman, torp och lägenheter 
i tusental. Först fusionerades Hällefors bruk varpå följde 
Laxå, Gravendal, Sikfors, Älvestorp, Willingsberg jämte andra 
större och mindre bruksegendomar i Örebro och Kopparbergs
samt Västmanlands län.

Men bankmännen voro ej lämpliga att sköta bruk och
industrier. År efter år stego förlusterna på rörelsen. Vi ha funnit 
en uppgift om att skulderna år 1923 stigit till ej mindre än 
108 miljoner. Bolaget stod redan år 1921 inför sammanstörtandet. 
Då måste staten genom Kreditkassan träda till med teckning 
av aktier till ett belopp av 19 1/2 miljoner, varjämte
företogs en genomgripande reorganisation av hela svindelaffären.
Att de små aktieägarna i tusental fingo förlora vart enda öre
säger sig självt, men de ha mot förmodan tåligt funnit sig i
bedrägerierna utan att vidtaga någon åtgärd för att ställa
jobbarna till ansvar.

I ett enda fall har ett försök gjorts, i det att en lurad
aktieägare vid Nora tingslags häradsrätt sökt vinna ändring i beslutet 
om aktiekapitalets nedsättning med tre fjärdedelar eller
från 40 till 10 miljoner, dock veterligen utan resultat. De
agerande voro säkerligen sluga nog att slingra sig undan rättsligt
ansvar.

Genom Kreditkassans teckning av preferensaktier för 19 1/2
milj. har Vargöbolaget, eller som det numera skall heta, Hällefors 
aktiebolag, övergått i statens händer och blivit en statsdomän. 
Huruvida detta över huvud taget kan anses som en vinst
är tvivelaktigt. Staten har varit tvungen att taga detta steg,
då svindlarna dragit ruin över det stora företaget och därigenom 
ställt stora människomassor i beroende av dess ekonomi.
Utan statens mellankomst hade stora olyckor dragits över
arbetare och andra vid de mångfaldiga verk, som indragits i
virveln och som varit ur stånd att bestrida arbetslöner och andra
utgifter sedan deras penningmedel indragits under den stora
polypen. Det säkerligen bästa för de tusental arbetare och
andra, som på ett eller annat sätt kommit att bli beroende av
det stora bolaget hade varit att — bolaget aldrig kommit till
stånd. De särskilda bruksegendomarna voro var för sig bärande 
företag, som hade sysselsättning åt sin arbetspersonal.
Vilka ha egentligen haft fördel av de stora aktiemanövrerna?
Fråga aktörerna, bolagsgrundama ? Kanske de ha reda därpå?
</chapter>

<chapter name="”Kapitalismens tillfrisknande”">
<table o>
<td c>”<i>KAPITALISMENS TILLFRISKNANDE</i>”.
</table>

Vi ha förut meddelat en tabell över förlusterna på börsens
så kallade A-aktier under tiden från 1918 till 1922, liksom även
de oerhörda avskrivningarna av kapital i banker och industrier,
följden av inflationen under kriget och det rådande
penningöverflödet. Vi införa här motsvarande siffror rörande den
<i>stegring</i> i börsvärdena, som inträdde sedan deflationen gjort
rent hus med de rena svindelföretagen och låtit dem försvinna.

<table>
<td><td c><b>A-listans</b><br><b>börsvärde</b><td c><b>I procent</b><br><b>av pari</b>    
<td>Den 30/12 1924<tab><tab><td r>1,933,800,000<td r>113 %
<td>Den 24/9  1925<td r>1,986,600,000<td r>121 %
<td>Den 30/12 1927<td r>2,960,100,000<td r>187 %
<td>Den 29/12 1928<td r>4,651,970,000<td r>249 %
<td>Den 30/12 1929<td r>4,460,810,000<td r>215 %
<td>Den 10/2  1930<td r>4,808,560,000<td r>232 %
<td>Den  8/3  1930<td r>4,761,370,000<td r>230 %
</table>

Det är att observera att börsvärdet å aktierna från år 1924
till 1930 stigit från 113 till 230 procent över det nominella
värdet. Under några år har börsvärdet ökats med omkring
en miljard pr år, vinster som kommit aktievärlden till godo
på grund av de goda konjunkturerna. Uttryckt i absoluta tal
finner man till exempel att det ökade vinstvärde, som kommit
aktieägarna till godo å A-aktierna från år 1924 till 8 mars
1930 uppgick till betydligt över två miljarder, eller närmare
angivet 2,827,370,000 kronor.
</chapter>

<chapter name="Vinster och utdelningar i banker och bolag">
<table o>
<td c><i>VINSTER OCH UTDELNINGAR I BANKER OCH BOLAG.</i>
</table>

Aktievärldens vinstsiffror bero naturligtvis av
produktionens resultat, Det är industrierna samt näringarna i övrigt,
som måste leverera medlen till börsjobberiet. Man kan fråga
sig om börsspelet är en lovlig inrättning, eller om spelet om
nationens tillgångar bör tillåtas att taga sådana former som
börsen erbjuder. Till det yttre är börsen dels en öppen
auktion, dels ett spelarnas samlingsrum, där den ene är mera
högröstad än den andre och där det hela företer en föga
tilltalande bild. Tillsammans med bankväsendet är börsen en del
av den högkvalificerade utsugningen inom det kapitalistiska
samhället, där behållningen av det nationella arbetet
uppsamlas av de övre samhällsskikten utan att dessa behöva deltaga
i det produktiva arbetet.

Den lysande bilden av kapitalismens tillfrisknande kan
inledas med en översikt av bankernas nettobehållningar.

Ännu år 1926 stannade bankernas redovisade nettobehållningar
vid en summa av 49,2 miljoner kronor. För år 1929 ha
motsvarande nettovinster uppgått till ej mindre än över
<i>72 miljoner kronor</i>. Vill man därtill inräkna vinsten på
riksbankens verksamhet så kommer man till det resultatet, att
bankernas samlade profit på ett år går upp till i runt tal
ett hundra miljoner kronor.

Den största vinstökningen uppvisar Skandinavbanken, vars
affärer med Kreugerkoncernen givit bra kassa. Emissionsbolagen 
Hereditas och Öresund med deras aktieportföljer ha
inköpts av Kreuger, som därmed inringat Skellefteågruvorna i
sin malmtrust. Svenska handelsbanken har ökat sin vinst från
15,2 till 16,8 miljoner och Enskilda från 9,4 till 10 miljoner.
Bland landsortsbankerna har Sundsvalls ensk. drivit upp sin
sparslant från 2,4 till 5,9 miljoner. Man kan åtminstone våga
gissa sig till att det är bankens stora intresse i Svartviksbolaget 
och ev. andra av Kreuger förvärvade träpapper, som
givit utslaget. Övriga landsortsbanker ha i stort sett ganska
oförändrade vinstsiffror från år 1928 till 1929.

För dem, som vilja i detalj studera de särskilda bankföretagens 
vinstsiffror från de senaste åren återge vi nedanstående
tabell, varvid är att märka att summorna oftast avrundats
genom att utesluta hundratalen.

<table>
<td><td 4 c><sp>Nettovinster</sp>
<td><td c>1926<td c>1927<td c>1928<td c>1929
<td>Sv. Handelsbanken<td r>12,447,000<td r>13,614,000<td r>15,207,000<td r>16,800,000
<td>Skand. Kredit a.-b.<td r>10,263,000<td r>10,605,000<td r>10,657,000<td r>14,586,000
<td>St. Ensk. bank<td r>7,323,000<td r>7,844,000<td r>9,400,000<td r>10,000,000
<td>Göteborgs bank<td r>4,560,000<td r>4,571,000<td r>4,489,000<td r>4,505,000
<td>Stockh. Int. bank.<td r>3,581,000<td r>3,759,000<td r>3,810,000<td r>3,870,000
<td>Sydsv. banken<td c>——<td r>1,455,000<td r>2,032,000<td r>2,402,000
<td>Göteborgs Handelsb.<td r>700,000<td r>1,158,000<td r>2,073,000<td r>2,462,000
<td>Jordbr.-banken<td r>65,000<td r>54,000<td r>61,000<td r>1,570,000
<td>Värml. Ensk.<td r>705,000<td r>699,000<td r>1,340,000<td r>1,640,000
<td>Östergötl. Ensk.<td r>980,000<td r>2,102,000<td r>2,110,000<td r>1,879,000
<td>Smålands Ensk.<td c>——<td r>630,000<td r>742,000<td r>743,000
<td>Sundsvalls Ensb.<td r>1,935,000<td r>2,138,000<td r>2,419,000<td r>5,950,000
<td>Vänersb. Ensk.<td r>906,000<td r>432,000<td r>1,612,000<td r>1,190,000
<td>Skarab. Ensk.<td r>1,073,000<td r>1,171,000<td r>1,461,000<td r>1,633,000
<td>Upplands Ensk.<td r>1,971,000<td r>2,011,000<td r>2,017,000<td r>1,912,000
<td>Södermanl. Ensk.<td r>855,000<td r>856,000<td r>902,000<td r>908,000
<td 5 r>————————————————————
<td><td r>47,364,000<td r>53,099,000<td r>60,332,000<td r>72,050,000
</table>

Utom de stigande <i>redovisade</i> vinstsummorna bör anmärkas
att dessa i själva verket ej alls uttrycka de verkliga vinsterna,
som äro mycket större. Avskrivningar för olika ändamål
företagas före bokslutet, liksom avsättningar till fonder av olika
slag, varigenom det slutliga vinstresultatet minskas.
</chapter>

<chapter name="Aktiebolagens nettovinster">
<table o>
<td c><i>AKTIEBOLAGENS NETTOVINSTER.</i>
</table>

Redan vid 1928 års slut visade industribolagen så goda
bokslut att den kapitalistiska fackpressen uttalade sin
tillfredsställelse med årsresultaten. År 1929 har dock överträffat
alla föregående år. Vi återge här nedan de redovisade
nettovinsterna för åren 1926—1929 för ett antal av 36 bland de
ledande industribolagen.

<table>
<td><td 4 c><sp>Nettovinster</sp>                     
<td><td c>1926<td c>1927<td c>1928<td c>1929    
<td>Sv. Tändsticks a.-b.<td r>28,477,000<td r>40,436,615<td r>48,961,000<td r>54,249,103 
<td>A.-b. Kreuger & Toll<tab><td r>12,069,000<td r>18,737,795<td r>19,853,869<td r>27,118,841 
<td>St. Kopparberg<td r>3,288,000<td r>3,363,852<td r>3,759,000<td r>4,280,000  
<td>Uddeholms a.-b.<td r>2,559,000<td r>3,057,750<td r>4,082,000<td r>4,700,000  
<td>Kopparb.-Hofors<td r>1,154,000<td r>1,237,000<td r>1,170,000<td r>1,498,000  
<td>Korsnäs sågv. a.-b.<td r>2,142,000<td r>2,161,000<td r>2,114,000<td r>2,320,000  
<td>A.-b. Mölnb. Trysil<td r>3,039,000<td r>2,830,000<td r>1,050,000<td r>1,540,000  
<td>Billeruds a.-b.<td r>3,318,175<td r>3,682,983<td r>3,070,000<td r>6,215,000  
<td>Höganäs-Billesh.<td r>1,110,000<td r>1,560,000<td r>1,041,000<td r>2,113,000  
<td>Sk. Cement a.-b.<td r>1,834,000<td r>1,898,000<td r>1,916,000<td r>2,029,525  
<td>A. S. E. A.<td r>3,340,000<td r>4,548,800<td r>4,653,870<td r>4,950,000  
<td>A.-b. Bofors<td r>477,569<td r>717,866<td r>909,000<td r>0,910,000  
<td>Investor<td c>——<td r>136,311<td r>2,725,000<td r>2,716,000  
<td>Vivstavarvs a.-b.<td r>2,010,000<td r>2,152,440<td r>2,795,254<td r>2,833,000  
<td>Sandvikens järnv.<td c>——<td r>1,398,119<td r>1,735,672<td r>2,146,000  
<td>Sv. Amerika-linj.<td r>1,924,000<td r>2,249,000<td r>2,534,000<td r>2,093,000  
<td>A.-b. Separator<td r>8,113,000<td r>8,640,000<td r> 9,731,000<td r>9,982,278  
<td>Sv. Ostasiat. komp.<td r>840,000<td r>3,185,000<td r>1,669,000<td r>1,077,000  
<td>Sv. Kullager a.-b.<td r>8,739,000<td r>11,049,000<td r>17,671,950<td r>21,421,130 
<td>Sv. För. Trikåfabr.<td r>962,000<td r>1,153,000<td r>1,175,921<td r>1,906,757  
</table>
<table>
<td><td 4 c><sp>Nettovinster</sp>              
<td><td c>1926<td c>1927<td c>1928<td c>1929 
<td>Nord. Komp.<td r>1,902,000<td r>1,998,953<td r>2,026,170<td r>2,476,972 
<td>A.-b. Kol o. Koks<td r>600,000<td r>995,000<td r>1,290,000<td r>0,480,000 
<td>Atlas Diesel<td r>86,000<td r>123,000<td r>316,000<td r>563,000 
<td>De Lavals ångturbin<td r>546,000<td r>400,000<td r>426,000<td r>429,000 
<td>Gasackumulator<td r>1,059,000<td r>1,269,000<td r>1,722,715<td r>1,644,000 
<td>Munksjö a.-b.<td r>703,000<td r>730,000<td r>950,000<td r>1,006,000 
<td>Nord. Armatur a.-b.<td r>331,000<td r>387,000<td r>580,000<td r>661,000 
<td>Holmens bruk<td r>2,544,000<td r>2,459,000<td r>2,390,000<td r>2,766,000 
<td>Sv. Oljeslageri a.-b.<td r>214,000<td r>429,000<td r>462,000<td r>376,000 
<td>Nitroglycerin a.-b.<td r>421,000<td r>415,000<td r>384,000<td r>561,000 
<td>Diamantb.-borrn.-ab.<td c>——<td c>——<td r>363,000<td r>901,000 
<td>Orkla Gruv a.-b.<td r>995,000<td r>794,000<td r>1,263,000<td r>4,337,860 
<td>Bergvik & Ala Nya a.-b<td r>3,365,000<td r>3,482,000<td r>2,551,895<td r>5,585,464 
<td>Bergslagsbanan<td r>1,411,000<td r>1,858,000<td r>1,514,000<td r>2,620,000 
<td>A.-b. Tobaksmonop.<td r>6,488,000<td r>8,777,000<td r>9,025,000<td r>8,948,000 
<td 5 r>————————————————————————————
<td r>Summa kronor<td r>103,357,774<td r>138,659,554<td r>197,846,505<td r>190,059,930
</table><br>

Till dessa av bolagen själva publicerade uppgifter bör fogas
att ej heller dessa kunna anses återge de verkliga vinsterna.
Före boksluten har fråndragits avbetalningar på obligationer,
avskrivningar av olika slag, nybyggnader m. m., vilka utgifter
tagits av årets vinster på rörelsen. De verkliga behållningarna
ha sålunda varit avsevärt större än de upptagna nettovinsterna.
</chapter>

<chapter name="Aktiebolagens utdelningar">
<table o>
<td c><i>AKTIEBOLAGENS UTDELNINGAR.</i>
</table>

I nedanstående tabell ha vi samlat uppgifterna över de av
bolagen beslutade utdelningarna för de tre senare åren.
Siffrorna avse de kontanta utdelningarna, varemot utdelningar i
form av gratisaktier ej medtagits. Liksom i fråga om
nettovinsterna ha utdelningarna stigit kraftigast år 1929, rätt
egendomligt då man vet att börskurserna sjunkit med 583 miljoner
1929, mot en stigning av 818,3 miljoner år 1928. Det visar sig
sålunda att industrien ej följer samma utveckling som börsen.
Detta beror på det utländska inflytandet på börssättningen,
vilket inflytande i och med kapitalets internationalisering ökas.
Våra aktier äro sålunda mer beroende av New York än av den
ekonomiska ställningen i Sverge.

<table>
<td><td 3 c>Utdelning i penningar åren 1927—1929<br>i vissa industribolag.    
<td><td c>1927<td c>1928<td c>1929     
<td>Sv. Tändsticks a.-b.<td r>27,000,000<td r>40,500,000<td r>40,500,000  
<td>A.-b. Kreuger & Toll<td r>7,000,000<td r>16,250,000<td r>20,050,000  
<td>Sv. Kullager a.-b.<td r>9,680,000<td r>13,100,000<td r>15,630,000  
<td>Stora Kopparbergs a,-b.<td r>3,600,000<td r>3,600,000<td r>15,000,000  
<td>Uddeholms a.-b.<td r>2,940,000<td r>3,920,000<td r>4,200,000   
<td>Grängesbergs<td r>20,230,000<td r>5,950,000<td r>19,260,000  
<td>Kopparberg—Hofors<td r>1,000,000<td r>1,200,000<td r>1,400,000   
<td>Korsnäs Sågv. a.-b.<td r>2,100,000<td r>2,100,000<td r>2,310,000   
<td>Billeruds a.-b.<td r>1,880,000<td r>1,997,500<td r>2,820,000   
<td>Fiskeby pappersbr.<td r>750,000<td r>750,000<td r>750,000    
<td>Skånska Cement a.-b.<td r>668,000<td r>676,000<td r>1,250,000   
<td>Allm. Sv. El. a.-b.<td r>4,500,000<td r>4,500,000<td r>5,250,000   
<td>A.-b. Bofors<td><td r>792,000<td r>990,000    
<td>De Laval Ångturbin<td r>384,000<td r>384,000<td r>384,000    
<td>Sv. Am. Mex.-linjen<td r>336,000<td r>336,000<td r>336,000    
<td>Vivstavarvs a.-b.<td r>1,595,000<td r>1,595,000<td>            
<td>Sandvikens Järnv.<td r>960,000<td r>960,000<td r>1,080,000   
<td>Sv. Amer.-linjen<td r>1,440,000<td r>1,440,000<td r>1,440,000   
<td>A.-b. Separator<td r>6,080,000<td r>7,842,000<td r>8,403,000   
<td>Sv. Ostasiat, komp.<td r>960,000<td r>960,000<td r>960,000    
<td>Nord. komp.<td r>1,340,000<td r>1,340,000<td r>1,690,000   
<td>Gasackumulator<td r>98,000<td r>1,120,000<td r>1,400,000   
<td>Munksjö a.-b.<td r>600,000<td r>800,000<td r>800,000    
<td>Nord. Armatur a.-b.<td r>385,000<td r>578,000<td r>660,000    
<td>Holmens bruk<td r>2,400,000<td r>2,592,000<td r>2,764,000   
<td>Sv. Oljeslageri a.-b.<td r>300,000<td r>360,000<td r>360,000    
<td>Diamantbergborrn. a.-b.<td 3 r>1,000,000
</table>   
<table>
<td><td 3 c>Utdelning i penningar åren 1927—1929<br>i vissa industribolag.    
<td><td c>1927<td c>1928<td c>1929 
<td>Bergvik & Ala<td r>2,344,000<td r>2,344,000<td r>2,500,000 
<td>El. Lux<td><td r>5,400,000<td r>5,400,000 
<td>Sv. Metallverken<td r>804,000<td r>804,000<td r>904,000 
<td>Sv. Tobaksmonopol<td r>4,960,000<td r>4,960,000<td r>5,960,000 
<td>Finspångs Metallverk<td r>480,000<td r>480,000<td r>480,000 
<td>Storviks Sulfitfabr.<tab><td r>1,000,000<td r>1,200,000<td r>1,400,000 
<td>Rederi a.-b. Svea<td r>1,323,000<td r>1,323,000<td r>1,470,000 
<td>Investor<td c>——<td r>2,160,000<td r>2,160,000
<td 5 r>————————————————————
<td r>Summa<td r>109,737,000<td r>134,313,000<td r>173,299,000
</table>

<br>Den procentiska ökningen har väl tämligen noga följts åt
både beträffande nettovinsterna och utdelningarna. Det är att
märka att uppgifterna över utdelningarna spänner endast över
tre år, medan uppgifterna över nettovinsterna omfattar fyra
år. Ökningen för utdelningarna stannar vid 59 procent för
dessa tre år, medan om fyra år medräknats ökningen troligen
gått upp till nettovinsternas 85 procent.

På tal om utdelningarna kan vara skäl att omnämna, att
i den mån aktiebolagen komma i beroende av någon viss bank
brukar denna ej ”tillåta” så höga utdelningar som aktieägarna
önskar. Om denna fråga har nyligen uppstått en pikant schism
i Bergvik & Ala-bolagets styrelse, där Handelsbanken ville ha
lägre utdelning än ordföranden önskade. I bankens intresse
ligger ju att konsolidera bolaget för att själv sitta med bättre
säkerheter för sina inteckningar, räntor och lån.

Inför den ständigt stigande profiten till aktievärlden kan
man endast fråga var den väldiga guldströmmen en gång skall
sluta. ”Det ekonomiska tillfrisknandet” har sannerligen inte
låtit vänta på sig. Det har kommit med kapitalupphopningar
åt fåtalet, medan flertalet förblivit lottlöst och klyftan mellan
de två grupperna givetvis vidgats. Tillfrisknandet har
kommit, men ”den rättvisa fördelningen”, var är den?
</chapter>
<chapter name="”Aktiebolaget Sverge”">
<table o>
<td c><i>”AKTIEBOLAGET SVERGE”.</i>
</table>

Att aktiebolagsformen är den för kapitalets tillväxt
verksammaste formen framgår av de i antal ständigt ökade
aktiebolagen. År 1929 inregistrerades ej mindre än 1,028 nya
aktiebolag, med ett aktiekapital av 72,3 miljoner och år 1928
1,076 bolag med 114,2 miljoner i aktiekapital. Förutvarande
aktiebolag ha 1929 ökat sina aktiekapital med 182 miljoner
genom nyteckning, varjämte 66 stycken bolag ha kunnat ”lägga
undan” en sparad slant av 15,7 miljoner av vinsterna samt dela
ut gratisaktier för beloppet åt sina delägare. År 1928 var
motsvarande siffror 364 aktiebolag, med 216 miljoner kronor i
ökningar samt ej mindre än 105 bolag, som överfört vinster till
ett belopp av 37,2 miljoner.

De största emissionerna år 1929 ha verkställts av :

<table>
<td><td c><b>Nom. belopp</b><td c><b>Emissionsvinst</b> 
<td>A.-B. Kreuger & Toll, ser. B.<td r>11,000,000<td r>44,550,000  
<td>A.-B. Kreuger & Toll, debentures<tab><td r>37,916,660<td r>102,662,471 
<td>A.-B. Nord komp., stam.-akt.<td r>5,000,000<td r>5,000,000 
<td>A.-B. Sv. kullagerfabr., ser. B.<td r>24,000,000<td r>26,400,000  
<td>Förenade Gummifabr., pref.<td r>7,132,700<td r>7,845,970 
<td>Holmens bruks a.-b., ser. B.<td r>5,760,000<td r>6,336,000 
<td>Hälsingborgs gummifabr. a.-b.<td r>6,000,000<td r>6,000,000 
<td>Mo och Domsjö a.-b., ser. B.<td r>10,000,000<td r>10,000,000  
<td>Skellefteå Gruv-a.-b., ser. A. & B.<td r>4,800,000<td r>5,280,000
</table>
 
<br>Ett annat medel för kapitalvärlden att skaffa penningar,
försäljning av obligationer, har under de senare åren jämväl
ökats. Under år 1926 försåldes obligationer för 146,7 miljoner
och år 1929 för 232,6 miljoner. Därav utgav:

<table>
<td>Kreuger & Toll obl. för<td r>4,000,000<td c>doll. 
<td>Allmänna Svenska Elektriska a.-b.<tab><tab><td r>20,000,000<td c>kr.   
<td>Korsnäs Sågverks a.-b.<td r>11,000,000<td c>„
</table>     
<table>
<td>A.-B. Svenska Metallverken, 5 %<td r>5,000,000<td c>kr. 
<td>A.-B. Svenska Metallverken, 5½ %<tab><tab><td r>3,000,000<td c>„ 
<td>Finspångs Metallverks a.-b.<td r>3,000,000<td c>„  
<td>Kilsunds a.-b.<td r>2,000,000<td c>„  
<td>Munkedals a.-b.<td r>3,000,000<td c>„ 
<td>Nordmalings Ångsågs a.-b.<td r>.2,000,000<td c>„  
<td>Öhrvikens a.-b.<td r>1,500,000<td c>„
</table>
 
<br>Den här ovan citerade rubriken, som är titeln på detta korta
tvärsnitt genom kapitalismens Sverge, torde med hänvisning till
det föreliggande materialet vara försvarlig. Genom århundradens 
utveckling har vägen gått till det nuvarande läget och de
nuvarande förhållandena, då vårt land helt enkelt inräknas
bland ”de stora” i världsekonomien. Penninghushållningen har
nått en ståndpunkt, där det ser ut som om ramen omkring oss,
Kölen åt ena och Östersjön åt andra sidan, skulle ha blivit för
trång. En stor finansman kan sitta i Stockholm och dirigera
Amerikas ekonomiska välfärd och tvärtom. Miljarder kunna
sändas pr telegraf från det ena landet till det andra för att
rycka in på en hotad punkt. Allt kan bemästras, blott icke de
trälandes läge. Dessa äro alltjämt det hopplösa släktet, endast
en siffra i kalkylerna. Trots all utveckling äro vi lika långt
som alltid från det tillstånd, då arbetets här kan säga att detta
land är vårt. Miljoner människor kunna ej bestämma över en
enda av de många miljoner kronor, som de dock frambringat.
Kapitalismens samhälle är skapat för kapitalets ägare, ej för
dem som skapat kapitalet genom sitt arbete. Men ingen
samhällsform är evig. Liksom feodalismen måste vika skall även
kapitalismen komma att försvinna och ersättas med en
samhällsform, som passar för den under kapitalismen framsprungna
socialistiska andan.
<img></img>
</chapter>

