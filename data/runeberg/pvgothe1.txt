<table o>
<td c><big><b>Beskrifning</b></big>
<td c>öfver
<td><h2>Det ohyggliga mordet</h2>
<td c>å
<td><h2>Mamsell ANNA SOFIA FORSSBERG</h2>
<td c>med
<td><h2><i>Mördarens porträtt,</i></h2>
<td c>tecknadt i fängelset fyra dagar efter mordets begående.
<td c>*
<td c>STOCKHOLM,<br><small>TRYCKT HOS N. MARCUS,</small> 1861.
</table>


<img><big><b>F. d. gardisten Pehr Victor Göthe.</b></big>
<b>Mamsell Anna Sofia Forssbergs mördare.</b>
Påskdagen 1861.</img>


<chapter name="Det ohyggliga mordet å Mamsell ANNA SOFIA FORSSBERG">

Sistlidne Påskdag midt under
högmessogudstjensten föröfvades här i hufvudstaden ett mord, under
så gräsliga och hjertskakande omständigheter att man
förut knappt hört omtalas något dylikt. Sjelfva det
på sin tid så beryktade „Breitfeldtska mordet„, såsom
det kallades, uthärdar ej jemförelse med det nu
inträffade i ryslighet.

Vi skola i det följande först beskrifva lokalen
der mordet begicks och på hvad sätt detta tillgick;
och derefter redogöra för mördarens lefnadshistoria.

I början af Hornsgatan, huset N:o 7 på nedra
botten har Hrr Hylin & Komp. en ljus-, tvål- och
såpförsäljning. Denna bod förestods af Mamsell
<big><b>Anna Sofia Forssberg,</b></big> en aktningsvärd qvinna af 34
års ålder. Genom stadga och redlighet hade hon
förvärfvat goda vitsord om sig, och sina principalers
förtroende; och genom sparsamhet och ordentlighet
hade hon kommit i jemförelsevis goda
omständigheter, och af sina förtjenster hopsparat något; hvarföre
hon inköpt sig några mindre silfverpjeser och en
ganska anständig garderob, m. m. Hon hade
hoppats att genom sin arbetsamhet bereda sig en något
så när sorgfri ålderdom. Hon vandrade trygg sin
bana framåt, i medvetandet af sin redbarhet, — föga
anande att en mördare redan uppgjort en fasansvärd
plan mot henne, och att han redan lurade på sitt
offer.

Såsom vi förut nämnde är boden der mordet
begicks belägen på nedra botten i hörnhuset af Horns-

och Repslagaregatorne. Hufvudingången till boden
är från Hornsgatan och bredvid boddörren är beläget
ett stort fenster med klara rutor, så att den som
passerar förbi på gatan kan med mycken lätthet se in
i boden. Vid sidan af detta fenster är husets port
belägen. I förstugan, till venster finnes en annan
ingång till boden, en så kallad bakväg. Då man
inkommer genom denna sistnämnde dörr, ifrån
förstugan, ser man till höger en liten helt smal
bodkammare af blott 4 à 5 alnars bredd. Detta lilla rum
begagnade den mördade till sängkammare och hade sin
byrå långt in vid ett fenster, som vetter åt gården.
Under en soffa, bodkammarens hufvudmöbel, som hon
begagnade till sin sofplats, hade hon undangömt det
skrin der hon plägade förvara den försäljningskassa,
som kunde finnas qvar i boden. Dessutom bör
anmärkas, att en mindre port leder in till huset från
Repslagaregatan, och öfver en mindre gård kommer
man till den förstuga der boden är belägen. Äfven
bemärkes att dörren till gatan var stängd som
vanligt om sön- och helgedagar med de dubbla dörrarne,
men att luckorna för bodfenstret stodo öppna, så att
man kunde se in i boden.

Klockan omkring 10 Påskdagsförmiddagen fick
hon besök af mamsell Ulrika Almgren, som förestår
en annan af hrr Hylin & Komp:s försäljningsbodar
i Jakobs gränd å norr. De begge fruntimren
öfverenskommo att tillsammans gå i Slottskapellet, der
gudstjensten, såsom en hvar vet, börjas först kl. 11.
Men som mamsell Forssberg ej var klädd ännu,
bortgick mamsell Almgren på en stund, för att
besöka ett annat fruntimmer, som bodde i grannskapet
och hade den förstnämnde lofvat att skynda sig med
sin klädsel. Då mamsell Almgren bortgick förblef
dörren till förstugan olåst. En stund efter mamsell
Almgrens bortgång, hör mamsell Forssberg någon
komma in i boden. Hon stod då blott klädd i
snörlif och underkjortel, och med håret färdigkammadt
på den ena sidan, men synes hafva just varit
sysselsatt att göra det färdigt på den andra. Hon
efterfrågade från bodkammaren genast hvem som var i
boden och får då höra en karl fråga om det ej bodde
en fru der i huset med något namn som han för
tillfället uppdiktade, men hvilket han nu ej kan erinra
sig. Härpå hade mamsell Forssberg svarat, att
någon sådan ej vore der boende. Denna fråga var
framställd, såsom man lätt gissar af den man, som
några minuter sednare skulle komma att utöfva den
hiskliga missgerning, hvarom ryktet spridde sig med
blixtens snabbhet kring hela hufvudstaden, och som
kom alla menniskor att rysa af fasa. Det var
gardisten <big><b>Pehr Victor Göthe</b></big>. Sedan han blef
arresterad har han tillkännagifvit, att han gjorde en sådan
fråga blott på omslag, för att erfara huruvida hon
vore ensam i boden eller om någon annan vore der.
Till hennes olycka hade hennes väninna ej ännu
hunnit återkomma — och mördaren fann tillfället
gynnande. Han inträdde i bodkammaren, och då hon
får se en okänd karl intränga der, anade hon att
han ville henne något ondt, hvarföre hon beslutsamt
springer förbi honom och söker nå dörren till
portgången för att derifrån kunna ropa på hjelp. Men
Göthe springer genast efter och fattar tag i henne
innan hon uppnådde dörren.

Vi måste nu gå tillbaka litet för att omtala när
och huru Göthe uppgjorde sin mordiska plan. Han
har nemligen sedan han blef arresterad bekännt, att
han föregående onsdags afton passerade förbi den
omtalade ljusboden och dervid hade han genom
fenstret observerat att mamsell Forssberg hållit på att
räkna en, såsom han tyckte, större summa
penningar, hvilka hon sedan nedstoppat i ett skrin. Då
hade genast hos honom vaknat begäret att genom
stöld eller på hvad sått som helst åtkomma dessa
penningar. Han hade ämnat, att om en sådan stöld
lyckades, använda en del af penningarne till inköp
af civila kläder, hvarefter han tänkt rymma från
regementet. För att utföra sina brottsliga afsigter
hade han från en af sina kompanikamrater tillegnat
sig en knifklinga utan skaft, som befanns hvasslipad
och försedd med udd. Han hade derefter iklädd
släpuniform och med uniformskappan öfver axlarne,
klockan omkring half till 10 Påskdagen på
förmiddagen, utgått från kasernen på Ladugårdslandet, för
att utföra sin tjufnadsplan och dervid varit fast
besluten att om han mötte något motstånd undanrödja
sådant, äfven om mord skulle komma i fråga.
Sedan han intagit någon förtäring på en krog, begaf
han sig till söder; tagande vägen upp till
Mariegatan och ned till Repslagaregatan och dervid
observerat den bakport vi omtalat, som från sistnämnde
gata leder in i det hus der ljusboden är belägen.
Han hade då valt denna väg att intränga i boden
på sätt vi förut berättat.

Vi återgå nu till beskrifningen om sjelfva
mordgerningen.

Sedan Göthe förhindrat mamsell Forssberg att
tillkalla hjelp, släpade han henne fram till
bodkammardörren och in genom densamma, och
tilldelade henne ett hugg i hufvudet af den medförda
uddhvassa knifven. Hon hade dervid uppgifvit ett högt
skrik och fattat tag i hans begge händer. Derefter
tilldelade mördaren henne ännu tvenne ytterligare
hugg, så att hon föll afsvimnad ned på golfvet. Af
huggen hade det ena träffat nära venstra ögat, det andra
högre upp öfver samma öga vid hårfästet, och ett tredje
å baksidan af hufvudet. Göthe hade vid tilldelandet
af dessa hugg sjelf skurit sig i handen, emedan
knifven var utan skaft. Sedan han sålunda satt den
stackars qvinnan ur stånd att göra allarm, begaf han sig
till penninglådan i disken, och sammanskrapade de
penningar som der funnos, hvilka dock lärer hafva utgjort
blott en mindre summa i silfver och koppar. Under
tiden hade mamsell Forssberg qvicknat till och rest
sig upp på ett knä. Då Göthe får se detta fattar
han det djefvulska beslutet att ögonblickligen taga
lifvet af henne. Likasom han börjat att utföra sitt
rån med en djerfhet utan like, utförde han nu mordet
med en grymhet, som kommer håret att resa sig på
ens hufvud. Anseende den förut begagnada knifven
ej vara tillräcklig, griper han en på disken liggande
<big><b>tvålknif af nära en half alns längd,</b></big> — fattar det arma
offret med venstra handen i hennes hår, som 
nedhängde kring axlarne och — — afskär med den
andra hennes hals, dervid han lärer hafva skurit flera
gånger fram och tillbaka. — — — — Offret uppger
en djup, stönande suck — — och lifvet hade flyktat
för alltid!!

Mördaren har sedan vid förhöret, på
förekommen anledning, yttrat att han tyckt sig
förmärka att ehuru nästan hela hufvudet var afskuret,
hade dock benen sprattlat en stund efteråt. — — 
Då hon nedsjönk döende, hade hon fallit med den
öfre delen af kroppen in i bodkammaren, men benen
och fötterna lågo ute i boden. Åsynen af det i blod
simmande liket afskräckte honom icke från att
fortsätta sin plundring. Han hade derefter flera gånger
gått öfver liket, öppnat alla lådor i hennes byrå,
undersökt sakerna som lågo deruti, hvarvid han
blodat ned mycket af dem; deribland en bägare och en
matsked af silfver; han syntes endast hafva eftersökt
penningarne.

Medan han är sysselsatt att undersöka den understa
lådan, får han se det skrin han eftersökte stå gömdt
under soffan, hvarifrån han framtager det, stiger åter
öfver liket och ut i boden, der han uppbryter skrinet
och stoppar på sig alla de penningar som deruti voro
förvarade. Nu får han höra att det bultar på dörren
och han springer derföre till densamma för att hindra
någon att komma in. Utifrån frågar en
fruntimmersröst: „Sophi kommer du inte?„ Det var mamsell
Almgren som kommit tillbaka för att hemta sin
väninna. Hon får nu höra en karlröst svara: „jo, hon
kommer straxt„. Dessa frågor och svar upprepades
flera gånger. Mamsell Almgren fruktade nu att
mamsell Forssberg gått bort och att någon brutit sig
in i boden, hvarför hon går åt det till gården
vettande bodkammarfönstret, för att se in i kammaren, men
som hon derifrån ej kunde se något, går hon ut genom
porten till Hornsgatan för att se in genom bodfönstret,
då hon får se en gardist inne i boden, hvilken vid
hennes åsyn tar till flykten. Han kom dock ej ut åt
Hornsgatan, och mamsell Almgren springer då fram till
hörnet der hon i samma ögonblick ser honom 
komma rusande ut genom husets bakport åt
Repslagaregatan, samma väg han inkommit i huset. Mamsell
Almgren börjar nu af alla krafter ropa: „tag fast
tjufven!„ En skräddaregesäll Jonsson var den första som
eftersatte honom. Göthe sprang då in i Schönborska
huset, tagande vägen genom flera af dess gårdar och
gångar och kom sedan ut genom en annan port åt
Göthgatan, alltjemt förföljd af Jonsson. Här möttes
han af plåtslagare-arbetaren Blomberg och en
fabrikör S—s, hvilka gemensamt grepo honom<footnote>Mamsell Almgren erhöll 150, Johnsson 75 och Blomberg
50 rdr rmt i belöning.</footnote>. Han höll
då sina händer gömda in i kappan och då dessa
framtogos, befunnos de alldeles såsom öfverskjölda
af blod. På framställd fråga uppgaf han, att han
hade skurit sig. Han affördes nu till vaktkontoret,
der han visiterades och befanns innehafva den
blodige knifven och 332 riksdaler 99 öre i penningar.
Derefter affördes han i vagn till andra gardets
kasern. Hvarken vid fasttagandet, eller under
afförandet till arresten visade han sig nedslagen och ännu
mindre ångerfull. Då fabrikör S—s frågade honom
om han betänkte hvilket hiskligt straff som väntade
honom, svarade han ganska trankilt: „<i>jag vet att det
kostar mig 10 års fästning</i>„. Till en af
poliskonstaplarne som bevakade honom, hade han yttrat: „<i>Det
var dumt att jag skulle blifva fast så fort, annars
skulle jag på samma sätt hafva trakterat korporal
Eriksson på kompaniet</i>„.

Polismästaren Ekströmer, som genast erhöll
rapport härom, besökte först lokalen der mordet begicks
och höll derefter förhör i kasernen både Påskdagen
och Annandag Påsk, hvarvid Göthe fritt och
otvunget, men också utan tecken till ånger, erkände sitt
brott och afgaf den berättelse, hvarpå ofvanstående
till större delen grundar sig.

Han hade blott 2:ne dagar förut fyllt sitt 21:sta
år, är af lång och mager vext, med ansigtet
något fylligt och skägglöst, pannan låg och med ett
par horizontela veck, stripigt brunaktigt hår, kallt och
liknöjdt uttryck, dock med en något illslug blick.

</chapter>

<chapter name="Per Victor Göthes föregående lefnadsomständigheter">
<table o>
<td c>Tidningen Nya Dagligt Allehanda meddelar följande
ur Göthes föregående lif:
<td c><big><b>„Per Victor Göthes föregående lefnadsomständigheter.</b></big>
</table>

Denna unge mördare lemnar ett bevis uppå hvad
det blifver af menniskan, då hon från barndomen är
i saknad af uppfostran och det förmildrande
inflytande, som den moderliga omvårdnaden utöfvar på
den naturliga råheten. Detta inflytande synes aldrig
hafva kommit Göthe till del. Han föddes i Göteborg
den 29 mars 1840 af ogifta qvinspersonen Emerentia
Martin, som nu mera är gift med en handtverkare
derstädes. Fadern är okänd. Göthe vårdades på
sätt ej närmare är oss bekant under sin spädaste
barndom i Götheborg. Vid 3 eller 4 års ålder kom
han till Stockholm, der hans vistelse varit: hos en
hustru Olander i 2 år, hos en fru Brantingsson i 4
år, hos en hautboist omkring 1 år. Vid 11 eller 12
års ålder intogs han å „Prins Carls
uppfostringsanstalt för vanvårdade barn„ och vistades der i 2
år och några månader. Sedermera blef han anstäld
hos en stålarbetare Lundberg i Stockholm, vistades
derefter i Arboga 1 1/2 år, kom sedan tillbaka till
Stockholm och fick anställning hos
instrumentmakaren Ponsbach, i hvilken han förblef enligt af
Ponsbach utfärdadt betyg ifrån slutet af november 1857
till den 18 juni 1859. Det är på grund af detta,
som i original blifvit redaktionen förevisadt, och som
tillika innehåller att han under tiden uppfört sig
„nyktert och ärligt„ och sjelfvilligt lemnar tjensten,
som han erhöll anställning vid regementet, der man
så mycket mindre tvekade att upptaga honom, som
han äfven kunde förete vederbörligt prestbetyg. Att
Göthes föregående uppförande dock icke synes varit
hvarken så nyktert eller så ärligt som ofvannämnda
betyg innehåller, visas af följande:

År 1855 den 25 juli dömdes Göthe af
Stockholms rådhusrätts 5:te afdelning för 1:sta resan
snatteri till värde af 6 rdr bko att böta hälften deraf eller

undergå 3 dagars fängelse samt enskild skrift.
Böterna erlades och Göthe skriftades i St. Nikolai
kyrka den 26 i samma månad.

År 1855 den 10 september dömdes Göthe att
för andra resan snatteri böta 3 rdr eller undergå 6
dagars fängelse samt enskild skrift. Han undergick
fängelsestraffet och skriftades i Klara kyrkas
sakristia den 17. Derefter blef han intagen å
arbetshuset.

År 1857 den 15 sept, häktades han såsom rymd
från arbetshuset och återsändes dit den 16 i samma
månad.

År 1859 den 8 juni blef han häktad för
slagsmål, men dagen derpå frigifven. Detta försiggick
sålunda under den tid han hos instrumentmakaren
Ponsbach ännu var anstäld.

Några dagar sedan han lemnat denna tjenst eller
den 1 Juni 1859 häktades han ånyo för fylleri och
gatufredsbrott, för hvilka förseelser han undergick
17 dagars fängelse vid vatten och bröd. Frigafs den
19 i samma månad.

År 1859 den 1 Augusti häktades han för stöld,
men frikändes af rådhusrätten i brist af laga
bevisning.

År 1860 den 25 Maj häktades han för lösdrifveri
och afsändes till arbetshuset den 26 i samma månad.

Derefter antagen såsom rekryt vid 2:dra
gardesregementet, har han vid ett tillfälle ådagalagt en
synnerlig häftighet i sinnet, då han vid en uppkommen
ordvexling med sina kamrater sprungit rakt på
fenstret, som var tillslutet, och ifrån andra våningen
nedhoppat på marken, utan att dock skada sig på
något farligare sätt.

År 1861 Påskdagen den 1 April häktades han
för under högmässogudstjänsten begånget mord och
rån å mamsell Anna Sofia Forssberg.

Sådan är den beklagansvärda ynglingens
meritlista. Hans utseende öfverensstämmer ej med en
sådan meritförteckning. Han har snarare ett spädt
och barnsligt tycke, ehuru vid närmare betraktande
blicken synes lömsk och ostadig. Till någon ånger
öfver sina gerningar synes han ej hafva kommit, helt
enkelt som oss synes af det skäl att begreppen om
rätt och orätt, dygd och last hos honom äro föga
eller intet utvecklade. En fullkomlig moralisk
indifferentism synes hos honom vara förherrskande.
Hans förestående öde torde dock komma att skaka
honom upp ur denna dvala, och hans bemödande är
nu, om vi ej oriktigt efter blotta utseendet hafva
dömt, att söka arbeta sig upp till den känsla af
ånger, som är nödig för att kunna gå sitt öde till
mötes.„

*

Den grofva brottslingen kan ej gerna undgå döden
af lagens straffande arm. — Måtte han innan dess blifva
väckt till ånger öfver sitt ohyggliga brott, på det han ej
må vandra in uti den oblidkeliga evigheten — „der intet öra
hör namnet ropas, och ingen tunga sig rör till svar„ —
lika förhärdad som han hitintills visat sig, utan att äfven
för denna djupt skuldbelastade brottsling någon flik af
den gudomliga nådens mantel måtte blifva lyftad. Några
verser af en bortgången stor svensk skald torde vara
lämpliga till att afsluta lefnadsteckningen om denna
fasaväckande mördare.
</chapter>

<chapter name="Gången till afrättsplatsen">
<table o>
<td c><big><b>Gången till afrättsplatsen.</b></big>
<td><poem>Himmel! jag darrar:
Så gifs ej förskoning?
Jerndörren knarrar
Till fångarnas boning,
Och dödsklockan slår.
O rysliga öden!
Till döden, till döden
Jag vacklande går.

Hör foglarnes röster!
Se, morgonen prålar
Rosig i öster!
Med tindrande strålar
Han böljorna målar
Och klippornas topp.
Leende träder
I skinande kläder
Dödsdagen opp.
</poem>
</table>

<table o>
<td><poem>Hvi tränges du så
O menniskoskara?
Din möda dig spara:
Nog skall Orcus<footnote>Afgrunden.</footnote> ändå
Sitt byte försvara.
O! unna mig gå
I stillhet till målet!
Långt mera än stålet,
Än dödsgallans drick,
Jag fruktar din blick.</poem>
</table>

*
<table o>
<td><poem>Ängsligt mitt öga,
I blodstårar släckt,
Kring nejderna spanar.
Hvem är väl den höga
Kullen, af granar
Dystert betäckt?
O, mitt hjerta det anar,
På dess rysliga höjd
För dödsjernet böjd
Jag afsked skall taga
Af smärtor och fröjd.
Hör, vindarne klaga
I topparna der . . .
Af korpar en här
Tar mig skränande mot. – – –
Hur bäfvar min själ!
Hur vacklar min fot!
Jord, himlar, farväl!!!</poem>
</table>

*

</chapter>


<i>Pris: 25 öre Riksmynt.</i>
