<!-- OCR text missing for page 0001 -->
<!-- OCR text missing for page 0002 -->




GUSTAV WILD


MINDEUDGAVE




VII BIND


SILHUETTER

BARNLIGE SJÆLE




GYLDENDALSKE BOGHANDEL - NORDISK
FORLAG - KJØBENHAVN OG KRISTIANIA
MDCCCCXX





KJØBENHAVN -- OSCAR FRANCKEL & Co.





SILHUETTER

(1891)





<i>Jeg havde en gammel Ven. Han var Træskomand
og hed Anders Rødkilde. Nu er han død, men han
havde et gyldent Mundheld, der fortjener at leve.
-- La' vos bare ikke skave vos, sagde han, -- for
vi Mennesker er sgu dov alli'vel <sp>Mennesker</sp>!
	
August 1891.

<tab><tab><tab><tab><tab><tab><tab><tab><tab>G. W.</i>





PRINSESSEN AF FRØRUP.


Det var gamle Else Tamburs, der talte:

-- Han kan nu tro mig om han vil, Hr. Johannes,
sagde hun -- men Gaar’en hed Klamstrup, før den
nogentid kom til at hedde Frørup!

Jeg sad paa Træstolen foran Elses Seng. Det var
min Broder Niels, den nuværende Besidder af Frørup,
der havde faaet mig til at besøge hende. Allerede anden
Dagen efter jeg var ankommen til Gaarden, havde han
sagt:

-- Gamle Else Tamburs, Johannes, det er noget for
Dig! I er lige skruptossede begge to. Gaa du hen til
gamle Else Tamburs, naar du er ked af <sp>mit</sp> Vrøvl!

Og nu sad jeg i Elses lille Stue og passiarede med
hende.

-- Hvor længe er det da siden, at den kom til at
hedde Frørup? spurgte jeg.

-- Det er urimeli’ længe siden, sagde hun -- urimeli’
længe siden! Og jeg har saa svært ved a’ komme paa
di Tal, sagde hun -- for elle’s ku’ jeg da nok huske
det.

Hun klippede med Øjenlaagene og stirrede ned i
Hjørnet ved Benenden af Sengen. Og Øjnene saa’ ud,
som om der var trukket et graat Silkeslør over dem.

-- Hvor gammel er Else selv? spurgte jeg.

-- Syv op i den fjerde Snes godt og vel.

Hun laa med Dynen trukket tæt op under Hagen.
Man saa’ kun hendes gulgraa Ansigt, der var
indrammet at en sort Kyse og havde Støv i Folderne. Ogsaa
Armene laa under Dynen.

-- Har Else altid boet her i Sognet? spurgte jeg.

-- Ja, sagde hun -- én maatte jo være i Nærheden
a’ Gaar’en. For Johannes véd vel nok -- --

Her brød hun af og vendte hurtig Øjnene om mod
Stolen, hvor jeg sad.

-- Hvad véd jeg? spurgte jeg.

Nu drejede Ansigtet paa Puden sig helt om imod
mig.

-- Gaar’en er jo min, hviskede det. -- Gaar’en er
jo min, ser han. Ingen tror det men min er det!

Det gik pludselig op for mig, hvorfor Niels havde
sendt mig herhen. Konen var gal.

-- Du skulde betro dig til mig, Else, sagde jeg.

-- Er han ikke Bro’er til Niels deroppe? spurgte hun.

-- Jo, det er jeg.

-- Han gi’er mig den aldrig i Evighed!

-- Det skal Du dog ikke sige, Else, Min Bro’er er
et godt Menneske, og naar jeg taler med ham, saa -- --

-- Han gi’er mig den aldrig i Evighed! gentog hun.
-- Har han ikke sæl sittet paa den Stol dér? og han
lo a’ mig!

-- Jamen saa har Du vist heller ikke Ret --

-- Ret? afbrød hun mig, og hendes Øjne skinnede
-- Ret! Saa sandt Gud naadigen sendte sin enbaarne
Søn, har jeg Ret! Stol han paa det! Men di store
tramper, gør di, og di hører ikke vos, der skriger.

-- Fortæl mig det hele, Else, fortæl mig alting!
sagde jeg.

-- Han ler ad mig -- --

-- Nej vistikkenej, sagde jeg -- jeg skal ikke le!

-- Ræk mig først den Kop dér! sagde hun og 
nikkede ned mod Bordet, der stod ved Sengen.

Jeg tog Koppen og holdt den hen til hendes Mund.
Og hun drak.

-- Tak, sagde hun saa -- Tak, lille Menneske! -- --
Har Johannes set, hva’ der sitter over Porten? spurgte
hun lidt efter.

-- Over Porten? sagde jeg -- Næ, det har jeg ikke
set!

-- Der sitter to Frøer, gør der. Nu er di sorte, men
den Gang vi satte dem op, da skinnede di som det
klare Guld.

-- Nej, det har jeg ikke set, sagde jeg igen.

-- Di sitter paa en gylden Kam, gør di, vedblev
Else. -- Dér har han saavist baade Kamstrup og
Frørup!

-- Ja minsandten, sagde jeg -- det har Else Ret i!

Den gamle smilede. Eller det var maaske intet Smil,
men kun en nervøs Trækning ved Mundvigene. Man
ser det samme hos ganske spæde Børn. Hun laa en
Stund og stirrede op i Loftet. Saa sagde hun:

-- Hva’ Aar er det nu?

-- Hvilket? spurgte jeg.

-- Jeg ka’ saa daarlig med di Tal, vedblev hun. --
Hva’ staar der paa Almernakken?

-- 1891, sagde jeg.

-- Og jeg er syv op i di fire Snese -- --

-- Hvad er det, Du vil vide, Else?

-- Hvornaar er jeg saa født? spurgte hun.

-- Aar 1804, sagde jeg.

Men hun syntes ikke at høre mig. Hun laa og 
mumlede. Og Rynkerne omkring Øjnene blev dybere, og
Munden trak sig sammen som i Smerte.

-- Nu piner han mig igen, sagde hun hurtig og
bevægede Hovedet frem og tilbage -- nu piner han
mig igen!

-- Hvem? spurgte jeg -- Hvad er det?

Saa drejede hun med ét Ansigtet om imod mig.

-- Vil Johannes se mit Ben? spurgte hun.

-- Dit? -- -- næ, nej!

Men hun rejste sig over Ende og slog Dynen til
Side og pegede med sine krogede Fingre ned paa det
venstre Ben, hvor der fra Knæet ned efter sad Hul
ved Hul.

-- Og én kunde ha’ ligget deroppe paa Gaar’en i
Silke og Dun! sagde hun -- om Ret og Skikkeli’hed
fandtes paa Jor'en.

Jeg fik næsten ondt af at se paa dette visne, 
graaagtige Ben med de gabende Saar.

-- En ka’ ikke taale no’et om det, sagde hun. 

-- Hvorledes er det kommet? spurgte jeg og vendte
Hovedet bort.

-- Det var ham deroppe! sagde hun. -- Han gik
jo med Sygdommen paa sig, gjorde han, og saa fik
jeg den. Men han døde da osse a’ den slemme Sy’e!
tilføjede hun. -- For Vorherre gør jo, hva’ han kan! 

-- Ja, sagde jeg -- det gør han.

-- Vil Johannes ta’ mig de grønne Urter derhenne
paa Stolen? bad hun.

Jeg rejste mig og tog en Bunke Blade, der var
grønne paa Overfladen og graahvide paa Undersiden,
og som laa paa en Stol henne ved Kakkelovnen.

-- Her har jeg lagt i tredve Aar! sagde Else og
bredte Bladene med Undersiden nedad over Saarene.

-- Det kølner! mumlede hun.

-- Hvad er det for Planter, Else?

-- Det er Følfod, hedder di. Dem henter s’men di
velsignede Børn til mig. Di gror saa ustyrlig tykt oppe
paa Møllerens Dæmning.

-- Dæk nu Benet til igen, Else! sagde jeg. -- Og
læg Dig ned. Du er vist bleven træt?

-- Aa ja, sagde hun -- én er jo kun en Skidager
nu!

Da hun var kommet til Leje og havde trukket 
Dynen op under Hagen, saa Hovedet laa foran mig paa
Puden som skilt fra Kroppen, lukkede hun Øjnene og
sagde:

Der er ingen Retfærdihed til paa Jor’en, Hr. 
Johannes! sagde hun.

-- Den kan være tarvelig nok, Else, sagde jeg.

Og jeg saa’ paa hendes Ansigt og følte mig ilde til
Mode. En underlig Tunghed i Bryst og Lemmer faldt
over mig. Formodentlig var det Stuens indespærrede
Luft. Men sandt er det ogsaa, at havde Else ikke talt,
skulde jeg troet, at det var et Lig, der laa.

-- Nu ska’ jeg fortælle det hele, mumlede hun --
og jeg haaber til Gud og vor Frelser, a’ Johannes vil
hjælpe mig til min Ret.

-- Er det ikke bedre at vente til en anden Dag?
spurgte jeg. -- Else er vist træt?

-- Nej, nej! sagde hun og aabnede Øjnene. Og
medens hun lod dem flakke rundt langs Væggene og
op under Loftet, gentog hun:

-- La’ mig bare, la’ mig bare -- --

Og nu kommer gamle Elses Beretning:

-- Der var dengang, Gaar’en hed Kamstrup, begyndte
hun -- min Bedstemo’er har sæl fortalt mig det, for
hun tjente her alle sine Dave -- -- det var dengang,
Gaar’en hed Kamstrup. Her boede en rig Mand. Han
ejede saa ustyrlig’ manne Penge, a’ han drak Vin a’
et Guldbæger baade helli’ og søgn. Og en lysti’ Mand
var han. Men saa ble’ han syg. Det meldte sig som en
fæl Trykkelse for Brystet. Han gik nok rundt her og
hev en Davs Tid eller to. Men saa maatte han da
lægge sig. Og kloge Mænd og lærde Folk lod han
kalde til sig langvejs fra. Og manne Penge fik di og
Vin og Mad og flink Beværtning. Men li’e skidt blev
det med Brystet. Han hev, og han rallede. Og saa
døde han. Det var nok Krampen, der tog ham.

Her holdt Else inde. Og jeg maatte atter række
hende Koppen, og hun drak.

-- Di store ka’ osse dø, sagde hun saa -- men det
tænker di ikke paa, før di sitter der! -- -- Naa ja,
saa døde han da, vedblev hun. -- Og Slægt og 
Familje ha’de han ingen a’, hverken Bro’er eller Søster.
Og di, som skulde arve Gaar’en og al hans Gods og
Guld, di var udensogns Folk, der bare glædede sig
over hans Død. Men svært bedrøvede var di nu alli’evel,
for di hørte da til di kristne. Og en Begravdse vilde
di gi’ ham, som sku’ spørres ovr manne Mile. -- --
Det hedder sig jo a’ komme anstændi’ i Jor’en, Hr.
Johannes! sagde hun pludselig og skævede om til mig.
Men Hovedet rørte hun ikke. Hun laa paa Nakken og
stirrede ret op i Loftet, medens hun talte. Og saa 
vedblev hun:

-- Se, det var nu Skik den Gang, a’ der sku sittes
Vagt over Li’et om Natten, forinden det blev kørt a’
Gaar’e. Og der blev samlet baade Pi’er og Ka’le, som
sku’ sitte over den døde. Og han var puttet i en kosteli’
Kiste med manne herli’e Klæ’er og Lintøj og vasket
og balberet, som ordentli’ er. Men et fælt Stykke 
Arbejde er det nu alli’vel a’ sitte der ved Nattens Tider,
for én véd jo aldri’, hva’ der ka’ ske! -- -- For nu
li’som a’ holde Modet oppe paa dem, saa ble’ di jo
beværtet med varm Puns og Kaffeknægte og andet
drikkeli’t. Og Ungdom er jo Ungdom! saa di begyndte
inden ret længe a’ gantes og lege. Og di fandt da
osse paa den uskikkeli’e Morskav, hvor der ska’ gi’s
Panter og saaden no’et. Og li’e i det Klokken slaar
tol’, saa faar et a’ di unge Ka’lfolk den utidi’e Ide, a’
han vil hælde et varmt Glas Puns ner i Halsen paa
den døde, der ligger og gaver med aaben Mund.
-- -- Jeg synes, Johannes ler? sagde Else pludselig
haardt.

-- Nej, sagde jeg -- nej, jeg ler ikke!

-- For han var jo død a’ Krampe, fortsatte hun 
beroliget ved at se mit alvorlige Ansigt. -- Nu maa 
Punsen vel ha’ gjort dem galne, vedblev hun -- for han
gik ganske kry hen og hældte den varme Drikke ner
i Halsen paa ham! Der lød straks saadan en underli’
Lyd. Og længe efter ku’ di høre, a’ det rumlede og
knortede nere i den dødes Bryst. Men di grinte bare,
gjor’e di, og skaalede, di syndi’e Sjæle, di var! Og
saa tvang di senere hen en ung, uskyldi’ Pi’e, der ikke
gærne berørte døde Folk, til at løse en Pant, eller
hva’ det hedder, paa samme utidi’e Vis. -- -- Jeg
synes heller, Di sku’ græde, Johannes! sagde Else, og
løftede Hovedet lidt op fra Puden.

-- Men Else, sagde jeg -- jeg sidder jo ganske
rolig og hører efter!

Den gamle lagde Hovedet tilbage igen. Men hendes
Øjne flakkede bestandig hen over mit Ansigt.

-- Pi’en tog da ossensaa Mod til sig, vedblev hun
lidt efter -- og hældte en’et Glas ner i hans Hals.
Men Herre Du milde Ko’s, hvor maatte hun ryste og
bæve, da hun saa’ den døde vende Øjnene og grive
sig for med sine stive Arme, li’som a’ han vilde rejse
sig. Hun skreg til Himmels, gjor’e hun. Og alle di
andre skreg. Og saa flyede di og lod Punsen og den
døde være, hva’ <sp>di</sp> var.

Her løftede Else igen sit Hovede fra Puden og saa’
mig stift ind i Ansigtet. Men da det kun røbede spændt
Interesse, fortsatte hun:

-- Nu ble’ der jo en farli’ Stofyr paa Gaar’en, som
begriveli’t er. Alle ble’ jo opvakte og sprang ud a’
deres Seng. Men ingen dristede sig til a’ gaa ind i
Salen, hvor han laa. Saa var der dog omsider en ung
Fyr, der spjættede til Døren, saa hun fløj op. Og nu
saa’ di den døde sitte paa hans Rumpe i Kisten og
vinke a’ dem. Og lidt etter lidt listede jo én eller
anden nærmere. Og Li’et stirrede lie stift paa dem, og
de stirrede li’e stift paa Li’et. Men da di kom helt hen
til ham, saa saa’ di, a’ der paa La'enet foran ham sad
to meget gule store Frøtusser --

-- Hva’ sad der? spurgte jeg.

-- To Frøtusser! gentog Else -- som den døde
ha’de brækket op a’ sig i Forening med den varme
Drikke, di hade tylt i ham. Dyrene ku’ hverken gaa
eller hoppe, men di kravlede ganske langsomt bort og
døde straks etter a’ Delirium -- --

Else saa’ hen paa mig og sagde skarpt:

-- Ja, ja, Hr. Johannes, le han kun! men Guds Veje
ka’ ingen Mennesker forstaa!

-- Og hvad blev det saa til med den døde? spurgte
jeg.

-- Jo, han stod ud a’ Kisten gjor'e han, og sa’e, a’
han hade aldri’ vaaren saa rask som nu. Og saa satte
di sig allesammen til a’ drikke og pokelere til den
lyse Maar’en. Men Arvingerne, di maatte da rejse bort,
maatte di. Og Manden beholdt baade Gaard og Guld i
mange Aar efter den Time. Og Gaar’en kaldte han saa
Frørup, -- Gaar’en kaldte han fra den Stund Frørup,
gjor’e han!

Her lukkede gamle Else Øjnene og tav. Jeg blev
siddende nogle Minutter ved hendes Seng. Men da
hun syntes at være faldet i Søvn, rejste jeg mig for
at liste bort. Da aabnede hun Øjnene og kaldte paa
mig.

-- Kom her hen! sagde hun.

Jeg traadte hen til Sengen.

-- Véd Johannes, hva’ der ble’ a’ den Pi’e, der ga’
ham Punsen? spurgte hun og hendes Øjne glimtede
uroligt.

-- Nej? sagde jeg.

-- Han giftede sig med hinner, gjo’re han! Og hun
ble’ klædt i Silke og Fløjl og laa i den store 
Himmelseng ved hans Side. Men Børn fik di ikke, for han
ha’de jo den slemme Sy’e!

-- Det var en løjerlig Historie den, Else, sagde jeg.
-- Men Tak, fordi du har fortalt mig den.

-- Og véd Johannes, hvor hun nu ligger? spurgte
den gamle og rejste sig halvt op i Sengen.

Oppe paa Viby Kirkegaard vel? sagde jeg.

-- Nej, mænd gør hun ej! vedblev Else, og 
Vanvidet lyste ud af hendes Øjne. -- Hun sitter her for
hans Ansigt, gør hun, hun sitter her i den ringe Stue
med Sygdom og Nød og blodige Vunder! Gaa nu hjem
og fortæl sin Bro’er, at gamle Else Tamburs er Prinsesse
til Kamstrup og Frørup med Gods og Guld og Skove
og Enge og Viby kirke! Og kommer han ikke med
seks Skimler, inden Sol gaar ner, og henter hinner, 
vedblev hun og løftede truende sin højre Haand -- saa er
han værre end som en Meneder og Morder og 
Ransknegt a’ regne!

Her sank den gamle udmattet om i Sengen. Og lidt
efter sov hun.

Og da tog jeg min Hat og Stok og listede ud at
Huset.




DEN GAMLE KAMMERHERRE


Min Broder vilde absolut med den Aften, jeg gik op
til Forpagter Egelund.

-- Der er sgu ingen Mening i, at jeg skal sidde
her alene hjemme og knejse! sagde han. -- Og 
Egelund har jo osse bedt os begge to!

-- Jeg siger, Du er forkølet, Niels.

-- Nej, kære! lo han -- jeg snakkede jo med 
Manden i Formiddags!

-- Er Du færdig med Sogneregnskaberne? spurgte
jeg.

-- Nej.

-- Saa si’er jeg, at Du sidder midt i dem!

-- Jamen hvorfor maa jeg ikke komme med? spurgte
han og lavede et ynkeligt Ansigt. -- Jeg er rent gal
efter hans Gammelrom, véd Du!

-- Vi kan jo gaa derop igen engang i næste Uge,
sagde jeg. -- I Aften skal jeg <sp>tale</sp> med ham, og det
kan jeg ikke, naar tredje Mand er tilstede.

-- Ikke engang Din egen Broder?

-- Ikke engang, nej!

-- -- -- -- 

Egelund havde i fyrretyve Aar været Forpagter hos
Kammerherren, af hvis Arvinger min Broder havde købt
Frørup.

Han havde tjent sig en lille Formue og levede nu
paa en Bondegaard, der laa tæt nede ved Fjorden paa
Skællet mellem Kamstrup og Vindblæs Sogne.

Han var Enkemand og vejede tohundrede og 
firsindstyve Pund. Havde en Gig med en Trappestige op til
og en svær jysk Hest, der ikke bestilte andet end
trække ham rundt i Markerne og paa Besøg i 
Omegnen. Til Byen kom han aldrig, men lod Drikkevarerne
indforskrive fra Hovedstaden, hvor han stod i direkte
Forbindelse -- det vil sige gennem sin Husholderske
som Korrespondent -- med nogle af de allerældste
Vinhuse. Man sagde, at hans Seng var stivet at med
Jærnbjælker under Bunden. Og foran den stod der altid
en Skammel, som han traadte op paa for at komme i
den. Han havde korte hvide Bakkenbarter og et tæt
hvidt Haar, der groede frem efter og stod ud over 
Panden som et Tagskæg. Oppe paa det højre Øjelaag, nede
ved den ydre Øjekrog, sad en temmelig stor Vorte, der
var i uafbrudt Bevægelse, naar han lo. Han lo nemlig
mest med Øjnene. Og paa hver Side at dem, helt hen
mod Tindingerne, var der en tæt Vifte at smaabitte
lattermilde Rynker. Men han røg aldrig Tobak, Egelund.
Han sagde, at det ødelagde Humøret.

-- -- -- --
	
Jeg gik langs det inddæmmede og fulgte Markvejen
op til Forpagterens Gaard.
	
Lidt inde paa Marken lige paa Kanten at en 
Mergelgrav stod en høj Poppel med Grene ned ad Stammen.
Ellers var der ingen Træer at se paa Strækningen ud
mod Vandet. To Køer stod paa Toppen at en Bakke og
brølede med Hovederne vendt mod Gaarden. Den ene
havde kun ét Horn. Ude paa Fjorden krydsede nogle
smaa Baade ind ad Byen til. Og ovre paa den anden
Side saa' man Branderslev Skoven og Holmgaards 
Teglværk, hvis høje Skorsten var sværtet sort et godt
Stykke ned. Men Teglværket er senere forsvundet,
da man en skønne Dag opdagede, at det var Slut med
Leret.
	
Egelunds Gaard bestod at fire sammenbyggede 
Længer. Stuelængen laa lige for Porten med

Køkkenindgangen til venstre og den fine Indgang til højre med
en halv Møllesten foran som Trappetrin.
	
Der var ingen i Forstuen. Og jeg hængte Hat og
Stok fra mig og bankede paa Dagligstuedøren.
	
-- Urumm! sagde det bag den.
	
Jeg lukkede op og traadte ind.
	
-- G'da, g'da, Kandidat! hilste Egelund, der sad i
Sofaen for Bordenden og svedte. -- Undskyld, jeg ikke
rejser mig! sagde han. -- Naa! men hvor er 
Godsejeren.

-- Ja, han ha'de nogle Regnskaber, som -- --

Regnskaber? Fa'en! det var kedeligt! For jeg kan
sgu bedre -- -- --
	
-- Hvad kan De bedre? spurgte jeg smilende.
	
-- Ja det er sgu saa sin egen Sag at sige det!
sagde Egelund og kløede sig i Nakken med Neglen at
Pegefingeren -- men -- -- jeg kan sgu <sp>bedre</sp> lide
ham.
	
-- Han kommer ogsaa en af Aftnerne, sagde jeg.
-- Han længes svært efter Deres Gammelrom, skulde
jeg sige.
	
Hø, hø! lo Forpagteren, og Vorten vippede. <sp>Di</sp>
kan jo ikke drikke? spurgte han saa.

-- Jo -- o -- -- --
	
-- Sæt Dem, sæt Dem kære, sæt Dem! vedblev
han. -- Jeg kommer altid til at svede, naar jeg ser
no'en staa! -- -- Det er vel bedst, vi straks faar
noget at æde? -- -- Roseberry! raabte han og slog
et Par Slag i Bordet.
	
Næsten i samme Nu gled hans lille sortklædte 
Husholderske med den hvide Pibekappe ind ad Døren
henne ved Kakkelovnen. Hun smuttede gennem en
Sprække, der ikke var mere end højst otte Tommer bred.
	
-- Mad! kommanderede Egelund. -- Er det dem
aldeles umuligt at spise Spejlæg i en Dagligstue? 
henvendte han sig til mig.
	
-- Nej, nej! sagde jeg -- paa ingen Maade!

-- Lad os saa faa det hérind, Roseberry! sagde han
-- Vi sidder saa rart!
	
Og Konen smuttede ud at Sprækken, lydløst som
om hun havde Vind i Knoglerne.

-- Hvad er det dog, De kalder hende? spurgte jeg,
da Døren havde lukket sig.
	
-- Roseberry!
	
-- Hedder hun det?
	
-- Næ! Men det er efter en Støver, jeg engang
ha'de købt af Baronen paa Vintersborg. Den laa altid
inde hos hende om Natten. Og da den døde, saa bandt
hun Kranse. Og <sp>nu</sp> har hun den som Fodpose. Saa
syntes <sp>jeg</sp> osse, at <sp>jeg</sp> skulde gøre no'et, og saa
kaldte jeg hende op efter den afdøde. Og nu lystrer
hun sgu! endte han.
	
Konen gled atter ind. Hun lagde Dug paa og stillede
Mad op paa den øverste Bordende foran Forpagteren.
	
-- Hvordan var <sp>Deres</sp> Rug? spurgte jeg Egelund.
	
-- Tør som Kanél! sagde han. -- Og Bro'erens?

-- Udmærket.

-- Et Svineheld, at <sp>han</sp> skulde faa Frørup! sagde
han -- for jeg ha'de ærgret mig en Lungepiber til,
om en Smølehans ha'de købt den.
	
-- Han er dygtig -- -- --
	
-- Ja Gu' er han dygtig! Der er ikke to Meninger
om <sp>den</sp> Ting. Men han skulde gifte sig, skulde han.
Hva' Fa'en! det er ikke godt, at Manden er ene og
allermindst paa saadan en Ejendom.

-- Hvorfor ikke det? spurgte jeg.
	
-- Han gaar jo og bli'er melantrist i alle di 
Gemakker. Og saadan et lille Fruentimmer, hun liver sgu
behageligt op.
	
-- Aa ja, sagde jeg -- sommetider.

-- Tror Di, jeg var ble'en den Mand, jeg er, hvis
jeg ikke ha'de giftet mig? vedblev Egelund -- Nej,
min Fa'er! Vi maa sgu virke med alle vore Lemmer,
ellers bli'er det det bare Dødbideri altsammen. -- --
Vi gaar sgu dog og tænker paa det! sagde han ivrig
-- Lad os bare ikke skabe os, som gamle Anders 
Rødkilde si'er! Vi maler os di yndigste Billeder og køber
sjofle Fotografier. -- -- Se nu ham, Mølleren, 
Korneliussen! fortsatte han. -- Hva'beha'er? br-u-r-r! --
-- Og jeg skal sige Dem, hva' det ender med? Med
det bare Svineri, højstærede! Alle di Historier, der gaar
om Mølleren og hans Drenge! -- -- Tak for mig!

-- Naa, ja-a, sagde jeg -- Folk vrøvler saa meget!
	
-- Han gaar i Søvne, si'er han! vedblev Egelund.
-- Ho, ho! Det gør Hanhundene sgu osse sommetider,
naar di er forlegne!
	
Den lille Kone kom ind og tog af Bordet. Lidt efter
satte hun Rom, Vand og Sukker frem. Og vi bryggede
os hver en Toddy, Ege1und og jeg.

-- Ja der er jo mange Værelser deroppe, sagde jeg
-- Har Forpagteren talt dem?

-- To og tredive! sagde han.
	
-- Jamen saa regner De vel Gæstekamrene og 
Pulterkamrene med?
	
-- Det gør jeg, sagde Egelund. -- For di var 
allesammen i Brug i den gamle Kammerherres Tid. Der
komn saamange Gæster om Sommeren.
	
-- Hade han Kontor sammesteds som min Bro'er?
	
-- Ja. Og saa var der Dagligstuen, den med de fire
Fag, og Riddersalen, og den gyldenlæ'ers. Og i Værelset
ved Siden af Billardstuen, der hvor <sp>Di</sp> nu har 
Skrivestue, ha'de <sp>hun</sp> sit Kabinet. -- -- Fa'en til Værelse,
forsikrer jeg Dem! med Tæpper og Anstalter og 
Chaiselonger og udstoppede Svaner! Og foran Kaminen laa
der otte og tyve Rævebælge, allesammen med Lunten
ud efter! Og saa var der et Bjørneskind, som han sæl
ha'de skudt oppe i Norge. Og Markiser! Og Fanden
og hans Oldemo'er paa Væggene og <sp>gamle 
Ragoutfade</sp>.

-- De kom vel ofte op paa Slottet, Egelund?
	
-- Ja. -- -- Men hva' Fa'en er det for en Toddy,
Di dér har lavet sammen? den ser jo Gu' hjælpe mig
ud som Roseberrys Rabarbersaft!

-- Jeg skal ikke ha' den stærkere, sagde jeg.
	
-- Hør nu lille Ven, sagde han og lagde sin Haand,
der lignede en femspaltet Rullepølse, paa min Skulder.
-- Di er Fa'en ska' ta' mig ikke ægteviet Bro'er til
Godsejeren!
	
Og jeg fik ikke Fred, førend jeg havde hældt mere
Rom i mit Glas.
	
-- Jeg var oppe hos Else Tamburs forleden Dag,
begyndte jeg. Hvad er det for en underlig Historie, hun
fortæller?

-- Ja--a, sagde Egelund, og hans Ansigt blev 
alvorligt, saa godt det lod sig gøre -- det var 
Kammerherrens Bro'er, der ødelagde hende, Stakkel! Han kunde
jo ikke se et Fruentimmer, uden at han straks var der.
Hun var Satans køn den Gang, saa hvid og rød. Og
han -- -- gammel Ungkarl! naturligvis -- -- han
gik her og listede rundt ved en sølvknappet Stok og
med Handsker paa og ventede, a' Kammerherren sku'
dø, for saa ha'de <sp>han</sp> jo faaet hele Kagen, da der
ingen Børn var. -- -- Men den gamle var ham sgu
for sej, kø, hø! Og <sp>denne</sp> Gang gik minsæl 
Kammerjunkeren før Kamnmerherren, hvor strængt han ellers
holdt over Rangen! for gudbevares hvor di to Brødre
elskede hverandre!
	
-- Saa--aa? gjorde de det? spurgte jeg.
	
-- „Jeg synes, Di hugger svært løs paa Skoven,
lille Egelund? Min Bro-der (han sa'e altid Bro-der,
gjorde han, den gamle Avekat!) min Bro-der burde dog
virkelig tænke lidt paa sin Eftermand.“ -- -- Og véd
Di, hva' Kammerherreinden betroede min Kone engang?
-- -- Di kan jo aldrig holde Mund, di Fruentimmer!

-- Nej, sagde jeg -- hvad var det?
	
-- Ja, nu er <sp>jeg</sp> jo li'esaa tosset! lo Egelund
Men Herregud, di er jo døde allesammen! -- -- Jo,
han ha'de sagt til hende, at hun gærne maatte faa et
Barn med hvem det skulde være, bare for at 
Kammerjunkeren kunde blive snydt for Gaarden!
	
-- Det er ikke muligt! sagde jeg.
	
-- Jo Gu' er det saa! Men det allergrinagtigste var,
at han forbød hende at faa det med Baronen paa 
Vintersborg, ene og alene af den Grund, at han kørte med
seks Heste og Kammerherren kun med fire!
	
-- Aa nu lyver De! sagde jeg.
	
-- Nej Gud Fa'en! min Kone var sgu ikke af den
Slags!
	
-- Men der <sp>kom</sp> jo ingen Børn.
	
-- Næ, sagde Egelund -- Kammerherreinden var jo
no'et a' en Grundtvigianer -- -- Fa'en bli'e ellers klog
paa di Fruentimmer! vedblev han -- for efter 
Middagene deroppe saa kunde hun godt ligge paa 
Chaiselongen og vise sine Silkestrømper. Og jeg har mange
Gange set ham, den visne Amtmand Schoppe kysse
hendes Haand, saa han smadskede ved det. -- -- Men
det forbyder Grundtvig kanske ikke!
	
-- Kammerherren var jo Doktor filosofiæ? spurgte
jeg.
	
-- Ja, ja! Gud naadige var han det! lo Forpagteren,
og Vorten vippede, og Vifterne gik. -- Det var han
blevet engang, han kom hjem fra Udlandet. Og han
var meget mere stolt over det end over at være 
Kammerherre. -- -- Men Christian den Ottende var nok
gal for 'et, for til Hoffet kom han aldrig.
	
-- Var han da Kammerherre, før han blev Doktor?
	
-- Ja ellers var han sgu vist aldrig bleven udnævnt!
-- -- Mærkelig nok, at han nogentid <sp>b1e</sp>' 
Kammerherre. for det Leben, han førte her i sin Ungdom. Men
di ha'de vel sagtens troet, at <sp>det</sp> skulde tæmme ham.
	
-- Jeg har nok hørt nogle Historier, sagde jeg. --
Var det i Deres Tid?
	
-- Næ--i det værste var forbi den Gang. Og jeg
holdt jo igen, hvor jeg kunde -- og han var ble'en
gift. -- -- Nej, men da han drev Gaarden sæl! Di
kan tænke Dem: engang stak han Ild paa sin 
Forvalter, og slukkede ham med en Havesprøjte!
	
-- Nu bilder De mig noget ind, Egelund!
	
-- Nej Gud Fa'en om jeg gør! vedblev han ivrig
-- Kammerherren ha'de flere Gange haft fat i 
Forvalteren og spurgt, om han maatte stikke Ild paa ham for
tyve Rigsdaler. Men Forvalteren sa'e jo <sp>nej</sp> 
begribeligvis. Saa engang der var stort Herregilde -- det var,
før han blev gift -- saa drak di Forvalteren fuld, og
saa gik han ind paa det for femogtyve. Saa satte di
ham ud i Gaarden og hældte ham over med 
Belysningsvæske, og saa futtede han a'! og Kammerherren stod
parat med Havesprøjten, og han <sp>s1ukkede</sp> ham sgu!
	
-- Det er <sp>Løgn</sp>, Egelund! sagde jeg.
	
-- Nej Gu' er det ej! sagde han alvorlig -- for jeg
har sæl talt med Forvalteren her siden efter.
	
-- Sæt, han nu var brændt! sagde jeg.
	
-- Ja den var sgu ble'en ulden, naada! -- -- Næ,
men saa var det engang, at Kammerherren var bleven
Uvenner med hele Byen derude -- -- Fa'en véd osse,
hvor saaden Mand kunde hitte paa saaden Ting! -- --
Det var engang, han kom ridende ude paa Landevejen.
Saa møder han Mette Brødkone, der sjokkede ad Bys
til med sine Kurve. Hun var nu heller ikke fri for at
være saadan lidt oven i. Hun var engang faldet ned
fra et Bord og ha'de slaaet Hovedet fordærvet mod en
Huggeblok. Og siden den Tid rablede det for hende.
Det vil sige saadan i al Gemytlighed! -- Vil Du age
med, Mette? spurgte saa Kammerherren. -- -- Og
hvordan det nu gik eller ikke gik, saa fik han hende
sgu op bag ved sig skrævs over Hesten. Og saa travede
han ind gennem Byen med hende. Mette sidder og
griner og nikker og holder ham om Livet med en
Kurv paa hver Arm. Men midt oppe paa Torvet lige
ud for Borgmesterens gi'er han hende et Puf med 
Albuerne, saa hun dratter ned. Og dér ligger <sp>hun</sp> jo og
skriger i vilden Sky, mens <sp>han</sp> sporer ud a' Byen den
anden Vej -- -- --

-- Jamen -- -- begyndte jeg.
	
-- Nej hør nu videre! sagde Egelund -- der er sgu
mer endnu! -- -- Der blev jo begribeligvis en farlig
Staahej, og Kammerherren blev stævnet og maatte gi'
Mulkt baade til Mette og til Retten. Men lur ham!
-- -- Da der var gaaet et halvt Aarstid, og det hele
var glemt, saa gi'er han en storartet Middag for alle
Honerasjores derudefra. Der var Borgmesteren, og der
var Præsten, og der var Amtmand Schoppe og 
Toldforvalteren og ham den enbenede Postmester Bilsted
og mange flere. -- -- Di sad og spiste og drak og
morede sig. Men midt paa Bordet stod der et stort
Sølvfad, som ingen maatte røre. Da di saa var 
kommen til Desserten, befaler Kammerherren én af Tjenerne
at ta' Sølvfadet og byde det omkring og begynde ved
Borgmesteren. Di var jo allesammen nysgerrige. Og
Fadet var saa stort, at Tjeneren maatte ta' paa det med
begge Hænder -- -- -- Skal Di ikke ha' Dem en
Toddy til? der er mer, hvor det kom fra!
	
-- Tak, sagde jeg -- Tak, nu skal jeg -- --

-- Borgmesteren maatte sæl ta' Laaget a', fortsatte
Egelund. -- Men lige idet han letter det, farer der en
tyve--tredve Graaspurve ud om ørene paa ham og
rundt i Salen. Di grinte jo, som di var gale 
allesammen og Borgmesteren med. Men lidt efter begynder
di sku a' nyse. Og Præsten snyder Næsen og taler
noget om Forkølelse. Men saa nyser Borgmesteren og
Toldforvalteren og Amtmanden, og Tjenerne henne ved
Buffeten nyser, og Karrimerherren nyser sæl osse. -- --
Og saa ha'de han, Gu' hjæipe mig, drysset alle 
Fuglene ind med fint spansk Peber, den Heksemester!
endte Egelund og lo, saa han blev mørkerød helt op
under Tagskægget.
	
-- Ja--a, sagde jeg -- det var sgu godt!
	
-- Jamen der er mer endnu! klukkede Forpagteren
-- der er sgu mer endnu! Nu ska' Di høre! -- --
Di maatte jo rende ud a' Spisesalen og nyse langs ned
a' Trapperne. For Kaffen blev serveret nede i 
Lindelysthuset, Di véd, henne for Enden af Stalden. -- --
Di fik jo Kognak og Kakao og Munk og Cigarer over
en lav Sko. Og saa fandt Kammerherren paa -- --
det vil sige: Asenet hade begribeligvis lavet det hele
i Forvejen -- men han spør dem da nok saa fromt,
om di ikke kunde ha' Lyst til a' se paa Udsigten oppe
fra den nye Mejeribygning -- -- --
	
-- Den med det flade Tag? spurgte jeg -- der er
ogsaa kønt!
	
-- Ja vel saa -- -- Og di var jo lystige, saa di
gik alle Mand derhen. Og Kammerherren faar fat i en
Stige. Og di kryber op. Om det saa var Postmesteren,
saa kravlede han med tilsidst. Men da di allesammen
er godt op vel oppe, hva' gør saa Mester Urias? han
vælter Stigen og ta'er Hatten dybt a' og si'er: Go'maa-
ren, di Herrer! -- -- Di griner jo vældig og gi'er ham
et Hurra, for di tror, a' det hele er Spas. Men saa
piudselig kommer Kalesken rullende med de fire røde
for -- -- den hade holdt forspændt og ventet omme
i Slippen -- -- og Kammerherren springer op i den:
Hvis no'en sætter Stigen til, inden han ser mig køre
ned ad Skovmølle Banke, bli'er han jaget fra Gaarden
straks paa Timen! si'er han saa til Folkene. Og væk
ruller han ud igennem Porten! Satan til Ka'l, klukkede
Egelund og alle hans Pund rystede -- Gud, hvor jeg
sveder! sagde han.
	
-- Hvorlænge maatte de saa blive der? spurgte jeg.
	
-- En halv Time godt! For det ta'er mindst en halv
Time i jævnt Trav til Skovbølle Banker. Og <sp>han</sp> har
sgu vist ikke forhastet sig.
	
-- Jamen Folkene -- -- --
	
-- Di turde sgu ikke! Og saa kunde di godt lide
Kammerherren. Og saa <sp>grinte</sp> di jo, for Præsten holdt
nok Tale! lo Egelund og rev sig paa Halsen -- Gud
forbarme sig, hvor jeg <sp>sveder</sp>! sagde han igen.
	
-- <sp>Det</sp> Selskab kom vist aldrig mere ud til Frørup?
sagde jeg.
	
-- Aa Gu' jo! Jeg har saamen mange Gange spillet
L'hombre med Amtmanden siden den Historie! -- --
Den gamle ha'de jo en Satans velsmagende Vinkælder,
ska' jeg si' vos! Og saa <sp>var</sp> han en prægtig Mand,
sluttede Forpagteren og tømte sit Glas. -- Naar det da
ikke lige just gik ud over én sæl! lagde han til.
	
-- Han brugte vel mange Penge?
	
-- Naa--aa, næ--i! Og saa hade han jo nok a'
dem! -- -- Ja dengang han sæl drev Gaarden, gik
det jo saa som saa, for Godsforvalteren var lidt dvask
a' sig. Og saa blev han jo svagelig. -- -- Jeg har
forresten en Skrivelse fra ham fra den Tid, udbrød han
pludselig. -- Den ska' Di sgu se! -- -- Roseberry!
raabte han, saa det klang i Væggene.
	
Den lille Kone viste øjeblikkelig sin Kappe i 
Dørsprækken.
	
-- Lampen! kommanderede Egelund. Og Konen 
forsvandt.
	
-- Nu laver vi os sgu hver en frisk, sagde han og
bryggede to stærke Toddyer. -- <sp>Di ska1</sp> drikke den!
sagde han, -- Vil Di gaa hen i Chatollet indenfor
Klappen til højre. Der ligger Skrivelsen, sagde han,
da Lampen var stillet ind paa Bordet.
	
-- Hvordan skal jeg lukke <sp>det</sp> op? spurgte jeg, da
jeg stod derhenne.
	
-- Di skal bare slaa den ned, sagde han -- li'som
Klappen paa Mads Knaks Bukser -- -- Død og Pine!
udbrød han saa -- <sp>den</sp> Historie maa Di sku ha'! --
-- Fandt Di Brevet?
	
-- Fuldmagt til Hr. Forpagter C. Egelund paa 
Frørup, læste jeg.
	
-- Ja det er den! -- -- Kom her hen ved Lampen!
-- -- Di kan sgu gærne tjene mig i at læse den højt?
sagde han saa. -- Det er saa længe siden, Roseberry
har læst den for mig.
	
Med Fornøjelse! sagde jeg. Og saa læste jeg:

Fuldmagt til Hr. Forpagter C. Egelund paa Frørup.

Da jeg formedelst det usunde kamstrupske Klima
ikke opholder mig meget paa mine Godser dersteds, og
da min nidske Broder 1844 lod sig forlyde med, at
der var ingen Administration paa mine Ejendomme, 
befuldmægtiger jeg herved Hr. Forpagter Egelund paa
Frørup til, under min Fraværelse fra mine Godser i
Kamstrup, Skovhølle og Viby, hvad enten jeg opholder
mig her paa Fyen eller i Udlandet, at have Over-Opsyn
med alle mine Offiçianter fra Dux til Fux, og paasee,
at de ikke sætte mig et x for et y, og ikke ved tomme
Tirader forsøge paa at snakke sig fra deres Pligter, eller
binde mig Jyde-Løgne paa Ærmet.
	
Hr. Egelund skal ergo fungere som min Gods-
Inspektør under min Fraværelse, og alle mine Officianter, fra
min Godsforvalter til min Natvægter, skulle parere hans
Ordres under min Fraværelse, ligesaa fuldt som om de
vare udgaaede fra mig selv, og alle de, som ikke ville
respectere hans Ordres, faa Løbepas uden Pardon og
Pension; da jeg aflægger mine Officianter, og in specie
mine Forvaltere, saa godt, at de ville betænke sig to
Gange paa at bytte med mangen Kongelig Embedsmand,
og jeg behandler Dem med al mulig Humanitet, vilde
jeg -- ifald jeg ikke havde studeret Menneskene i en
lang Aarrække -- supponere, at Taknemmelighed vilde
spore godt Folk til med Energi og ubrødelig Troskab
at varetage mit Tarv, men bittre Lærepenge have viist
mig, at jeg ikke tør lade mig lulle i Søvn ved den
Tanke, tout au contraire holdes jeg vaagen ved det
Bekjendte: „Procul a Jove, procul a fulmine“ id est;
„langt fra Jupiter langt fra hans Tordenkilde“, eller det
Bekjendte: „Naar Katten er ude, spiller Musen paa
Bordet.“ --

Det, Hr. Egelund især har at paasee, er, at min 
Godsforvalter ikke falder i Stage eller i Søvn, men med
rastløs Energi røgter sit Kald og derved viser sin Tro
af sine Gerninger, og at han ikke er en sort Svane og
en utaknemmelig Sjæl for den store Løn, jeg giver ham,
og fordi jeg har skrevet hans Historie med Huset i
Glemmebogen.
	
Hr. Egelund maa især paasee:
	
1) At min Godsforvalter, som jeg anser for en ærlig
Mand, men uden Energi, sørger for, at mine Bønder
og mine Husmænd prompte betaler Deres Skatter og
Afgifter. I disse for Landmanden heldige Coujuncturer
kunne Pluraliteten af mine Bønder etc. let betale Deres
Afgifter.
	
2) At Godsforvalteren prompte tilstiller mig sine
Maaneds-Extracter initio hver Maaned og overhovedet
holder alle Godsanliggender à jour for mig, og ikke vil
snakke sig fra Noget ved tomme Tirader, hvorved hans
Fonds synke, og jeg ærgres, fordi han ved Sligt viser,
at han enten selv er en Trumpeter eller anser mig for
en idiot, eller en Klokker; han burde vide af Erfaring,
at jeg ikke er den Mand, som lader mig nøje med
løs Snak, som gælder til Vandsbæk, men at jeg 
ruminerer en Sag, og consulerer Andre i Sager, som gaae
over min Horisont.
	
3) Hr. Egelund har item at paasee, at jeg faar af de
Penge, som kommer ind af mit solgte Bøndergods
80,000 Rdl. paa første Prioritet i dette mit Gods.
	
4) Han maa se Skovfogden Lange godt paa Fingrene,
og holde denne utaknemmelige Sjæl, som vil spille
Cavalier, godt i Ørene, og give mig Rapport, saasnart
han spiller Trumpfer ud, som qualificere ham til Vinter-
Vejen eller Løbe-Pas.
	
5) Min Godsforvalter skal paa Opfordring af Hr. 
Forpagter Egelund fremlægge for ham, eller laane ham,
saa at han kan eftersee den i sit Huus, Jordebogen,
Maanedsextracterne og alle andre Documenter og
Actstykker som vedkomme mine Godser, og som Hr. 
Egelund ønsker at læse.
	
6) Mere end 3000 Rd. (tre Tusinde Rigsdaler R. m.)
maa Godsforvalteren ikke have i Kassen. Resten giver
han til Hr. Egelund, hvis Quitancer ere bindende og
gældende for mig. -- „Amen“
	
Denne Fuldmagt males ad interim paa slet Papir,
fordi her paa Stedet intet stemplet Papir findes.
	
Knækholte 5. Novbr. 1846.

<tab><tab><tab><tab><tab><tab><tab>C. F. v. Achen,
<tab><tab><tab><tab><tab><tab><tab>Dr. philos.
<tab><tab><tab><tab><tab><tab><tab>Kammerherre.

<tab>Til Vitterlighed
C. Christensen. M. Wurmb.

Forpagteren havde siddet andægtigt og lyttet til 
Oplæsningen.
	
-- Ja, det var en herlig Mand! sagde han saa. --
Lad dem sige, hvad di vil, men det var alligevel en
Mand med Kraft i.
	
-- Han ha'de nok megen Tiltro til Dem? spurgte jeg.
	
-- Ja, for ser Di, Hr. Kandidat, sagde Egelund --
i saaden store Virksomheder er det rart, naar man 
mærker, at man har en Mand, man ka' stole paa. For di
snyder jo allesammen, naar di <sp>kan</sp> snyde. Og 
Godsforvalteren var no'et dvask a' sig. -- -- Og se nu
her, vedblev han -- Di sa'e jo nok, a' Kammerherren
var noet paaholdende, naar det galdt andre! Men hvem
var det, der hjalp, da det gik forkert med Else 
Tamburs? og det blev jo dog ellers nærmest hans Bro'ers
Sag! -- -- Og hvem er det, der til Dato er Skyld i,
at hun ikke er kommen paa Fattiggaarden? -- -- Jo, jo,
sluttede han -- Kammerherren var en Mand, som jeg
altid har set op til! -- -- Og saa at komme der paa
Slottet! tog han ivrig fat igen, og Alvoren gled i samme
Øjeblik bort fra hans Ansigt. -- Jeg forsikrer Dem, a'
saaden som <sp>jeg</sp> svedte, naar han tog sig for at være
morsom, <sp>har</sp> jeg aldrig svedt i <sp>mine</sp> Dage hverken
før eller siden, og det har sgu ellers ikke været 
sparsomt med <sp>det</sp>! -- Hele Selskabet sad i ét Grin, fra
di kom, til di gik! og han kunde tørre vos allesammen
a', saa vi ikke ku' si'e et Ord. Men vred kunde man
heller ikke blive, naar han var i <sp>det</sp> Lune. -- Men
di sidste Par Aar, di var jo lidt triste, for han ble'
rent til Rotterne, Staklen.
	
-- Ja, sagde jeg -- han blev jo sindssyg.
	
-- Ja--a, det maa vel kaldes saaden, sagde Egelund
og tog sig en Slurk af Glasset. -- Men ser Di, Hr.
Kandidat, Sindssyge og Originalitet, som det hedder,
det er det jo lidt vanskeligt for vos fornuftige Mennesker
at holde rigtig ude fra hverandre. Han <sp>hade</sp> jo altid
haft noget vildt ved sig, og han var bange for at være
alene. Han sad altid inde i Sovekammeret og læste om
Natten for at være i Nærheden af Konen. Men saa var
det jo den Nat, at han, Svenskeren kom derop og
Ulykken skete -- -- ja Di kender vel Historien?
	
-- Nej, sagde jeg.
	
-- Jo, Kammerherren ha'de siddet og studeret i sine
Bøger til Klokken et eller saadan. Og saa gik han i
Seng. -- -- Der brændte altid en lille Lampe oppe
hos dem. Den stod paa Vaskebordet omme bag en
Skærm. -- -- Saa Klokken tre vaagner han ved, at
der er nogen, der pusler inde i Værelset. Og da han
rejser sig op, saa staar der en høj Ka'l nede for 
Benenden a' Sengen og holder sig i Stolpen. Blodet løber
ned over Ansigtet paa ham. -- -- Kammerherren 
griber over i sin Kone og spø'r hende, om hun osse kan
se ham. Og hun si'er ja. Og saa spør' di ham, hvem
han er, og hvad han vil. Men Manden si'er ingenting.
Saa springer Kammerherren ud a' Sengen. Men den
anden griber fat i ham, og di begynder at slaas. Og
Svenskeren brøler og bider og sparker som et vildt
Dyr. Kammerherreinden ringer og løber ud i Galleriet
og raaber om Hjælp. Men inden Tjenerne bli'er
paaklædt og kommer op paa første Sal, har Svenskeren
faaet Kammerherren fat i Haaret, og slaar hans Ho'ede
ned mod Gulvet, op og ned, op og ned flere Gange.
Tilsidst faar de endelig slæbt Fyren ud i Galleriet, efter
at den ene Tjener hade sparket ham i Tindingen, alt
hvad han kunde med sin ene Støvlehæl, saa han 
besvimede. -- -- Men Kammerherren fik di løftet op i
Sengen. Og jeg maatte køre saa stærkt Hestene kunde
strække ud til Byen efter Doktor Vejbel -- Skaal! 
sagde Egelund pludselig -- Skaal! Det var sgu ellers en
skidt Historie!
	
-- Hvad var der i Vejen med Svenskeren? spurgte
jeg.
	
-- Aa, Kammerherren hade skældt ham ud om 
Formiddagen, fordi han ikke ha'de ta'et Huen dybt nok
a for ham. -- -- Og saa ha'de han nok drukket sig
fuld om Aftenen og været oppe at slaas med en 
Husmand oppe i Kastbjærg Kro. -- -- Og da han saa
gik hjem om Natten, var'et vel, a' han pludselig kom
paa den Tanke, a' nu sku' Kammerherren ha' no'en
Klø fra om Formiddagen.
	
-- Men hvordan kunde han komme ind?
	
-- Der er jo saamange Døre, og Vinduerne stod
aabne rundtomkring. Saadan en fuld Kanalje ka' altid
vide a' skaffe sig Indgang. -- -- Men siden den 
Geschikte blev det naturligvis meget værre med 
Kammerherrens Skræk for at være alene, han saa' Svenskerens
Ansigt alle Vegne. Og da Konen saa døde, saa sled
han sig jo kun gennem et halvt Aars Tid til.
	
-- Holdt han meget af hende? spurgte jeg.
	
-- Ja, Fa'en blive klog paa den Slags Folk i det
Kapitel, sagde Egelund. -- For naar vi var deroppe
om Aftenen, saa kunde han kysse hende og klappe
hende og aldrig vide det gode, han vilde gøre hende.
Men saa kunde der osse være Tider, hvor han ikke 
oplukkede sin Mund til hende i mange Dage. -- -- Hva'
Fa'en ska' man for Resten osse si'e til sin Kone i
Længden? -- -- Men Rambus det skulde di da spille
sammen hver Aften, naar di var alene, hva' enten saa
Humøret var skidt eller godt. -- -- <sp>Jeg</sp> kunde bedst
lide at komme der, naar der ikke var ret mange 
fremmede, vedblev Egelund og smilede stille. -- For saa
var det mere, som man var iblandt sine egne. -- --
Der ligger vist forresten et Brev derhenne i Chatollet
til saadan en lile Pikkenik, sagde han saa. -- Ta' hele
Bunken, Hr. Kandidat! sagde han, da jeg stod henne
og rodede mellem Papirerne.
	
Vi søgte nu begge. Og jeg fandt Skrivelsen, som
jeg straks kendte paa de store Bogstaver med de mange
Sving.
	
-- Her er den, sagde jeg.
	
--Læs højt! sagde Forpagteren.
	
Og jeg læste:

<tab><tab><tab><tab>Slottet Frørup, den 10. Oktober 1865.

Min Forpagter & Godsforvalter tilsiges idag til mit
højkammerherrelige Taffel Klok: 4 1/2 slet, paa Grund af
det smukke Vejrs vel endte Negation og for at glæde
og opbygge mine Damer, som ynde ældre Herrer bedre
end yngre. Af Retterne nævnes Dyreryg, til hvilken 
findes Eremitage. Fine Cigarer precenter efter Taffelet til
Mokka-Caffe. --

<tab><tab><tab><tab><tab><tab>F. C. v. Achen,
<tab><tab><tab><tab><tab><tab>Dr. philos:
<tab><tab><tab><tab><tab><tab>Selvhersker el:
<tab><tab><tab><tab><tab><tab>ene Mand om Budet.

NB. Paa Grund af Vejret mødes i Frakke, ikke 
<sp>Livkjortel</sp>.	

<tab><tab><tab><tab>D. u. s. Amen.

	
-- Ja det var <sp>dengang</sp>! sagde Egelund højtidelig.
-- Man bli'er gammel! -- -- Jo--o man gør sgu saa!
vedblev han, da jeg smilede benægtende og rystede
paa Hovedet. -- Det staar aldrig rigtig til, naar man
maa stramme sig op for at kunne sove! -- -- Ja, det
kan Di naturligvis ikke forstaa, unge Mand, men naar
jeg ikke ta'er mig et Par ordentlige Hybenkradsere,
inden jeg gaar i Seng, saa kan jeg ligge vaagen lige
hen til Klokken fire--fem -- -- <sp>s1et</sp>! -- -- Og saa
<sp>sveder</sp> jeg saadan! endte han.
	
-- De skulde ryge Dem et Par Cigarer hver Aften,
Forpagter, sagde jeg.
	
-- Slap den dér ud! klunkede han, og Vifterne tog
øjeblikkelig fat -- slap den dér ud, unge Mand! kø
hø! -- -- Di staar henne paa Kakkelovnen -- --
	
-- Nej, <sp>det</sp> var slet ikke min Mening, sagde jeg --
det var	-- --
	
-- Di staar henne paa Kakkelovnen! gentog han. --
	
-- Jeg kan sgu i Grunden godt lide Dem alligevel,
kø, hø!
	
Jeg tog mig en Cigar og tændte den.
	
-- Det er, fordi jeg ikke sæl ryger, sagde Egelund
-- saa glemmer man det. -- -- Skal vi ha' vos en
lille én til? missede han og pegede paa Romflasken.
	
-- Nej Tak, sagde jeg -- Nu skal jeg se at komme
ad Frørup til.
	
-- En lille hal', hva'?
	
-- Næ, Tak. Klokken er halv tolv.
	
-- Ja, <sp>saa</sp> er det sgu osse Sengetid! sagde han. --
Hva' Fa'en, er den ble'en saa mange! -- -- Roseberry!
raabte han.

Konen kom.
	
-- Smid den Røver ud! sagde han.
	
Husholdersken hentede min Hat og Stok ude i 
Forstuen.
	
-- La' os saa se, at Di kommer snart igen og ta'r
Godsejeren med! sagde Egelund.
	
-- Ja Tak. Farvel og Tak for i Aften.
	
-- Farvel, farvel! -- -- Ja, undskyld jeg bli'er 
siddende!
	
Jeg var allerede ude ved Forstuedøren, som Konen
stod og holdt aaben, da Forpagteren pludselig raabte inde
fra Stuen:
	
-- Halløj, Hr. Kandidat! hov--v--v!
	
Jeg gik ind igen.
	
-- Di fik jo ikke Historien om Mads Knaks 
Bukseklap! sagde han, og Vorten vippede mere end 
nogensinde. -- <sp>Den</sp> maa Di sku ha'!
	
-- Jamen Konen derude? sagde jeg.
	
-- Aa skidt, hun har sgu godt af at faa di gamle
Knogler luftet! -- -- Men luk Døren og sæt Dem
ned! Jeg kommer altid til at svede, naar jeg ser nogen
staa. -- -- Jo ser Di -- og det var sgu i <sp>min</sp> Tid,
begyndte han -- saa rent tabt Humøret ha'de 
Kammerherren ikke! -- -- Vi ha'de en gammel Fyr paa
Gaar'en, som ha'de været der siden Kammerherrens
Fa'ers Tid. Han duede ikke til andet end til at gaa og
nusle saa smaat omkring. Han hentede Æggene op fra
Hønsehuset og passede Kyllinger og børstede Støvler
og saaden andet. -- -- Saa en Dag møder 
Kammerherren ham ude i Gaar'en med en Kurv fuld af Æg.
-- -- Naa, Mads, si'er saa Kammerherren -- 
hvormange er der i Dag? Det vidste Mads jo ikke, forstaar
sig. -- Jamen, <sp>det</sp> maa vi sgu vide, si'er 
Kammerherren -- for der ska' være Orden i alting! -- -- Og
saa tog han Kurven fra Mads og lod ham lægge 
Armene sammen over Brystet. Og saa talte han Æggene
op og la'e dem langs hen ad hans Arme. -- Staa
stille! sa'e Kammerherren, da Mads trippede a' Angest
for, a' Husjomfruen sku' se dette her. -- Staa stille!
sa'e han ellers falder di jo! Og den gamle stod
med Tungen li'e i Munden og holdt Balancen. --
Hal'anden Snes er der, sagde Kammerherren, og satte
ham Kurven ned over Øjnene. -- Staa stille lidt endnu!
sa'e han igen, og saa knappede han Madses Bukseklap
ned foran. Den gamle gryntede jo no'et inde i Kurven,
men det brød Kammerherren sig ikke om. -- Gaa nu
op i Køkkenet med Æggene, sa'e han -- og hils
Jomfruen fra mig, at hun ska' gi' ham en nyslaaet Tremark!
-- -- Og saa trippede den gamle a'sted med Æggene
op i Køkkenet. -- -- Aa Gud Fader, hvor vi grinte!
Og Knakken grinte med, han var bare bange for, a'
Æggene sku' trille fra ham. Han brød sig Fa'en om
Facaden, naar bare han fik sin Tremark! -- -- Men
Kammerherreinden ble' sgu vred, gjorde hun! -- -- og
det var nok den sidste Streg, <sp>han</sp> spillede a' den Slags!
endte Egelund sukkende. -- -- Ska' Di ikke ha' en
Cigar til? spurgte han saa og kneb det ene Øje 
sammen.
	
-- Næ Tak, sagde jeg -- Vejen er jo ikke saa lang.
	
-- Saa kommer Di en a' Aftnerne? raabte han efter
mig ud i Forstuen.
	
-- Ja-a! sagde jeg. -- Og „Godsejeren“!
	
-- Og Godsejeren! raabte han. -- Hvis han da kan
for Regnskaberne! tilføjede han, og jeg hørte det klukke
inde i Dagligstuen.
	
-- Godnat, sagde jeg til Roseberry, der endnu stod
ved Døren.
	
-- Godnat, sagde hun. Og det var det første Ord,
der kom over hendes Læber den Aften.




OLE STØD


Goddag Ole!

Ole fik Støvbrillerne af Næsen og saa' paa mig.
	
-- Ih Du alstyrende Gu' Fader! sagde han saa --
er det ikke Johannes!
	
-- Jo, ham selv, sagde jeg.
	
-- Ja, hva' <sp>maa</sp> én dog ikke opleve!
	
Og Ole strøg en perennerende Næsedraabe bort med
Bagen af sin venstre Haand og rakte mig den højre.
	
-- Go'dav, sagde han saa -- og velkommen til vort
igen.
	
-- Tak, Ole, sagde jeg. -- Naa, hvordan gaar det?
	
-- Jo--o, det gaar jo! sagde han -- én pikker
sine Stene og tjener til Føden. -- Men hva' essekvere
Du, Johannes? -- -- eller <sp>Di</sp> faar én vel si'e her
etterti's! rettede han med et lunt Smil.
	
-- Nej, sig kun Du, Ole!
	
-- Ja, elle's Tak, nikkede Ole - men én véd da
for den Savs Skyld nok, hva' der sømmer sig!
	
Ole sad ude i Gaarden og huggede Milesten til. Det
var hans Søndagsarbejde. Om Hverdagene laa han rundt
paa Landevejene bag sin Vindskærm og slog Skærver.
Naar da Vejret ikke var alt for kontrarigt, for saa sad
han hjemme og vævede. I Foraarsmaanederne havde
han en lille Bifortjmeste ved at „snirte“ Lam for 
Proprietærerne og Bønderne omkring i Sognene. Men det
var kun Snavs nu, med hvad der kom ud af den 
Bestilling. De fleste Steder havde Folk jo lagt sig efter
Mejeriet. Men den værste Bet fik Ole dog, da 
Kammerjunkeren paa Grængegaarden og Hofjægermesteren paa
Kastbjergvold samtidig solgte deres Faarebesætninger.
Den ene til Tyskland, den anden til Jylland.
	
-- Det var li'som et Stød for Hjertekulen a' føle,
sagde Ole, naar Salget blev omtalt -- Tiderne bli'r sgu
smalbenede! sagde han.
	
Og han udbredte sig saa vidt og bredt om „Stødet“,
at det endte med, man gav ham Navnet Ole Stød.
Ellers var han da nok døbt Ole Andersen.
	
Forresten var der ogsaa dem, der kaldte ham Ole
Sækmaas. fordi Bagdelen i hans Bukser var lidt lovlig
rigelig til Indholdet. Den hang i nogle fede Folder ned
under Skøderne paa Stumpfrakken og saa trist ud.
	
-- Jeg ska' frivilli' indrømme, a' hun la'r li'sorn lidt
rummeli', sagde Ole, engang jeg kom med en indiskret
Hentydning. -- Men ser Johannes, lagde han belærende
til -- en Stenpikker maa immer vidde a' holde sig
lind i Hængslerne!

-- -- -- --

I Dag sad han som sagt ude i sin Gaard og 
huggede Milesten til.
	
-- Er Hanne hjemme? spurgte jeg og satte mig
tilrette paa en Skruebænk henne under Tagskægget. --
Jeg vilde gærne ha' hilst paa hende.
	
-- Næ, hun ligger i Hendrik Loppes Roer.
	
-- Og Datteren?
	
-- Ja--a--a, sagde Ole og trak paa det -- s--e
Sof--fie hun -- --
	
-- Hun er da ikke syg? spurgte jeg.
	
-- Næ--i, paa <sp>det</sp> Lav, sagde Ole -- saa lever
hun da elle's godt nok.
	
-- Det var saadan en nydelig Pige, sagde jeg.
	
-- Ja, en farlig proper og gemen Tøs har hun vaaren
alle sine Dave med Forlov, naar jeg sæl ska' si'e det.
	
-- Naa, men hvad er der <sp>saa</sp> i Vejen?
	
-- Jo--o, se hun kom jo i Kondesjun hos
Jægermesterens herude paa Gottesgave. Men det gik sgu
skidt, gjor'e det, for hun fik Tvillinger.
	
-- Jægermesterinden?
	
-- Næ--i, <sp>Sof</sp>--<sp>fie</sp> sgu!
	
-- Føj!

-- Og nu sitter hun her med Ungerne! sluttede Ole.
	
-- Men han betaler vel? spurgte jeg.
	
-- Ja, det gør han jo saa som saa! -- -- Vi faar
en Gris og en Tønde Rug og Ka'tøfler og saadan
andre Naturalgevækster. -- -- For hvor ska' han ta'e
Søllet fra, naar der ingenting er, Skrovet?
	
-- Næ sandt nok, sagde jeg. -- Hvor længe er det
siden med den Historie?
	
-- Ja, det er da elle's snart et Aarstid godt og vel.
	
-- Og Sofie er hjemme endnu?
	
-- Næi, næi, jøsseskos dov! næi! næi, hun tjen' jo
for Amme ovre hos Holstes i Tjæreby.
	
-- Og Børnene?
	
-- Ja, <sp>di</sp> ligger sgu inde i Stuen! sagde Ole og
slog med Hovedet hen mod Vinduet. -- Bedder for
saadan to Stærekasser, om Vorherre vilde ta' dem til
sig! sagde han. -- Vil Johannes se dem?
	
-- Ja Tak, sagde jeg -- det kunde jo være 
morsomt.

Og Ole rejste sig.
	
-- Ja, hellesens er det da Stasfyre! sagde han og
lagde Brillerne fra sig paa Stenen, han havde siddet
paa -- ri'ti to Grødbasser med Forlov! tilføjede han
og gik foran hen mod Huset.
	
Jeg fulgte efter. Og først nu, da jeg saa' Oles 
Bagside, lagde jeg Mærke til, at Manden var bleven svært
gammel paa det Aars Tid eller to, jeg ikke havde set
ham. Benene fyldte ingenting i Bukserne, og Bagdelen
hang endnu mere sygelig melankolsk end før. Den 
lignede en tom Tøndesæk over et Par Gærdestave.
	
-- Ja, Johannes kender jo Laakomiteten? sagde Ole,
da vi kom ind i Stuen.

Jeg saa' mig om.
	
-- Jo, sagde jeg.
	
Den brede Ægteseng med de stribede 
Shirtingsgardiner stod oppe i Hjørnet. Og Væven op ad 
Langvæggen. Og det umalede Bord med Skuresandet i 
Ormhullerne, og Trommelovnen og Dragkisten med de
blaamalede Kopper og den tykmavede Krovært, hvis
Hoved var til at tage af, og hvis Krop var en 
Tobaksdaase. Om det saa var „Maans“, som Ole kaldte den,
saa laa den og snurrede paa Stolen i Krogen.
	
Her har vi Menasjeriet! sagde Ole og gik om mellem
Sengen og Væggen.
	
Og deromme laa Tvillingerne ret ud paa Ryggen i
en gammel Kurvevugge og sov. Næserne stak lige i
Vejret. Og nogle smaa krumme Fingre laa oven paa
Dynen. Og saa svedte de, saa de skinnede.
	
-- Det er to søde Børn, sagde jeg. -- Er det
Drenge?
	
-- Jo--o, det er det! forsikrede Ole. -- Vil 
Johannes ka'ske sæl se etter?
	
-- Næ, næ, sagde jeg -- næ Tak!
	
-- Ja, for hva' <sp>den</sp> Ting angaar, saa er 
Jægermesteren sgu ingen Fusker. -- -- Men væsgo' og sit
dov ner! sagde han saa og strøg Maans væk af Stolen.
	
-- Ja--a Tak, sagde jeg -- men jeg vil heller sidde
udenfor. Jeg venter min Bro'er. Vi skal over og se paa
Rasmus Hendriks den brune.
	
-- Ja, nu vil han jo sælge igen! sagde Ole bekymret.
-- Det er ossensaa besynderlit, for no'en har det nu
immer saadan, og andre har det paa en hel anden
Maade!
	
Da vi kom ud i Gaarden, tog Ole igen fat paa sit
Arbejde. Og jeg satte mig hen paa Bænken.
	
-- Hvor kommer det sig, Ole, begyndte jeg -- at
Du hugger Milesten i Dag? det plejer jo ellers at være
din Søndagsfornøjelse.

Ole lod Hammeren hvile og slog Næsedraaben væk
med Langfingeren.
	
-- <sp>En</sp> maa der da være ved Huset, sagde han
og sysle med Ungerne. For di kræver jo baade 
Renli'hed og Føde, gør di! -- -- Jeg vil jo dog nok
medgi', vedblev han og saa' hen paa mig -- a' Hanne
ka'ske ha'de li'som en bedder Haandevending til <sp>det</sp>,
end som jeg. Men hun tjener jo rare Penge der ude i
Roerne. Og siden dette hersens Stød med Faarene, saa
maa én hugge Ørene, hvor di falder.
	
-- Kunde I ikke holde en Pige til at passe dem?
spurgte jeg.
	
-- Næ, det ku' sgu aldri' svare Regning, Ven 
Johannes! sagde Ole og rystede paa hovedet -- for
saadan en Stump Tøs er vel ossensaa skavt til at æde
og drikke, véd jeg? -- Men dengang Rasmus Kukker
levede, vedblev han tankefuldt -- saa ha'de vi det jo
lisom lidt lindere, Hanne og jeg! For han tittede
imellemstunder herover, gjorde han. Og han ha'de nu
det ny'eli'ste Haandlav til at traktere Børn.
	
-- Er Rasmus død? spurgte jeg. -- Det har jeg ikke
hørt noget om.
	
-- Jo--o, han døde smen her i Foraaret, sagde Ole
og saa' ud over Vejen. Og lidt efter tilføjede han --
Livet hernede, Johannes, er jo manne Gange eurimeli'
besønnerli't for vi Mennesker! -- -- Se han mistede
jo Regine i Brystet her ve' Juletidder og sat en Tid
alene henne i Huset. Men saa fik han sin Svi'erske til
sig hinne den tykinavede Anne Munks, Johannes
véd, nere fra Engen. Men hun drak og forklejnede
Rasmus paa alle Maader. Saa skrev han til Bunes Ejres,
eller hva' <sp>det</sp> er, han hedder, hvor Børnene er derovre
i Amerika. -- -- Han hade jo al sin Tid vaaren svært
for Børn, og di ha'de jo ladt ham vide, a' di ha'de
det godt og hade formeret dem. Men <sp>di</sp> svarte ham
tilbaves, som rimelit var, a' di ha'de ingen Anvendeli'hed
for ham. -- -- Jeg sa'e det sgu ossensaa til ham,
vedblev Ole og slog vredt ud med den ene Haand.
-- Hva' Fa'en i Helvede vil Du der ovre i Vesten,
Rasmus? sa'e jeg -- over de vildene Vaaver, sa'e jeg
-- -- som hverken Du eller Vorherre kender fra Dybet
a'! sa'e jeg. -- -- Men han ble' jo immer ve' sit, a'
det var Børnenes Skyldihed a' strække en hjælpenes
Haand i Nøddens Timer. Det mener nunde <sp>jeg</sp>, 
Rasmus, sa'e jeg. For vos gamle ka' jo dog kun falde
dem til Besvær og Pine, sa'e jeg. Og di kan godt og
vel ha' <sp>deres</sp> Tus med a' styre dem sæl, sa'e jeg,
og hva' <sp>deres</sp> er! -- -- Saa gik han jo og tyggede
over <sp>det</sp> en Stund, men skidt var 'et, og skidt ble' 'et.
Anne hun drak jo som en Øjle, gjorde hun, og 
rummersterte, saa det var en Skam og se paa. Og ud ku'
han junde faa hinne, for han var altfor mild og venli'
i sit Sindelav. Han gik jo immer og spekelerte over
Børnenes Brev og læste det og læste det. Men der stod
nok alli'evel det samme, gjorde der. -- -- Han ble'
saa indskrumpen, ble' han, og huulkejet, og Næsen
krummede sig, det var en Ynk og Smærte med det
altsammen. Og han saa' til Tidder helt vildsom ud a'
Øjnene. -- -- Men jeg tænkte jo som saa, a' alting
ska' ha' sin <sp>Tid</sp>, og han gik jo ossensaa stadi' her
og syslede ve' Børnene -- -- -- aa, Gu' ja, ja, ja!
sukkede Ole pludselig og lod sine Fingre glide op og
ned ad Milestenen, der stod foran ham.
	
-- Naa? spurgte jeg -- hvad blev det saa til?
	
-- Hva' det ble' til? gentog han langsomt. -- Ja.
det ble' sgu til, a' di en skønne Dav maatte hale 
Rasmus op a' Brønden.
	
-- Uh ha, sagde jeg. -- Var han sprunget derned
selv?
	
-- Det var han nok, ja.

-- Men hvorfor dog?
	
-- Hvorfor? sagde Ole og saa' forundret paa mig.
-- Hvorfor? -- -- Ja det formodede jeg, a' enhver
ku' vide!

-- Var han død?
	
-- Næ-i ikke saaden hva' man kalder for <sp>helt</sp>
død, sagde Ole -- for da di ha'de tumlet og basket
med ham en god Times Tid, saa slog han da Øjnene
op. Og saa puttede di ham i Sengen og hældte Vin
og andre Ekskrementer ner i ham. Og saa kom han jo
til sig selv, som det hedder. -- -- Men han var li'saa
slatten som en Spædekal' og ku' hverken flytte Arme
eller Ben. Og no'et Ord sa' han ikke. -- -- Di sku'
ladt ham blie i Brønden, Johannes! sluttede Ole vredt
og saa prøvende paa mig -- di sku' ladt ham bli'e i
Brønden, sku' di! For naar et Menneske fø'st vil bort
fra denne Jord! si'er jeg, saa ka' ingen Magt holde
ham fra det! -- -- Og det kommer da for den Savs
Skyld heller ingen andre ve'! endte han.

-- Ja--a, sagde jeg -- det véd jeg dog ikke -- -- --
	
-- Vi saa' jo Enden, fortsatte Ole ivrig -- vi saa'
jo Enden! -- -- <sp>Ku</sp>' di hindre ham ka'ske? Gik han
ikke pænt nok den Vej, han vilde allievel?
	
-- Hva' -- -- --
	
-- Han laa jo i Sengen, gjorde han, en otte Davs
Tid. Og vi holdt Vagt over ham. Men han snakkede
ikke. Han laa bare og skulede saa lumsk hen etter
Bordskuffen. -- -- Og saa ble' han da omsider li'som
lidt bedder. Og vi lod ham ligge alene, for vi ha'de
jo <sp>vort</sp> og skøtte. -- -- Men saa en Middav, di kom
oppe fra Gaar'en med Sulevælling til ham, saa ha'de
han listet sig ud a' Sengen og hen til Bor'et. Og dér
ha'de han ta'et Brødkniven a' Skuffen og leveret sig
et slemme Snit tværs over Halsen, saa Blodet tapløv
helt hen til Kakkelovnen.
	
-- Aa Gud forbarme sig! den arme Mand!
	
-- Ja, si' kun det, ja! nikkede Ole. -- Men di ku'
faare ladt ham bli' i Brønden, ku' di! saa ha'de di
sparet ham for <sp>det</sp>!
	
-- Var han død?


-- Det <sp>var</sp> han, Gu' ske Tak! elle's sku' di vel ha
lappereret med ham igen.
	
-- Hør, Ole, sagde jeg -- turde Du virkelig lade
ham passe Børnene.
	
-- <sp>Børnene</sp>? gentog Ole. -- Der var s'men ingen
mildere i Ord og Gerning end som han!
	
-- Jamen -- -- --
	
-- Jeg ska' si'e dig en Ting, Ven Johannes, afbrød
Ole mig -- di Sort Folk, som Rasmus hørte til, di
gør ingen Fortræd, for di mangler, hva' jeg saadan
vil kalde Kulør til a' sla' igen. Og vi andre Gu's
Skavelser ku' manne Gange lære meget a' dem. -- --
Men se derfor mener jeg osse, a' <sp>naar</sp> di sæl synes,
a di faar det for hedt her paa Jor'ens Kloder, saa
ska' ingen formene dem Udgangen, hva' enten saa han
er Præst eller Herre'sfo'ed!
	
Her rejste Ole sig pludselig op og lyttede.
	
-- Med Forlov! sagde han saa. -- -- Nu maa jeg nok
ind i Hytten.
	
-- Hva' er der? spurgte jeg.
	
-- Ka' Johannes ikke høre, sagde han og smilede
-- a' di to smaa Jægermestre fløjter for 
Maarengrødden? -- -- Men væs'go' og tit hen en anden Dav,
tilføjede han -- saa ka'ske Hanne er lisom lidt mer
modtavli'!
	
-- Naa farvel da, sagde jeg. -- Og Tak.
	
-- Fa'vel, Johannes, og sæl Tak! sagde han.
	
Og da vi havde trykket hinandens Hænder, skraaede
Ole henover Gaarden med Støvbrillerne paa Næsen,
medens jeg stod og saa efter ham.
	
Og Bagdelen i hans Bukser smilte melankolsk til
mig for hvert Skridt, han tog.




I FAMILIEHUSET


Kesten Skrædders taalte ikke godt at ligge. i Sengen
nu. Hun kunde saa daarligt faa Vejret, naar hun
laa ned. Derfor sad hun gerne indpakket i Puder og
Dyner i en gammel rødmalet Armstol med udskaaren
Ryg.
	
Der var ikke andet at se af hende end Ansigtet og
Hænderne. Ansigtet var lille og vissent med sure, 
rindende Øjne. Og Hænderne laa foldede i hendes Skød
med store Gigtknnder paa alle Ledene.
	
Hun hostede hult som et Mandfolk, men hendes
Stemme var tynd og slæbende. Under den store 
Vatkyse havde hun altid et Par aflange Krydderposer. En
hen over Panden, og en ned omkring Nakken. Thi
Gigten kunde undertiden komme farende paa hende,
allerbedst som hun sad.
	
Hun havde den midterste Stue nede i Familiehuset
ved Grønvejen. I den nordre Ende boede Maren Fars,
der gik ved to Kæppe og havde en Datter, som var
„underlig“. Den søndre Stue beboedes af Hemming
Terkel med Kone og seks Børn. Hemming var „hellig“
og holdt ofte Opbyggelser i Hjemmet eller 
Forsamlinger i Storskoven, hvor han stod paa Overliggeren af
en udgravet Kæmpehøj og forkyndte „Herrens 
uendelige Naa-de ved Jesum Kristus“.
	
Kesten havde været min Amme. Hun var i sin Tid
kommen galt af Sted med den fregnede Skomagersvend,
der i nogle Aar huserede hjemme i Sognet og hed
Petersen. Men som senere sporløst forsvandt og 
efterlod sig tre Enker, hvoraf den ene havde faaet 
Tvillinger.
	
Da Kesten ellers var bekendt for at være en 
skikkelig og sund Pige, blev hun fæstet som min Amme.
Jeg holdt meget af hende og besøgte hende altid, naar
jeg kom hjem. Senere arvede hun et Hus her ovre i
Kamstrup og flyttede fra Lolland og giftede sig. Saa
gav hun sig til at sy og lappe for Folk. Sad omkring
paa Gaardene i Dagevis for Kosten og tolv Skilling.
Men nu var Brystet blevet daarligt af det fæle Vejr,
hun ofte maatte gaa ud i. Og Gigten havde slaaet sig
til.
	
Hendes Mands Navn husker jeg ikke. Rimeligvis 
fordi han hyppigst gik under Betegnelsen Kesten 
Skrædders Mand. Han holdt af Brændevin, men blev dog i
Tide omvendt af Terkel og Kapellan Møller. Og døde
siden efter paa et Sindssygehospital af religiøst Vanvid.
Han led af den fikse Idé, at han kun var fire og et
halvt Aar og tre Maaneder gammel. Men paastod ikke
desto mindre, at han i sin Tid havde deltaget i Mariæ
Bebudelse.
	
Et Aar efter hans Død solgte Kesten Huset og 
flyttede ned i Midterstuen paa Grønvejen, hvor Maren Fars
gav hende en Haandsrækning, nu hun var ude at Stand
til at hjælpe sig selv. Børn havde hun ingen af siden
Skomagersvendens, der døde, da det var syv Maaneder.

-- -- -- --

En Aftenstund kom jeg paa en af mine Spadsereture
forbi Familiehuset.
	
Maren smuttede netop ud af Kestens Dør og 
hoppede ved sine to Stokke ad Stenbroen langs Væggen
hen mod sin egen Lejlighed. Hun var en gesvindt lille
Kone med rapt Mundtøj.
	
-- Godaften Maren! hilste jeg temmelig højt, da hun
var lidt tunghør ved visse Vinde.

-- G'avten, g'avten! sagde hun forskrækket og 
standsede. -- Hvem er elle's det?
	
-- Det er mig, sagde jeg og gik nærmere.
	
-- Naa--aa, er'et <sp>ham</sp>, sagde hun beroliget. -- En
ku' jo aldri' vide, <sp>hvem</sp> der saadan render og 
lumsker om! -- -- Men go'avten sku' jeg da forresten
si'e, vedblev hun og stak sin højre Haand frem efter
at have taget begge Stokkene over i venstre.
	
-- Godaften, Maren!
	
-- Av for Satan! skreg hun og trak hurtig Haanden
til sig. -- Jeg har jo en bullen Langfinger, har jeg.
	
-- Herregud, hvordan er <sp>det</sp> gaaet til? spurgte jeg
deltagende.
	
Gaaet til, gaaet til, ja! sagde hun. -- En skærer og
flænser og filer jo baade for sig selv og andre, saa
no'et sker der sgu alti'. -- Ska' Johannes ka'ske ind
til Kesten? frittede hun -- med en hal' Fjerring Kaffe,
hi, hi?
	
-- Næ--i det har jeg ellers ikke tænkt paa, sagde
jeg.
	
-- Aark, ja, ja, ja! sukkede Maren pludselig.
	
-- Er det Snavs med Kesten? spurgte jeg.
	
-- Ja--a, det er sgu saa, sagde Maren og sukkede
igen.
-- Det er vist lie rent ud paa det sidste, tror jeg, jeg
ka' formodde. -- -- Men jeg maa ossensaa si'e, 
vedblev hun -- a' hun <sp>har</sp> lidt tilstrækkeli't i <sp>sine</sp> Dave,
og Vorherre ku' sgu gærne ha' vist hinner den Smule
Villi'hed lidt før!
	
-- Det véd vi Mennesker ikke noget om, Maren!
	
-- Næ--i, næ--i, sagde hun hurtigt. -- Jeg 
snakker da heller ikke saaden ret tit!
	
-- Jeg synes, Kesten synger? sagde jeg og lyttede.
	
-- Aa, Gu' bedder det! -- -- Næ--i, det er di
helli'e nere i den søndre Ende! -- -- Di synger og
di traller og der er ingen Maade med deres Fryd og
Herli'hed.

-- Jeg gaar alligevel lidt ind til Kesten, sagde jeg.
	
-- Ja, nikkede Maren -- hun har jo ossensaa plejet
Johannes i Vuggen. -- -- Men jeg maa nok se til
Inger! udbrød hun pludselig. Fa'en véd elle's, hva
hun ku' hitte paa.
	
Er det heller ikke bedre med hende?
	
-- Hun bli'er sgu aldri' bedder! sagde Maren og
slog ud i Luften med sin ene Støttekæp. -- Hun er
mærket fra Fødselen, ska' jeg si'e vos, og den Slavs
Folk er der ingen Udkomme med! -- Fa'vel! sa'e
hun saa og hoppede videre hen over de toppede 
Brosten.
	
Jeg aabnede Døren og traadte ind i Køkkenet, der
hørte til Kestens Stue.
	
Henne paa Ildstedet stod en Gryde over nogle 
Gløder. Og der lugtede af Tørverøg derinde.
	
Jeg bankede paa og aabnede Døren til Stuen.
	
-- Er det Hemming? lød det fra Kesten, der sad
med Ryggen mod mig.
	
-- Nej, det er mig, Kesten, sagde jeg og gik hen
til hende. -- Hvordan har Du det?
	
-- Go'da--a--v, sagde hun langsomt og slæbende
og forsøgte paa at række mig Haanden, men den sank
ned i hendes Skød igen. -- Er det Dig, Johannes? --
-- Ja, her sitter <sp>jeg</sp>, sagde hun og hostede.
	
Sangen inde fra Hemmings hørtes tydeligt gennem
Væggen:

<poem>O Jesus, som fra øst og Vest -- -- (sang de)
indkal-der til din Bryllupsfest
fra alle Jor-dens En-der,
ved dit Ord, Aand og Sende-bud,
som Du i Verden sen-der ud
dit Rige at bekjen-de
før Verdens sidste En-de.</poem>

-- Hvordan gaar det, Kesten? spurgte jeg og tog
en Stol, som jeg satte mig paa henne ved Siden at
hende.

-- Jo--o, jeg synes da, det er lisom lidt lindere
med Hosten.
	
-- Og Gigten? spurgte jeg.
	
-- Ja-a, <sp>hun</sp> ka' jo vaarre fæl til Tidder. -- --
Men nu har jeg faaet di Katteskind.
	
-- Naa, har Du det. -- -- Har Doktoren været her
for nylig?

-- Næ--i, di bru'er jo Hestene, sagde Kesten i sin
slæbende Tone, -- saa før etter Høsten kommer han
vel ikke.
	
Og Sangen lød der inde bag Væggen:

<poem>Men di, som af Diig budne var
og hen igjen i Tryghed gaar
og jordisk Sind anta-ger,
paa dennem bli'er du Herre vre'
og siger: di min Nad-ve-re
ska' ingenlun-de sma-ge,
som Verdens Lyst beha-ge.</poem>

-- De synger nok? sagde jeg.
	
-- Ja--a, sagde Kesten og hostede, mens Slimen
skreg i hendes Bryst.
	
Og de sang højere, Manden, Konen og Børnene.
Og de sang falsk.

<poem>Men Herrens faste Grundvold staar;
som den Gu's Aands Besegling har,
a' Herren ken-der sine.
Gus Aand med vor Aand Vidne bær,
at vi Gu's kjære Bø-ren er,
naar vi ham lydig blive,
saa han os sæl faar drive.</poem>

-- Skal jeg ikke gaa ind og bede dem holde op?
spurgte jeg.
	
-- Næi, det er da elle's skjønt nok a' høre paa,
sagde hun. -- -- Hva' har Johannes med til mig i
Dav? spurgte hun saa.

Hun sad og rokkede stille med Hovedet. Og 
Fingrene nede i hendes Skød laa foldede ind mellem 
hverandre, saa godt det lod sig gøre for Gigtknuderne.
	
-- Jeg har ikke noget, Kesten, sagde jeg. -- Da
jeg gik hjemme fra, var det ikke min Hensigt at 
besøge Dig.
	
-- Naa--aa, næ--i, det forstaar sig, mumlede hun.
-- Men Kaffe ska' Du da heller ikke komme med
tiere.
	
-- Ikke det?
	
Næ--i, det ska' Du sgu'nte, gentog hun -- for den
sitter bare Maren og Inger og tylder i dem -- jæ kante
taale den længer.
	
Og de sang:

<poem>O Jesu, Sjælehyrde god,
som miig din Frelse kjende lod,
da jeg fortabt mon løbe,
forvil-det i Vantroens ørk,
forladt i Syn-dens fæle Mørk',
da vil-de Du mig re-de
og til din Hjord miig le-de.</poem>

-- Hvad kunde Du ha' Lyst til? spurgte jeg.
	
-- Jo--a, sagde Kesten og saa' næsten lækkersulten
ud -- om der var no'en Rimeli'hed for, a' Johannes
ku' skaffe dem, saa tror jeg da nok, a' jeg ku' ædde
et Par Bitter ryet Aal.
	
-- Det kunde jo være, sagde jeg. -- Men det er
maaske lidt vanskeligt at faa fat i paa denne Tid.
	
-- Ja--a, det er'et vel, sagde hun -- saa én faar
nok se og leve dem foruden. -- -- Hvornær rejser
Du? spurgte hun saa pludselig.
	
-- Det er der længe til endnu, Kesten.
	
-- Ja--a, saa ser jeg Dig da ved min Begravelse,
nikkede hun beroliget. -- Det sa'e jeg da ossensaa til
Maren.

Kesten fik et Hosteanfald og holdt sig for Brystet.

-- Aa, ja, ja, Gu' ja, Fa-der! stønnede hun.

Men inde hos Hemming sang de:

<poem>Ak kjære Gud og Frelsermand,
oplys og styrk miig ved din Aand,
a' jeg miig sæl maa kjen-de,
og hva' Diig er til Velbehag
og derpaa grun-de Nat og Dag
saa Syn-den ret ka' dø-des
og Aandens Liv gjenfø-des.</poem>

Og saa hørte Sangen op.
	
-- Du sagde jo før, at det var bedre, Kesten, 
forsøgte jeg opmuntrende.
	
-- Ja--a, mumlede hun -- men det er bare Dødens
Komme. -- -- For i Avtes da Maren ha'de faaet mig
til Sengs, og jeg sku' til og blunde, saa ry'r 
Køkkendøren op, saa det rasler. -- -- Og da Maren kom 
herind i Maares, saa sa'e hun, a' der lugtede <sp>saadan</sp>
a' sviet Busbom og brændt Granris, sa'e hun -- --
og det véd da enhver, hva' det betydder.
	
-- Det er Tørven, sagde jeg. -- Der lugter saa
stærkt af den ude i Køkkenet.
	
-- Og Døren stod vidt aaven! mumlede Kesten.
	
-- Det har været Blæsten, sagde jeg. -- Det blæste
jo i Aftes.

-- Og jeg saa Ildsluer herudenfor Vinduet, vedblev
hun -- di hoppede og di sprang for mine Øjne. -- --
Jeg har ikke no'et med Jer at skaffe! raabte jeg saa,
for jeg har hørt Gu's Ord og vaaren til Alters manne
Gange, dengang jeg ku' støtte paa mine Ben! -- --
Og saa saa' jeg Vorherre Jesus paa Korset! vedblev
hun og hendes Øjne skinnede -- og hans hellige 
Vunder saa' jeg -- -- og han strækkede Armene ud etter
mig og sa'e: kommer til mig Kesten! sa'e han, Gu's
Rige hører Diig til, sa'e han, paa det a' Du haver 
fornummet den evige Frelse -- --

Her fik den gamle igen et Hosteanfald. Og jeg maatte
støtte hendes Hovede i mine Hænder, medens hun
vred sig i Stolen.
	
-- Ja, ja, sagde jeg -- det er altsammen godt, 
Kesten! Men Du skal ikke tale saa meget.
	
-- Og nu har jeg bedt Hemming komme herind i
Avten, begyndte hun igen uden at agte paa, hvad jeg
sagde -- og holde en lille Opbyggelse med Bøn og
saadan no'et. -- -- For det var dov ham, der fik vant
Hans Jørren a' med Brændevinen, saa han døde i sin
Mo'ers Tro. -- -- For Hemming lægger Ordene saa
ny'eli't ud! sluttede hun.
	
Der lød Skridt af Tøfler og Træsko ude i Køkkenet.
Og Maren kom ind i Stuen med sin Datter.
	
-- Er det Hemming? spurgte Kesten.
	
-- Nej, sagde Maren -- men han kommer stra's. --
-- Sæt Du dig dér hen, lille Inger, vedblev hun 
henvendt til Datteren. -- Du ska'nte vaarre bange for <sp>ham</sp>,
for det er jo Johannes oppe fra Gaar'en.
	
Men Inger vilde ud gennem Døren igen. Hun 
mumlede nogle uforstaaelige Ord og søgte at komme forbi
Moderen.
	
Nej, vist ikke, vist ikke! sagde Moderen og holdt
hende tilbage i Armen.
	
-- Er det Inger? lød det fra Kesten.
	
-- Ja, sagde Maren -- hun er bange for Johannes,
er hun, det Pjukkedyr! Sit nu bare roli', sagde hun og
skød lempelig Datteren ned paa en Stol henne ved
Vinduet -- han gør Dig sgunte ondt! -- -- Hun ska'
sgu ossensaa høre et Gu's Ord, vedblev Maren og 
nikkede hen til mig. -- Hun kommer jo aldri' i Kirke,
og læse ka' hun heller ikke.
	
Inger opholdt sig næsten altid inden Døre, saa det
var første Gang. jeg saa' hende nær ved. Hun var en
lang opløben Pige paa en nitten--tyve Aar. Folk sagde,
at hun kunde ikke tale rent. Hendes Ansigt var bredt
og gulblegt. Øjnene store og vandblaa. Hendes Næse
var halvvejs ædt bort af Kræft, og ud gennem Hullerne
stak der to smaa Guttaperkaslanger.

-- Det er vel best, a’ jeg laver Kaffen, forinden
Hemming kommer? spurgte Maren.

-- Ja, lav Du Kaffen, sagde Kesten. -- Men jæ ska’
da’nte ha’ no’et.

Maren gik ud i Køkkenet. Og øjeblikkelig rejste Inger
sig og fulgte.

-- Kan Du nu ogsaa taale al denne Forstyrrelse?
spurgte jeg Kesten.

-- Bare Hemming snart vilde komme! mumlede hun.

-- Der er han vist, sagde jeg, da jeg hørte 
Træskotrin udenfor paa Stenbroen.

-- G’avten, g’avten! sagde Maren ude i Køkkenet.
-- Væ’sgo’ og gaa indenfor, væ’sgo’ Hemming! -- --
Det er bare Johannes oppe fra Gaar’en. -- -- Har Du
Kopper med, Trine? for vi har jo ikke anden end som
tre Par.

Hemming traadte ind i Stuen.

Han arbejdede i Haven oppe paa Frørup, saa vi var
gamle bekendte. Jeg gik hen imod ham og trykkede
hans Haand.

-- Tror Du ogsaa, at Kesten kan taale dette her?
spurgte jeg.

-- Hva’ der sker i Gu’s Navn, Hr. Johannes, det
ka’ aldri’ volde et Menneske Fortræd!

-- Jamen -- --

-- Er det Hemming? spurgte Kesten, -- saa kom
dov her hen!

-- Ska’ vi ha’ Kaffen fø’st! spurgte Maren og stak
Hovedet ind ad Køkkendøren.

-- Nej, sagde Kesten -- nej -- -- der er saadan
en Uro over mig!

-- Ja, for hun spilkover! sagde Maren.

-- Saa er det vel bedst, vi begynder? spurgte 
Hemming og saa’ hen til mig.

-- Ja, jeg bliver her, sagde jeg hurtigt. -- Hvis jeg
da maa?

-- Jeg formener ingen a’ modta’e Naa-dens Kal-delse,
sagde Hemming og gik hen og aabnede Døren ud til
Køkkenet.

Og Maren kom ind og Trine og alle Børnene. De
nikkede alvorligt til mig og ordnede sig i Række langs
Væggen. Kun Inger satte sig bag Moderen paa Stolen
ved Vinduet. Alle saa de højtidelige ud, dog med et
Anstrøg af muggen Søvnighed.

Hemming stillede sig hen foran Kesten med Ryggen
mod hendes Seng. Han stod et Øjeblik og stirrede ned
i Gulvet. Derpaa foldede han Hænderne og saa' op
mod Loftet.

Der var nu saa stille i Stuen, at jeg kunde høre
Bladenes sagte Hvislen i Poplerne udenfor. Selv den
syges skrattende Aandedrag var dæmpet.

Og Hemming bad:

-- Albarmhjærti’ste Gud og Frelser! -- -- Se
med din bundløse Barmhjærti’heds Øjne ner paa vorres
arme syndi’e Hjærters elendi’e Tilstand! -- -- Oplys
vorres Sinds Øjne med Straalerne a’ dit himmelske Lys,
skav Lys i vorres Mørke, a’ vi ret maa kjende vorres
indvortes, vorres Hjærtes Beskaffenhe’, og gi’ Naa-de
til, at vi ganske og aldeles maa løsrive vos fra’ hva’
der hænger ve’ vos, a’ den jammerli’e Tilstand. Bevar
vos, almægti’e Frelser! a’ vi aldri’ igjen med fri Vilje
ska’ overgi’ vorres Hjærte til den djævelske Fjen-de,
aldri’ indrømme ham det til Boli’ eller no-gen Slavs
Vaaning! -- -- Befri Du vos, almægti’ste! fra al 
Syndens Smitte! ta’ vorres syndi-ge urene Hjærte fra vos,
og skav i vos et nyt, og bere’ Dig i vos en ny 
velbehaveli’ Boli’ til dit helli’ste Navns Forherli’else, o
Jesum Kristus! -- Amen! -- Øjeblikkelig faldt 
Hemmings Kone og Børn ind med Sang:

<poem>Det er forfærdelit, a’ Satan med sin Svig
ka’ faa sli’ Magt over Menneskenes Børn,</poem>
<poem>a’ han dem holder fast,
saa di i Synd og Last
kun have Lyst a’ gaa
og aldri’ tænker paa,
hva’ faarestaar!</poem>

Kesten sad foroverbøjet og stirrede med sine smaa
rødkantede Øjne stift ind i Hemmings Ansigt.

-- Mer, mer! mumlede hun.

Hemming trak Vejret dybt og begyndte:

-- Som Livet her paa Jor’en, bliver Livet hisset! --
-- Vandre Du her paa Jor’en u-den Gu’s Hjælp og
uden Jesum vorres e-vi-ge Frelsermands Hjælp, u-den
Tro og u-den Bøn, da gaar Du ossensaa u-den Jesus
og da gaar Du dér hen, hvor der er Graad og 
Tænders Gnissel i den flammende Helvedesovns e-vi-ge
Pine -- --

-- Aa Gu’, aa Gu’! stønnede Kesten. Fa-der, Fa-der!

-- Himmeri-ges naa-di-ge Frelser! sagde Maren henne
i sin Krog.

-- Hemming! sagde jeg og gik hen til ham. --
Hun kan ikke taale det, jeg sa’ Dig det jo!

Men Hemming stod rolig foran mig med sine 
foldede Hænder og svarede ikke.

-- Naa-den? mumlede Kesten. -- Naa-den? -- --
For det er jo ossensaa Naa-de, Hemniing? bad hun og
rakte sine rystende Arme op imod ham.

Og Hemming traadte hen til Stolen og lagde sin
Haand paa hendes Hovede.

-- Kom kun som Du er, sagde han -- med al din
Synd og al din Vantro til Jesus, og bed ham om 
Kraften til a’ tro, saa ska’ Du nok erfare. a’ han ka’ gi’
Dig, hva’ Du begjærer hos ham! -- -- Og naar Du
saa har fundet Jesus, saa ve’ Du, hvor Du gaar hen,
for da gaar Du til Himmeri-ges Sale, til vorres helli’e
Gu’s Børns evi’e Glæ-de og Fryd! -- -- Amen.

Og Koret faldt ind:

<poem>Jeg rejser og ve’, hvor Rejsen gaar hen:
den gaar til Gu’s evi-ge Ri-ge.
Jeg rejser til Aan-dernes Fa-der og Ven,
til Lan-det, hvor aldri’ med Sorg igjen
fra Sjælene Sjælene vige!</poem>

-- Og han strækkede Armene ud efter mig, 
mumlede Kesten, medens hun rokkede med Hovedet frem
og tilbage -- og han sa’e: Gu’s Ri-ge hører Dig til,
sa’e han, paa det a’ Du haver fornummet hans Ord
retteligen -- --

Hemmings Øjne straalede. Han kastede sig paa Knæ
og sagde med en Stemme, der bævede af Bevægelse:

-- Jeg takker Dig, himmelske Fader, a’ Du har la-det
dette fuldbyrde gennem mig!

Og alle knælede de ned og foldede Hænderne. Kun
Inger henne paa Stolen ved Vinduet rørte sig ikke.
Hendes store vandblaa Øjne stod stive af Forundring.

Kesten havde lukket Øjnene. Og jeg hørte hende
mumle hen for sig, medens jeg sagte forlod Stuen.

Da jeg kom ud paa Vejen foran Huset, lød Sangen
igen:
	
<poem>Lov og Tak og evi’ Ære
ske Diig o Gu’s Hjærtesøn,
som en Tjener vil-de være
- - - - 
- - -</poem> 

- - - 

Næste Formiddag mellem ti og elleve døde Kesten
Skrædders, efter at Hemming endnu engang havde bedt
for hendes Sjæls Frelse.




JENSEN


Her er Brev fra Mathilde, sagde Niels og holdt det
op i Vejret. -- Og saa sender hun et, hun har
faaet til sin Fødselsdag fra Jensen. Det er 
guddommeligt!

Jeg kom fra min Morgentur, og min Broder sad ved
Frokostbordet og var næsten færdig med at spise.

-- Saa’ Du Jensen igaar? vedblev han -- i graa
Silkekjole og lange Handsker? -- Hun er <sp>gal</sp>!

-- Hun er storartet! sagde jeg. -- Og hun er dygtig.

-- Ja, ellers skulde da Fanden beholde hende, det
gamle Skabedyr? -- -- Du ødelægger hende ogsaa rent,
Johannes, ved at gaa og sludre med hende!

-- Herregud, hun skal da ha’ Luft! sagde jeg.

-- Jeg kunde sgu alligevel ikke la’ være med at le,
klukkede Niels, -- da hun i Aftes kom hoppende langs
Havegærdet med Hemming Terkels den hvide Ged, Du!

Ja, hun var yderst indtagende, sagde jeg.

-- Du skulde ha’ set Ka’lene, Ja de opdagede hende!
vedblev han og gottede sig. -- De Fruentimmer er sgu
da ogsaa lige fjollede allesammen! Ligner det nu noget
at maje sig saadan ud!

-- Det var jo Søndag, sagde jeg.

-- De <sp>Fruentimmer</sp>! gentog Niels foragteligt,

- Ja, de er naturligvis ikke <sp>meget</sp> værd, sagde
jeg -- men -- --

-- Og saa gik hun Fanden gale mig og slog Potter
ud i den Mondur! vedblev han og rejste sig fra Bordet.

-- Ja, véd Du nu hvad, Niels! det <sp>kan</sp> dog ved Gud
ikke skade Potterne!

-- Hun holder „<sp>overordentlig</sp> meget” af mig,
skriver hun til Mathilde! sagde han smaaleende.

-- Jamen Du er ogsaa en <sp>overordentlig</sp> 
vindende Personlighed! sagde jeg.

-- Aa, gaa Fa’en i Vold! -- -- Skulde Hans Olsen
komme og spørge efter mig, saa sig, at jeg er i 
Hvedemarken.

-- -- --  

Niels gik sin Vej, og jeg satte mig til at spise 
Frokost og læse Brevene. Jensen skrev:

<tab><tab><tab><tab><tab><tab>Frørup 19/7 91.
	
<tab>Ærede Frøken Mathilde!

Maa jeg have den Glæde ærede Frøken at sende dem
min Hjerteligste lykønskning om en riktig Glædelig
Fødselsdag og et godt Nyt Aar; at det nye Aar maa
bringe dem Lykke og Velsignelse kjære Frøken, nu er
jeg jo ogsaa Rejst fra den kjære Viskingaard, som jeg
nok Troer vi to holdt meget af; jeg længes ikke efter
den, da jeg har det meget bedre her end som paa der,
jeg tror ikke at Fruen paa Viskingaard var rigtig Klog
naar det kom over hende, saa vidste hun ikke hvad
hun skulde sige og kalde os for, det er ogsaa en Skam
at saadan en Mand som Buus skal have saadan en
Kone men jo bedre en Mand er jo værre er hans Kone
men hun faar nok Løn for sit, den nye Jomfrue de har
faaet, er vist en god en til Fru Buus, Folkene kan ikke
faae det de kan spisse og ved de hvad kære Frøken
Mathilde naar man arbejder skal man virkelig have <sp>Mad</sp>,
hun Skjærer hvert et 1/2 Stykke Brød til Pigerne om
Middagen og saa Laaser hnn Brødet og gaar sin Vej,
Frøken Hauberg ved de jo ogsaa hvordan <sp>hun</sp> er saa
de savner nok de Gamle ha jeg hørt, kommer de ikke
snart herover paa Frørup kjære Frøken jeg Tenker ofte
paa dem, især om Aftenen naar jeg sidder her ene paa

mit Værelse, og Ønsker de havde sidet hos mig, at vi
kunde Pasiare lidt om gamle Minder fra Viskingaard
jeg er jo ganske alene hver Aften, saa de kan nok
Tenke dem mit Houmør, somme Tider, vi spisser først
til Aften Kl. 7 og til Middag Kl. 2 saa min Tid er jo
ikke saa lang der er jo et meget større Huus end som
Viskingaards Hovedbygning, det er jo et gammelt Slot
og jeg har været oppe i Taarnet med Forvalter 
Fredriksen, Fru Buus Foreldre fra Roskilde var der kort før
jeg rejste og holdt deres Golbrøllop, der var over 50
tyve med, der var 27 liggendes, 4 Hornblæsere, de
Dansede til Kl. 1, Spiste til Middag Kl. 6, til Middag
fik de Brun Suppe med Fiskeboller, Kogt Kalkune med
Champenions Sous og Trøffelsous, derefter fik de Salt
Lax Skinke og Oxetunge dertil Ærter og Blomkaal,
Dyresteg vi havde et Dyr som Vejede nogle 90 tyve
Pd., saa fik de Frugt Is Vanille Is og Mandel Is 2
Overflødighedshorn om Formiddagen til Frokost fik de
Krystaer med Stuede Hommer og Kjødboller med Skarp
Sous og Kastanier i, saa de kan Tro vi havde Trault,
jeg havde stor Lyst til at komme til Kjøbenhavn i 
Vinter, med der gaar jo saa meget med til alt det Rejsende,
Grevens fra Broholm kommer derind, saa jeg har jo
mange gode Venner og Bekjender. nu er Sofie Meyers
ved at faa sig et lille, de har vel hørt at 
Jægermesterinden paa Gottesgave har faaet sig en Datter til tror
jeg det er og Kapelan Møller holder Møde for Unge
Piger engang imellem nede i Mosen hvor jeg ogsaa
kommer og Bibellæsning i Skolen, Tenk Kudsken fra
Viskingaard Kjørte for Frøkenen til Skovbal en Aften
og de tilbød Jomfruen at Kjøre med men ikke Mejersken
skriver hun, jeg vil herved tillige kjære Frøken meddele
dem hvorledes det gaar herovre paa det dejlige Frørup,
begge mine Herrer befinder sig i beste Velgaaende og
jeg ligeledes det er to herlige Brødre de der har kjære
Frøken og jeg holder meget af dem begge de er af
Forskjeilig Caratheer, dog begge Prægtige Herrer dog
har jeg meget Tillid til min egentlige Huusbonde han
taler ikke meget men han er til gjengæld dybtgaaende
Sand og Paalidelig, jeg vil her sige dem kjære Frøken
at jeg holder <sp>Overordentlig</sp> meget af ham og at
han aldrig skal fortryde at have faaet mig i sit Huus
men jeg Ønsker dog til tider at han vilde tale lidt mere
med mig jeg er jo saa vant til at omgaaes bedre 
Mennesker og jeg trænger til engang imellem at tale med
dannede Mennesker jeg er jo af Naturen Begavet med
et Sjeldent Hjerteligt og glad Sind og der for trænger
jeg til Aandelig Opbyggelse og det kan jeg jo ikke
faae her hos Folk i Almindeligheden jeg har altid haft
for Vane at vælge meget faa rigtige Bekjendskaber og
her er jo ingen andre som de par <sp>Smaafruer</sp> hos
Mejeriforpagterens og Gartnerens og som Ovenikjøbet
ere saa Indbildske og dumme som man vel kan finde
iblandt det Slags <sp>Fruer</sp> og Pigerne kan jo være meget
gode men har jeg aldrig haft for Skik at give mig af
med Pigerne i Almindeligheden saa Frøkenen kan jo vel
forstaa at jeg her vil komme til at Føle mig meget 
Ensom jeg har jo altid holdt mest af at glæde mig 
sammen med dem jeg har været hos som sagt et Smugt
Familieliv det er det Eneste som tiltaler mig, men i det
Punkt er min Herre meget <sp>afvisende</sp> og Kandidaten
har jeg ingen rigtig tro til der kan jo rimeligvis ikke
være Tale om at jeg skulde tænke at min Husbonde
skulde Conversere mig, <sp>nej</sp> jeg har da Guskelov af
min kjære Afdøde Moder faaet saa god en opdragelse
at jeg ved hvor vidt jeg kan gaa men min Herre kan
til tider være meget Saarende i sin Affærdigelse og jeg
faar da til saadanne tider læt den Tanke at jeg 
rimeligvis kuns er betragtet som et nødvendigt <sp>Onde</sp>, for
det skal her bemærkes at jeg sætter min Menneskeværd
meget højt som hvis jeg var en Afecteret <sp>Pengedame</sp>,
jeg har jo ellers ikke saa lidt her at gøre da jeg jo skal
udfylde baade en Kones og en Huusbestyrerindes Plads
og her er mange Folk som næsten er værre end

Herskabet, jeg har jo nogle Smaasorger med Hensyn til
Mad til mine Herrer for de ere begge lidt <sp>kræsne</sp>,
jeg skal imorgen koge en dejlig Rullepølse af et 
Fedekalleslag, den spiser min Herre nok paa Søndag har jeg
tænkt at jeg ville lave en lille Bueff Allemode og saa
tænker jeg paa en Rombudding det er jo rigtig god
<sp>Mad</sp> Rababergrød, har jeg flere gange haft og 
Stikkelsbærgrød og Rødgrød mine Herre holder meget af kolde
Spiser og <sp>gaffelmad</sp> det lille Herreselskab vi havde
i forrige Uge behøver jeg vel Neppe at fortælle noget
om da en af mine Herre Rimeligvis har skrevet derom
for mig gik det udmærket, jeg har ligefrem Rutine til
saadan noget for jeg er vant dertil jeg gik jo i Ro og
lavede <sp>til</sp> og Fred og Ro er Livets Største Goder og
det har jeg her hos deres gode Brødre

nu ærede Frøken har jeg fortalt lidt af det Vigtigste
jeg kan jo tænke mig at det glæder dem at høre fra
deres kjæie Brødre og Slutter jeg saa for dennegang
med en meget Ærbødig Hilsen fra deres
	
<tab><tab><tab>altid Underdanige Marie Jensen.

Jeg puttede Brevene i Lommen og ringede paa min
Kaffe.

Jensen stak Hovedet ind af Døren.

-- Naa, det er Kandidaten! sagde hun og forsvandt
igen.

Jomfru Jensen var en vever lille Person med 
lysebrunt Haar, der krusede sig yndefuldt om hendes 
femogfyrretyveaarige Ansigt.

-- Velbekomme! sagde hun, da hun kom ind med
Kaffen, -- Værs’god. -- -- Kunde Kandidaten ikke
passe at spise Frokost sammen med Proprietæren?
spurgte hun saa og blev staaende for Enden af Bordet.

-- Jeg tror ikke, det kan lade sig gøre, Jensen. Jeg
gaar jo mine Ture.

-- Ja, for jeg holder ikke meget af denne Vasken
op lige til Middag!

-- Jeg skal forsøge, sagde jeg.

-- Ja, <sp>Di</sp> lover! sagde hun og slog med Nakken. --
Men jeg véd godt, Di sidder dér og griner a’ mig 
indvendig!

-- Hvor kan De <sp>tro</sp>! sagde jeg bebrejdende.

-- Nej, saa priser jeg ri’nok min Husbond!

-- Ja, han er ogsaa et meget bedre Menneske, sagde
jeg.

-- Di er en rigtig Franskmand, vedblev hun -- en
rigtig „Forfatter”! 

-- Naa -- aa --

-- Ska’ jeg si’ Dem, hva’ Di tror? spurgte Jensen.

-- Ja, sagde jeg og tog et Stykke Hvedebrød. --
Lad mig høre! Jeg sætter megen Pris paa Folks Mening.

-- Di bilder Dem ind a’ være noget -- noget <sp>stort</sp>!
sagde hun og slog op med Haanden. -- -- Hi hi! --
-- Di ka’ stole paa, a’ <sp>jeg</sp> kender Menneskene! 
vedblev hun. -- Jeg tjente her for en fire-fem Aar siden
ovre paa Møen hos en Præst. Det var en grusom lærd
Mand, en <sp>dejlig</sp> Mand! som <sp>han</sp> kunde <sp>tale</sp>! --
-- Men han fik Prygl a’ Konen. -- Er <sp>Di</sp> en Præst?
sae jeg til ham -- er Di en <sp>Mand</sp>? sa’e jeg. -- Di
maa skamme Dem, sa’e jeg -- a’ Di la’er Dem byde
<sp>det</sp>, Di som forvalter Herrens Sakramenter! sa’e jeg.
-- -- Di kan tænke Dem, Hr. Kandidat, vedblev 
Jensen -- a’ Konen ligefrem <sp>væltede</sp> ham ud a’ Sengen
om Morgenen. Hun vilde ha’e <sp>Plads</sp>, sa’e hun. Men
han klappede hende bare og sa’e: naa, naa, lille Mille!
-- -- -- Og han skrev de <sp>dejligste</sp> Prækener og
trykkede dem! -- -- Han var <sp>osse</sp> Forfatter -- han
var en <sp>Nathue</sp> var han! -- -- Herregud, sa’e jeg til
ham -- la’ mig flytte en Seng herind til, der staar jo
tre oppe paa Gæstkammeret! -- -- <sp>Nej</sp>, lille Jensen,
sa'e han -- Mand og Hustru skal være som ét Legeme
og én Sjæl! sa’e han, det kjære Mandfolk!

-- Jeg synes, det var meget kristeligt tænkt, Jensen,
sagde jeg.

-- Kristeligt! ivrede Jensen. -- Di maa da ikke tro,
Hr. Kandidat, at <sp>jeg</sp> ikke kender Religionens 
Forskrifter! Jeg har sunget <sp>fire</sp> Aar i St. Knuds Kirke, vil
jeg si’e Dem! Og jeg si’er ri’nok, a’ tror man, a’ det
højeste Væsen blander sig i Smaating, saa maa man
være mer end almindelig dum! Det kan være med de
<sp>store</sp> Ting, gudbevares! men har jeg, jeg vil si’e,
otte Kjoler hængende i mit Klædeskab, saa har jeg ved
Gud <sp>sæl</sp> skravet dem sammen! -- -- Kandidat, si’ mig
ubeskaaret, ka’ Di li’ mit Hvedebrød nu?

-- Jo, sagde jeg lidt overrasket -- nu er det bedre.

-- Ja, man maa jo først kende <sp>Ovnen</sp>! -- -- Gud
forbarme sig, hvor han saa’ sød ud! vedblev hun. --
Præsten, da han laa Lig; -- -- Han var syvoghalvfjerds
og Konen var fyrre -- -- Hvor han saa’ <sp>godt</sp> ud!
-- -- Og <sp>hun</sp> græd! Jensen, sa’e hun og vilde kysse
mig -- aa, Jensen, min gode, kærlige Mand! -- --
<sp>Rør</sp> mig ikke, Frue! sa’e jeg. -- Nu <sp>sitter</sp> De der!
sa’e jeg, -- Sorgen kommer altid bagfra! sa’e jeg.

-- Jeg synes det var lidt haardt at Dem, Jensen.

-- Skulde <sp>jeg</sp> la’ mig kysse a’ den frygtelige
Kvinde? sagde Jensen indigneret -- aahaa, nej! -- --
Naar jeg <sp>tænker</sp>, a’ hun mange Gange tog ham i
Slaabrokken og rystede ham op ad Kakkelovnen! <sp>Nej</sp>!
-- -- Og saa kunde hun være saa sød! -- -- Lille
Jensen, sa'e hun -- her har jeg noget til Dem, sa'e
hun, og saa kom hun stikkende med en Chemise eller
et Par Bukser -- -- Gaa i Dem <sp>sæl</sp>, Frue! sa’e jeg.
-- Hvor kan Di forlange, a’ jeg skal <sp>tro</sp>? sa’e jeg.
-- Di er en Djævel, sa’e jeg. -- Di er jo <sp>ond</sp>! Er
<sp>det</sp> en Maade at behandle en god og elskelig Mand
paa? sa’e jeg. -- Og Børnene, sa’e jeg hvilken 
Lærdom drager ikke <sp>di</sp> deraf for Tid og Evi’hed: sa’e jeg.
-- -- Og Fruen maatte pænt spadsere af med sine 
Judasgaver igen, jeg rørte dem ikke! -- -- <sp>Nej</sp>! sluttede
Jensen -- man har dog Menneskeværd; -- -- Men,
vedblev hun -- <sp>dér</sp> ser man Herrens Veje, for fra det
Øjeblik han døde, blev Fruen s’men saa sød og rar, a’
hun kunde sidde i <sp>Timevis</sp> og græde a’ 
<sp>Melang</sp>koli! -- -- Og saa flyttede hun til Kjøbenhavn med
Børnene. Og nu er hun gift igen med en rig 
Hestehandler paa Vesterbro. For <sp>dejlig</sp> var hun! Stor og
velskabt og saa nydelig blegfed. -- -- Er det 
Kandidatens Sokker di graa Normal, der er i Vask?

-- Ja.

-- Søde smaa Strømper! smilede Jensen. Jeg sad
s’men og gned mig i Ansigtet med dem i Aftes! -- --
Man ka’ ri’nok se paa Kandidatens Undertøj, vedblev
hun -- a’ Di har maattet savne kvindelig Hygge. 
Gudbevares, hvor det er medtaget!

-- Saa er det jo godt, jeg har faaet <sp>Dem</sp>, Jensen.

-- Ja og Egteskabet! vedblev hun. Sig mig 
ubeskaaret, Kandidat, <sp>hva</sp>’ er Egteskabet?

-- Næ--i! sagde jeg.

-- Jeg har tjent hos en Professor i tre Aar, tog
Jensen fat igen. -- Han var mild og god som Dagen
var lang. Men hans Kone gik med sin Galan i Fruens
Bøge; -- -- Og der kom Børn. Gudbevares, jeg si’er
ingenting! Men <sp>Professoren</sp> lignede di <sp>ikke</sp>. --
-- Og han laante mig Bøjer. Og jeg læste -- -- for
<sp>Lærdom</sp>, Hr. Kandidat, og <sp>Kundskaber</sp>, det har
altid ligget for mig. Og <sp>jeg</sp> si’er ri’nok, gift Dem ikke,
for det kan tidsnok gaa Dem som Sokrates dernede i
Grækenland! Professoren ha’de en tyk Bog om ham.
Og der stod tydelig, a’ jo klogere og kærligere en
Mand er, desto galere bli’er hans Kone. For hvor ska’
han osse ha’ Tanke for a’ tøjle hende, naar han render
rundt med al den Lærdom i Ho’edet?

-- Nej, sagde jeg og rejste mig fra Bordet.

Jensen gik hen mod Døren.

-- Og jeg vilde ønske, sagde hun -- a’ 
Proprietæren heller ikke vilde tænke paa det. For hvor ser han
dog <sp>god</sp> ud, Gud forbarme sig, hvor <sp>ser</sp> han dog
evig god ud! Og han faar s’men aldri’ én, der sørger
<sp>bedre</sp> for ham end <sp>jeg</sp>.

Hun aabnede Døren og gik ud. Men et Øjeblik efter
stak hun Hovedet ind igen og deklamerede:

<poem>-- I Egteskabets Sø, der er en Klippe.
Og Sokrates, han kalder den: Xantippe!</poem>




FUGLESKYDNING


Tre Dage i Rad var der Fugleskydning i Storskoven.
Fredag, Lørdag og Søndag.

Den første Dag tog Bønderne derud med deres 
Husmænd og Tjenestefolk. Lørdagen var de „fine” Folks
Dag, Herskaberne fra By og Land. Og om Søndagen
kom Tjenestefolkene fra Købstaden og en Del Karle og
Piger rundt om fra de nærmeste Gaarde.

Jeg gik derud om Fredagen.

Allerede da jeg naaede Gangstien, der fører over
Pilemosen til Skovvejen, kunde jeg høre Knaldet af
Skuddene og Støjen fra Trompeterne og Lirekasserne.

Ved Indgangen til Skoven stod to høje, afbarkede
og flagsmykkede Granstammer med Guirlander hængende
i smaa og store Buer imellem sig. Der var stukket
Flag ned langs Indhegningen. Og det kostede femten
Øre at slippe indenfor.

Klokken var henved syv, og Larmen og Tummelen
var paa sit højeste.

Rundt om Festpladsen var rejst Telte med Beridere
og Tryllekunstnere og Vokskabinetter og svære Damer
og Slangemennesker og Menagerier og Tyrolersangere
og Panoramaer og en Mand, der tegnede med Tæerne,
og en Dame, der ingen Underkrop havde, og Aber og
Papegøjer og hvide Mus og Marsvin og „de mest
fremragende danske Politikkere” og Faar med to
Hoveder.

Udraaberne blæste i de vidunderligste Instrumenter og

skreg og raabte og søgte at overdøve hverandre, saa
Stemmerne lød helt oppe i de højeste Registre. To
Karrusseller snurrede evig rundt. Den ene spillede paa
Lirekasse, og den anden betjente sig af tre Hornmusici.
Hvert femte Minut knaldede Skuddene omme fra 
Fuglestangen. Og Bønderkarlene stod i Række og øvede
deres Kræfter paa Tyrehovedet ved Siden at 
Cigarbutiken. Pigerne gik Arm i Arm fra Gyngen til 
Karrussellerne. Og Heden og Støvet hang tykt over
Pladsen.

Jeg havde truffet min lille Ven Martin. Og vi havde
været inde at se Beriderne.

Martin havde ikke sagt et Ord under hele 
Forestillingen, men han havde klappet som en rasende, 
hvergang et Nummer var til Ende. Størst Anerkendelse
havde han dog ydet Klovnerne og den Dame, der i
lyserødt Trikot og kort Florskjole havde danset Mazurka
paa Ryggen at en hvidgul Hest. En ældre Bondemand
havde anslaaet Hesten til „at cirkumlere omkring di
femogtyve“. Og Damens Alder kunde vel sættes til
det dobbelte.

Martin var en Sønnesøn at Aalekongen. Hans Fader
var pludselig en Dag stukket at til Amerika med en
Syjomfru, og Bedstefaderen havde først bandet paa, at
det kom ikke <sp>ham</sp> ved. Men næste Dag havde han
selv afhentet Svigerdatteren og Drengen, og nu boede
de alle tre nede i Huset paa Dæmningen ved 
Vindblæsvigen.

Den meste Tid af Dagen laa den gamle ude i sin
Baad og stangede Aal længst muligt fjærnet fra de
andre Fiskere. Men da han altid fik de største, havde
man givet ham Navnet Aalekongen. Han hadede 
Menneskene, men Sønnesønnen skulde han have om sig
til enhver Tid. Drengen og jeg var fine Venner, men
den gamle saa’ skævt til vort Forhold, og han havde
mumlet en hel Del uforstaaeligt i Skægget, da jeg tog
den lille med ind til Beriderne.

Saasnart vi kom ud igen, løb Martin hen til 
Bedstefaderen.

-- Naar jeg bli’er stor, sagde han med gnistrende
Øjne -- saa vil jeg vaarre Beri’ere, Bedstefa’er!

-- Du vil Fa’en, vil Du! sagde Aalekongen.

-- De skulde virkelig være gaaet med ind, Jens
Rasmussen, sagde jeg, -- det var morsomt.

-- Næ--i, den Slavs Tussestreger er sgunne for 
<sp>fornuftige</sp> Folk! sagde han og saa’ ond ud.

-- Ska’ vi gaa hen og se paa Avekatten, Bedstefa’er?
spurgte Martin.

-- Næ--i, det ska’ vi’nne, min Dreng! sagde 
Aalekongen. 

-- Har Jens Rasmussen ikke Lyst til at komme ind
og se paa et eller andet? spurgte jeg for at gøre mig
behagelig.

-- Næ--i, det ka’ jeg da’nne si’e, sagde han.

-- Ska’ vi gaa hen og se paa Avekatten, Bedstefa’er?

-- Næ--i, det ska’ vi’nne min Dreng, sagde 
Aalekongen og klappede den lille paa Hovedet.

-- Vil De ikke drikke et Glas Øl? spurgte jeg.

-- Næ, jeg er da elle’s ikke tø’sti’.

-- Skal vi dov ikke gaa hen og se paa Avekatten,
Bedstefa’er? gentog Martin klynkende.

-- Næ--i, <sp>det</sp> ska’ vi’nne min Dreng, lød Svaret
igen.

-- Har Jens Rasmussen truffet Bekendte herude?
spurgte jeg?

-- Næ--i, det har jeg da elle’s ikke.

-- Nu gaar jeg hen til Avekatten alli’e’vel! sagde
Martin besluttet.

-- Ja, gør Du kun <sp>det</sp>, min Dreng, sagde Aalekongen.

Og saa tog han Drengen ved Haanden og vandrede
bort med ham.

-- -- -- -- 

-- Mine Herre og Damer! skreg en Udraaber -- her
ser Di Verdens sværeste Kvinde! Hun bær en Bakke

med en Søl’kaffekande og seks Par Kopper og 
Sukkerskaal og Flødekande af samme Metal paa sit fortrinlige
blottede Bryst! Væsati, væsati! mine Herskaber! <sp>Kun</sp>
ti Øre for Personen og det halle for Børn, og di
frugtsommeli’e faar Lov til a’ ta’ ét frit med! Væsati,
væsati! <sp>Kun</sp> ti Øre! Di maa gærne berøre 
Kunstværkerne, mine Herre! Væsati! lidt muntert, lidt 
muntert! Gassen er tændt, og min Kone har faaet Ordre
til a’ ligge i Kaminerne! Væsati, lille Herre, <sp>kun</sp> ti
Øre!

Jeg betalte og gik ind.

Damen sad henne i Baggrunden af Teltet paa et
omvendt Kar. Hun var i kort hvid Kjole, meget dybt
nedringet og med bare Lægge. Sveden trillede ned ad
hendes Kinder. Og hun tørrede sig hvert Øjeblik i 
Ansigtet og paa Barmen med et stort Klæde.

Tæt henne ved Karret fik jeg Øje paa Faareper. Han
stod med skrævende Ben og tilbagebøjet Hovede og
saa’ aldeles opslugt ud. Da han opdagede mig, kneb
han det ene Øje sammen og nikkede hen mod Damen.

-- Kæ, hæ! Kandedat, sagde han. -- Lammeky’!

Men da Kvinden i det samme rejste sig, tog han
forskrækket et langt Skridt tilbage ind mellem Publikum.

Damen rakte Haanden ud og greb en Bakke, der
stod paa et Bord noget borte. Paa Bakken var opstillet
Kanden og alt det andet, Udraaberen havde nævnt.
Per spilede Øjnene op. Damen holdt Bakken ud fra sig
i stiv Arm. Derpaa førte hun den langsomt hen til sit
Bryst og satte den dér. Saa lod hun begge Armene
synke ned langs Kjolen og begyndte at promenere
rundt paa Karret med Bakken paa det fremskudte Bryst.

-- Er ’et ikke forfærdeli’t! hviskede Per til mig, og
hans Øjne veg ikke fra hende. Sikken <sp>Kraft</sp>! sagde
han.

Saa tog Damen Kanden og lod, som om hun 
skænkede i Kopperne, kom Sukker og Fløde i og rørte om.

Derpaa gik hun nok en Gang rundt paa Karret, satte
sig paa Stolen, rejste sig igen, satte sig atter og 
stillede Bakken hen paa Bordet.

Og saa var Forestillingen forbi.

-- <sp>Mon</sp> det er et levende Menneske? hviskede
Faareper.

-- Du kan jo gaa hen og føle paa hende, sagde
jeg. -- Du maa gærne!

-- Næ--i! sagde Per. -- Men Kandedaten?

-- Nej, sagde jeg -- jeg <sp>tror</sp> jo, at hun er levende.

Pludselig rakte Damen sit ene Ben ud mod Pub-
likum og smilede fedt.

Per saa’ først paa mig, og saa kiggede han rundt
paa de andre Tilskuere, og da flere af dem nikkede
opmuntrende til ham, tog han forsigtigt med to Fingre
om Damens nubrede Læg og trykkede til et Par Gange.

-- Ky’ er ’et sgu da! sagde han med skinnende
Øjne.

-- Nu er det bedst, vi gaar, Per, sagde jeg. -- 
Ellers skal vi betale igen.

-- Fa’en med det! sagde den gamle pludselig kry.
-- Fa’en med det! Ti Øre er da ingen Formue, véd
jeg! -- -- Jeg bli’er her spilleme en Omgang til!

Og Per fiskede ivrig en frisk Tiøre op af 
Vestelommen.

-- -- -- -- 

Jeg gik ned til den aabne Danseplads.

Paa en Tribune halvt skjult af Granris og Bøgeløv
sad et Horn, en Violin og en Klarinet og spillede de
vidunderligste Danse.

Ude paa Gulvet snurrede Parrene røde og svedende
rundt mellem hverandre. De saa’ alle ud, som om de
arbejdede for Dagløn.

-- Ska’ vi to skære en Trippevals, Karreline? spurgte
en Bondekarl.

Og Karoline lagde sig gudhengivent til hans Bryst.

Pigerne var i lyse, klare Kjoler og blomstersmykkede
Straahatte. Karlene i Vadmelstøj. Mange af dem var
forsynet med Muffediser og lange Trækstøvler, og alle
havde de enten Cigar eller Pibe i Munden.

Pludselig stoppede Musikken op. De dansende 
Herrer lod Damerne staa midt i en Svingning og søgte
ind i Teltene for at drikke. Damerne trak sig over paa
Bænkene langs Gulvets Sider. Dér sad de stille svedende
og med højt bølgende Barme og ventede, til Musiken
tog fat igen. Saa lagde de sig ind til en anden Kavaler.
Og med Hovedet paa skraa og Øjnene halvt lukkede
traadte de Dansen, saa Gulvet gyngede.

-- -- -- -- 

Frem fra nogle Buske kom en lang Bondedreng
slentrende. Han knappede sine Bukser og sang:

-- Ak, var jeg dog en Fu’l! O, hav-de jeg blot 
Vinger. -- -- Og saa slog han sin Arm om Livet paa en
Pige og fór afsted i Dansen med hende.

-- -- -- -- 

Inde i et Telt saa jeg gamle Rasmus Skovfoged sidde
midt imellem en Flok unge Karle. De sang og 
snakkede og lo og slog i Bordet.

Da Rasmus fik Øje paa mig, løftede han sin 
Ølflaske op i Luften og svingede den.

-- Nu gaar hun godt igen! raabte han.

Jeg nikkede til ham og gik videre.

-- -- -- -- 

Det var blevet halvmørkt, og Maanen var kommet
frem. Skydningen var forlængst ophørt, og adskillige
kulørte Lamper var allerede tændt henne paa 
Festpladsen.

Nede omkring Karrussellerne var der stærk Trængsel.
Børnene sloges om Hestene, og elskende Par sad tæt
ved Siden af hinanden i Kanerne. Og jeg saa’ 
Aalekongen og Martin køre rundt. Den gamle med et
bistert Aasyn, men Drengen stille henrykt og med
hoppende Ben. 

-- -- -- -- 

Der stod to halvvoksne Drenge og sang til 
Lirekassens Toner.

To jævnaldrende Piger kom forbi.

Den ene Dreng slog sin Arm om den nærmeste.

-- Vil Du ha’ en Omgang, min Snut? spurgte han.

-- La’ vaarre, dit Kre’tur! sagde Damen vrippent.

-- Vil Du ridde? spurgte han igen og strøg hende
ned ad Kinden.

-- Hold Kæft, din Pejs! sagde hun og slog ham
over Fingrene.

-- Æ Du muggen, Hanne? spurgte Drengen. -- Har
Du’nne faaet Præmie, min Basse? sagde han og vilde
kysse hende.

Men Pigen rev sig løs og løb sin Vej.

-- -- -- -- 

Karrusellens Ejer, en halvgammel Mand med fede
hængende Kinder og Skraasaus i Mundvigene, hjalp
galant de lysthavende Damer op paa Hestene. Han
trykkede med et saligt Smil og fugtige Øjne sin store
Haand mod deres fyldige Barme og løftede dem 
baglæns i Vejret.

-- -- -- -- 

Der sad en ældre enlig Mand i en Kane. Han saa’
ud til at være Kirkesanger eller Landsbyskrædder.

Foran ham stod en 3--4 Smaapiger og kastede
længselsfulde Blikke ind i Kanen.

-- Hvemses Pi’ebørn er I? spurgte han og saa’ 
filantropisk paa dem.

-- Snedker Olsens, sagde den ældste.

-- Vil I køre med? spurgte den ensomme.

Og Smaapigerne hoppede fornøjet ind til ham.

Stille aldrende Mænd satte sig op med deres stille
aldrende Koner og kørte rundt uden at mæle et Ord.
Unge raske Karle sad baglæns paa Hestene og sang
den tapre Landsoldat. Karrusellen susede afsted. 
Lirekassen jamrede sig. Og de unge Piger hvinede, mens
de gamle smaagnækkede. Men den ensomme i Kanen
havde faaet Snedker Olsens ældste Pigebarn paa Skødet,
og hun sprællede og skreg op mellem Graad og Latter.

-- -- -- -- 

Kørselen sagtnedes igen. Musikken holdt inde midt
i et Vers. Og de halvnøgne Mandfolk, der drev 
Karrussellen rundt, satte Ryggene mod Tværbjælkerne oppe
under Sejldugstaget for at standse Farten. Karlene sprang
af og løftede Damerne ned. Og de stille Mænd gik
bort med deres stille Koner. Manden for det hele
tændte de kulørte Lygter rundt over Kanerne. Og de
nye Passagerer trængte sig frem under Latter og Raab.
Men Snedker Olsens ældste stod og smaagræd, og
den ensomme Filantrop listede krumrygget bort og 
forsvandt mellem Træerne.

-- -- -- -- 

Klokken var 11, da jeg begyndte at gaa hjemad.

I de afsides Gange i Skovens Udkant kom jeg forbi
enlige Par, der sad tæt ind til hinanden paa forborgne
Bænke.

Henne ved Udgangen stod tre smaa Bønderdrenge
med Hattene ned i Nakken og osende Cigarer.

-- Ska’ vi skudse til en Bajer? sagde den ene og
ransagede sine Lommer.

-- Jamen, vi vil ha’e Tøserne med! sagde den anden.

-- Gu’ vil vi ej! sagde den tredje. -- For der bli’er
da mer til <sp>vos</sp>, naar vi er dem foruden!

-- -- -- -- 

Paa Mosestien traf jeg Hemming Terkel med Kone
og seks Børn. Han havde holdt Opbyggelse ved
Kæmpehøjen bag Indelukket, men Besøget havde kun
været ringe.

-- For Djævelens Børn farer hellere li’e lukt til
Helvede paa en snurrendes Karreselbane, end di hører
et lille hjærtevarmt Ord fra Herrens Mund! forklarede
Hemming og sendte mig et dybt og alvorligt Blik.
Og hans Kone stod hos og nikkede stille til hvert Ord,
han sagde.

Men Børnene stirrede længselsfuldt ind mod Skoven,
hvor en Raket steg hvislende op over Trætoppene, og
hvorfra der lød Sang og Musik og Latter og Raab
langt ud i Natten.




HANS OLSEN


Jeg var gaaet langs Diget neden om Møller 
Korneliussens Lade og stod nu oppe paa Markvejen udenfor
Hans Olsens Gaard.
	
Der var Udsigt over et fladt Sletteland med spredte
Huse og Træer, med gule Rugstubbe, Gaarde og 
Kirker. Bag dette kom Fjorden med sine Smaaøer og 
Smaaskibe. Og ovre paa den anden Side Vandet løftede
„Borren Broge“ sine to rundpullede Bakketoppe op over
Skoven.
	
Lige indenfor paa Marken gik en Følhoppe og 
græssede. Føllet holdt sig bestandig paa Siden af Moderen.
Det lignede en Gyngehest, der var skruet af Gængerne.
Engang imellem stak det hele Forkroppen ind under
Bugen paa den gamle og pattede forslugent og viftede
livsfrisk med Halen. Men naar Hoppen saa tog et Skridt
for at naa en Tot Græs længere borte, stod den lille
et Øjeblik fuldstændig selvopgivende og stirrede 
aandssvagt frem for sig. Derpaa samlede den sig og stavrede
med vidt udsprittende Ben hen til Moderen og pattede
løs igen.
	
-- Di staar nok og ser paa mit Føl, Hr. Kandedat?
sagde Hans O1sen, der kom gaaende oppe fra Møllen.
	
-- Ja, sagde jeg, -- det er en nydelig lille Tingest,
De dér har!
	
-- Ja, ja! sagde han fornøjet. -- Naar Vorherre 
lægger sin Velsi'nelse til, ka' der nok bli'e en <sp>Hest</sp> a'
ham, for <sp>Krop</sp> har han.

-- Og Ben! sagde jeg.
	
-- Ja <sp>di</sp> er jo no'et klejne! -- -- Men han er da 
heller ikke mer end som tre Maaneder. -- -- Næmen nu
ska' Di sgu se en Bro'er, han har, <sp>det</sp> er en Tamp!
-- -- Væ'sgo og vent lidt, saa ska' jeg hente ham.
	
Og Hans Olsen satte i Smaatrav ned mod Gaarden
og forsvandt ind gennem Porten.
	
Et Par Minutter efter viste han sig ude paa Marken
i Følge med en stor rødbrun Plag. De luntede afsted
ved Siden af hinanden.
	
-- Se, <sp>det</sp> er Tøj, hva'? sagde han og præsenterede
Plagen. -- -- Men kom dov ind over Gær'et! sagde
han. -- Elle's ka' Di sgu ikke ri'ti' faa ham i Øjesyn.
	
Jeg krøb ind over Gærdet.
	
-- Sikke Bentøj! -- og sikken Rejsning!
	
-- Storartet! sagde jeg. -- Hvor gammel er han?
	
-- To Aar i Maj. Men han har Dælen rive mig
ossensaa en Fa'er, der er værd a' vokse etter!
	
-- Hvem er Fa'eren?
	
-- Det er sgu Aktiehingsten Roland! Tyve Kroner
pr. Hoppe, og ti naar det ikke bli'er til no'et.
	
-- Saa det hænder?
	
-- Ja--ha--a, det gør sgu saa! for sommetider vil
Hoppen jo ikke ri'ti' falde til.
	
Den rødbrune stod og gnubbede sig op ad Hans
Olsen og nappede ham i Skjorteærmerne.
	
-- Ja, kælen er Du, din Gravso! sagde Hans og
kløede Dyret mellem Næseborene. Ka' Du gaa hen
og hilse paa din Bro'er! -- -- Jeg véd ikke, om Hr.
Kandedaten ku' ha' no'en Fornøjelse a' og se Gaar'en?
spurgte han saa.
	
-- Jo Tak, det vil jeg skam meget gærne! sagde
jeg. -- -- Der er rart med Korn i Aar, begyndte jeg,
da vi havde sat os i Bevægelse.
	
-- Ja, en Veisinelse! sagde Hans og standsede. --
Naar bare vi véd og skønne paa det.
	
-- Jo--o, sagde jeg.

-- Det ka' sgu undertiden være skralt nok, Fa'er,
sagde Hans og saa' ud over Markerne -- for der 
findes da Kluddersvandser i alle Kla'ser.
	
-- Det <sp>gør</sp> der, sagde jeg.
	
-- Nu er der med Eksempel Mikkelsen paa Sofiero,
vedblev Hans Olsen. -- Hva' <sc>er</sc> det for en Mena-ge!
	
-- Ja, det er nok skidt med ham -- --
	
-- <sp>Skidt</sp>? -- -- det er Dælen rive mig <sp>Møg</sp>,
Fa'er! Og det ka' Di gærne hilse ham fra <sp>mig</sp> og
si'e.
	
-- Er det <sp>saa</sp> galt? spurgte jeg.
	
-- <sp>La'er</sp> han nu ikke sin Rug staa dér og vente?
vedblev Hans i højeste Grad indigneret og begyndte
igen at gaa. -- Hva' Saten venter han efter? Vos andre
har kørt vor ind for over <sp>otte</sp> Dave siden.

-- Tja--a -- -- sagde jeg.
	
-- Næmen, det kommer der a' og ville minigelere sig
ind i no'et, ma'kke forstaar sig paa! -- -- Fordi han
nu ha'de Begavelse til og vaarre Spækhøker, saa tror
den Fusentask stra's, a' han ossensaa ka' vaarre 
Landmand.
	
-- Han tjente jo godt? sagde jeg.
	
-- Ja, han kom sgu herover med mindst 
Hundredtusend, sagde Hans med Agtelse.
	
-- Og nu?
	
-- <sp>Nu</sp>? Ja nu ejer han gudhjælpeme ikke Salt til
et Æg engang!
	
-- Hvor længe har han siddet der?
	
-- Syv Aar! det er syv Aar siden, han købte Gaar'en.
Det er kønt destenleret? -- -- Og <sp>saa</sp> holder han
Forvalter og Mejerske og Husbestyrerinde! -- -- Næ--i,
jeg si'er ri'nok Tak, si'er jeg, vedblev Hans Olsen og
tog et Par Skridt. -- <sp>Ku</sp>' Kællingen lave Pølser 
derinde i Køvenhavn, saa er hun vel ikke for fintfølende
til ossensaa og fabrekere den Slat Rababérgrød, eller
hva' det Dævelskav hedder, di ædder om Søndavene!
-- Næmen ser Di, fortsatte han og standsede igen.
-- Mikkelsen vil dopere, vil han, og det har han altid
lagt an med. Han tjente jo herude i Byen hos 
Urtekræmmer Flemming, før han tog over og lavede denne 
hersens Pølsehistaarie. Og altid sku' han stille i graa
Bukser og stiv Hat. Og nu er 'et, han vil spille 
Komedie med vos allesammen! -- -- Kommer han ikke
kørende herud i Storskoven i Po'nyvogn med skamferet
Kusk? Og Madammen og han sitter bav i og knejser
med Snuderne opetter, saa ma' ka' se dem li'e lukt
ind gennem Ho'edet!
	
Hans Olsen tog mig i Frakkeopslaget og saa' mig
ind i Øjnene og sagde:
	
-- La vos to takke Gu', sagde han -- a' <sp>vi</sp> har faaet
en bedder Forstand!
	
Saa gik vi atter et Par Skridt. Og den rødbrune
fulgte os i Hælene og standsede, hver Gang vi 
standsede.

-- -- -- --

Hans Olsens Gaard var en af de almindelige 
Bøndergaarde med fire sammenbyggede Længer og en Port
henne paa den ene Side. Men Murenes Kalk skinnede
hvidere end paa de fleste, og Tagene var hele og 
velholdte. Og ovenover Porten stod med store røde 
Bogstaver <sp>Mariesminde</sp> paa et himmelbaat Bræt.
	
-- Se, se! sagde jeg og pegede. -- Hvor net Hans
Olsen har faaet lavet det.
	
-- Ja, ma' gør jo altid <sp>1idt</sp>, sagde Hans og smilede
smigret. -- Hør Du, Kesten Kims, henvendte han sig
derpaa til Plagen, -- nu er det nok bedst, vi faar Dig
ind igen!
	
Han tog Dyret i Pandelokken, og vi gik ind 
gennem Porten.
	
-- Mutter! raabte Hans henimod Stuehuset, -- her
er Kandedaten og vil hilse paa Dig.
	
En stor svær Kone kom langsomt ud at 
Køkkendøren, medens hun tørrede sine nøgne Arme i 
Forklædet.

--Velkommen! sagde hun trevent og saa' sky ned
i Stenbroen.
	
-- Goddag! sagde jeg og trykkede de to Fingre,
hun rakte ud mod mig.
	
-- Hør, Mutter, ka' Du'nne trække Henrik over?
sagde Manden. -- For vi ska' gærne ind og ha' vos
en Drik Øl.
	
-- Kom saa, Henrik, sagde Konen, og hun og 
Plagen gik langsomt over ad Stalden til.
	
-- Næ--i, vi ska' <sp>denne</sp> Vej! sagde Hans Olsen
næsten fornærmet, da jeg skraaede hen mod Køkkendøren.
	
Og saa gik vi ind ad den „fine“ Dør og ind i 
Forstuen. Der var Stengulv, og Hans satte sine Træsko
fra sig, inden han gik „op“ i Stuen.
	
-- Velkommen, sagde han saa -- og væ'sgo' og sit
i Sofaen.

-- -- -- --

Det var en rummelig Stue paa tre Fag med 
smaabitte Ruder og Kappegardiner. Der var lavt til Loftet.
Og Brædderne og Bjælkerne var malet med samme
blaa Farve som Skiltet ude over Porten. Alle Møblerne
stod regelmæssigt fordelt langs Væggene, der var 
betrukket med mørkegraat Tapet med lysegraa 
Rosenbuketter. Der stod et stort Chatol og en Sofa med et
firkantet Bord foran. Og henne ved Vinduet tilhøjre
stod et „bornholmsk“ Stueuhr i høj Kasse. Det var lavet
i Sakskøbing af min Bedstefaders Broder og viste baade
Timer og Dage og Dato. Og saa kunde det kukke.
Min Broder havde et Mage til hjeunne paa Frørup.
Henne mellem to af Vinduerne stod en lav Dragkiste
med Glas og Kopper og en rødbroget Lerhane med en
Revne i Ryggen. Paa Væggene hang der nogle 
kolorerede Skibe samt Præmiehingsten Hamlet, der var
klippet ud af et Landmandsblad. Og over Sofaen
var der et stort Litografi i Glas og Ramme og
med Titlen „Die trauernden Polinnen“: to grædende
Kvinder og et smilende Barn ved Siden af en rygende
Kanon og en sønderdelt Fane. -- Henne ved 
Kakkelovnen laa en halvfærdig Bikube af Straafletning. Og
fire Træstole med Krølhaarssæder stod opstillet omkring
ved Dørene.
	
-- Væ'sgo'! sagde Hans Olsen, da han kom ind
med en optrukket Ølflaske og to Spidsglas. -- Væ'sgo'!
sagde han igen og skænkede i. -- Jeg tror sgu, det
har vridt sig! sagde han og smaskede prøvende, efter
at vi havde tømt Glassene.
	
-- Næ--i, sagde jeg, -- det synes jeg ikke.
	
-- Naa ikke det. Ja, for Karret har da før vaarren
brugt til Petroleumstønde. Vi fik det ude hos Flemming
her i Foraaret.
	
-- De brygger selv? spurgte jeg og spyttede.
	
-- Jaha, ja! Vi har jo'nte vaarren Spækkøkere i 
Fortiden! lo han. -- Men væ'sgo' og ta' en Segar!
	
-- Tak, sagde jeg, -- jeg ryger ikke!
	
-- Da saa' jeg da ri'nok Kandedaten ry'e her 
forleden ude paa Landevejen!
	
-- Ja, sagde jeg -- ja--a, men det var en Cigar,
min Doktor ha'de sendt mig inde fra Kjøbenhavn.
	
-- Naa--aa, ja--a, sagde han og stillede Kassen
op paa Chatollet igen. -- Svavheder <sp>det</sp> har vi jo
alle! sagde han.
	
-- Hør, Hans Olsen, De kender jo Korneliussen?
	
-- Jo.
	
-- Hvad er det for Historier, der gaar om ham?
	
-- Histaarier! Histaarier! gentog han og slog forarget
med Hovedet. -- Hvem gaar der ikke Hisinarier om?
-- -- Se nu ham, Kapellan Møller ved Missionen
hva' gaar der ikke om <sp>ham</sp>? -- Men jeg tror sgu
aldri' et Ord a' det!
	
-- Jamen, <sp>det</sp> er vist ogsaa Usandhed, sagde jeg.
	
-- Ja--a--a. Fa'en véd det! for han ser da forresten
lumsk nok ud.
	
-- Og hva' <sp>er</sp> det saa for Historier, man fortæller?
vedblev jeg.


-- Næ--i, det er begriveli'vis Løgn! -- -- Men den
sidste er da for den Savs Skyld god nok, enten den
saa er Løgn eller Digt, klukkede han.
	
-- Den kender jeg ikke, sagde jeg.
	
-- Ja, <sp>jeg</sp> tror begriveli'vis ikke et Ord, forsikrede
Hans -- -- for han er da en ordeneret Præst, véd
jeg. -- -- Men han holder jo disse hersens Møder i
Skolen, ser Di, og ude i Pilemosen. Og saa plejer han
van og følles hjemetter med no'en a' Fruentimmerne.
Saa var'et forleden Avten di gik paa Stentestien over
Søren Vejlemands Marker, Kapellanen og Maren Høys
og hinne den lille Sypi'e oppe fra Borreby og en tre
--fire andre. Og <sp>han</sp> hjalp jo adræt Fruentimmerne
over Stenterne. Og da di saa sku' si'e Favel til 
hinanden, saa kyssede han dem jo. Og saa kommer da
ossensaa gamle Sidse Smeds med Hareskaaret og 
stikker Snutten til. Men Præsten <sp>skydder</sp> hinne fra sig
og slaar ud med Haanden og si'er: <sp>Nej Sidse!</sp> si'er
han, <sp>Du er endnu ikke værdi' til a' kysses
a' den hellige Aand!</sp> si'er han, hi, hi! -- -- Men
det er begriveli'vis Løgn! endte Hans Olsen alvorlig.
	
-- Ja naturligvis, sagde jeg.
	
-- For vi véd da, a' i Gu's Rige, dér er der 
hverken Forskel paa Kjøn eller Alder!
	
-- Nej, det er der ikke, sagde jeg.

-- Men trist er 'et nu for Møller alli'evel, vedblev
Hans -- for han <sp>ser</sp> sgu ud til lidt a' alting. Og
vidste ma' ikke paa det bestemteste, a' han var Præst,
saa ku' ma' sgu falde paa og tro, <sp>hva</sp>' ma' vilde. --
-- Ku' Di'nte ha' Lyst til a' se Køerne?
	
-- Jo, sagde jeg og rejste mig.
	
-- Ja, det er nok a' Familien? sagde Hans, da jeg
gik hen mod Uhret henne ved Vinduet.
	
-- Ja, det var min Bedstefaders Bro'er, sagde jeg.

-- Det har nu li'godt vaarren en klov Mand, har det!
-- Baade Datum <sp>og</sp> Timer <sp>og</sp> Minutter og Kukker!
Der er sgutte manne, der gør ham <sp>det</sp> etter.

-- Han døde paa en Sindssygeanstalt, sagde jeg.
	
-- Gjo--o--re han? sagde Hans med dyb 
Medfølelse. -- Herregu', tjø, tjø! -- -- Ja, hva' Saten ka'
det saa hjælpe og ha' Forstand?

-- -- -- --

-- Ja, <sp>jeg</sp> staldfo'rer dem nu, forklarede Hans Olsen,
da vi kom over i Kostalden -- for Gjø'skens Skyld.
Di gaar jo elle's og klatter den rundt til ingen Nytte.
	
-- Men hvor bli'er den flydende af? spurgte jeg.
	
-- Hun render jo denne Vej omkring og saa ud i
Mødningen, viste han. -- Bedst var 'et begriveli'vis,
om ma' ha'de sig en Ajlepumpe, sagde han.
	
-- Ja, ja--a! sagde jeg.
	
-- Men saa sku' ma' jo ossensaa ha' en Vogn -- --
	
-- Jamen Hans Olsen har jo Penge nok, sagde jeg.
	
-- Saa--aa? sagde han og trak øjenbrynene op.
	
-- Det si'er da Folk -- --
	
-- Histaarier! lo han smigret og slog ud i Luften
med den ene Haand.
	
-- Naa--aa, sagde jeg -- -- der er nok et Par
Strømpeskafter -- --
	
-- Hi, hi! klukkede han igen. -- Hi-<sp>staarier</sp>, Far!
Hi-<sp>staarier</sp>!
	
-- Det er en køn Ko, den røde dér, sagde jeg og
pegede paa Nummer to i Rækken.
	
-- Det er 'et sgu osse! sagde Hans. -- Jeg købte
hinne for tre Aar siden her paa Degnens Aksjon.
	
-- Hva' for en Degn?
	
-- Ham, Jørrensen -- --
	
-- Venstremanden?
	
-- Ja, <sp>Di</sp> er begriveli'vis højre? spurgte Hans 
Olsen og kneb det ene øje til.
	
-- Naa--aa --
	
-- Jo, kom ikke med den, Fa'er! -- -- Men det er
sgu aa li'emeget, <sp>hva</sp>' ma' er, naar bare ma' er, hva'
ma' <sp>er</sp>! sagde han saa. -- Men se nu denne hersens
Jørrensen, ham jeg købte Koen a', ham ha'de <sp>vi</sp> jo
val't. Og der var ikke Ende paa hans store Ord og
fede Flæsk! For Snakketøj ha'de han. -- -- Men saa
kommer der jo dette Cirkumlære rundt, a' Degnene sku'
holde deres Kæft. Men det ku' vorres begriveli'vis ikke.
Og saa faar han jo sin Afskedi'else.
	
-- Stakkels Mand! sagde jeg.
	
-- <sp>Ja</sp>, det ka' jo vaarre slemt nok, indrømmede
Hans Olsen med en beklagende Bevægelse, -- for han
<sp>sat</sp> jo med Kone og Børn. -- -- Men han ble' dov
altfor rent spillende tosset igen! Han rendte til 
Menister og Amtmand, og græd og lamerterte og sa'e 
saaden og saaden -- a' <sp>han</sp> ha'de aldri' ment et Ord
med det hele, og a' det var vos, der ha'de skubbet
ham frem og -- -- og saaden og saaden.
	
-- Naa?
	
-- Jo, og saa fik han da Pensjonen -- -- Men
sanitiji' gik han her og prækede for vos, a' <sp>han</sp> var
en Ka'l, der stod ved sit Ord, og han sku' sattentame
nok lære dem! -- -- Og vi væller ham jo glat væk
ind en Gang til. -- -- <sp>Menn</sp> saa ser vi sidden hen
i Avisen, hvodden det er fat! A' han brød sig Fa'en
om <sp>vos</sp>, men stemte med di andre! -- -- Herovre
turde han begriveli'vis ikke vise sig tiere. Og han blev
da heller ikke val't mer! -- -- Men hva' ku' det
skade ham? Han ha'de lirket og smissket saaden for
di derinde, a' han fik Penge fra en Stiftelse. -- --
Og nu sitter han i Køvenhavn og har en Helvedes til
Skole!
	
-- Det har været en klog Mand, sagde jeg.
	
-- Klov, ja! gentog Hans Olsen harmfuldt, -- det
takker Saten ham for! Paa deri Vis ka' vi sgu 
allesammen vaarre klove! -- -- snydde og bedrave og gaa
fra sit Ord! -- -- Næ--i, Fa'er, sagde han og lagde
Haanden tungt paa min Skulder -- enten <sp>er</sp> ma' no'et,
eller osse er ma' en Fusentask! -- -- Ja, <sp>det</sp> er nu
<sp>min</sp> Mening! endte han rød i Kalotten.

-- Ja, naturligvis har Hans Olsen Ret, sagde jeg --
men -- --
	
-- Se nu paa den røde! udbrød han pludselig og
pegede paa Degnens Ko, -- sikken hun staar og 
lumsker med Øjnene! Det er min Sali'hed, li'som jeg ku'
se Jørrensen for mig! -- -- Og malkede hun ikke saa
kontant, saa sku' <sp>jeg</sp> vist ikke gi' hinne Husly i manne
Dave.

-- Ja, hun ser unægtelig noget lumsk ud, sagde jeg.

-- Jamen vi kender hinne! fortsatte Hans Olsen, --
vi <sp>kender hinne</sp>! -- -- Men det fø'ste Aar, hun
var her, spillede hun vos re'nok en slem Komedje. --
-- Dengang jeg købte hende ovre paa Aksjonen, stod 
Jørrensen jo hos og berettede en lang Sludder om, a' hun
var det fre'somineli'ste Kre'tur, han no'ensinde ha'de
ha't Omgang med og -- saaden og saaden. -- -- Og
en Tid <sp>gik</sp> det jo osse. Men saa en Dav a' min 
ældste Søn trækker hinne ud til Vandstedet her omme ba'
Haven, saa render hun ham det ene Horn ind lie bav
i, saa Endetarmen splintres paa ham, og han ku' 
hverken kryve eller gaa og maatte holde Sengen i over tre
Maaneder. -- -- Se, <sp>det</sp> kalder jeg jo heller ikke 
ho'net a' Jørrensen!
	
-- Jamen, det kunde han dog ikke vide noget om,
sagde jeg.
	
-- Aa jo Fa'en ku' han saa! sagde Hans Olsen 
afgjort. -- Men den Slavs Folk ka' nu aldri' uden at di
saaden immer ska' lumske sig frem i Verden!
	
-- De har nok købt Anders Karlsens Vænge 
heroppe ved Klatterup? sagde jeg saa for at slippe for
mere Jørgensen.
	
-- Ja.
	
-- Hvor mange Tønder Land er det?
	
-- Fem. -- -- Deres Bro'er vilde nok osse ha't
dem? sagde Hans og kneb det højre Øje sammen.
	
-- Det vilde han nok, ja.
	
-- Hi hi! grinte han. -- Fa'er!

-- Nu har De snart en stor Gaard, vedblev jeg.
	
-- Ja--a, det hjælper! -- -- Syvogtresindstyve 
Tønder Land! -- Folk har sgu ossensaa ondt nok a'
det. Di si'er, jeg har formeget Jord! Men hva' Fa'en,
naar jeg <sp>passer</sp> det?
	
-- Næ--i! sagde jeg. -- Det ligger nok lige op til
Præstens Have?
	
-- Ja, det gør.
	
-- Han er blevet svær gammel paa de sidste Aar.
	
-- Ja, han er sgu saa! -- -- Men det var aa en
forblomstret ulden Histaarie med Datteren. -- -- Ska'
vi gaa ind til Svinene?
	
-- Ja, sagde jeg. -- Men jeg maa nok forresten
snart se at komme hjem ad Frørup til! sagde jeg og
saa' paa mit Uhr.
	
-- Aa skidt! mente Hans Olsen. -- Kandedaten gaar
jo alli'evel bare her og driver.
	
Og saa gik vi ind til Svinene.
	
-- Hva' si'er Di til <sp>den</sp>? spurgte Hans og pegede
paa en So, der laa yppig henslængt paa Siden og 
gryntede.
	
En tolv--fjorten Smaagrise væltede om mellem 
hverandre ovenpaa den gamle og sloges om at komme til.
	
-- Den er modbydelig! sagde jeg.
	
Han saa' paa mig i højeste Forbavselse.
	
-- Ja, jeg mener, sagde jeg hurtig den er tyk,
den er fed -- --
	
-- Ja, nikkede han, men skævede dog endnu lidt
mistroisk hen paa mig, -- det er en ma'esløs So! --
-- Og saa faar jeg ti Kroner for hver a' di smaa. Det
klodser!
	
-- Hvor er de andre? spurgte jeg og kiggede ned
i et tomt Aflukke ved Siden af.
	
-- Di er udenfor, sagde Hans. -- Di har sgu godt
a' og faa lidt Mosjun engang imellem. Og saa fiser de
saa rart ud med det samme.
	
-- Ja--a, sagde jeg.

-- Næmen, Præsten heroppe, vedblev han -- han
ha'de sgu en So her i Forfjor, <sp>det</sp> var en Tamp! --
-- Men <sp>nu</sp>! nu har han jo forpagtet Avlingen ud til
David Hansen -- og saaden, og nu brydder han sig
hverken om <sp>det</sp>, eller no'et andet.
	
-- Han kan dog kun være et Par og halvtreds?
spurgte jeg.
	
-- Næ--i! Men det <sp>var</sp> jo denne fortry'eli'e 
Histaarie med Datteren. -- -- <sp>Jeg</sp> tror begriveli'vis ikke
et Ord a' den! Men sæl om den nu'nte var Tilfældet,
saa tog den gamle sig alli'vel det hele saa nær, a' han
var ved a' gaa i Jor'en over det. -- -- Og han søjer
da nok ossensaa en anden Kald, si'er di.
	
-- Det kom jo ikke til nogen Undersøgelse? spurgte
jeg.
	
-- Næ--i, for han er jo da Præst! -- -- Og han
ku' jo bare la' Folk snakke, den Kludremads! Men se,
det var jo det, a' <sp>han</sp> ha'de nok ikke no'et med det
a' gøre, det var Konen og saa Datteren.
	
-- Jamen Datteren laa jo til Sengs -- --
	
-- Ja, der er jo aa dem, der si'er, a' det var <sp>ham</sp>
og Konen, vedblev Hans Olsen hemmelighedsfuldt. --
Fa'en hitte forresten ud a' 'et! -- -- a' di ha'de ta'et
Barnet, lisom Datteren laa daanet og ha'de født det. --
-- Og saa var 'et jo, a' Stupi'en ble' syg derude ved
Fugleskydningen og kom hjem og saa' det.
	
-- Ja, hva' <sp>saa</sp>' hun? sagde jeg og rystede paa 
Hovedet.
	
-- Ja, hun saa' sgu da, a' di ha'de lagt under 
Ovnen, og a' der var en masendes Hede!
	
-- Fruen ha'de vel bagt eller stegt, sagde jeg.
	
-- Ja, det var nok netop <sp>det</sp>! Men hva' var det,
hun ha'de stegt?
	
-- Og saadan noget tror De paa?
	
-- Næi, næ--i! Gu'fader! jeg tror s'men aldri' en
Muk! forsikrede Hans ivrig. Men løjerli't var 'et nu
li'godt allievel, a' Fruen ha'de ha't saadan et Jav med
og faa alle Pi'erne ud til Fugleskydningen derude i
Storskoven. <sp>Hun</sp> plejer sgu elle's ikke og vaarre saa
ettergi'endes a' sig.
	
-- Hvor blev Datteren af? spurgte jeg.
	
-- Ja, hun ble' jo sendt til hinnes Tante ovre paa
Møen, og dér er hun endnu. Og Stupi'en maatte skifte
til den fø'ste Bissedav -- -- Men <sp>jeg</sp> har for den Savs
Skyld aldri' ha't no'et udstaaende med Præsten! sluttede
Hans Olsen og smed noget rent Halm ind i den 
tomme Svinesti. -- Han taler, som han ska', og er elle's
en herli' Mand -- saaden. -- -- Vil Kandedaten ikke
ud og se Bierne? spurgte han saa.
	
-- Næ Tak, sagde jeg -- nu maa jeg skam afsted!

-- -- Men en anden Gang, Hans Olsen.

-- -- -- --

-- Mutter! kaldte han, da vi igen stod ude i 
Gaarden. -- Kandedaten vil si'e Fa'vel!
	
Og Konen kom ud og rakte mig de to Fingre, som
jeg atter hjærtelig trykkede.
	
-- Si' til Deres Bro'er, raabte Hans Olsen efter mig
ud gennem Porten, -- a' han ka' sgu elle's godt faa
di fem Tønder Land.
	
-- Ja det er vel saa til halv Pris? spurgte jeg.
	
-- Hi, hi! klukkede Hans og rev sig i Nakken. --
Fa'er!




ENDETØNDEN


Det var en ustyrli' mærkværdi' Hest! sagde 
Staldkarlen Niels Lende, da vi en Aftenstund sad 
sammen paa den lille Bænk omme ved Indkørselen og røg
vore Piber. -- Og saaden <sp>hun</sp> ku' spekelere! sagde
han -- det var liefrem eurimeli't!
	
-- Ja, sagde jeg, -- klog var hun!
	
-- Og se nu her igaar da hun døde, vedblev Niels
fordybet i Minderne -- saa stod hun jo løs i Baasen.
Grimmen ha'de jeg ta'et a' hinne a' den Grund, a' saa
ku' hun jo li'som lidt bekvemmere hoste ud. -- Jeg
stod nere og muede under Jarlstenshoppen -- <sp>hun</sp>
ha'de jo Durkløv -- og tænkte ikke paa nogen Ting
i denne Verden. Ser jeg hinne saa ikke mirnik og
dirnik gaa li'e bavlæns ud a' Baasen, Endetønden!
Hva' Satan! tænker jeg. Og saa gaar hun ganske 
gesindi' op til Vindvet ud til det nordre Engstykke,
Kandedat Johannes véd. Og dér stiller hun sig op og
spekelerer med Øjnene li'e lukt ud igennem Ruderne.
Hva' Fa'en ridder Endetønden! tænker jeg igen og vil
op til hinne. Men saa vender hun sig ganske stille
rundt. Og Hoedet hænger helt nere mellem Forbenene
paa hinne. Og saa gaar hun li'saa nyeli' op i Baasen
igen. Og hun snuser en totre Gange til Havren -- for
jeg ga' hinne jo mest Havre paa det sidste, gjorde
jeg, Skravlet! For én tænker jo ve' saaden Lejlihedder
paa sig sæl osse, Kandedat Johannes, sagde Niels og
nikkede alvorlig -- om no'en sku' bevise én Venlihed
og Kærli'hed, naar Vorherre falder paa og kalde én til
sig! -- -- og saa smækker hun sig ner. Og væk er
hun, li'e kontant død med det samme!
	
-- Ja--a, sagde jeg, -- hun var jo gammel! -- --
Bestilte hun andet end at køre med Faarepers Hus nu?
	
-- Næ--i. Ja det vil si'e, hun maatte jo en lille
Trip til Byen engang imellem, men det ku' jo datte
udarbejde hinne. -- -- Men ka' Kandedaten faa i sit
Ho'ede, <sp>hva</sp>' hun vilde oppe ved det nordre Vindve?
spurgte Niels og saa' mig dybt ind i Øjnene.
	
-- Hun vilde vel se paa Marken og Græsset for
sidste Gang, Niels, sagde jeg.
	
-- Ja--a, sagde han -- én véd junte, hva' det er
a' dø, før én sæl lisom har prøvet det! -- -- Men
én Ting synes jeg nu alli'evel, a' hun er for god til,
og det er, a' der saaden ska' koges Sæve paa hinne.
	
-- Skal der da det? spurgte jeg.
	
-- Ja vel saa! sagde Niels vredt. -- Har Kandedaten
ikke hørt <sp>det</sp>?
	
-- Nej!
	
-- Jo--o, det er Husjomfruen, er 'et, den 
Lappedykker! hun er li'som hun er rent vanslægtet etter a'
koge Sæve. -- -- Og mer end som en fjorten--femten
Pund bli'er der danne, for maver var hun, lagde han
til. -- -- Naa, men der er jo ikke stort a' si'e til 'et,
sluttede han i en behersket Tone -- for den Vej er
vi jo alle beskaaret! -- -- Men elle's mener jeg da
for <sp>min</sp> Part, ivrede han igen -- a' sæl om 
Endetønden ikke var mer end som en Firfødding, saa ha'de
hun da nok fortjent en mere kristeli' Reverens, for hun
var allenfals li'saa klov som Jomfru Jensen, om osse
hun spankelerer Jor'en over paa to!
	
Og Niels suttede paa Piben, saa det skrattede nede
i Svampedaasen.
	
-- Hvor kom det sig, at hun havde faaet det 
underlige Navn? spurgte jeg lidt efter.
	
-- Ja--ja--a, smilede han, -- hva' ka' Menneskene
ikke hitte paa! -- -- Hun bar det forresten allerede,
da Kandedat Johannes Bro'er køvte hinne ovre a' Pille
Smedden i Skovbølle. Di sa'e, a' det var Sønnen, ham
den lille gesvansi'e Lappeskrædre i Kastrup Vænge, a'
det var ham, der ha'de døvt hinne begrundet paa, a'
hun ha'de saaden svære Hofteben. -- Og sommetidens,
naar det begyndte a' tusse, eller det var taaget i Vejret,
saa li'nede hun sgu ossensaa grangiveli' en a' di store
Edderkopper, Kandedaten véd. -- Men det sku' 
begriveli'vis vaarre en <sp>meget</sp> stor, lagde han forklarende
til.
	
-- Ja naturligvis, sagde jeg.
	
-- Og saa var der jo ossensaa <sp>det</sp>, vedblev han
og rykkede mig lidt nærmere, -- a' hun ha'de den
Svavhed, (her blev hans Stemme lav fortrolig) a' hun
ikke for aldrig det ku' holde paa sine Vinde, og <sp>sær</sp>
naar hun slog over i Trav.
	
-- Naa herregud! sagde jeg, -- det kan jo hændes
den bedste.
	
-- Ja, Gu' ka' 'et saa! sagde Niels. -- Og <sp>hun</sp>
ku' allenfals ikke for 'et.
	
-- Hun var nok ellers flink? vedblev jeg.
	
-- Ja, <sp>det</sp> var hun! Der har s'men aldri' vaarren et
undt Ord mellem vos.
	
-- Jeg synes dog, jeg kan huske noget om en
Historie, Du og -- --
	
-- Ja--a, ja--a! sagde Niels. -- Men det var straks,
da vi ha'de faaet hinne.
	
-- Hvad var det egentlig, der skete?
	
-- Naa--aa, sagde han og blinkede polisk med det
ene Øje. -- Johannes véd det sgu godt!
	
-- Nej jeg forsikrer Dig! Løb den fra Dig?
	
-- Næ--i, næ--i! sagde han ivrig. -- Gu' gjorde
hun ej! -- Næi, se det var jo en Søndav, begyndte
han saa, -- a' jeg red paa hinne ud etter Posten. Saa
møder jeg ham, Jakob, Avlskalen ovre fra 
Grængegaar'en. Og vi kommer jo ner hos Langlænderen omme
i Bispegangen og faar vos et Par smaa Kradsere. Jakob
red paa Stykhesten, der var en farli' Giraf til a' føjte
a'. Og saa paa Hjemturen lidt ude paa Kamstrup
Landevej si'er Jakob til mig, om vi sku' kapridde. Og
jeg si'er jo ja, endda jeg ikke kender Bestet, jeg 
ridder paa, saaden indtrængende. -- Jakob sætter saa
i med Stykhesten, til det rasler etter. Og jeg tæ'sker
jo løs paa Endetønden, og hun begynder da ossensaa
saa smaat a' fjærte a'sted. Men der var begriveli' vis
ikke <sp>Tale</sp> om, a' vi ku' urette no'et. -- Nu ha'de
jeg ladt mig Fortælle derovre fra Skovhølle, a' hun
sku' blie lisom det bare Krudt, naar hun ble' killet
mellem Ørene. -- Enhver har jo <sp>sine</sp> Svavhedder,
Kandedat Johannes! Se nu Sidse Smeds! hun ka' for
sit Liv ikke taale a' faa Spindesvæv i Ansigtet. Og
ham, Pe Dimbolt, han bli'er saa ædende gal, naar der
sitter en Hane paa hans Brøndvippe! Næmen saa 
tænker jeg jo, a' det vilde vaarre en evi' Skam baade for
mig og for Gaar'en, om Stykhesten sku' komme fø'st.
Og saa stikker jeg jo Slikkefingren op i Nakken paa
Endetønden og lirker hinne lidt mellem Haarene. Men
hun ryster sig bare og grynter, akkerat som hun ku'
vaarre en Pattegris. Saa lirker jeg igen. -- -- For
Jakob vendte sig om og vrængte Næse a' mig. Men
Fa'en rive mig, om saa ikke Endetønden li'e med det
samme staar saa fast som en Slivesten, saa jeg nær
var gaaen ud over Ho'edet paa hinne. Ko's bevares,
hvor ble' jeg dog gal! -- -- For én er jo aldrig det
Menneske, én gi'er sig tid for, naar Vreden ta'er én,
Kandedat, Johannes! -- -- Og saa griver jeg med hele
Haanden fat mellem Ørene paa hinne og river og
rusker, saa jeg ble' fuldkommen laadden paa Fingrene
a' alle di Haar, jeg trak ud. Nu ska' Du Dælen splintre
mig, frem, enten Du vil eller ej, dit Smørtru'! tænkte
jeg. Men Fa'en maa bli'e klov paa Dyrenes Tænkemande,
for Endetønden begynder a' gaa bavlæns. Li'saa ny'eli'
bavlæns som en Vandtaske! Og saa spaserte hun
mirnik og dirnik over a' Grøften til. Jeg sparker hinne i
Siddebenene og tæ'sker hinne. Men bavlæns gaar hun
nu immerhen. Og lie med ét javer hun bægge 
Hinterfusserne ner i Vejgrøften. Og dér staar hun! Jeg ku'
begriveii'vis ikke holde mig fast i Længden, natulivis!
Og jeg maatte jo la'e mig glidde ud over Rumpen paa
hinne og ner paa Digevolden. Men aldri' <sp>har</sp> jeg
vaarren saa knusende i mit Ho'ede! Det liefrem kogte
med Edder og Forgift i det. Og saa trækker jeg en
Stavre ud a' Gær'et. -- Jakob var helt oppe paa
den anden Side Kastbjærg Mølle for længe siden! -- --
og saa kravler jeg op paa Vejen med Tømmen i den
anden Haand. -- -- Jeg tror, a' jeg ku' ha' tosket
hinne ihjæl! For det er eurimeli', saa Kraften sti'er
i et Menneske, Kandedat Johannes, naar Forstanden
er væk! sluttede han og gav sig ivrig til at sutte paa
sin Pibe.
	
-- Der er vist ikke Ild, Niels, sagde jeg. -- Værsgod,
her er Stikker.
	
-- Tak, sagde han og tændte.
	
-- Naa? sagde jeg saa.
	
-- Ja--a, Kandedat Johannes, begyndte han igen,
da han havde faaet sig et Par Mundfulde, -- jeg <sp>har</sp>
oplevet meget i <sp>min</sp> Tid baade her i Sognet, og mens
jeg laa i Tjenesten! Men aldri' i mine livfødte Timer
er jeg ble'en saa rent sørg-mo-di-gen stemt som i <sp>den</sp>
Stund! Det var li'som no'en tog mig indvendi' paa
Hjærtet, og saa ble' jeg saa underli' tyngslet i hele
min Krop, li'som a' der var lagt en Tønde Hvede paa
mig.
	
-- Hvad var der da i Vejen? spurgte jeg.
	
-- Det var Endetønden, sagde Niels og nikkede hen
for sig -- det var Hesten! -- -- Og hade jeg ikke
hørt, n' det er Digt og Histaarie, a' manne Mennesker
etter deres Død sætte sig ner i Dyr og andre levendes
Ting, saa sku' jeg s'oret paa, a' det var min Søster
Marie, der saa' ud igennem hinnes Øjne!

-- <sp>Din Søster</sp>! sagde jeg.
	
-- Ja for Dyret staar jo dernede i Grøften, og hele
hinnes Legeme bæver, og Knæerne ryster, saa hun er
ved a' styrte om. Og saa ser hun hen paa mig og
paa Stokken, jeg ha'de brukken fra Gær'et, lisom hun
ku' si'e: slaa kun, Niels! slaa mig kun! -- -- Men
jeg slog ikke, gjorde jeg ikke, for Stokken faldt ud a'
mine Fingre og trillede væk. Og lie med det samme
glidder der saaden et underlit Skilderi forbi mine Øjne!
Og <sp>det</sp> var min Søster. -- -- Hun døde vel her for
tyve Aar siden, og i manne Aar har jeg s'men ikke
tænkt paa hinne. For der kommer jo saa meget 
imellem, Kandedat Johannes! -- -- Hun gik nu immerhen
og rystede, og det var lisom hun ikke ku' støtte paa
Benene. Det var Sanfejs, hun hade, og hun ha'de faaet
det, da hun var fem Aar. Alting, hva' hun sku' bære,
det tabte hun. Og naar saa den gamle vilde ry'e i
Haarene paa hinne, saa var 'et, hun immer saa' paa
hinne med sine Øjne og sa'e: slaa mig kun, Mo'er,
slaa mig kun! men jeg ka' ikke gøre for 'et! Og saa
græd hun, Skrovet, -- og saa græd hun.
	
Her standsede Niels og bankede sindig sin Pibe ud
mod Kanten af Bænken. Derpaa sagde han:
	
-- Etter hva' jeg nu saaden sæl har tænkt mig ud,
Kandedat Johannes, sagde han, -- saa formoder jeg, a'
Dyrene har deres Tanker indvendi' li'som vos 
Mennesker, og a' naarenstid di paa én eller anden Maade har
ét eller andet for dem sæl, saa maa vi agte det.
	
-- Ja--a, sagde jeg -- det er vist meget rigtig,
Niels.
	
-- Forstaar sig vel, forklarede han videre -- <sp>jeg</sp>
har jo kun min Lærdom fra Hestene, begrundet paa,
a' det er dem, jeg har stoderet al min Tid. Hvordan
det forholder sig med Køerne og di lavere Klasser, se
det ka' jeg jo vanskeli' ha' no'en Mening om.
	
-- Nej, vist ikke, sagde jeg. -- Men hvad blev det
saa til med Endetønden?

-- Naar jeg maa si'e min Mening rent ud, vedblev
Niels og fortsatte sin egen Tankegang -- saa tror jeg
fuldt hen, a' Hestene er di Skavelser, der kommer vos
Mennesker mest nær i det, ma' kalder Spekelasjun og
Handlemaade? (Her saa' han spørgende op paa mig.)

-- Ja--a! sagde jeg hurtig, ja, det tror jeg ogsaa!
	
-- Og hva' Endetønden angaar, vedblev han, -- saa
har <sp>jeg</sp> aldri' kendt hinners Li'emand til a' spekelere.
	
-- Hvordan kom Du saa hjem med hende? spurgte
jeg.

-- Jo--o sagde Niels, -- jeg mener nu som saa,
a' <sp>har</sp> jeg fornærmet et Væsen, enten hun saa gaar
paa to, eller paa fire, saa er d'inte min Ære for nær
a' anerkende det.
	
-- Nej, sagde jeg -- det er fuldkommen sandt.
	
-- Nu si'er vi, a' jeg ha'de gjort Kandedaten Skade
pan Lejemet, sagde Niels ivrig og med en bred Gestus
af højre Haand -- eller jeg vil formode, a' jeg ha'de
forklejnet Kandedaten ved Tale, eller paa anden Vis!
-- -- Vilde det saa'nte være smukt a' mig, om jeg
beklavede det?
	
-- Jo--o! sagde jeg.
	
-- Og ha'de Kandedaten fornærmet <sp>mig</sp>, vilde 
Kandedaten saa ka'ske la' <sp>det</sp> bli'e sittende?
	
-- Aldrig! sagde jeg. Jeg vilde straks -- --
	
-- Naa! smilte Niels tilfreds, -- ja, ser vi <sp>det</sp>!
	
-- Maatte Du trække Endetønden hjem? spurgte jeg.
	
-- Næ--i vist ikke, sagde han forarget -- vist ikke!
der er da Maade med alt! -- -- Næ--i, da jeg ha'de
smidt Stokken og sundet mig lidt, saa gik jeg hen til
hinne. Og saa tog jeg hinne omkring Mulen og sa'e
-- for <sp>min</sp> private Mening er 'et nu, a' Dyrene 
forstaar vos -- -- naar vi da elle's snakker <sp>dansk</sp>
til dem! -- -- og saa sa'e jeg: Saa er vi vel nu
kvit, gamle? Og hun strøg Mulen op og ner' a' min
Aksel og saa' saaden paa mig, a' jeg ruskede en Tot
Græs og ga' hinne. Og saa red vi hjem, sluttede han.

-- -- Og der har aldrig vaarren et undt Ord mellem
vos siden.
	
Nu sad Niels en Stund uden at tale. Han stødte
ganske smaat til en Jordklump med Spidsen af sin
Træsko.

-- Hva' er Klokken, med Forlov? sagde han saa.

-- Et Kvarter over ni!
	
Han rejste sig.

-- En maa nok saa ind a' fodre til Natten, sagde han.
-- Mon vi holder Oventørre i Maaren? sagde han og
saa' op i Luften. -- Kandedat, kom det saa 
pludselig, -- om Di ku' lægge et Ord ind, saa der ikke
ble' kogt Sæve pan hinne?

-- Jeg skal gøre, hvad jeg kan, Niels! sagde jeg.

-- Etter <sp>min</sp> private Mening, vedblev han, -- saa
ska' Di nu angrive Jomfru Jensen langt mere end som
Deres Bro'er, for det er hinne, der er rent taaveli' paa
<sp>det</sp> Omraade.

-- Jeg skal nok tale med hende, sagde jeg.

-- For Endetønden var jo begrivelivis ikke mere
end som en Hest, sluttede han af -- og det ku' jo
enhver se. Men den stod mig nu li'godt alli'vel paa
det Omraade li'som en Smule nærmere end som de
fleste.
	
Jeg nikkede. Og Niels gik langsomt ind over 
Møddingen hen mod Stalddøren.




EN MIDDAG


Der var Middag paa Frørup.

Jensen havde været i sit Es. Munden havde ikke
staaet lukket paa hende, Og min Broder Niels havde i
den Anledning haft et Par smaa Anfald af sit Kvindehad.
Men da Gæsterne under Spisningen hvert øjeblik 
erklærede, at <sp>aldrig</sp> havde de smagt delikatere Mad, 
nikkede Niels i Smug ned til mig, og vi drak et Glas
sammen. Og jeg kunde se, at det var Jensen, vi drak paa.
	
Middagen var ogsaa efter Omstændighederne al Ære
værd.

<tab><tab>Suppe.<tab><tab>Rødvin.
<tab><tab>Laksørred.<tab><tab>Sauterne.
<tab><tab>Kyllinger.
<tab><tab>Artiskok.<tab><tab>Champagne.
<tab><tab>Oksesteg.<tab><tab>Portvin
<tab><tab>Is.<tab><tab><tab>Madeira.
<tab><tab>Dessert.

Da Niels med sit mest fortærende Blik havde sagt til
Jensen, at vi skulde have Middag paa elleve Personer:
om hun vilde være saa god at træffe sine 
Forholdsregler! havde hele hendes lille Person bævet af Henrykkelse.
Og idet hun vendte sig om imod mig, sagde hun:
	
-- Hi! saa skal man da ind og gøre Front for di
<sp>kære</sp> Mandfolk!
	
Dertil vrinskede hun som en Hoppe og fór nynnende
ud at Døren.
	
-- Jeg si'er hende Fanden tordne mig op til Skiftedag!
bandede Niels. -- Du skal se, Johannes, hun gør
Skandale!
	
Men ved Bordet blev han, som sagt, forsonet. Ganske
vist saa' jeg ham vippe urolig paa Stolen, da Jensen et
Par Gange, medens hun bød rundt, puffede med Albuen
til Baronen fra Vintersborg og med sit mest henrivende
Smil sagde: Ta' kun lidt mere, Hr. Baron! Men da 
Baronen virkelig hver Gang tog lidt mere, faldt Niels hurtig
til Ro igen.
	
Alle gjorde iøvrigt, hvad de formaaede. Men en særlig
Fornøjelse var det dog at se gamle Forpagter Egelund
spise Artiskok.
	
Efter Desserten serverede Jensen Kaffen inde i 
Kontoret.
	
Da Samtalen en Stund havde drejet sig om rent 
almindelige Emner: om den nye Sognerandsformand, om
Høsten og Regnvejret, om Præmietyren Arctur og Inspektør
Nørregnards glasøjede Knapstrupper, tog man sine Glas
og Kognaksflasken og gik op i Billiardstuen. Kun 
Baronen fra Vintersborg og jeg blev tilbage i Kontoret.
	
Solen spillede ind gennem Lindeløvet udenfor 
Vinduerne og hoppede rundt mellem Bøsserne og 
Jagtrekvisiterne paa Væggen ligeoverfor. Chartreuseflasken lyste
grønligt paa Bordet foran os. Og Cigarrøgen oppe under
Loftet sank og steg i store bløde Puder.
	
Vi sad i fortrolig Samtale i den højryggede Sofa med
Fantasibetrækket.
	
Baronen var en lille blegfed Mand med korte Ben og
en oppustet Mave, der voldte, at han i meget mindede
om en Kropdue.
	
Særlig naar han sad ned, var hans Mave ham vistnok
til Besvær. Han saa' idetmindste yderst anstrængt ud
dér ved Siden af mig med Nakken trykket ind mod
Sofaryggen og Øjnene stift hæftede paa Gibsrosetten oppe
ved Lampekrogen.
	
-- De ønsker ikke at spille Billard, Hr. Baron?
spurgte min Broder inde fra Dagligstuen.

-- Næ Tak, sagde Baronen -- næ Tak!
	
-- Har De Cigarer?

-- Jo Tak, sagde han -- jo Tak! -- -- Næ, som
jeg <sp>siger</sp> Dem! fortsatte han sin Samtale med mig.
-- Diana <sp>søger</sp> sin Lige! -- -- Nu kommer jeg her
i Fjor den tyvende September gaaende med hende over
min Hvedestub. -- -- Og pludselig <sp>staar</sp> hun! -- --
Jeg har ingen Bøsse, men hun <sp>staar</sp>! -- -- <sp>Hvad</sp>
har jeg at gøre? -- -- <sp>Jeg</sp> hjem! -- -- godt 
halvanden Fjerdingvej -- --
 
-- Næ virkelig -- --
 
-- Jo. -- -- <sp>Godt</sp> halvanden Fjerdingvej! -- --
Og da jeg kommer tilbage, <sp>staar</sp> hun der endnu!	--
Og jeg <sp>doublerer</sp> ti Høns!
 
-- Det var Satans -- --

-- Ja. -- -- <sp>Jeg</sp> doublerer ti Høns! Den	
treogtyvende Februar kommer jeg ned i min Mose -- -- med
<sp>Bøsse</sp>, men uden Hund. -- -- Dér ligger mig to 
Ænder i Rørene. -- -- Jeg skyder dem. -- -- Gaar
hjem og henter Diana, og <sp>hun</sp> finder dem.
	
-- Næ!
	
-- Hun <sp>finder</sp> dem! -- Jeg solgte ikke den Hund
for Tusind <sp>Kroner</sp>!
 
-- Hvor har Baronen faaet den fra?
 
-- En Datterdatter af min Roseberry, som jeg i v.
Achens Tid solgte til Forpagter Egelund!
 
-- Naa den! udbrød jeg.
	
-- Kendte Kandidaten den? spurgte Baronen glad
bevæget og rullede sit Ansigt om imod mig.
	
-- Næ, men Egelund har jo opkaldt sin Husholderske
efter den.
	
-- Ja, den Egelund, den Egelund! lo Baronen, og
hans Mave gyngede, -- han er en stor Filur! -- -- Aa
vil Kandidaten ikke række mig Chartreusen?
	
-- Maa jeg skænke? spurgte jeg galant.
	
-- Tak, Tak, Tak! sagde han og lagde sin Haand
kærtegnende paa min. Hans Fingre var bløde og klamme
som en Vandmand.
	
-- Véd De, hvad hun brugte den Hund til? spurgte
han saa og grinte som en Trækvind, der klemmer sig
gennem en Dørsprække: -- Hirr, hirr, hir-r-r!
	
-- Nej?
	
-- Til sin private Fornøje1se! -- -- Hva'? hirr, hirr,
hir-r-r. Og han puffede mig i Siden med Albuen.

Jeg svarede ikke. Og lidt efter spurgte han:
	
-- Har Kandidaten kendt Kammerherren? -- -- nej, næ?
	
-- Næ--i, sagde jeg.

-- En fortræffelig Mand, aldeles <sp>fortræffelig</sp>
Mand! -- -- Men jaloux!

-- Saa--aa?
	
-- Ja. -- -- Han forbød sin Hustru at tale med
mig -- -- med <sp>mig</sp>! hirr, hirr, hirr! -- -- Kan De
forstaa?
	
-- Næ! sagde jeg.
	
-- <sp>Sørge1igt</sp>, at det Gods skulde splittes! 
vedblev han.
	
-- Kendte Kandidaten den gamle Etatsraad?
	
-- Kammerherrens <sp>Fa'er</sp>? sagde jeg.
	
-- Næ, nej naturligvis! -- -- Han havde jo tjent sig
denne uhyre Formue i Begyndelsen af Aarhundredet. --
Andre <sp>mistede</sp> -- <sp>han</sp> forstod det! -- --
Købte saa Frørup her paa Elmelunde og Knækholte paa
Fyn. -- <sp>Skade</sp>, at der ingen Børn kom! -- --
Véd De, hvad man siger? spurgte han pludselig og drejede
Hovedet om mod mig.

-- Nej -- --

-- Man siger for aldeles vist, at den gamle 
Etatsraadinde lod baade Kammerherren og Kammerjunkeren
gilde -- -- hirr, hirr, hir-r-r!
	
-- Nej! det har jeg dog ikke hørt.
	
-- Jo. -- -- For hun <sp>var</sp> jo slem! -- -- Tjeneren
og Kudsken, og <sp>hvem</sp> der vilde! -- -- Og saa var
hun vel bange for, at Børnene skulde arve hendes 
fortryllende Egenskaber -- -- hirr, hirr, hir-r-r!
	
-- Skal Baronen ikke ha' en frisk Cigar?

-- Tak! -- -- Og hun skal ha'e gjort det <sp>selv</sp> --
-- mens Vognen kørte efter Lægen. -- -- Flot Kone,
hva'? -- -- Har De en Kniv? spurgte han saa og lagde
sin Haand over paa mit Ben.

-- Værsgod, sagde jeg.
	
Han tog Kniven.
	
-- Den er varm, sagde han -- af det unge Legeme
-- -- hirr, hirr, hir-r-r!
	
Jeg flyttede mig lidt bort fra ham. Han sad og 
kiggede paa mig fra Siden, medens han skar Spidsen af
Cigaren.
	
-- De rejser snart? spurgte han saa.
	
-- Ja, en af Dagene.
	
-- Kommer De ikke til Vintersborg først?
	
-- Jo, Tak, hvis min Bro'er har Heste.
	
-- Kunde De ikke ha' Lyst til at blive en otte 
Dages Tid hos mig? vedblev han.
	
-- Tak, men det kan jeg skam ikke.
	
-- Tænk over det. -- -- De er velkommen.
	
-- Tak, sagde jeg.
	
Og saa blev der en Pause.
	
Baronen laa stadig pan Nakken og stirrede op i 
Loftet. Cigaren havde han sat i et mægtigt Merskumsrør
med Ravspids. Og alle hans Fingre var besat med
Ringe.
	
-- Skal vi ikke gaa ind og spille Billard, Hr. Baron?
spurgte jeg.
	
-- <sp>Nej</sp>, <sp>nej</sp>, unge Mand! -- -- Vi har det jo 
<sp>fortrinligt</sp>! -- -- Skænk en Chartreuse! sagde han og
lagde Haanden op pan min Skulder, snaledes at et Par
af Fingerspidserne kom til at ligge paa min Hals. Det
fór mig koldt ned gennem Rygraden.
	
-- Jeg tror heller, jeg vil ha' Kognak! sagde jeg og
rejste mig.

Og saa tog jeg mit Glas og gik ind gennem 
Dagligstuen til Billardværelset.

-- -- -- --

-- Hvor stor er Frørup egentlig? hørte jeg 
Jægermesteren fra Gottesgave spørge, da han stod i Døren.
	
-- I Dag er 'en sgu nok sine tre Tusind Tønder
Land! klunkede Forpagter Egelund -- for det er 
umanerlig Lavvande!
	
Dyrlæge Hansen sad henne i en Krog med en Cigar
i Munden og et Glas Kognak staaende i Vindueskarmen.
	
-- Naa Dyrlæge, sagde jeg, hvad sidder <sp>De</sp> og
tænker paa?
	
-- Jeg fordøjer, sagde han.
	
Dyrlægen var Ungkarl. I de elleve Aar, han havde
været nedsat i Kamstrup, havde han regelmæssig hvert
Foraar friet til en af de mere velhavende 
Gaardmandsdøtre, men ligesaa regelmæssig faaet nej. Dette oprivende
Liv havde kastet et stille vemodsfuldt Præg over hans
Ansigt og hele Fremtræden. Naar man stødte paa ham
i Selskabslivet, stod han gærne op ad en Dørstolpe og
smilte indadvendt. Eller han sad i en Krog og tænkte.
Og forresten yndede han nok at tage sig en ganske
stille Rus, sagde man.
	
Jeg satte mig paa en Stol ved Siden af ham.
	
Vi sad en Stund tavse og saa' paa de spillende. Saa
sagde Dyrlægen dybt inde bag sit Skæg!
	
-- Det var en <sp>mejet</sp> velsmagende Middag! sagde han.
	
-- Ja, sagde jeg. -- Jomfruen ha'de Ære af den.

Dyrlægen tømte sit Kognaksglas, og jeg fyldte det
igen.
	
-- Tak! sagde han.
	
En Stund efter lød det:
	
-- Tænker Deres Bro'er ikke paa at gifte sig?
	
-- Det er jo ikke saa nemt at finde en 
Livsledsagerinde, sagde jeg.
	
-- <sp>Nej</sp>, sagde han, slaaet af mine Ord. -- Men efter
<sp>min</sp> Mening, vedblev han lidt efter, -- bør man dog
søge, indtil den rette viser sig.
	
-- Ja--a, sagde jeg, -- naturligvis! -- -- Men hvoraf
skal man kende, at det er den rette?

-- Det <sp>fø1er</sp> man, sagde Dyrlægen grublende og
nippede til Kognakken i Vinduet. -- Og naar hun siger
ja, saa -- --

-- Ja--a, sagde jeg, -- det<sp></sp> gør naturligvis meget -- --

-- Jeg for mit Vedkommende, vedblev han, -- sætter
Fruentimmerne umaadelig højt -- --
	
--Det gør jeg ogsaa, sagde jeg. -- Der er en Duft
over dem -- --
	
-- Kendte Di Søren Henriksens Datter Kirstine? spurgte
han pludselig, -- hende, der blev gift nu her i Juni 
Maaned med Rasmus Nielsen i Tjørneby?

-- Nej -- --
	
-- En ma'esløs Pige! sagde Dyrlægen og stirrede hen
for sig. -- Men nu er hun <sp>gift</sp>.
	
-- Har hun ikke en Søster? spurgte jeg.
	
-- Jo, sagde han med det samme stirrende Blik, --
men hun er fed, -- -- og hun lugter.
	
-- <sp>Hva</sp>' gør hun?
	
-- Ja. -- -- Og det gør efter min Opfattelse alle
fede Fruentimmer. -- -- Di reagerer surt ligesom gamle
Gedebukke.

-- Naa--aa, sagde jeg, -- det véd jeg dog ikke!

-- Kendte Di Jørgen Andersens Mathilde? spurgte
han, -- hende, der blev gift med Frederik Larsens Søn
i Kastbjærg.

-- Nej. -- --
	
-- Det var <sp>osse</sp> et Piebarn -- -- saa smal, a' man
kunde ta'e om hende med Hænderne. -- -- Men disse
større Bønder har en vis Tilbøjelighed til at gifte sig
ind i hverandre! sluttede han tungsindigt og tømte 
Kognaksglasset
	
-- Ja, sagde jeg tankefuldt, -- hver Stand har jo <sp>sine</sp>
Fordomme! -- Et Glas Kognak, Hr. Hansen?

-- Tak! sagde han.
	
Jeg tog Flasken og skænkede. Og Dyrlægen sank lidt
efter atter hen i Grublerier.

-- -- -- -- 
	
-- Hvor har Du gjort af Baronen? spurgte min 
Broder mig.
	
Han sidder inde i Kontoret.
	
-- Alene?
	
-- Ja, det tror jeg.
	
-- Er Du <sp>ga1</sp>, Mand! udbrød han og skyndte sig
ind for at holde Baronen med Selskab.

Et øjeblik efter kom han tilbage.

-- Han <sp>sover</sp> sgu! lo han.
	
Og nu listede alle sig ind for at se Baronen sove.
Og den satiriske Underretssagfører Ingerslev gik hen til
Sofaen og strakte sin Haand velsignende ud over ham
og citerede med Følelse:
	
-- Her ligger jeg, jeg <sp>kan</sp> ikke andet, Gud hjælpe
mig, Amen!

-- -- -- --

-- Her gik jeg sgu i Fjor engang, begyndte 
Forvalter Fredriksen og smaalo. -- Jeg skulde ned til det 
inddæmmede og se til Rapsen -- --

Forvalteren var en bredskuldret, sværlemmet 
Forpagtersøn pan en fire-femogtyve Aar og med et stort skægløst
Drengeansigt. Han og jeg gik sammen ned gennem den
lange Allé, der dannes af to klippede Bøgehække, som
strækker sig helt oppe fra den bageste Haveplæne lige
ned til, hvor Skoven begynder. Denne Hæk er Frørups
Stolthed. Den er over tre Alen høj og bladtæt helt ned
til Jorden. Paa den ene Side af den er Frugthave, paa
den anden Side Kartofler og Køkkenurter.
	
Da man var blevet ked af at spille Billard, var man
gaaet ned i Haven. Kun gamle Egelund, Baronen fra
Vintersborg og Mejeriforpagter Drejer fra Nøjsomhed blev
siddende oppe i Kontoret.

-- Vi to hører til Federacen! sagde Egelund, da han
lod sig synke ned i Sofaen ved Siden af Baronen. --
Og vi duer sgu'nte til a' gøre Kaprifolier i det grønne.
	
Den lille ordknappe Mejeriforpagter med Griseøjnene
havde respektfuld sat sig paa en Stol noget borte fra
de to andre. Han var stadig ved at briste af indeklemt
Latter, hvergang Egelund aabnede Munden. 
Mejeriforpagteren vilde heller ikke ned i Haven.
	
Forvalteren og jeg havde som sagt slaaet Følge.
	
-- Og saa gaar jeg jo her og svinger med min Stok,
fortsatte han, -- saadan i mine <sp>egne</sp> Tanker, forstaar
Di, -- -- og slaar til Stene og Mælkebøtter og 
Skarntyder, og saadan hva' der kommer mig i Vejen! -- --
Og saa ser jeg da osse henne i en Lysning i Hækken
en a' disse store hvidgule Paddehatte, Di ved, som der
gror saa mange a' nede i Siet under Graapilene. -- --
Det var jo altsammen saadan i Tanker, forklarede han.
-- For ellers ha'de jeg da nok kunnet begrive, a' den
Slags groede der ikke <sp>her</sp> oppe, hvor der er saa tørt!
-- -- Og <sp>jeg</sp> svinger med Stokken og gi'er Hatten
saadan en ri'ti' or'entlig' Drivert -- -- ha, ha, ha! brød
han ud og sparkede til en Sten, saa den raslede ned
mellem Bladene tyve Alen borte. -- Men det var sgu
ikke langt fra, a' jeg blev li'som lidt forskrækket, 
vedblev han -- for idet jeg hugger til Paddehatten, saa gi'er
den et Brøl fra sig og bliver borte med det samme -- --

-- Naa!
	
-- Og saa var 'et fa'engaleme en a' Lugekonerne,
som sad inde under Hækken paa den anden Side og
forrettede et Ærinde.
	
-- Ulykkelige Kone! sagde jeg.
	
-- Men jeg fik sgu aldri' a' vide, <sp>hvem</sp> a' dem
det var, lo Forvalteren, -- for hun troede begriveli'vis,
a' jeg gjorde det med Vilje. -- -- Eller ka'ske hun
mente' a' det var Proprietæren sæl, for ma' ka' jo ikke
<sp>se</sp> igennem Hækken. -- -- Naa, di Bøndertampe er 
forresten no'et Rak, sluttede han, -- saa di har sgu godt
a' og faa no'en Tæsk engang imellem!

-- Naa--aa, sagde jeg -- de er vel ikke værre end
andre Mennesker.
	
-- Jo--o, Gu' er di saa! for di mangler <sp>Dannelse</sp>.
	
-- Ja--a, sagde jeg, -- men hvor skal de faa den fra?
	
-- Næi! -- -- Og saa er di saa dovne, saa Vandet
render af dem!
	
-- Saa--aa? sagde jeg. -- Jeg har netop faaet det
modsatte Indtryk.
	
-- Ja, det forstaar Di Dem naturligvis ikke paa! 
fortsatte Fredriksen. -- Men Di sku' bare være Forvalter en
otte Dages Tid! -- Det er et Hundeliv! Man man rende
fra den ene Mark til den anden! -- -- Skælde ud her
og gi' paa Tosken der! -- -- Næi! -- -- Og naar man
saa endda ha'de Udsigt til a' bli' sin egen Herre, 
vedblev han, -- men det er det sgu tyndt med. -- -- Og
den Smule Lærdom, man huggede sig paa Højskolen,
den gaar Fa'en i Vold! Op maa man tre--fire om 
Morgenen og rundt i Markerne. Og saa sidder man og 
sover ved Aftensmaden. -- -- Og saa i Seng og saa op!
-- -- føj for Satan, sikket Liv!
	
-- Men Fredriksen! sagde jeg. -- Hvad er det for
noget med Dem? -- -- De plejer jo ellers ikke at se
Tingene saa sort.
	
-- Det gjør jeg sgu heller ikke! erklærede han.
	
-- Naamen, hva' er der da i Vejen?
	
Fredriksen standsede og saa' paa mig, og Musklerne
i hans store Ansigt bævede.
	
-- Di véd jo, Hr. Kandidat, begyndte han -- a' jeg
er forlovet med min Kusine. -- -- Det er hendes 
Billede, der staar nede i Kammeret paa Kommoden -- -- --
	
-- Ja, sagde jeg -- <sp>hende</sp>, som jeg vil stikke Dem
ud hos!
	
-- Jo vel, ja -- -- smilte Fredriksen gennem 
Taarer. -- Og nu ha'de jo Onkel -- -- ham, Maltgøreren
ovre paa Falster, han ha'de jo lovet a' sætte femten 
Tusend I en Forpagtning. Og alting var klappet, og som
det skulde være. -- -- Jeg skulde overta' 
Forpagtningen i Januar, og vi sku' ha' Bryllup til Foraaret -- -- --

-- Men alt det har De jo slet ikke fortalt mig et
Ord om før! sagde jeg bebrejdende.
	
-- Nej, for det skulde først være <sp>alde1es</sp> afgjort!
	
-- Er det da ikke det?
	
-- Næ--i, sagde han og saa' trist ud, -- for saa
faar jeg her i Tirsdags Brev fra Onkel! Og nu vil han
ha', a' jeg skal gaa i Kompagnon med ham om 
Maltgøreriet. Det er meget sikrere end Landvæsenet, si'er
han -- -- --
	
-- Jamen, saa slipper De jo ogsaa for at tærske 
Bønder, Fredriksen.
	
-- Hmm! sagde han og slog ud i Luften, saa 
Manchetten gled ham helt op paa Fingrene. -- Det var jo
bare Sludder a' mig før! -- -- Der er ingenting, der
duer her pan Jorden uden Landvæsenet! Jeg ka' sgu'nte
gøre Malt!
	
-- Nan--aa, det lærer De snart -- -- --
	
-- Jamen jeg <sp>vi1</sp> ikke! sagde han energisk. -- Saa
hellere stavre rundt og være Forvalter al sin Tid!
	
-- Kan De da ikke tale Manden tilrette? spurgte jeg.
	
-- Jo, se, <sp>det</sp> er det netop! sagde Fredriksen og
standsede igen. -- Kunde jeg bare rejse over til Onkel
og <sp>ta1e</sp> med ham -- -- jeg ka' sgunne saadan ri'ti
<sp>skrive</sp>, hva' jeg mener! saa skulde det nok bli'e
klaret, for han er ellers en prægti' Mand. -- -- Og
Tante holder med mig -- -- og Mathilde! -- -- Men
hvodden skulde <sp>jeg</sp> kunne rejse bort midt i Høsten?
	
-- Har De talt til min Bro'er om det?
	
-- Næ--i! sagde han forskrækket.
	
-- Det skulde De gøre, Fredriksen!
	
-- Jeg <sp>tør</sp> sgu ikke! sagde han og vred sin svære
Krop. -- -- Hva' Fa'en vil ikke Proprietæren sie, naar
jeg kommer og beder om Frihed midt i den travleste
Tid!
	
-- Skal jeg tale med ham først? spurgte jeg.

-- <sp>Vi1</sp> Di? sagde Fredriksen, og hans Øjne lyste.
	
-- Ja.
	
-- Jamen <sp>tør</sp> Di? spurgte han.
	
-- Jo--o -- --
	
-- Ja, for vi ska' køre Hvede ind!
	
-- Jo--o, jeg tør nok, sagde jeg.
	
-- Di ska' dælenlyneme vesitte mig, naar vi bli'er gift!
brød han saa ud og tog et Par Dansetrin, saa Jorden
rystede.
	
-- Tak! nikkede jeg. -- Men hvis jeg saa stikker
Dem ud hos Konen?
	
-- An skidt! sagde han og tog et Skøn over min
slanke Person. -- Di er sgu vist ikke saa farlig!

-- -- -- --
	
Nede ved Enden af Alléen fandt vi Sagfører Ingerslev
og Skovrider Petersen. De sad paa Udsigtsbænken og
saa' drømmende ud over Landskabet.
	
-- Her er sgu kønt! sagde Sagføreren. -- Og sikken
Kløvermark! -- -- Jeg faar sommetider den mest
rasende Lyst til at være Ko!
	
-- Det ku' sgu da aldri' bli'e til mere end som Tyr,
Prokerater! brummede Skovrideren.
	
-- Schmaul! sagde Ingerslev. -- Gamle Krudthorn!
sagde han og klappede Skovrideren pan Maven.
	
Pludselig viste Jomfru Jensen sig iført sin musegraa
Silkekjole og den italienske Straahat.
	
-- Jeg skulde bede Herrerne være saa god at komme
op og spise til Aftens! sagde hun og legede blysomt
med Fodspidsen i Spadseregangens Grus.
	
-- Tak, mit Lam! nikkede Skovrideren og tilkastede
hende et Slængkys.
	
Jensen udstødte en blufærdig Vrinsken og forsvandt
ad en Sidegang.

-- -- -- --
	
-- Har De læst Folketidenden for i Morges? spurgte
Sagføreren mig, da han og jeg fulgtes ad op gennem
Alléen.

-- Ja, det var et morsomt Referat!
	
-- Er det nu ikke Satans med det gamle Finster
Aarhorn! bandede Ingerslev. -- Han gør os sgu til
Grin i hele Landet! -- -- Naa, men det er vel <sp>hans</sp>
Maade at bevare det fra Fædrene nedarvede paa!
	
-- Han fandt Andragendet <sp>anmassende</sp>! sagde
jeg. -- Hvad er det egentlig, der irriterer ham ved de
ulykkelige Cykler?
	
-- De kommer saa „lydløst“! lo Ingerslev -- Og
Manden er lidt tunghør.
	
-- Og nervøs maa han være, sagde jeg.
	
-- Ja. -- -- Næmen <sp>saa</sp>' De <sp>det</sp>? vedblev 
Sagføreren. -- Da Skibsted sa'e, at Rytteren kunde jo gi'e
sig tilkende! Saa skreg han: <sp>ja</sp>, <sp>ja</sp>, <sp>ja</sp>! <sp>men 
hvordan? hvordan?</sp> -- -- De skulde bare ha'e <sp>set
ham</sp>! -- -- Jeg ventede min Salighed, at Manden
vilde faa et apoplektisk Tilfælde! -- -- Og da <sp>jeg</sp>
saa sa'e: de kan ringe, der er jo Klokke paa Cyklen!
saa hvinede den gamle helt oppe i den højeste Fistel:
<sp>Naar denne Ringning kommer</sp>, <sp>véd jeg ikke,
hvor jeg skal hen!</sp>
	
-- Det arme Asen! sagde jeg.
	
-- Og saa skulde De ha' set det Blik, han sendte
mig! fortsatte Ingerslev. -- For i Onsdags, da jeg kom
trækkende med min Maskine op igennem Langgaden,
saa gaar han og Tusnelda foran mig. Og da jeg var
naaet lige hen til dem, saa ringer jeg. -- -- Og 
Fanden <sp>se-pa-rerer</sp> Parret! de galopperer i Bølgegang
over i hver sin Rendesten!

-- Naada! sagde jeg.
	
-- Ja! Og dér stod han og snakkede noget om „vore
Børn“ og „vore Børn“! -- -- Og saa har hans Kone
gudjælpeme aldrig haft saa meget som en Abort engang!

-- -- Og vil De saa tænke Dem! -- -- Her forleden
Dag kommer der en fremmed Rytter, der ikke kender
noget til Forbudet, kørende op gennem Langganden. Den
gamle staar tilfældigvis i Vinduet. Véd De ikke, at De
ikke maa køre her paa Byens Grund? brøler han. Nej,
si'er den anden. -- -- Vil De værsgod <sp>straks</sp> at
staa af, for det er <sp>mig</sp>, som regerer her! skriger saa
den gamle og sender Pigen ud i Entréen efter 
Trensekasketten.
	
-- Jamen Manden maa jo være -- -- -- begyndte
jeg.
	
-- Aa, han er sgu vist ikke værre end de fleste
gamle „Institutioner“! sagde Ingerslev og rev et Blad
af Hækken. -- Næmen det er hans Tusnelda, der staar
bagved! fortsatte han. -- Hun har rimeligvis følt sig
forstyrret paa sine Inspektionsture. -- -- Kender De
hende?
	
-- Nej, sagde jeg.
	
-- Saa kan De sgu prise Dem lykkelig, min gode
Mand! -- -- Det er en lille mørkklædt gebrækkelig
Fremtoning med et Par ondskabsfulde Øjne under et
Slags sort Skræppeblad af en Hat. -- -- Hun løber
altid midt ad Gaden og spejder som en Maar efter noget,
hun kan slaa Klo i. -- -- Jo--o Tak! det er sgu et
hyggeligt Fruentimmer! sluttede han.
	
-- Kommer De dér i Huset? spurgte jeg.
	
-- Nej, Gud fri og bevare <sp>mig</sp>! -- -- Jeg kom
der engang, men saa ragede vi uklar. Og siden den
Tid kan hverken han eller hun <sp>taale</sp> mig!

-- -- -- -- 

Oppe i „Galleriet“, som Forpagter Egelund kalder
den lange flisebelagte Vestibule, der fører fra 
Dagligstuen til Kontoret over til Riddersalen, Spisestuen og
Gæsteværelserne, traf vi Selskabet samlet.
	
Der hænger en Mængde gamle Malerier pan 
Væggene. Kongeportrætter og Jagtstykker og bibelske 
Billeder: Moses, der slaar Vand af Klippen, og Josef, der
flyr sit Klædebon foran Potifars Hustru. Og Loftet er
udstyret med Stukkaturarbejder, der danner Rammerne
om tre store Malerier, forestillende nøgne Skovnymfer
og bukkefodede Fauner i alskens Situationer.

Jeg kom tilfældigvis gaaende lige hen mod Forstander
Jochumsen fra Tangerup Højskole. Han stod i 
Vindusnichen nede ved Døren til Riddersalen og saa' ud i
Slotsgaarden.
	
-- Disse gamle <sp>Borge</sp>! sagde han, da han fik Øje
paa mig, og strakte hjærtevindende begge Arme frem
imod mig.
	
-- Hæ -- -- smilte jeg og greb hans Hænder.

-- Dette er <sp>ogsaa</sp> herligt! sagde Jochumsen og
pegede paa Loftmalerierne.
	
-- Ja, sagde jeg.
	
-- Men jeg skulde dog hellere have ønsket 
<sp>bibe1ske</sp> Motiver, sagde han -- Kvindens Skabelse, det
første Brodermord -- -- --
	
-- Og Jonas i Hvalfisken! supplerede jeg. -- Har
Hr. Forstanderen set Malerierne paa Væggene?
	
-- Ja, ja jeg har! Højst interessante! -- -- 
<sp>Kristiern</sp> den fjerde dér -- --
	
-- Ja, han er meget morsom! sagde jeg.

-- Formodentlig før Slaget paa Colberger Heide?
	
-- Formodentlig -- --
	
-- Hvor gamle <sp>er</sp> disse Billeder?
	
-- Det véd jeg ikke, sagde jeg. -- Slottet blev 
opført omkring 1673.
	
-- Disse gamle <sp>Slægter</sp>! sagde Jochumsen og
lagde blidt smilende Hovedet pan Skakke. -- Altsaa
kort før den skaanske Krig -- --
	
-- Hva'behager?
	
-- Altsaa kort før den skaanske Krig! gentog han
stadig smilende.
	
-- Ja--a! sagde jeg hurtig -- ja, kort før den
skaanske Krig!
	
-- Er det tilladt at titte ind i Højenloftssalen? spurgte
Forstanderen.

-- Ja værs'god -- --

Jochumsen lukkede pietetsfuld Døren op.

-- <sp>Kornloft</sp>! udbrød han med dyb Indignation.


-- Tja--a, sagde jeg med et forlegent Skuldertræk.
	
-- Det er sgu fuldkommen ko'rekt! lød det pludselig
ved Siden af mig.
	
Det var Proprietær Haslund fra Minkaslyst.
	
-- Dejli' Lokale! sagde han. -- Mig Forlov at gaa
indenfor? -- Det var Satans! vedblev han og 
kløede sig i Nakken. -- Hvem der ha'de saadan et Loft!
Mit derhjemme er sgu ikke nær saa stort, Hr. 
Jochumsen! -- -- Véd Di, henvendte han sig derpaa direkte
til mig, -- a' Minkaslyst er bygget a' Stenene fra den
østre Fløj her?
	
-- Nej, er den <sp>det</sp>? sagde jeg.
	
-- Og Hans Peter Henningsens Gaard og Mikkel
Kjældbergs a' vestre Fløj, vedblev han -- og di fleste
Huse i Udby a' Portfløjen.
	
-- Ja, sagde jeg, -- det har jo vaaren en vældig
Kasse engang!
	
-- „Vaaren“? sagde Proprietæren vrængende -- det
hedder sgu da vist <sp>været</sp>!
	
-- Naa ja, sagde jeg -- jeg tog fejl!
	
-- Den er sgu stor nok endnu! fortsatte han. --
Hva' Fa'en ska' di Kaserner til? Vi er da alle 
Mennesker! -- -- Derres Bro'er sku' sgu sælge den til 
Fattiggaard!
	
Ved denne Replik trak Forstander Jochumsen sig ud
i „Galleriet“.
	
-- Hvor er alle di gamle Fædre ble'en a'? spurgte
Haslund og pegede rundt paa Væggene.
	
-- De skulde gaa over til den rosenhjelmske Familie,
naar den gamle Kammerherre døde.
	
-- Naa -- --
	
-- Ja for De véd jo, Haslund, at Fruen var en født
Rosenhjelm.
	
-- Næi, det véd jeg sgunne! -- -- Naa, men 
saadan gaar 'et Tid efter anden, vedblev han. -- Nu har
den Slags Folk sgu snart ikke andet end Portrætterne
tilbage. -- -- Men Fa'en med <sp>det</sp>, naar bare vi faar
Gaardene! -- -- Dog dette være sagt i <sp>Kjærlighed</sp>,
som Jochumsen plejer at si'e! -- -- Hvor Fn'en ble'
<sp>han</sp> a'?
	
-- Han gik ud til de andre, sagde jeg.
	
-- Hva' bruger nu Deres Bro'er <sp>den</sp> til? spurgte
Haslund og pegede op paa en stor Lysekrone med
Glasprismer, der hang oppe under Loftet.
	
-- Den bli'er nok tændt, naar her er Høstgilde, sagde
jeg.
	
-- Jeg ka' sgu ikke forstaa, a' han ikke sælger alt
det gamle Skramleri! vedblev Haslund. -- Som nu den
Krone dér, og Malerierne og di gamle Vaser ovre I
Kontoret!
	
-- Naa-aa, sagde jeg, -- det er jo ganske morsomt
at ha' dem.
	
-- Ja, naar man har <sp>Raad</sp> -- -- gubevares! --
-- Men <sp>Penge</sp> det er sgu dog nu li'godt <sp>Penge</sp>!

-- -- -- -- 

-- Proprietær Haslund! maa jeg ha'e den Ære? sagde
min Broder og viste sig i Døren.
	
-- Mad? spurgte Haslund.
	
-- Ja.
	
-- Saa er <sp>jeg</sp> med!
	
-- Vil <sp>Du</sp> ta' Forstander Jochumsen, Johannes? bad
Niels.
	
Og jeg gik hen og tog Forstander Jochumsen.
	
-- Synes Hr. Kandidaten ikke, begyndte han 
fortroligt, da vi Arm i Arm gik hen gennem Flisegangen
mod Spisestuen -- at Proprietær Haslund -- -- en
prægtig Mand forøvrigt! -- -- men at han i altfor høj
en Grad er tilbøjelig til at se paa det praktiske, det
æ -- --
	
-- Jo, sagde jeg, -- det tror jeg ogsaa!
	
-- Man maa dog vel betænke, vedblev Forstanderen,
-- at naar et Land først begynder at lade haant om
sine Oldtidsminder, sine historiske Levninger, om jeg
saa maa sige, saa <sp>ser det sandelig</sp> galt ud!



-- Ja--a, sagde jeg.
	
-- Dette være sagt i <sp>Kærlighed</sp>! tilføjede 
Jochumsen og lagde mildt sin Haand paa min Arm.
	
-- <sp>Naturligvis</sp>! sagde jeg.

Og saa gik vi ind til Aftensbordet.




FAAREPER





I.


-- Jo, se, hun bed ham jo i Næsen!
	
-- Hva' gjorde hun? spurgte jeg overrasket.
	
-- Ja, miksendils bed hun ham ikke i Næsen da,
den Snyddertamp! gentog Per og blottede i et bredt
Grin en lang, gul Fortand, der tronede i ensom 
Højhed i hans Overkæbe.

-- -- -- --

Per vogtede de halvhundrede Faar, der endnu 
holdtes paa Frørup for Brakmarkernes Skyld. Han havde
herved erhvervet sig Navnet Faareper. Det vil sige i
Omtale, aldrig i Tiltale. Han var en lille Mand med
Skødefrakke og et Skræv som en Ildklemme.
	
Overkrop havde han ingen af, hvorfor spøgefulde
Medtjenere paastod, at han knappede sine Bukser om
Halsen. Han var 67 Aar, kunde strikke Strømper (eller
„lænke Hoser“, som han selv kaldte det) og lave 
vidunderlige Ord. Han var en sær Blanding af 
Sangviniker og Melankoliker. Kunde gaa stum hele Dagen 
igennem, men til andre Tider synge, saa Faarene krøb
sammen derved. Han elskede Mad, især fede Sager, og
en af hans Livretter var flækket Surbrød med 
amerikansk Olie. Han var født Kvindehader og havde aldrig
været gift. Men havde fire uægte Børn. Hans 
Verdensanskuelse var pessimistisk, hvorfor han ikke godt taalte,
at man hentydede til hans Afkom.

Han og jeg satte hinanden meget højt. Han stillede
regelmæssig ved Vognen, naar jeg i Ferierne kom 
kørende til Frørup fra Dampskibet. Eller han passede mig
op ude paa Landevejen. Og han stillede igen, naar jeg
rejste. Engang forærede han mig en Støvleknægt, og
den har jeg endnu.
	
Jeg besøgte ham oppe i hans Lukaf nede ved 
Faarestien. Men helst gik jeg dog til ham ude paa 
Brakmarkerne. Thi dér var Luften ligesom friere.
	
Derude boede han i et lille sortmalet Træhus paa
Hjul. Her krøb han ind, naar det regnede, og her sov
han om Natten. Den allerældste Hest paa Stalden trak
Huset fra Mark til Mark. Og Hesten hed Endetønden
og havde kendt bedre Dage.
	
Per havde kun én eneste Ven i Verden foruden mig.
Det var en stor gulgraa Hyrdehund ved Navn Judas.
Den havde han selv dresseret ved at hænge den op i
en Bjælke med et Tov om Halsen og tærske den med
en Hasselkæp, hvorfor ogsaa Dyret elskede ham 
inderligt og kun bed ham engang imellem. Og det vistnok
mere for sin Fornøjelses Skyld end af egentlig 
Ondskab.
	
Per og jeg var som sagt uadskillelige. Undertiden
tog jeg ham med op paa mit Værelse, hvor jeg 
forsynede ham med Pibeudkrads fugtet med Tobakssaus.
En Blanding, han indtog som Skraa, og hvorfor han
var mig meget taknemmelig. Men da jeg en Dag kom
efter, at han aflagde mig Visit i min Fraværelse og
viste Interesse for mine Cigarer, forbød jeg ham Huset.
Dog dette slog intet Skaar i vort Venskab, da Manden
var meget fordomsfri. Og jeg besøgte ham derfor 
stadig paa hans forskellige Opholdssteder.

-- -- -- --
	
I Dag var han med Faarene ude i Bødkermarken.
	
Han havde placeret sig paa Dørtrinet til sit 
bevægelige Hus, og jeg sad paa en af Stængerne. Hans Ben
hang dinglende ned mod Jorden, og Armene holdt han
ud fra sig støttet til Dørkarmen. Han mindede 
paafaldende om det græske &#960;, hvilket jeg havde sagt ham,
og hvorover han havde følt sig særdeles smigret.
	
Samtalen var i fuld Gang:
	
-- Kendte Du da noget til Kammerjunkeren ovre paa
Grængegaarden? spurgte jeg.
	
-- <sp>Om</sp> jeg gjorde! sagde Per, -- jeg har jo 
knappet hanses Bukser!
	
-- Saa--aa?
	
-- Jo, for ser Kandedaten, jeg kom jo derfra og 
hertil.
	
-- Ja, det er sandt, hans Fa'er holdt nok Faar?
	
-- <sp>Om</sp> han holdt! Dette her er no'et rent Lapperi
ved Siden a'. Det var jo ham, der ha'de den store
spanske Vædder!
	
-- Naa, var det det?
	
-- Justement var 'et saa, ja. Kender Kandedaten ikke
den Historie?
	
-- Næ -- --
	
-- Jo--o, se det var -- -- Kandedaten sku' vel
ikke ha' en Segar sandan til Overmaal? afbrød Per
pludselig sig selv og kiggede hen paa mig med 
Hovedet paa Skakke.
	
-- Jo, værsgod, Per. Undskyld!
	
-- Ja, for hun skær jo immer mer hummeristisk ve'
Damp! sagde han og tændte Cigaren. Han sugede til
som en Skypumpe og fortsatte:
	
-- Vædderen blev jo nikket, gjorde den, 
Tyveknægten. Saadan bundet med et Rev fra Hornet ner til det
ene Forben. Han var saa svær hidsig paa 'et, var han,
og ku' ikke la' Faarene gaa udenfor Springetiden, ska'
jeg si'e vos -- -- For hva' der <sp>ska</sp>' røres, det <sp>ska</sp>'
røres! sluttede Per dybsindig.
	
-- Det skal det, sagde jeg.
	
-- Nu mnatte han jo halte rundt, fortsatte Per. --
Men bøs var han. Og naar han gik over Broen nede


ved Kesten Skrædders Vænge, trampede han løs, 
akkerat li'som han ku' ha't Træben.
	
-- Det er hellerikke sandan at faa „nikket“ sine
Længsler, sagde jeg.
	
-- Næ--i, det er en evig Sandhed! lo Per --
Miksendils naar én ska' gaa mellem Faarene alli'evel! --
-- Kender Kandedaten Kaptajnen inde fra Byen? spurgte
han pludselig.
	
-- Postmesteren?
	
-- Jovel, ham, der var med i 64 og fik det ene
Ben revet a' sig.
	
-- Jo--o, sagde jeg, -- De kalder ham Haltefanden
derinde.
	
-- Miksendils! grinede Per og gned sig paa Laarene.
	
-- Hør, hvad er det for et underligt Ord, Per? spurgte
jeg -- miksendils?
	
-- Ja ser Kandedaten, det er bare saaden no'et,
jeg si'er.
	
-- Er det kanske græsk?
	
-- Hæ, ja, der løver én jo saamanne Sprov paa
Tungen! -- -- Næ men hva' jeg vilde si'e! han kom
jo svært ud til Kammerjunkerens Fa'er, gjor'e han,
Postmesteren. Eller ka' hænds det var til hanses Mo'er,
om én ska' tro Snakken! Vist er 'et, a' han kom 
gærne humpendes ve' det Lav om Maar'enen, a' Husbond
var i Marken, og Børnene sat inde ve' Skolemamsellen.
	
-- Herregud, sagde jeg, -- han gik vel Morgentur.
	
-- Kæ, hæ, ja! <sp>Tur</sp> gik han allenfals! -- -- Men
se saa var 'et jo en Maaren, a' Fruen ossensaa hører
ham gaa og jolre paa Træbenet og hænge sit Tøj fra
sig ude i Venstebulen, som di kaldte hinne, -- -- for
fint sku' 'et jo være, men Møj var 'et nu li'egodt! Og
Fruen faar jo et piskendes Jav med a' bøste og støve
inde i Stuen. -- Der er nok Kaptajnen, lille Stine!
si'er hun saa med sin klejneste Røst -- -- Stupi'en
fortalte det sæl nere i Borrestuen her bavetter! Og saa
pikker det da ossensaa gelinde paa Døren. Og Fruen
hopper hen og lukker op med et smilendes Aasyn. Men
saa <sp>gi'er</sp> hun et Vræl og sætter sig li'e badovs paa
hinners Rumpe -- --

Per brast i Latter og hostede og spyttede.
	
-- Hvad var der da i Vejen? spurgte jeg.
	
-- Ih Gu' Fader bevares, ka' Kandedaten ikke gætte
det? Og Per lo igen, saa hans lange Ben rystede, og
Judas rejste sig og spidsede øren.
	
-- Nej, sagde jeg, da jeg saa', at det voldte 
Manden Fornøjelse.
	
-- Det var jo den store spanske Vædder, den 
forbandede Nosseros, der var kommen ud og gaa 
Maar'entur!
	
Per lo endnu højere og gned sig op og ned ad
Laarene. -- Kæ, hæ, hæ, ha--a--a! sagde han.
	
-- Vov, vov, <sp>vov</sp>! sagde Judas pludselig og saa'
forundret paa sin Herre.
	
-- Vil <sp>han</sp> holde Kæft! sagde Per og truede. --
Ka' én ka'ske ikke faa Lov a' ta sig et Grin, uden a'
saaden en Iskariott straks ska' ha' et Ord med?
	
-- Naa, men det var Kammerjunkeren, vi kom fra?
begyndte jeg.
	
-- Ja, se han fik jo -- -- kæ, hæ, hæ--æ! -- --
jeg ka skunne komme væk fra Vædderen! sagde Per
-- jeg ka' skunne! -- -- Jo, se han fik jo -- -- kæ,
hæ! -- -- han fik jo Gaar'en etter den gamle, som
ble' rørt -- --
	
-- Hva' ble' han? spurgte jeg.
	
-- Han ble' <sp>rørt</sp>, gentog Per.
	
-- Hvorfor dog?
	
-- Ja, hvem ka' granske Tingenes Udgang! sagde
Per og spyttede langt. -- Di kalder det nu for Resten
ossensan a' faa Poblesislav, tilføjede han.
	
-- Naa--aa!
	
-- Der var nu ikke stort ve' Gaar'en, var der ikke,
men den gamle ha'de holdt paa Stumperne i di
sidste Aar, for straks han købte den, spillede han sgu
svært Fandango.
	
-- Saa--aa? gjorde han det?
	
-- Aa Gu' ja! alt hanses Kvindfolk ble' jo velsi'net.
Baade Stupi'en og Mejersken og Gaasepi'en med for
den Savs Skyld. -- -- Og det koster, det koster svært!
gentog Per og saa' mørkt ud mod Horisonten.

-- Jamen, han var jo gift, indvendte jeg.
	
-- Fa'en med det! smilede Per foragteligt, -- 
Egteskavet i Danmark er Humbug.
	
-- Naa men Kammerjunkeren? spurgte jeg igen for
at lede ham paa rette Vej.
	
-- Han fik jo saa Gaar'en, ja, og det fø'ste, han
gjorde, var at lægge Faarene a' og ta' Køer. Og den
Mand, der gør det, han er snart kaput, miksendils han
ingen Forstand har.
	
-- Naa--aa? forsøgte jeg.
	
-- Jo, for ser Kandedaten, sagde Per ivrig, -- 
Faarene de ka' baade klæde vos og føde vos. Men hva'
ka' Køerne?
	
-- En rigtig fed Oksesteg, lille Per, sagde jeg --
en rigtig fed Oksesteg med Rødbeder og Kartofler?
	
-- Miksendils? sagde Per og plirede vellystigt med
Øjnene. -- Jeg er natyrli' ikke den Mand, der 
fornægter Fødens Behaveliheder! Men hvor bli'er 
Klæ'erne a', bitte Johannes, spør jeg? naar én da ikke vil
gaa i Huder og Skind li'som di gamle Feddekenesere.
	
-- Men Kammerjunkeren? spurgte jeg for tredje
Gang.
	
-- Ja, han ble' jo saa gift med Jægermesterens 
Datter fra Krungerup. Men det ku' da enhver straks vide,
a' det ku' aldri' gaa.
	
-- Hvorfor dog ikke det?
	
-- Næ, for ser Kandedaten, sagde Per og 
blinkede polisk, -- han havde jo vaarren der <sp>før</sp> 
Bryllupet!
	
-- Hvor ha'de han vaarren? spurgte jeg.

-- Per kløede sig i Nakken og rev sig paa Armen
og satte Munden helt hen til mit øre.
	
-- Han ha'de jo -- -- forstaar Kandedaten -- --
han ha'de jo vaarren hinner temmeli' nær!
	
-- Naa <sp>saadan</sp>! sagde jeg.
	
-- Ja. Og det véd da enhver, a' det er skidt til a'
begynde med. For hvorfor ska' én saa gifte sig?
	
-- Der er no'et om Snakken! sagde jeg. -- Men han
var manske nødt til det?
	
-- Li'e akkerat hva' han var, ja! nikkede Per --
Barnet kom fire Manneder, før det var ventendes.
	
-- Hvad sa'e dog hans Mo'er? spurgte jeg.
	
-- Ja, <sp>hva</sp>' sku' hun vel si'e? sagde Per og slog
ud med Hannden.
	
-- Næ--i forresten -- --
	
-- Aa, men det ble' jo saa rent masendes galt med
det Giftermnal! fortsatte Per, livligt -- for hun fra 
Krungerup vilde rejere, og Kammerjunkeren vilde rejere, og
den gamle Frue vilde rejere. Og hva' sku' det bli'e
til?
	
-- Næ--i -- --
	
-- Hva'fals?
	
-- Jeg sa'e bare: næ--i!
	
-- Naa--aa! -- -- Og det ble' begriveli'vis 
ossensaa det bare Slapperas, tog Per fat igen, -- For naar
Kammerjunkeren satte en Mand til at feje oppe paa
Kornloftet, <sp>saa</sp> hentede Krungerupperen ham over i
Rullestuen. Og naar den gamle Frue ha'de stillet Sidse
Smeds ner til Lakøjerne, <sp>saa</sp> pilkede Kammerjunkeren
hende op paa Høloftet!
	
-- Og alt det gik Du ganske rolig og saa' paa,
Per?
	
-- Næ--æ, paa <sp>det</sp> Lav! grinede han og blottede
den ensomme i Overkæben, -- Jeg læste nok Skriftens
Ord for dem en glad Dav!
	
-- Naa?
	
-- Jo, se det var her, mens Kammerjunkeren var paa
Rejse, begyndte han -- saa kommer ham den 
vindøjede Marius, Sønnen til Jens Hjulmand, Di véd nok,
han kommer ner til mig og si'er, a' i Dav sku' han
passe Faarene. -- Hvem har mon stukket Dig <sp>den</sp>
ud, lille Marius? spør saa jeg. -- Det har den onge
Frue, si'er han. Og hva' vil den naadige saa sætte
<sp>mig</sp> til? sa'e jeg igen. -- Du ska' rulle, Per, sae saa
han og grinede, saa øjnene smak sammen over Næsen
paa ham. -- Og Judas, si'er jeg, -- ska' han kaske
vugge Stamherren? si'er jeg, og det kogte indvendi' i
mig. -- Næ, han ska' med mig ud i Pottema'ermarken,
si'er saa han. -- Potte for og Potte bav! si'er jeg --
Judas ska' miksendils være, hvor <sp>jeg</sp> er! si'er jeg --
for vi er kommen li'som a' samme Mo'ers Liv, si'er
jeg, -- og <sp>ska</sp>' jeg rulle, saa ska' Judas Fa'en tordne
mig rulle med! si'er jeg. -- Og hils han sin Frue og
fortæl, a' jeg lystrer ingen anden Parade end som 
Kammerjunkerens, a' hun véd det, sa'e saa jeg. -- Og saa
ka' din vindøjede Møtrik gærne gaa op og formælde
hinners Naade, a' undertegnede ta'er sig den Frihed a'
skrive: Peter Antonius Sørensen Uggeløse! sa'e saa jeg.
Og saa gik jeg.
	
-- Jamen, det kan dog aldrig være rigtigt at sætte
sig op imod sit Herskab, Per! indvendte jeg.
	
-- Herskav! vrængede han, -- Herskav! Der har 
aldrig vaarren den Stund, hvor jeg har ladt mig 
kommendere a' et Fruentimmer!
	
-- Nejvel, sagde jeg, men hun var jo dog din
Madmo'er.
	
-- Hun var Fa'en, var hun! vedblev han ivrig. --
Hun aad sæl det fedeste Bedekød, og saa maltrakterede
hun vos syndi'e Sjæle med Speddekalle og 
Centrifugemælk! -- -- Kandedaten ka' bande paa, a' <sp>jeg</sp> 
kender Fruentimmerne! sluttede han med Overbevisning.
-- Di smidsker og tisker og bider én i Nakken, naar
én saameget som vender Ryggen til.

-- Ja--a, sagde jeg, -- kan gærne være. Men Du
har jo forresten aldrig været gift.
	
-- <sp>Det</sp> har jeg ikke, nej, og Gud Fader ske Lov
og Pris og evig Tak for det! (her gjorde Per Korsets
Tegn). Men jeg har stoderet Kvindekønnet, har jeg, og
det miksendils baade for og bav, naar Ret ska' si'es!
	
-- Naa ja. -- -- Men hvad sa'e saa 
Kammerjunkeren, da han kom hjem?
	
-- Ja, hva' <sp>det</sp> angaar, saa har Kammerjunkeren
altid vaarren en Standsperson!
	
-- Jamen, hva' sa'e han?
	
-- Per er i sin <sp>fulde lovlige</sp> Ret! sa'e han.
	
-- Men han solgte dog baade Dig og Faarene, 
vedblev jeg.
	
-- Det <sp>gjorde</sp> han, ja! indrømmede Per. -- Men
det var nok ossensaa en Transfusjon a' regne for. For
fra den Stund gik det rent ud skidt med det hele.
	
-- Gjorde det det?
	
-- Ja, se fø'st ble' han jo sepereret fra Konen, og
saa røg Gaar'en.
	
-- Hvorfor blev de egentlig skilt? spurgte jeg.
	
-- Jo, for hun bed ham jo i Næsen, Utysket! og
det maa Kandedaten da sæl vedgaa, a' <sp>det</sp> ka' ingen
honnerabel Mandsperson la' sitte paa sig!
	
-- Nej, sagde jeg -- nej, men -- --
	
-- Der bor en Dævel i hver eneste gudsskabte 
Fruentimmer! vedblev Per med dyb Overbevisning. -- Og
han ska' nok komme frem, naar Tidens Fylde viser
sig.
	
-- Hvordan kom det dog saa vidt mellem 
Ægtefolkene? spurgte jeg.
	
-- Han ska' nok ha' smukken hinne en Sinkedus,
sagde Per og smilte stille. -- En Dav hun ha'de 
skikket Marius til Byen etter Svedsker, da Kammerjunkeren
hn'de sat ham til og vaage over Følhoppen, saa smak
han hinne nok en Sinkedus, gjorde han, kæ, hæ!

-- Ja, men véd Du hvad, Per -- -- --
	
-- Hun ku' jo ha' sla'et igen! afbrød Per mig, --
hun ku' jo ha' sla'et igen, ku' hun! og jeg sku' aldri'
ha' nævnt et Ord om 'et. Men rive og bide! føj for
Satan! det er justement li'som de umælende Bester! --
-- Naa, men Fruentimmerne er da miksendils hellerikke
andet end som Katte med Snakketøj at regne for! 
sluttede han. Men pludselig sprang han ned fra sit 
Dørtrin og raabte:
	
-- Judas! Judas! sover Du, din forbandede Køter?
Faarene render jo ind paa Pe' Dimbolts Rugstub!
	
Judas var allerede i en stor Bue udenom 
Faareflokken. Og Per stod med skrævende Ben og svingende
Arme og dirigerede:
	
-- Ho--o! hu--u! herom! raabte han -- sa! sa! sa!
Lamseben! Lamseben!
	
-- De er nok ligesaa galne som Fruentimmerne, Per?
sagde jeg og rejste mig.
	
-- Miksendils! grinede Per. -- Men en anden én er
da Herren ske Tak født a' Mandkønnet. -- -- 
Ju--da--as! brølede han saa, -- ta' dem fra venstre for 
Satan! elle's render di jo ner paa Grønvejen, din Iskariott!
	
-- Du kommer vist til at hjælpe ham, foreslog jeg.

-- Behøves inte! behøves inte! sagde Per med 
Værdighed, -- <sp>jeg</sp> kommenderer!
	
-- Naa, farvel da, sagde jeg. -- Jeg kommer ud til
Dig en af Dagene igen.
	
-- Kandedaten er immerhen velkommen! sagde Per
galant og lettede paa Huen.
	
Da jeg var kommen over Marken ud paa Vejen,
vendte jeg mig om. Og jeg saa' da Per springe som
en uhyre Græshoppe ned ad Banken afsted ad 
Grønvejen til.




II.


Fjorten Dage efter mit Besøg ude hos Faareper i
Bødkermarken havde Endetønden trukket ham og hans
Vogterhus om i Kongstedkrogen, en Mark, der ligger
indeklemt mellem Granskoven mod Vest og Viby-
Skovbøllevejen mod Øst.
	
Det blæste, og Per havde ladet Huset sætte over i
Læ at Skoven.
	
Min Broder havde fortalt mig, at den gamle ikke var
i godt Humør. Hans næstyngste Søn, som han for fem
Aar siden havde tabt fuldstændig af Syne, og som han
troede lykkelig og vel død ovre i Amerika, havde 
pludselig en Aftenstund for et Par Dage siden glædet ham
med et Besøg og lettet ham for halvtredje Krone.
	
Allerede ude fra Landevejen kunde jeg høre Judas
hyle og skælde. Jeg skraaede hen over Marken, tværs
ind gennem Faareflokken, der laa og gumlede og 
missede med øjnene. Klokken var 7--8, og Solen hang
langt nede bag Granerne.
	
Skoven kastede en vældig Skygge frem imod mig.
Og Faarenes Gumlen lød som en ustandselig Trasken
af nøgne Fødder over gyngende Mosejord. Et og andet af
dem rejste sig op paa Knæene, gloede og lagde sig
ned igen. Nogle Viber skreg ude mod Nord over 
Kastbjærg Enge. Og op mellem Bakkerne i Syd saa' jeg
Spiret af Frørup Slotstaarn rage frem.
	
-- Jeg ska' den unde fortære mig tæ'ske din 
fnattede Helhest, saalænge Vorherre lægger Kraft til! 
brølede Per. Og jeg saa' ham svinge Stokken og hørte
Slagene ramme.
	
-- Vov, vov, vov--u--u! hylede Judas.
	
-- Per! raabte jeg -- Per! hvad er det, du bestiller?
	
Per drejede Ansigtet lidt om imod mig, men blev
ved at prygle løs paa Hunden.
	
-- Per dog! raabte jeg højere og gik hurtigere til.
	
Nu saa' jeg, at han havde bundet et Reb om Dyrets
Hals og klynget den op til den øverste Del af ét af
Hjulene.
	
-- Men Per dog! Plager Fanden Dig! sagde jeg, da
jeg stod ved Siden af ham.


-- Er det Kandedatens Hund, eller er det <sp>min</sp>?
spurgte Per og stak sin vidunderlige Næse op imod
mig.
	
Judas støttede kun med Bagpoterne paa Jorden. 
Tungen hang den ud af Halsen, og Øjnene var vilde af
Angest og Arrigskab.
	
-- Dér har Du den, dit Ukrud! sagde Per og drev
Hunden nok et Slag.
	
Dyret hylede og stirrede paa ham, som om det vilde
æde ham.
	
-- Nu <sp>skal</sp> Du holde op! sagde jeg og tog ham
i Armen.
	
-- Er det <sp>min</sp> Hund? gentog Per.
	
-- Ja vel er det saa! sagde jeg. -- Men jeg vil
ikke staa her og se paa det Pineri!
	
-- Kandedaten ka' jo gaa! sagde Per indædt 
forekommende. -- Gu'bevares, Kandedaten ka' jo gaa,
væ'sgo!
	
Og jeg gik hen og løste Rebet, der var bundet om
Dyrets Hals.
	
-- Det var vel det, Du mente? sagde jeg.
	
Hunden faldt tungt ned og blev et Øjeblik liggende
uden at røre sig. Saa krøb den langsomt hen mod
Per, lagde sig et Par Skridt fra ham og saa' op paa
ham.
	
-- Iskariott! sagde han og løftede Stokken.
	
-- Vov, vov! sagde Judas og logrede med Halen.
	
-- Jo--o! sagde Per, -- han <sp>er</sp> en skidt Knægt, er
han! føj--i--i! sagde han og truede med Fingeren.
	
Hunden sprang op ad ham og slikkede ham i 
Ansigtet.
	
-- Ja, det kender vi nok! sagde Per, -- sleske og
slikke!
	
Judas lagde sig paa Forbenene og bevægede 
Bagkroppen sidelæns frem og tilbage i Gallopadetakt. Per
bøjede sig ned og klappede den paa Ryggen. Men i
det samme snappede Dyret efter hans Haand. Man
hørte Tænderne slaa sammen, idet de greb til. 
Formodentlig havde Per berørt et Sted, hvor Stokken før
havde været.
	
-- Unter med sig! sagde han saa og pegede 
bydende hen mod Vogterhuset. Og Judas luskede slukøret
ind mellem Hjulene.
	
Jeg sad paa Vognstangen og saa' til uden at sige
noget. Per stod med Ryggen halvt mod mig og pillede
nogle Jordklatter af, som Hundens Poter havde sat paa
hans Frakke.
	
Saa vendte han sig. Og jeg drejede Ansigtet bort
og saa' hen over Faarene ud mod Landevejen.
	
-- Kandedat! lød det stille fra ham. Men jeg lod,
som jeg ikke hørte det.
	
-- Kandedat! kom det igen, og Per traadte nærmere
hen mod Vognstnngen. -- Ma'esløs Vær! begyndte han
konverserende.
	
Jeg vendte Hovedet om mod ham, men sagde 
fremdeles ingenting.
	
-- I Maar'en faar vi vel Ru'en ind, vedblev han --
med Gu's Hjælp!
	
-- Per! sagde jeg, -- kom lidt her hen!
	
-- Kæ -- --! sagde den gamle og smilte mat. Men
jeg skimtede dog hans gule Fortand.
	
Da han stod lige foran mig, saa' jeg ham bekymret
ind i Øjnene, skønt jeg var lige ved at smile.
	
-- Kandedat, sagde han saa og gramsede ved den
nederste Snip af sin Vest, -- hva' er vi Gu's Skavelser,
Kandedat, naar der er no'et, der trykker indvendi'?
sagde han.
	
-- Ja, hvad er der i Vejen med Dig? spurgte jeg.
	
-- Hva' der er i Vejen? -- -- gentog han. -- En
ka' jo dog imellemstunder ha' <sp>sit</sp> og tygge paa.
	
-- Jeg troede, Du befandt Dig vel her paa Frørup?
sagde jeg.
	
-- <sp>Det</sp> gør jeg! sagde Per, -- og jeg klaver ikke!
Kandedatens Bro'er har altid vaarren en paalidelig og
gemen Husbond, baade hva' Kost og Omgængeli'hed
og det andet angaar -- --
	
-- Naa -- men?

-- Ja, sagde han og sukkede, -- der er jo baade dit,
og der er dat; -- -- <sp>Jeg</sp> véd godt, a' jeg har <sp>mine</sp>
svare Synder -- --

-- Naa--aa! indskød jeg.

-- Jo, <sp>det</sp> véd jeg! men én er da hellerikke mer
end som en jordisk Skavning -- --

-- Nej -- --
	
-- Nej. Men fordi én stundom har lydt Kaldelsen
indvendi' fra, -- -- saaden jeg mener med Hensyn til
hva' der hedder Omgang med det andet Køn, saa 
kalder jeg det eurimeli't, a' én ska' lidde for <sp>det</sp>, 
saalænge én nyder den Behaveli'hed a' eksestere.
	
-- Men Du har jo ikke haft noget med 
Fruentimmer at gøre, sagde jeg -- Du har jo aldrig været gift.
	
-- Nej, det har jeg ikke, nej, sagde Per. -- Men
Kandedaten véd nok med sig sæl, a' undertidden saa
falder det jo saaden til, a' én kommer dem for nær
alli'evel.
	
-- Ja--a, sagde jeg, -- det --
	
-- Og saa kommer der jo dette hersens med 
Børnene, vedblev Per.

-- Har <sp>Du</sp> Børn, Per?
	
-- Jo--o, det har jeg da.
	
-- To? spurgte jeg.

-- Næ--i, fire, sagde han og vred sig.
	
-- <sp>Fire</sp>!
	
-- Ja, det faldt jo saa uheldig ud for mig hver Gang,
sagde han undskyldende. -- Og det er da nok 
miksendils elle's ikke for Børnenes Skyld, a' én ta'er sig den
Fornøjelse.
	
-- Lever deres Mo'er? spurgte jeg.
	
-- Ja--a, sagde Per og gned Albuen ned mod 
Hoften, -- di har jo ri'nok elle's hver sin.
	
-- Jamen, Børnene er vel voksne nu? sagde jeg.

-- Ja, det var osse det, <sp>jeg</sp> tænkte. Men di tyer
dog alli'evel immerhen til Fa-derhjemmet, naar di 
mangler. Og saa ska' én bestandi' høre deres Gloser, sagde
han pludselig arrig, -- fordi én ikke ka' skalpere dem
Lommerne fulde a' Søl'penge, rent ud sagt!
	
-- Ja--a, Per, sagde jeg, -- man maa jo -- --
	
-- Næ--i, afbrød han mig, -- men der er helleringen
ret Forstand i' n' én ska' ha' Børn, naar én ikke 
skøtter om 'et!

-- Du kunde jo ha' holdt Dig fra --
	
-- <sp>Det</sp> véd Kandedaten godt, a' det er no'et 
eurimeli' Præk! sagde Per hidsig, -- for Naturens Lov maa
hver Skavning lydde! -- -- Ser vi hen til Dyrene
inde i Skoven, vedblev han patetisk og slog ud med
sine lange Arme, -- og ser vi op til Markens flyvende
Sanger og Jordens kryvende Orm, -- -- men di maa
jo ri'nok heller ikke <sp>beta1e</sp> no'et! sluttede han 
pludselig en Oktav dybere.
	
-- Men hvad var der nu i Vejen med Judas? spurgte
jeg.
	
-- Naa--aa, sagde Per og saa' til Siden, -- det er
det sgun'te værd a' tale om.
	
-- Han maa dog ha' gjort noget! trængte jeg
paa.
	
-- Næ--i, sagde han, -- det ha'de han sgu da elle's
ikke. Men sommetiddens er 'et, li'som én ikke ka' styre
sig sæl.
	
-- Jamen, Per, Du prygler da ikke Hunden uden
Grund?
	
-- Grund? gentog han. -- Næ--i, <sp>det</sp> gør jeg 
begriveli'vis ikke!
	
-- Hvad ha'de han da gjort?
	
-- Ja, han ha'de elle's ikke <sp>gjort</sp> no'et, si'er
jeg jo! Men han laa derhenne paa Ryggen og baltrede
sig i en Komokke. Og saa <sp>b1e</sp>' jeg med ét li'saa
ædende gal, a' jeg glemte rent og aldeles baade Hvid
og Sans, som det hedder. Og saa task jeg ham. For
jeg <sp>har</sp> jo sagt til ham, a' jeg <sp>vi1</sp> ikke ha' det 
Svineri.
	
-- Men nu er det vel bedre med Humøret? spurgte
jeg.
	
-- Jo--o, sagde Per og smilede huldsaligt, -- det
bli'er jo immerhen altid li'som lidt bedder, naar 
Kandedaten nærmer sig.
	
-- Sæt Dig her paa Dørtrinet, sagde jeg, -- og lad
os være fornuftige.
	
Per hoppede op og satte sig i sin Yndlingsstilling
med Benene dinglende og Armene støttet mod 
Dørkarmen.
	
-- Nej, se dér! sagde jeg og pegede, -- der sidder
en Stær paa Ryggen af et Lam og hakker i Ulden.
	
-- Ja, han fanger sin Nad're, sagde Per. -- 
Velbekomme ham!
	
Nu sad vi lidt og kiggede ud i Luften uden at tale.
Saa sagde Per pludselig let henkastet:
	
-- Jeg synes ikke, Kandedaten ry'er i Aften?
	
-- Nej, sagde jeg, -- men jeg sidder netop og 
tænker paa at tænde mig en Cigar. Vil Du ha' en med?
	
-- Ja Tak, som bydder! jeg si'er ikke nej!
	
Og saa tændte vi.
	
Per sad en Stund med Hovedet bøjet bag over og
pustede den ene vældige Røgmasse fra sig efter den
anden. Af og til nynnede han. Det lød, som naar en
brystsyg Kæmpe har ondt ved at faa Vejret.
	
-- Jeg synes, hun blander, sagde han med ét og
pegede op pan nogle smaa Skyer, der drev hurtig 
afsted højt oppe.
	
-- Nej! sagde jeg afgjort, -- vi skal køre Rug ind
i Morgen!
	
-- Om Vorherre vil det! lagde Per til.
	
-- Det vil han nok!
	
-- Ja--a, sagde han og trak langt paa det, -- Fa'en
tro ham, for den Ka'l har nu <sp>sit</sp> for <sp>sig</sp>.

Han sad og klippede tænksomt med Øjnene. 
Træskoene havde han skubbet af sig, og det ene Ben var
snoet utrolig mange Gange omkring det andet. Endelig
fik han Luft, og dybest nede fra hans Hjærtes 
Grundvold kom det:
	
-- Hva' er vi Mennesker, Kandedat, sagde han, --
andet end som Mekenismer og regne for? <sp>Vi æder</sp>,
<sp>og vi drikker</sp>, <sp>og vi sover og vi dør</sp>, og 
Verden gnar immer sin respektable Gang!
	
-- Ja--a, sagde jeg -- vi man jo lystre Lovene,
Per.
	
-- Der staar jo nok antyddet i Skriftens Ord, 
fortsatte han tankefuldt, -- a' vi ka' faa det, som vi lyster,
naar bare vi beder og saadan no'et. Men det har jeg
nu aldri' sat no'en ri'ti' Fidus til. For han dér oppe
(her kiggede Per paa skraa op mod Skyerne), <sp>han</sp>
gør jo dog kun, hva' <sp>han</sp> vil. -- -- -- Hva' var nu
mere rimeli', fortsatte han og glemte rent at suge paa
Cigaren -- end som a' han i Høstens Tid lod vos
holde Tørrevejr? Jeg mener nu ikke, a' han saaden
justement behøvede a' la' Solen skinne straks fra 
Maarenstunden! vedblev han og slog medgørlig ud med
den ene Haand -- for Herregud, vi ku' jo køre med
lidt flere Vogne etter Mellemmadstid. -- -- Men <sp>saa</sp>
la'er han det regne, og <sp>saa</sp> tordner det, og <sp>saa</sp> lyner
det! og al den Gu's Velsi'nelse paa Marken bli'er manne
Gange ikke mer end som li'e kontant til a' køre paa
Mødningen. -- -- Næ--i, sluttede han og tog fat paa
Cigaren igen -- saaden rent upaaklaveli' er sgu'nte
hans Styrelse! -- -- Men vi er jo kun Mennesker, 
tilføjede han udglattende -- og vi er junte sat til a'
regere <sp>hans</sp> Veje!
	
-- Nej, sagde jeg, -- lad os bare aldrig glemme
<sp>det</sp>!
	
-- Nej, vel saa, vel saa! indrømmede han. -- Men
det letter nu li'egodt a' faa sagt et frit Ord 
imellemstunder! -- -- Og se nu til Else Tamburs! vedblev
han haardnakket. -- Hva ku' <sp>hun</sp> for, a' 
Kammerjunkeren deroppe ha'de den slemme Sy'e? Var 'et nu
li'godt ikke meget bedder for hinne, om hun døde?
	
-- Man véd aldrig, hvad der kan være Vorherres
Mening med hende, Per!
	
-- Nej, vel saa, vel saa! sagde han igen. -- Men
jeg mener nu, a' naar Else er <sp>fra</sp> Forstanden, saa ka'
det miksendils være det samme, <sp>hva</sp>' han mener, for
<sp>hun</sp> ka' sgu datte ha' no'en Glæde a' 'et!
	
Judas havde rejst sig og stod foran Per med Hovedet
kælent paa hans Knæ.
	
-- Den Hund holder vist meget af Dig, Per? sagde
jeg.
	
-- Ja, sagde Per og strøg Dyret kærtegnende hen
over Øret -- han og jeg, vi holder sammen i Liv og
Død, som di si'er. -- -- Tror Du ka'ske ossensaa a'
det bli'er Regnevejr, Grimpomenus? spurgte han og
løftede Hundens Hovede op, saa de saa' hinanden ind
i Øjnene.
	
-- Vov! sagde Judas.
	
-- Fa'en heller! sagde Per. -- Ka' Du ikke se, a'
Skyerne er væk? din Iskariott! Og han løftede Dyrets
Hovede endnu højere.
	
-- Vov! sagde Judas igen og knurrede kælent.
	
-- Ja--a--a, jeg véd det nok! sagde Per. -- Men
Du kommer pænt tilbaves om en lille hal' Time, 
forstaar Du.
	
Hunden gjorde nogle overstrømmende Dansepas og
smuttede derpaa hurtig ud mellem Vognstængerne og
sprang over Grøften ind i Skoven.
	
-- Hva' nu? spurgte jeg overrasket.
	
-- Aa, han plejer jo gærne van a' faa Lov til a'
redressere sig lidt, naar Faarene har lagt sig, forklarede
Per. -- Fa'en maa elle's vide, <sp>hva</sp>' han bestiller 
derinde? tilføjede han, -- for han kommer immerhen saa
maltrakteret ud igen. Ka'ske det er Skovløberens Bella,
sagde han og missede.

-- Hør, Per, bad jeg, -- vil Du gøre mig en Tjeneste
og en Fornøjelse?
	
-- Jeg staar immerhen til Kandedatens Raadi'he'!
sagde Per og tog til Huen som et Telegrafbud.
	
-- Syng en lille Sang, hva'?
	
-- Nej, sagde han pludselig alvorlig. -- Det er
Humøret sgunne til, Kandedat!

-- Aa hvad? Den lille, Du véd nok?

-- Jeg ka' sgunne -- --

-- Den er saa morsom! trængte jeg paa.
	
-- Jeg ka' s'gunne! sagde han igen. -- Og saa
husker jeg heller ikke mer end som di ni Vers.
	
-- Det gør ingenting! sagde jeg. -- Lad os bare
faa dem! Saa tænder vi en frisk Cigar bagefter.
	
-- Ja ma' ka' junte nægte det, smilede han og
viste den ensomme, -- for Kandedaten har immer ha't
saaden no'et vist ved sig!
	
-- Det er den med „Snehvide“, hjalp jeg.
	
-- Javel! sagde han og rømmede sig. -- Men jeg
ka' bogstaveli' ikke huske mer end som di ni fø'ste
Vers!

-- Det gør ingenting! sagde jeg.
	
Og Per satte sig i Stilling og sang:

<poem><tab>Jeg gik ud i den ravnsorte Nat!
<tab>-- ja, I véd vel nok Besked? --
<tab>Jeg gik ud i den ravnsorte Nat!
<tab>Natten hun var hæ--æ--sli',
sneddevide, væltevide, jukkel, jukkel, jukkel!
der var aldri' en Stjærne a' se -- med en Pukkel.</poem>

-- Hæ! sagde jeg.
	
-- Kæ! sagde Per og fortsatte:

<poem><tab>Jeg gik hen til min Kærrestes Dør!
<tab>-- ja, I véd vel nok Besked? -- --
<tab>Jeg gik hen til min Kærrestes Dør!
<tab>Døren hun var lo--o--set.
sneddehvide, væltevide, jukkel, jukkel, jukkel!
der var aldri' en Smeddesvend a' se -- med en Pukkel.</poem>




Jeg krøv op -- -- -- begyndte han paa det tredje
Vers, men standsede i det samme med Munden vidt
aaben.

-- Hvad er der, Per? spurgte jeg.
	
Pers Ansigt var pludselig kommet til at se meget
ældre ud, og Rynkerne om hans Øjne syntes dobbelt
dybe.
	
-- Hvad er der, Per? spurgte jeg igen.
	
-- Jeg faar nok holde op, sagde han med en stille,
ulykkelig Stemme. -- Og faar saa Kandedaten gaa. For dér
kommer én ovre, som ska' tale med <sp>mig</sp>.
	
Jeg saa' over mod Landevejen, og saa' en lang 
duknakket Fyr komme slentrende i en Kreds udenom
Faarene.
	
-- Hvem er det? spurgte jeg.
	
-- Kandedaten faar gaa! gentog Per. -- For hva'
han dér og jeg har a' snakke om, det ska' Tredjemand
nødi' overvære!
	
Jeg rejste mig fra Vognstangen.
	
-- Vil Du ikke ha' den Cigar, jeg lovede Dig?
spurgte jeg.
	
-- Nej Tak, sagde han og rystede paa Hovedet.
Der bli'er nok ikke mer Røg a' i Avten.
	
-- Jeg gaar ad Skovvejen, sagde jeg.
	
-- Ja, gør Kandedaten bare det, sagde Per. -- Og
sku' Di møde Judas, saa bed ham komme her tilbaves,
for det er dog saa ærlit a' ha' en, ma' ka' stole paa,
ved sin Sidde.
	
Saa sprang jeg over Grøften ind i Skoven.
	
-- Hva' Satan i hede Helvede vil Du her nu igen?
hørte jeg Per raabe sin Gæst i Møde.




III


	
Det var lummert, og Tordenen murrede langt borte i
Horisonten mod Vest.
	
Jeg stod nede ved Fjorden med min Kikkert og saa'
ud paa Dampskibet, der for et Par Dage siden var
løbet fast paa Grunden ude ved Dyrholms Hale.
	
Der var allerede slæbt en Muddermaskine derud. Og
man hørte enkelte Raab fra Mandskabet lyde helt ind
paa Land.
	
Paa en Sten henne bag Lerskrænten sad en Person
og klædte sig paa. Jeg havde set ham gaa ud i Vandet
til Knæene, lægge sig og plaske et Par Minutter og
saa gaa op igen.
	
Nu sad han med Ryggen mod mig og trak 
Benklæderne paa. Jeg satte Kikkerten for Øjnene. Han bøjede
sig frem over sine Fødder og tørrede dem af med en
Haandfuld Tang. Jeg syntes, jeg skulde kende ham.
San vendte han Ansigtet om imod mig. Det var 
Faareper. Og Judas saa' jeg nu ogsaa. Han sad som en
Støtte oppe paa Skrænten og stirrede ind over Marken.
	
Jeg gik ned mod ham.
	
Per trak Strømperne paa og Vesten og Frakken, og
stod i fuld dress, da jeg naaede derned.
	
-- Men Per, sagde jeg, -- var det <sp>Dig</sp>, der var i
Vandet?
	
-- Ja--a, sagde han, -- jeg er sgu osse fær'i' og
fortrydde det! Men <sp>én</sp> Gang om Aaret sku' ma' dov
gærne skylles!
	
-- Jamen, Du maatte vist heller ha' ventet til en
Solskinsdag, Per.
	
-- Naa--aa, Varmen ka' ma' sgu dov elle's ikke
klave pan i Dav! sagde han og rystede af Kulde.
	
-- Hvad tror Du, det bli'er til? spurgte jeg. -- Faar
vi Torden?
	
-- Næ--i, sagde han og kiggede over mod Vest --
Stranden holder hinne sgu nok! Hvis danne hun kniver om
i Nord og stikker op <sp>mod</sp> Vinden! -- -- Og saa bli'er
hun <sp>s1em</sp>! lagde han til. -- Med Forlov? spurgte han
saa, -- hva' er det for et Apperat, Kandedaten har dér
paa Maven?
	
-- Det er en Kikkert.

-- Naa--aa -- -- er <sp>han</sp> til a' se i?

-- Har Per aldrig kigget i saadan en?

-- Aldri' i min Tid!
	
-- Se nu ud paa Dampskibet, sagde jeg og rakte
ham Kikkerten. -- Nej, det er de smaa Glas, Du skal
sætte for Øjnene!
	
Per kiggede.
	
-- Gudd-fa-der bevares! sagde han andagtfuld. --
Næj, nu <sp>har</sp> jeg da aldri'! -- -- Hun ligger jo li'e for
Snudden a' mig! -- -- Og Moormaskinen! vedblev
han. -- Jeg ka' li'efrem se Spandene snurre! -- --
Sku' je'tte ku' hitte Hans Peter Klemmesen? udbrød
han pludselig. -- -- Næj, det er dov det værste, jeg
har vaarren med til i <sp>mine</sp> Dave! endte han og rakte
Kikkerten hen mod mig.
	
-- Se nu engang i de store Glas, Per, sagde jeg. --
Se ud paa Dampskibet igen!
	
-- Næj, er de'nte grusomt! sagde Per forfærdet og
rev Kikkerten fra Øjnene. -- Næ--i, det vil <sp>jeg</sp> sgunne
vaarre med til! sagde han og leverede Kikkerten 
tilbage.

-- Jamen Du saa' jo ingenting, Per!
	
-- Jeg <sp>vil</sp> sgunne! sagde han. -- Det er junde
Menneskeværk!
	
-- Jamen <sp>Per</sp> --
	
-- Næ--i! -- -- Fø--i for Satan! Det er sgu 
akkerat, li'som naar Maren rider én! Sommetiddens er hun
saa nær, a' én ka grive hinne med Fingrene, og 
sommetiddens er hun ikke andet uden end som en lille
Prik manne Mile borte! -- -- Næ--i Tak sæl!
	
Jamen <sp>Per</sp> dog, det er -- --
	
-- Næ--i Tak sæl!
	
Jeg puttede Kikkerten i Futteralet, og vi stod en
Stund og betragtede hinanden med Mistro.
	
-- Jeg fryser sgu! sagde Per saa og trampede rundt.
-- Vil Kandedaten sla et lille Sving med op over
Marken?

-- Ja, sagde jeg.
	
Og vi gik op gennem Hulvejen, op paa Skrænten,
hvor Judas sad og passede paa Faarene.
	
-- Anders Rødkilde maatte da <sp>til</sp> 'et, begyndte Per.
	
--Ja--a -- --
	
-- Fa'en véd, naar én sæl ska' smække Histaarien
sammen! vedblev han.
	
Naa--aa, det er der længe til endnu, Per!
	
-- Ja--a, si' kun det! -- -- Men det har da elle's
vaarren skra-a-lt nok paa det sidste! -- -- Maven er
gal og Ryggen -- -- helt ner i Laarene.
	
-- Saa skulde Du ogsaa ha' lad't være med den
Gaaen i Vandet.
	
-- Ja--a, <sp>ka</sp>'<sp>ske</sp>! Men Benene ka' jo elle's nok
trænge til 'et om Sommeren, di hovner. -- -- Og ham,
jeg deler Seng med, han har alti' saa travlt med a'
holde sig for Næsen.
	
-- Ligger Du da ikke herude i Vognen?
	
-- Jo--o, men sommetiddens naar det spaar Regn,
saa driver jeg jo alli'evel hjem efter med Faarene. --
-- Det er sgu aa koldt nok herude om Natten! vedblev
han og skudrede sig. -- Jeg har jo ikke andet uden
end som den Smule Halm og saa et Hestedækken. --
-- Kandedaten sku' vel ikke ha' en Stump Segar paa
sig?
	
-- Jo, sagde jeg, det har jeg altid.
	
-- Ja, Livets Glæder, di er snart regnet ud! sagde
han og sukkede.
	
-- Hvad er der i Vejen med Humøret i Dag, Per?
	
-- Jeg ved det ikke, Kandedat! sagde han og tog
sig til Ryggen. -- Men det er sgu skidt, er det hele
saadan indvendi'! -- -- Og vi er junte kabable til og
vaarre Herre over di sjæleli'e Bevejelser, som di hedder.
Og <sp>knurre</sp> man vi jo heller ikke -- saa det ka' jo
til Tidder vaarre li'e stramt nok.
	
-- Er det Sønnen? spurgte jeg.
	
-- Næ--i, det er 'et da elle's ikke, for han har jo
faaet en Plads herude hos Kø'mand Skibsted. -- --
Jeg synes sgu, hun begynder og drippe! udbrød han
og saa' op mod Skyerne.
	
-- Ja, der har vi skam Bygen! sagde jeg og pegede
ud mod Nord.
	
-- Sa'e jeg ikke, a' hun sku' nok vide og knive op
a' <sp>den</sp> Vej! -- -- Ju-das! herom! raabte han. -- 
Faarene ska' hen i Læ a' Skrænten, forklarede han mig og
traadte et Par Skridt frem paa Marken, for at Hunden
kunde se ham, medens han kommanderede.
	
Judas fòr afsted. Det lynede stærkt, og Tordenen lød
meget nærmere end før.
	
-- Jeg ka' saa daali' tolle Tordenvejr i min Ryg!
sagde Per.
	
-- Tror Du, jeg kan naa at komme hjem, inden det
begynder? spurgte jeg.
	
-- Det tror jeg sgunne, sagde Per og kiggede hen
mod Uvejret. Ka' ikke Kandedaten se paa Poplerne
derhenne, vedblev han, -- a' nu kommer Blæsten osse,
og saa gaar 'et sgu villi't nok. -- -- Ju-da-a-s! brølede
han saa gennem den hule Haand, -- nu render di jo a'
Helvede til! -- -- Kandedaten faar kryve ind i Vognen!
sagde han hurtigt og løb hen og tog sin Regnfrakke paa.
	
-- Jamen, er der Plads til to?
	
-- Ja--a! raabte han. -- Men drej hinne fø'st, saa
Døren kommer <sp>fra</sp> Vinden!
	
Per skyndte sig ned mod Faarene, medens jeg løb
hen og fik drejet Vognen.
	
Det første Vindstød fór allerede susende hen over
Marken, og Træer og Buske nejede sig. Uvejret kom
hurtigt nærmere og nærmere. Tordenskyen, som først
havde været graablaa, antog lidt efter lidt en rød-gul
Farve. Og lange tynde Udløbere fra Skyens øverste Kanter
forlængede sig og trak sig sammen som Fødderne paa
en Edderkop. Et Par Hundrede Alen borte styrtede 
Regnen ned og gled tæt som en Mur frem over Græsset.
Det lynede fra flere Steder pan én Gang, og
Tordenskraldene løb over i hinanden, saa det lød som en 
ustandselig kogende Buldren. Jeg hørte Pers Raab og Hundens
Gøen. Men et Øjeblik efter hamrede Regnen ned mod
Vognen og strømmede plaskende henad Jorden.
	
Jeg sad paa Hug inde i Vogterhuset med Ryggen mod
Bagklædningen og saa' ud gennem den aabne Dør. 
Enkelte Regndraaber trængte ind mellem Sammenføjningerne
oppe i Bræddetaget og faldt raslende ned i Halmen. Jeg
lyttede efter Per og Judas, men hørte kun Tordenens
Rumlen og Vandets Rislen. Den lille Strimmel blaa
Luft, som hidtil havde været synlig nede i Horisonten
mod Syd, var dækket. Hele Himlen maatte være 
overtrukket nu. Den Del af den, jeg kunde se gennem 
Døraabningen, havde samme skidengule Farve som Røgen
fra en brændende Halmstak.
	
Pludselig viste Per sig ude pan Marken foran Døren.
Han gik langsomt, og Vandet drev ned ad hans Kappe.
Han havde slaaet Regnhætten op over Hovedet, og hans
Ansigt var blegt og lille.
	
-- Skynd Dig dog blot, Per! raabte jeg ud til ham.
	
Men han gik lige langsomt.
	
-- Ma' maa aldri' løve i Tordenvejr! sagde han 
højtideligt, da han kom hen til Vognen. -- Og saa er det
ossensaa min Ryg! sagde han, -- og min Mave!
	
Han tog Regnkappen af og hængte den fra sig og
krøb ind gennem Døren.
	
Det lynede. Det saa' ud som en Ildsøjle, der fór ned
i Jorden et halvthundrede Skridt borte. Og det efterfulgtes
i samme Nu at et raslende og bragende Tordenskrald,
der fik Vogterhuset til at dirre.
	
Per sad med Benene trukket tæt op under Hagen.
Hænderne havde han foldet omkring Knæene, og han
sad og rokkede frem og tilbage med Overkroppen.
	
-- Det slog ner! mumlede han.
	
-- Ja, det er frygteligt Vejr, sagde jeg.
	
Per svarede ikke.
	
-- Hvordan gik det med Faarene? spurgte jeg.


Men han sagde ingenting. Kun syntes jeg, der lød
en sagte Klynken.

-- Per! sagde jeg.
	
Intet Svar.
	
-- Er Du bange? spurgte jeg saa.
	
-- Ja, hviskede han og drejede Hovedet om mod
mig. Og hans Ansigt havde samme Farve som Luften
udenfor.
	
Der kom et nyt Lyn og et nyt Tordenbrag. Og 
Regnen huggede ned i Græsmarken og sprøjtede højt op
fra Jorden igen.

-- Hvad er Du bange for?
	
-- Jeg véd det ikke, Kandedat, sagde han, og det
lød, som han græd. -- Aa Gud, Fa-der, Jesus! 
klynkede han.
	
-- Nu er det vist snart forbi, sagde jeg.
	
Men Per tav. Saa holdt ogsaa jeg op med at tale.
Per havde lukket Øjnene for ikke at se Lysskæret. Men
hvergang det tordnede, hørte jeg hans Klynken.
	
Pludselig sagtnede Regnen. Lynene kom sjældnere og
svagere, og Blæsten havde næsten ganske lagt sig.
	
-- Saa Per, nu er det værste overstaaet! sagde jeg
og rettede Benene.
	
Per løftede Hovedet og tittede ud gennem 
Døraabningen.
	
-- Kandedaten maa'nte grine a' mig! bad han og saa'
forknyt hen paa mig. -- Men jeg ka' spilleme ikke gøre
for 'et!

-- Hvad er Du egentlig bange for? spurgte jeg.
	
-- Jeg véd 'et ikke, jeg véd 'et sgunde! sagde han.
-- Men det er nu akkerat li'som a' al' det, hva' der
snadan er indvendi' i mig, a' det bli'er trykket og mast
rent til ingen Verdens Ting -- -- det stemmer mig for
Brystet -- -- og jeg ka'nte faa Vejret! -- -- Og saa
er 'et ossensaa saa løjerlit, vedblev han -- for alle di
bedrøveli'e Histaarier, jeg saaden har hørt eller læst i
Bivelhistaarien eller i Avisen, di staar saa grangiveli' for
mine Øjne, sæl om di ossensaa er lukkede! -- -- Men
det har da vist heller aldri' vaarren saa undt et Vejr som
i Dav! sluttede han.
	
-- Nu kan vi godt gaa ud! sagde jeg.
	
Per tog de vaade Halmviske ud af sine Træsko og
lagde to nye ind. Og saa krøb vi ud af Vognen.
	
-- Ja, nu er det sgu fint! smilede han og saa' op i
Luften, hvor Skyerne havde fordelt sig, og Solen 
begyndte at bryde frem.
	
-- Jeg frys' sgu! sagde han lidt efter og baskede sig
med Armene. -- -- Men jeg maa nok hen og se til
Uldpelsene derhenne! vedblev han. -- Vi faar vel drive
hjemad og se at komme i Seng! -- -- Fa'en til Ryg
én er bleven staferet ud med! sagde han saa og 
ømmede sig. -- Fa'vel Kandedat.
	
-- Farvel Per!
	
-- Saten til Essestens! mumlede han og gabede 
utidigt og strakte sig, saa at han maatte gaa de første Par
Skridt fremad helt oppe paa Tæerne.




IV


Det var blevet rent snavs med Pers Mave siden den
Morgenstund, han havde været i Vandet.
	
Men han vilde ikke give sig over, han blev ude hos
sine Faar. Og derude listede han omkring ved en Stok.
Eller han sad paa en Grøftekant og brummede og skældte,
eller laa inde i Vogterhuset i Halmen og døsede. Og til
Tider maatte Judas besørge hele Arbejdet.
	
Saa en Morgen kom Forvalteren op paa Kontoret og
mældte, at Per var daanet, da han skulde staa ud af
Sengen. Og at man havde maattet sende to Drenge 
afsted med Faarene, da det havde været aldeles umuligt at
faa Judas lokket ud af Karlekammeret.
	
Der gik Vogn efter Doktoren, og han beordrede straks
Per flyttet over i Gavlværelset ud mod Stakhaven, hvor
der var mere Ro.

Og her laa han nu med en rødstribet Nathue trukket
ned over Ørene, stiv og stille med lange Skægstubbe
paa Kinder og Hage og stirrede træt og sløvt ud i Luften.
Af og til, naar Smærterne i Maven blev altfor slemme,
slog han sin ene Haand ned i Dynen og bandede.
	
Jeg havde flere Gange været ovre at se til ham. Han
var ikke andet end Skind og Ben, og hans Mave var
svulmet op.
	
Judas sad paa sin Hale foran Sengen og savlede og
saa' bekymret ud. Naar Per vendte sig utaalmodig og
stønnende, rejste Hunden sig stille og gik hen og 
slikkede hans Haand. Men den gamle trak da gerne 
Fingrene til sig og mumlede arrigt:
	
-- Fø--i, dit Svin!
	
Laa Per med lukkede Øjne og syntes at sove, lagde
Judas sig ned paa Gulvet. Men rørte den gamle sig,
sad Hunden øjeblikkelig paa Halen igen og saa' 
spørgende paa ham. Og naar Per da ikke straks sendte den
et mildt Blik, løftede Dyret sin højre Pote og daskede
den bebrejdende et Par Gange ned i Lagenet foran ham.
Saa smilede Per.
	
-- Ja--a, mumlede han anstrængt, -- der sitter Du,
-- -- og her ligger jeg! Hva' Fa'en mon Meningen
er med det, min Dreng?
	
-- Vov! sagde Judas logrende og lagde Hovedet paa
Sengefjælen.
	
-- Javel, sagde Per. -- <sp>Du</sp> snakker, som Du har
Forstand til! -- Men Livets Time rinder, lille Judas,
-- -- ork ja, ja, ja! Livets Timer rin-der! -- -- Og
<sp>Faarene</sp>? spurgte han og løftede Hundens Hoved i
Vejret -- hvodden har <sp>Faarene</sp> det, tror Du?
	
-- Vov! sagde Judas og vimsede hen mod Døren.
	
-- Næi, næi, næi! sagde den gamle træt og lukkede
Øjnene. -- Den Vej gaar jeg vist aldri' mere, lille 
Grimpomenus!

-- -- -- -- 


En Dag efter et Besøg derovre bragte Doktoren mig
den Besked, at Per havde spurgt efter mig.
	
Samme Dag henimod Aften gik jeg over til ham.
	
Han laa med lukkede Øjne. Munden stod aaben, og
man saa' hans gule Fortand. Kinderne var dybt indsunkne.
Og de graa Skægstubbe gjorde, at Ansigtet saa' ud, som
om det var snavset.

Judas løftede Hovedet og knurrede, da jeg trandte ind.

-- Hvorfor kom Kandedaten ikke i Formiddags?
spurgte Per og saa' bebrejdende paa mig.

-- Jeg havde fremmede, sagde jeg.
	
-- Og hvem var saa det? med Forlov!
	
-- Det var Damerne fra Fredsholm, Per, -- -- Jeg
skulde hilse Dig fra dem.
	
-- Jeg bry'r mig <sp>Fa'en</sp> om Damerne fra Fre'sholm!
mumlede den gamle.
	
Du har da altid haft et godt Øje til Frøken Alvilda!
	
-- Miksendils! smilede Per mat. An Gu', aa 
Jesus! stønnede han i det samme, og hans Ansigt 
fortrak sig.
	
-- Gør det ondt Per? spurgte jeg og bøjede mig over
ham.
	
-- Ja--a Kandedat, hviskede han og knugede min
Haand, -- det lakker mod Ti-dens Ende, gør det!
	
-- Vist ikke! trøstede jeg. -- Doktoren sagde i 
Formiddags, at det var bedre med Dig.
	
-- <sp>Doktoren</sp>! sagde Per foragteligt. Hva' Saten
forstaar <sp>han</sp> sig paa det! -- Men jeg ka' ikke faa i
mit Ho'ede, vedblev han, -- a' en Menneske har nø'ig
a' lidde saa meget! -- -- Vi <sp>ska</sp>' jo dø, det véd vi
nok. -- Men hvorfor ska' det altid vaarre gjennem 
Pinsel og Nød og Ubehaveli'heder a' enhver Slavs?
	
-- Ja--a, sagde jeg -- saadan er det jo nu en Gang
indrettet, Per. -- -- Men det skal Du ikke ligge og
spekulere paa!
	
-- Jo, sagde han, og hans Stemme lød hult og
fjærnt, som om han talte paa Bunden af en Tønde, -- jeg

spekelerer immer! -- Og sær om Natten, naar jeg ikke
faar Søvn i mine Øjne for Værk baade det ene og det
andet Sted. -- Og saa hører jeg Musene arbedde
deroppe paa Loftet med Halmen, -- -- og Vejrhanen
skri'er imellemstunder saa fælt paa Taarnet. -- -- Og
jeg ligger bare og venter, a' det ska' bli'e Maaren igen.
-- -- Kandedat, sagde han pludselig, og hans Øjne blev
store og fulde af Angest si' mig én Ting, Kandedat,
fuldt og bestemt! -- -- Mener Di, a' Gu' Fa-der, Søn
og hel-li-ge Aanden, som vi læste om, da vi gik i Skole,
-- -- mener Di, a' han ossensaa kender <sp>mig</sp> personli'?
	
-- Det gør han nok, Per, sagde jeg og nikkede 
beroligende. -- Men --

-- Jo, for der er jo saa manne, manne Mennesker,
vedblev den gamle - baade her i Danmark og i Evropa
og i di andre Verdensdele derovre i Amerika, hvor Hans
Kresjan har vaarren, og hvor der er baade Tyskere og
Frans'mænd og Svenskere og sorte. -- -- Og jeg ka'
ikke ret granske ud, hvodden han dov ka' vaarre Mand
for at holde Orden og Re'eli'he' paa vos allesammen -- --

Per lukkede træt Øjnene i og syntes ikke at vente
noget Svar. Saa spurgte han med ét:
	
-- Hvem er monstro ude med Faarene i Dav?
	
-- De er slet ikke ude, sngde jeg. -- Det regner.

-- Naa, saa det regner -- --

Lidt efter begyndte han at le. Og jeg kunde se hans
Mave bevæge sig under Dynen.

-- Hvad ler Du af, Per? spurgte jeg.
	
-- Kæ! sagde den gamle med et lystent Smil -- kæ,
hæ! -- -- Ka' Kandedaten huske hinne den tykke Dame
ude ved Fuleskydningen? -- -- Jeg vilde sgu godt ha'
spenderet 25 Øre for at faa Lov til a' ta' fat paa hinne
-- -- hæ, hæ! det var Ky' var 'et!
	
Per skuttede sig vellystigt i Sengen. Men paa én Gang
stirrede han stift hen paa den hvidkalkede Væg, hvor
Skyggen af en Gren vuggede sig op og ned.

-- Se, sagde han og smilede bredt -- se, hvor di
ka' -- --

Og han gjorde en Bevægelse, som om han vilde ud
paa Gulvet. Men jeg greb fat i ham og holdt ham 
tilbage.
	
-- Ja--a, klynkede han -- ja--a, jeg véd godt, a'
jeg har vaarren gal etter Kvindfolk i <sp>min</sp> Tid. -- --
Men hva' Saten kommer det Jer ved? -- -- Har jeg
ka'ske ta'et no'et fra Jer? -- -- Der er sgu 
Fruentimmer nok I Verden til a' forlyste sig med!
	
-- Per! sagde jeg og lagde min Haand paa hans
Skulder.
	
Han trak hurtig Armen til sig og pressede Øjenlaagene
tæt i. Saa aabnede han dem igen og saa' paa mig.
	
-- Naa, det er Kandedaten? sagde han rolig. Ja,
det er rent skidt med mig i Dav. Og Maven er 
bulnet ud, -- -- og Benene er hovne helt op til Knæerne,
-- og Ho'edet og Tanken er sommetidder li'som 
forvildrede paa mig. -- -- -- Judas, er Du dér, gamle
Dreng? pludrede han paa én Gang løs igen, -- er Du
dér? -- -- Naa, saa Du vil ikke ud med Faarene? --
-- Jaja, din Iskariott, det gør jo heller ingen Verdens
Ting, for nu ska' vi snart om i Kongstedkrogen, ska' vi,
-- -- og saa ska' Du nok faa Lov a' komme ind til
Skovløberens Bella, -- -- hva'? gamle Dreng? hva'?
Grimpomenus! kæ, hæ! sagde han og stak til Hunden
med Pegefingeren. -- Staar han ikke allerede der og
savler, det Svin! udbrød han pludselig. -- Fø--i, væk!
bort med sig! sagde han og slog Judas midt i Ansigtet,
saa den hylede og trak sig hen i en Krog.
	
-- Det er Synd, Per!
	
-- Det er li'emeget! mumlede han -- for den, der
ska' stille sig frem for Gu's Trone, hans Omgang ska'
vaarre ren paa det sidste! -- -- Jeg véd godt, a' jeg
har ikke vaarren den Mand, jeg <sp>kunde</sp>! vedblev han
klynkende. -- Som naarenstid jeg essempelvis ha'de sat
i en bedder og ri'eli'ere Indkomst, -- -- saa ha'de jeg
jo ossensaa kunnet ta' mig li'som lidt mer a' Børnene.
-- -- Men jeg har jo aldri' ha't andet Hjem at bydde
dem end som Vognen derude paa Marken! -- -- Og jeg
haaber da ossensaa til Vorherre, sluttede han, medens
Taarerne trillede ham ned ad Kinderne -- a' han og di
andre deroppe vil holde mig det til go'e, naar vi træffes.
	
-- Børnene er jo store Folk nu! sagde jeg. Og
de har det jo godt!
	
-- Ja--a, sukkede han, men mig bry'er di sig
a'li'evel Fa'en om!
	
-- Det maa Du ikke sige, Per!
	
-- Jo, Kandedat, det si'er jeg -- -- For her igaar
skikkede jeg Bud med Kusken til Hans Kresjan. -- --
Men han lod s'men lifrem svare, a' jeg ku' leve og
dø, <sp>som</sp> jeg vilde, for <sp>han</sp> var li'e gla', sa'e han. --
Og det er dov saa fælt for en Fa-der og høre!
	
-- Ja--a, sagde jeg, men Du har jo heller ikke haft
meget med dine Børn at skaffe -- --
	
-- Jeg har sgu da <sp>betalt</sp>, véd jeg! mumlede den
gamle stødt. -- Og Smaaskillinger har jeg da ossensaa
stukken til dem hist og her.
	
-- Det har Du! sagde jeg. Og Du skal ogsaa se,
at Hans Kristian kommer nok herud og kigger til Dig.
	
Judas havde igen nærmet sig og stod foran Sengen
og logrede.
	
-- Er Du der? sagde Per kælent og strakte Hannden
ud mod den. -- Kom saa da, gamle Dreng!
	
Judas lagde begge Forbenene op paa Dynen.
	
-- Ja, ja, ja! snakkede Per. Kom kun min Tøs,
her er Plads nok til to!
	
Og han trak i Hunden for at faa den op i Sengen
hos sig.
	
-- Nej, Per, sagde jeg, -- lad være! Husk, Doktoren
sn'e, at Du skulde ligge ganske stille.
	
-- Jeg dur sgu heller ikke til e't! mumlede han og
faldt tungt tilbage paa Puden.

Han stirrede igen hen paa Væggen. Saa vendte han
sig om mod mig.

-- Kandedat, hviskede han. -- Nu er Solen nere, og
saa ska' Faarene hjem! -- -- Og di Par Klæ'er, jeg
har, ska' tilfalde Indsidder Lars Povlsens Enke. -- --
Men <sp>sku</sp>' Hans Kresjan komme, saa er 'et vel bedst,
a' han faar mine strivede Bukser -- --

Nu laa han lidt og mumlede noget, jeg ikke kunde
forstaa. San løftede han den ene Finger i Vejret og sagde
hemmelighedsfuldt:

-- Der bo'r en Djævel i hver gu'skabte Fruentimmer!
-- -- Mandfolk vil di ha'! Mandfolk vil di ha'! gentog
han hurtigt. -- Og di kryver og di kravler etter vos. --
-- Og di rør' ved vorre Fingre, og di rør' ved vorre
Ben. -- -- Og saa si'er di, a' det er vos, der ledder
dem ud paa di galne Veje! -- -- Løgnepak, 
<sp>Løgnepak</sp>! skreg han og rejste sig rask overende i Sengen.
-- Løg-ne-pak! gentog han klagende og faldt i det samme
baglæns om, mens Blodet løb ham ud af Munden.
	
Jeg skyndte mig over i Mejeriet og fik fat i et Par
af Pigerne. Og en Vogn blev øjeblikkelig sendt afsted
efter Doktoren.
	
Saa gik jeg tilbage til Kammeret igen og satte mig
paa en Stol henne ved Vinduet. Jeg vilde se den gamle dø.
	
Men der skete intet. Han laa rolig i samme Stilling
med Hovedet bøjet lidt bag over og Munden aaben.
	
Han talte ikke mere og rørte sig ikke mere. Først
henad Morgenstunden mellem 3 og 4 døde han.
	
Og Judas sad paa sin Hale foran Sengen, ubevægelig
som en Støtte.





NU GAAR HUN GODT IGEN


<poem>Jeg gik miig ud paa blanken Sø --
for en Bissenbassen, Bissenbassen bum faldera!
dér mødte miig en lille Mø --
for en Bissenbassen, Bissenbassen bum!
<tab>Rov asta bov,
<tab>Rov asta bov,
Rov asta fiffen ja, fiffen Rov,
Rov asta bov for et Jav, Jav Jav!</poem>

Der lød en klukkende Gammelmandslatter, og én
raabte:

-- Nu gaar hun godt igen, Hr. Johannes!

Jeg løftede Hovedet.
	
Det var Rasmus Skovfoged, der stod henne i 
Lysningen mellem Granerne og Bøgene og stillede 
Brændsel op i Favnemaal til Skovauktionen.
	
-- Nu gaar hun godt igen! raabte han ned mod mig
og svingede med Huen.
	
Jeg kom gaaende i en af de smalle Kørebaner, der
var hugget ud gennem Granerne fra den ene Ende af
Skoven til den anden. Det var ved Mellemmadstid,
Klokken 9--10 om Formiddagen, Dagen før jeg skulde
rejse fra Frørup.

-- Jeg synes minsandten Du staar og ler af mig,
Rasmus? sagde jeg, da jeg kom hen til ham.
	
-- Ja, det er en fæl Gave, jeg har faaet! sagde
han. -- Naar der er no'et, der ska' grines a', saa ka
jeg for aldri' det la' være! -- Og Johannes gik

nu og spankelerte dernere i Udhugget og sparkede
med Benene og nikkede med Ho'edet li'som Anders
Karlsens Vædder, da han ha'de Drejesy'en!
	
-- Jeg gik og tænkte, sagde jeg.
	
-- Hva' Fa'en ka' Johannes ha' og tænke paa?
Han har jo sit go'e Udkomme og Føden og Klæ'erne!

-- Ja--a, sagde jeg, -- hvad <sp>det</sp> angaar --
	
-- Haa, haa--aa! lo Rasmus og stak en Pegefinger
op i Luften. -- Naa saaden! -- -- <sp>Det</sp> ka' jeg sgu
en Vise om! sagde han og begyndte at synge:

<poem><tab>Jeg gi-ver Diig en Silkesærk
<tab>med guldbroderet Mellemværk,
<tab>for hvis jeg hos Diig sove maa,
<tab>for hvis jeg hos Diig sove maa?</poem>

-- Aa ja, smilede jeg -- det kan jo nok være -- --
	
-- Jamen, det værste er sgu, vedblev Rasmus -- a'
Piebarnet svarer:

<poem><tab>O nej, o nej jeg ikke vil,
<tab>Du maa fø'st ligge lidt mere til,
<tab>før Du hos miig sove maa,
<tab>ja før Du hos miig sove maa!</poem>

-- Men saa si'er <sp>han</sp>:

<poem><tab>Jeg gi-ver Dig mit hele Liv
<tab>fra nu af og til evi' Tid,
<tab>for hvis jeg hos Diig sove maa,
<tab>for hvis jeg hos Diig sove maa?</poem>

-- Og <sp>saa</sp> gi'er hun sig begriveli'vis, for 
Fruentimmerne er jo dumme. -- -- Husk paa <sp>det</sp>, bitte
Johannes!
	
-- Jeg skal huske det, sagde jeg.
	
-- Ja, det var en skønne Tid! smilede Rasmus,
med sin Plaser og Dans, og hva' der føller etter! sagde
han og satte sig paa et Favnestykke.


-- Naa--aa, Du kan da ikke klage paa Humøret!
sagde jeg.
	
-- Næ--i! sagde han. -- Men det er en <sp>Gave</sp>!
Det ka' ma' sgu'nte saaden sæl gøre for. -- -- Vi ser
jo manne Mennesker, der sitter i meget bedder Kaar
end som jeg, og saa gaar di dov immer rundt og
gloer surt som det bare E'eke! -- -- <sp>Menn</sp> det maa
vi 'nte laste dem for, for det er <sp>ossensaa</sp> en Gave.
	
-- Skal Du spise Frokost nu? spurgte jeg, da han
bøjede sig hen mod sin Frakke, der laa ovenpaa
Brændet, og trak en Pakke frem, som var indsvøbt i
et stort, rødtærnet Lommetørklæde.
	
-- Ja, sagde han -- jeg ka' li'som fornemme paa
mine indre Dele, a' hun maa vaarre saadan paa det
nærmeste ni.
	
-- Hun er skam halvti, sagde jeg og satte mig paa
et andet Favnestykke, der stod pan Enden og brugtes
som Huggeblok.
	
-- Ja, Tidden gaar, naar ma' hænger i! nikkede
Rasmus.
	
-- Ka'ske Johannes vil ha' en Bid med? spurgte
han, da han havde faaet rullet Maden ud at Klædet.
	
-- Nej Tak, sagde jeg, -- jeg <sp>har</sp> spist.
	
Den gamle sad med et Stykke tørt Rugbrød i den
ene Haand og en fed Flæskestump i den anden. Han
bed skiftevis at begge Dele og tyggede med en
masende Lyd.
	
Jeg tændte mig en Cigaret.
	
-- Fa'en sku' ry'e Papir, naar der gi's Tobak! 
mumlede Rasmus.
	
Han sad og spiste og nynnede samtidigt. Lidt efter
lidt lød dog Ordene tydeligt:

<poem><tab>Vil I høre, ska' det ly-de -- -- (sang han)
<tab>hva' den go-de Herr miig gav
<tab>den fø'ste Juledav?</poem>

Her tog han en Bid af Flæsket og fortsatte:


<poem><tab>To Pund Ko-ren paa min Lo,
<tab>tre Fiske i min Flo'
<tab>to Munke vare skalle-de,
<tab>tre Præster vare kalle-de. --
<tab>Vil I høre, ska' det ly-de,
<tab>hva' den go-de Herr mug gav
<tab>den føste Juledav?</poem>

-- En Slurk, hva'? spurgte han saa og trak en 
Sodavandsflaske op af Bukselommen.
	
-- Nej Tak, sagde jeg. -- Fangede Du nogle Aal
i Aftes?
	
Rasmus rensede først omhyggelig Gummerne med
Tungespidsen, derpaa satte han Flasken for Munden
og drak.
	
-- A--a--a! sagde han saa. -- Næ--i, jeg er for
gammel til og ta' ud om Aftenen. -- -- Men i 
Søndavs stangede jeg godt ti Snese.

-- Jeg saa' da en tre--fire Blus derude, vedblev jeg.
	
-- Ja--a, det var Mikkel Sørensen og Povl og Klavs
og di andré! -- -- Næmen og jeg har sgu heller ikke
Raad til og faa mig en Bluslygte, for det er da alti'
en fem--seks Kroner. -- -- Næ--æ, men i Søndavs
da var 'et sgu heldi'e Omstændi'hedder, for det var
baade stille Vejr, og Solen hun skinnede! Og saa gaar
Aalen jo paa Skred. Vi ku' drive li'saa ny'eli' hen over
hinne, mens hun laa og solede sig paa di bare 
Sandpletter. Og saa var vi jo gesvindi'e med Jærnene, for
fornemmer hun det ringeste, saa ind i Tangen! -- --
Men det er jo sjældent, a' Vejret <sp>saaden</sp> falder 
sammen, sluttede han. -- I Fjor ha'de vi sgu ikke en
eneste kontant Skreddav.
	
Nu havde han faaet sig et Stykke Ostemad frem og
en Ølflaske.

-- Du <sp>har</sp> da før stanget ved Blus, véd jeg.
	
-- Ja vel saa! men det var i tidli'ere Tidder paa
den gamle Maade. -- -- Og se da ha'de jeg jo 
ossensaa Børnene hjemme! og saa passede den ene Risten,
og den anden stagede, og jeg stod med Jærnet. -- --
Men det er Fa'en til Arbejde saaden og staa og lægge
Spaaner og Halm paa hele Tiden! Og Blusset brænder
jo ikke li'eli', for sommetider braser det klart nok op,
og sommetidder vil det til at gaa ud, og saa maa
Risten renses og -- -- <sp>Næi</sp>, det er sgu no'et Svineri,
det! -- -- Og saa imellemstunder naar Tiden ble' lidt
langtrukken, klukkede Rasmus pludselig med Munden
fuld af Mad -- saa begyndte <sp>jeg</sp> jo at synge -- for
hva' Satan? Men saa skældte Drengene sgu ud, for di
var meget mere alvorli'e paa Fiskeriet end som jeg. --
Men naar vi roede hjemetter, vedblev han -- og ha'de
stanget no'en go'e Snese, saa bad di mig sgu li'egodt
om a' synge -- og der var sær én, som di dov aldri'
ku' blie kjed a'!
	
-- Hvad var det for en? spurgte jeg.
	
-- Det var: Pi-gen paa Kerkegaar'en -- --

-- Lad os høre den, sagde jeg og trak min 
Lommebog frem og min Blyant.
	
Rasmus tog sig en Slurk af Sodavandsflasken og
sang:

<poem><tab>Midnatsklokken i Taarnet slaar,
<tab>dump ly-y-der Malmets Klan-g.
<tab>Na-tevægteren ene gaar
<tab>syn-ger en gu-deli' Sang.

<tab>Rundtom sove di sø-de-lig,
<tab>Natten er kold og tyst.
<tab>En'nu skinner der hist og her
<tab>hos di sy-ge et Lys.

<tab>Hvo gaar vel saa sil-de hen
<tab>over den Kerkegaard?
<tab>Det er en Mø saa faur og fin
<tab>alt med sine udslavne Haar!</poem>

-- Ja, nu ka' je' 'nne <sp>mere</sp>! sagde Rasmus.

-- Det var kedeligt!
	
-- Jeg synes sgu, Johannes noterer op? lo han.


-- Ja, den var saa køn, sagde jeg.
	
-- Det sa'e mine Drenge osse, vedblev han. -- Det
er sgu ossensaa kreperli', a' jeg har forglemt di andre
Vers, sagde han saa. Men naar ma' bli'er gammel,
saa tror jeg, a' Ho'edet er ikke <sp>nær</sp> saa adræt som i
Ungdommen!
	
-- Naa-aa, sagde jeg.
	
-- Jo--o, sagde Rasmus ivrig -- det har jeg 
obselveret manne Gange! -- -- Se nu her forgangen
Efteraar, saa kommer Jørren La'e'fo'ed til mig og viser
mig en ny Økse, -- -- han snitter jo og hugger og
<sp>er</sp> dygti'! Og saa si'er han til mig, a' saaden en sku'
<sp>jeg</sp> køve mig, for den var krabat. Men jeg sa'e, a'
jeg var meget te'fre's med den gamle. -- <sp>Prøv</sp> den,
Rasmus! si'er saa han. Næ--i, si'er jeg, det er sgu
ingen Nytte til! -- -- Men han faar da praktenseret
Øksen i Haanden paa mig, a' jeg sku' prøve! -- --
Og begriveli'vis var 'en bedder! for Konstruksjunen var
en hel anden, og Skaftet faldt meget bekvemmere til
Fingrene. -- -- Men hvorfor Fa'en ku' jeg nu ikke
opdave det sæl? vedblev han. -- Og hvorfor Satan
vilde jeg ikke tro ham, naar han forsikrede det? -- --
Næ--æ, sluttede Rasmus og nikkede -- sandt er 'et
sgu, hva' der staar i Visen:

<poem><tab>Udi i din Ungdoms Vaar
<tab>med raske Skridt du gaar;
<tab>og naar du gammel bli-ver,
<tab>paa Benene du hi-ver.</poem>

-- Og hvorfor sku' det ikke ossensaa vaarre 
Tilfældet med <sp>Ho'edet</sp>? -- -- Naa, jeg maa nu da
si'e, tog han fat igen, -- a' <sp>jeg</sp> er ikke a' di værste!
For naar vi kommer til Fu'leskydning eller Dyreskue
eller den Slavs, saa holder jeg mig da ri'nok til di
unge, for dér er da Liv, er der. -- -- Og saa ka' ma'
sgu <sp>lære</sp> no'et a' Ungdommen, vedblev han. For det
meste, vi fik i Skolen, det var Bibelhistaarie og Tæ'sk.
Og det ka' jo vaarre meget godt naturli'vis, det vil jeg

ikke si'e no'et om, men <sp>lidt</sp> mer <sp>sku</sp>' der da
gerne til.

-- Jamen, I gamle har dog <sp>set</sp> en Del, indskød jeg.

-- Hva' Fa'en har <sp>vi</sp> set? sagde Rasmus. -- Vi
saver vort Brænde og stanger vaarre Aal! og saa tror
vi guhjælpeme a' hele Verden ikke er fuld a' andet
end som Stiksave og Aalejærn! -- -- Næ--æ, kom
ikke her med det! For hvert eneste Aar, der paserer
rundt, saa gør Jor'en sgu sine Fremskridt. Og hvodden
sku' <sp>vi</sp> vel ku' følles med dem, naar Mikkenikken er
muggen?
	
-- Ja, Du læser jo dog din Avis, sagde jeg, -- og
taler med andre.
	
-- Ja jeg vil nu 'nte nævne <sp>mig</sp>, sagde Rasmus
og slog Tolden i Ølflasken -- for jeg er, naar jeg
sæl ska' si'e det, bety'eli', hva' ma' kalder, <sp>oppe</sp>!
-- -- Men di andre Gremenelker her i Sognet:
Mikkel Sørensen og Poul Markensen og Klavs Dinnesen
og di andre -- -- di gaar bare og tøgger derres Skraa
og høpper deres Katøfler. -- -- Naa, jeg er da heller
ikke just saadanne <sp>fine</sp> Venner med no'en a' dem,
tilføjede han. -- Hvorfor Fa'en ka' d'itte ta'et med lidt
<sp>Humør</sp>?

-- Det er en <sp>Gave</sp>, sagde jeg.
	
-- <sp>Ja</sp>, det er <sp>jeg</sp> den fø'ste til og vedgaa, nikkede
Rasmus. -- Men en Smule <sp>Forstand ku</sp>' di sgu
allenfals vise! -- -- Sær er 'et nu Mikkel Sørensen,
der krepere mig! vedblev han -- for det er li-e-meget,
<sp>hva</sp>' jeg si'er, saa paastaar han paa det bestemteste,
a' Slesvi' hører til Danmark!
	
-- Næ, det gør det ikke, sagde jeg.
	
-- Næ--i, næ--i, det er jo klart nok! sagde 
Rasmus ivrig, -- for jeg var jo sæl med til a' tave hinne!
-- -- Men <sp>om</sp> jeg ka' faa gjort ham det begriveli'!
-- Di har <sp>stjolen</sp> hinne fra vos, si'er han. -- --
Mikkel, har jeg sagt til ham, ikke én men di <sp>tyve</sp>
Gange! -- Mikkel, si'er jeg, naarenstid Du og jeg
bli'er eni'e om a' slaas om din Hjulebør, si'er jeg, og
a' den stærkeste a' vos ska' ha' hinne. Naar <sp>Du</sp> saa
faar Tæskene, si'er jeg til ham, saa <sp>har</sp> jeg da 
dælengaleme Retti'hed til a' ta' Børen -- -- naarenstid Du
da'nte ka' rekommendere Dig med mig paa anden Maade,
si'er jeg. For hade jeg fanet Tæ'skene, saa ha'de Du
sku' ta'et Børen uden a' nysse! si'er jeg til Mikkel
Sørensen.
	
-- Og hvad siger saa Mikkel? spurgte jeg.
	
-- Hø! gryntede Rasmus foragteligt. -- Han sitter
jo en Stund og glor, og saa <sp>slaar</sp> han i Bor'et, saa
Flaskerne rasler, og saa raaver han: <sp>Tyskerne har
stjolen Slesvi'</sp>, raaver han -- og <sp>dermed
Finalis!</sp>
	
Rasmus rejste sig ophidset fra Favnestykket og 
stoppede Lommetørklædet med Madresterne i Frakkelommen.
	
-- Det gamle Dinglerær! mumlede han.
	
-- Ja, Du var jo med i 64? begyndte jeg lidt efter.
	
-- <sp>Det</sp> var jeg! sagde Rasmus og halede en lille
Træpibe op af Vestelommen. Han stak den hen imod
mig og smilede bredt. Og saa sang han:

<poem><tab>Der er syv stive Mi-ile --
<tab>fe-dejungjungjung, fe-dejajaja!
<tab>der er syv stive Mi-ile
<tab>fra Rom til Fredriksstad --
<tab>Stad, filium Stad!</poem>

Han havde stoppet Piben og tændte den suttende,
medens han fortsatte:

<poem><tab>Dér hen vil vi nu i-ile --
<tab>fe-dejungjungjung, fe-dejajaja!
<tab>dér hen vil vi nu i-lie
<tab>for at faa Piven tændt --
<tab>tændt, filium brændt!</poem>

-- Nu gaar hun godt igen! sagde han saa og satte
sig. -- Ja, der var sgu Humør i Langvejlen den Gang, 
begyndte han. -- Og vi ha'de tit manne 
Gemytlihedder for, naar vi spiste. -- -- <sp>Menn</sp> elle's maa jeg
dov for mit Ve'kommende si'e, a' jeg finder det nu
lidt urimeli't a' Vorherre og fly saadan en ma'esløs
Magt til Konger og Kejsere, a' di ka' li'efrem 
kommendere manne tusende Mennesker ud i Krig og Nød!
-- -- Efter min Mening, sku' vi andre dov aa gærne
ha' et Ord med, for det er sgu da vos, det gaar ud
over! -- -- Og der var s'men saa <sp>manne</sp> der rystede
og bævede og bad for sig, men <sp>ut</sp> maatte di.
	
-- Ja--a, sagde jeg.
	
-- Jeg ka' sgu huske, a' der var en lille 
Herrkveperingshandler fra Korsør, klukkede Rasmus -- ja,
vi grinte begriveli'vis a' ham, men Synd var 'et nu
li'godt! -- han puttede sig i Stakke og i Grøfter, og
vi ku' aldri' hitte ham, naar vi sku' trække ud. -- --
San ble' der sat en Korperal til a' passe paa ham. Og
det var ikke fri for, a' han klappede ham med Sabelen
for at faa ham til og følles med. -- -- 
Kveperingshandleren -- han hed sgu Ottesen! han var nok li'e
ble'en gift. Og han skrev hjem til Konen, naar han
bare ku' komme til 'et. Hun var frugtsommeli', sa'e
han. -- -- Og han var da saa rent Helvedes bange
for Krudt og Ku'ler. Og Mavepine ha'de han alti', saa
det var ikke saaden, hva' ma' kalder vellugtendes at
vaarre hans Ettermand. -- Men saa var 'et en Dav, a'
vi laa ude paa Rekenesering. Og Tyskerne skød løs
baade med Granater og med Skidt og Møg. -- 
Kveperingen sat med Ryggen til en Grøftevold og skrev hjem
til Konen paa sit To'nyster. -- -- Han ha'de li'e fra
Maarenstunden gaaet og sagt, a' i Dav var det hans
sidste Dav, og i Dav vilde han blive skudt. Og vi
ha'de grint! -- -- Saa var der netop én, der sa'e til
ham, a' han maatte d'ante glemme og underrette Konen
om, a' han sku' dø i Dav. Og vi grinte! Men 
Kveperingen -- -- han hed sgu Ottesen! sa'e ingenting.
-- -- Saa hører vi jo en Granat komme klistrende!
Og vi smidder vos allesammen fladt ner paa Jor'n. Og
hun springer, <sp>Granaten</sp> forstaar sig! Saa Stumperne
ry'r vos om Ørene og Jord og Sten. -- -- Men da
vi saa rejser vos, og sku' se efter Skaden, var der ikke
Spor og se a' Kveperingshandleren -- --

-- Han hade gemt sig? sagde jeg og lo.
	
-- <sp>Han var flænget li'e kontant i 
Stumper og Stykker</sp>! sagde Rasmus. -- For Granaten
var gaaet ind gennem Grøftevolden, ser Di, og sprang
netop li'e bav Ryggen paa ham. -- Og der ble' sgu
ikke <sp>meget</sp> Kvepering tilbaves.
	
-- Var han død?
	
-- Om <sp>han var død</sp>? -- -- Det er let og høre,
Johannes aldri' har vaarren i Kri'en! -- -- Vi fandt
en Arm og et Ben og et Spænde a' Tonystret, <sp>mer</sp>
var der sgu'nte igen a' ham. -- -- Næ--i, og det er
det, jeg mener, vedblev Rasmus -- a' saaden no'en
Fyre, hva' Fa'en ska' di med for? det maa jo vaarre
en Helvedes Pine saaden stadi'hen og gaa rundt med
den Skræk i Kroppen -- -- og <sp>Nytte gør</sp> di sg'unte
meget a'. Og saa tror jeg sgu ossensaa, vedblev han
-- a' <sp>var</sp> vi andre just ble'en spur't a' i Forvejen, saa
var der'nte <sp>manne</sp>, som var gaaet med frivilli'! Men
<sp>er</sp> ma' fø'st kommen der, saa ka' ma' sgu li's'godt
ta'et med en Smule Gemytli'he'. -- -- A' si'e naar
ma' da har <sp>Gaven</sp> til 'et, sluttede han -- for det
gaar jo di fleste Tidder, som der staar i Visen:

<poem><tab>Udi Kampen di Ri-dersmænd dra-ge
<tab>med vel hun-dre-detu-sende Mand,
<tab>og ret aldri' di kom-me til-bage
<tab>til derres Mø og derres Fæ-drendeland!</poem>
	
-- Men Død og Pine, nu har jeg sgu sat her og
pratet! udbrød han pludselig. -- Det var dov Satan til
Mellemmadstid! Jeg er sgu fæ'ri og vaarre ble'en sulten
igen.

Og Rasmus stoppede gesvindt Piben i Lommen og
gav sig til at tumle med Brændestykkerne.
	
-- Nu gaar hun godt igen! sagde han.
	
-- I Morgen rejser jeg, sagde jeg og hoppede ned
fra Huggeblokken.
	
-- Jamen, vi ser da vel Johannes herovre til næste
Sommer?
	
-- Véd ikke, sagde jeg. -- Et Menneske er et 
skrøbeligt Kar! -- -- Jeg kunde jo for Eksempel blive
puttet i Hullet, Rasmus.
	
-- Fa'en heller! grinte han -- der er da Lov og
Ret i Landet!
	
Jeg var begyndt at gaa op ad Vejen mellem 
Bøgeskoven og Granerne. Saa vendte jeg mig om og 
nikkede.

-- Farvel! sagde jeg.
	
Rasmus stod og baksede med en stor Bøgeknude,
der skulde øverst paa Stabelen.

-- Nu gaar hun godt igen! lo han.
	
Og da han havde faaet Knuden paa Plads, vendte
han sig om og svingede med Huen og raabte op imod
mig:
	
-- Humøren er sgu gusketak da'nte en'nu, hva' ma'
kalder snadan <sp>rent</sp> kaput i gamle Danemark! raabte
han.




BARNLIGE SJÆLE

(1893)

<!-- OCR text missing for page 0158 -->




INTRODUKTION


Toget var ti Minutter forsinket paa Grund af en 
bissende Ko, der var kommet ind paa Sporet og var
blevet kørt over.
	
Man talte ikke om andet i Kupéerne. Der var 
endogsaa dem, der regnede denne Hændelse for den 
fornemste Begivenhed i deres Liv. Fru Stiftsfysikus i det
mindste sagde, at <sp>hun</sp> havde aldrig været saa 
„opreven“, som da man trillede det blodige Dyr ned i
Grøften. Og hun havde dog været gift med en Læge
i over femogtyve Aar!
	
Jeg sad tilbagelænet i et Hjørne og saa' ud gennem
Ruden. Jeg havde været paa et otte Dages Besøg hos
Godsforvalteren paa Haraldskjær og kørte nu hjem til
Fjordby igen.
	
Toget luntede saa jævnt afsted, og Telegrafstængerne
gled forbi og sank og steg med lange bølgende Sæt.
Vinduerne raslede, og Vaggonen vuggede, og 
Passagererne hoppede I Sæderne og dinglede viljeløst med
Hovederne.
	
Nu svingede vi i en stor Kurve ind paa Dæmningen
langs Sydsiden af „Noret“. Ovre mod Øst paa den 
anden Side Vandet laa Rynkeby Kirke gemt mellem Hegn
og Pile, og helt ude ved Fjorden saa' man Straatagene
og de hvidgule Skorstene af Asperup Huse. 
Dampmøllens røde Skorsten ragede mod Nord op i Skyerne som
en uhyre Afstiver, og til venstre lidt bag den laa 
Fjordby med sin bredskuldrede Kirke og sit spidspullede
Raadstuetaarn.
	
Jeg drejede Hovedet for at se ud af det andet
Vindue.
	
Øjeblikkelig var Fru Stiftsfysikus der, hun havde
længe luret paa en Lejlighed.
	
-- Jeg begriber ikke, sagde hun med et moderligt
Blik, -- at De kan udholde at bo hér i Byen, Hr. Weis,
naar De ikke er nødt til det.
	
-- Jeg finder, det er en rigtig køn lille By, Frue,
sagde jeg, -- den ligger saa nydeligt!
	
-- Aa ja saamænd, men <sp>København</sp>! sagde
hun og vendte det hvide ud af øjnene op mod 
Kupélygten.

-- Ja--a, København, naturligvis!
	
-- Jeg skal nu sige Dem, Hr. Weis, vedblev hun
og rykkede nærmere hen til mig, -- jeg er barnefødt
paa Østergade.

-- Næ virkelig?
	
-- Jo bogstavelig talt midt paa Østergade, Nummer
toogtyve!
	
-- Ja, saa kan man jo saa godt forstaa -- --
	
-- Ja ikkesandt! og jeg forsikrer Dem, jeg <sp>lever</sp>
kun, naar jeg er i København!
	
Vore Medrejsende lyttede anspændt til vor Samtale,
thi Fru Stiftsfysikus var en af Fjordbys Rangspersoner.
	
Jeg drejede igen Hovedet og saa' ud.
	
-- Nu er vi ved Svingelsvejen! meldte jeg.
	
-- Gu--d! allerede! sagde Fruen, -- og vi blev dog
tyve Minutter forsinket!
	
-- <sp>Ti</sp> Minutter, Frue!
	
-- <sp>Tyve</sp>! sagde hun afgjort -- Konduktøren sa'e
tyve!
	
-- Næ, han sa'e sgu kun <sp>ti</sp>! lød det henne fra den
anden Ende af Kupéen. Det var Barber Gærber, der
havde siddet og sét sig gal paa Damen.


Fruen værdigede ham ikke et Blik.
	
-- Det var rædsomt med den Ko! sagde hun 
henvendt til mig -- at tænke sig, den blev ligefrem <sp>revet</sp>
over!

-- Tja--a -- --

Hun havde rejst sig og stod med Ryggen mod mig
og samlede sammen paa sine Pakker og Æsker og
Tasker. Saa sagde hun:
	
-- Har De hørt det med Frøken Møller?
	
-- Nej?
	
-- Nu er hun sat fast!
	
-- Men Gud bevares, hvad har hun da gjort?
	
-- Véd De ikke det? spurgte Fruen og snurrede
rundt. -- Hun har <sp>stjaalet</sp> i fem Aar! Borgmesteren
-- hun kom jo dér tidlig og sent! -- si'er, at det er
Kleptomani og vil ha' hende ind paa 
Sindssygeanstalten Kleptomani! nu bér jeg Dem! min Mand har haft
hende til Observation, og hun er ikke mere sindssyg
end De og <sp>jeg</sp>!
	
-- Dér er Dampmøllen! meldte Barbér Gærber og
rejste sig.

I det samme begyndte Lokomotivet at pibe, og Toget
gled langsomt forbi Tømmerpladsen og Konsul Bruns
Have og ind paa Banegaardens Terræn. Ved 
Overkørselen stod min Ven Idioten og skar Ansigter og slog
ud med Arme og Ben, men jeg kunde Gudskelov ikke
høre hans Glædeshyl. --

-- -- -- 

Perronen var fuld at Byens kendte Ansigter. Idet
Toget gled frem, saa' det ud, som alle Hovederne var
skaaret af Menneskene derude og blev skudt forbi 
Vognvinduerne paa en Præsenterbakke: Først kom 
Postfuldmægtig Grev v. Schinkels med sin adelige Bleghed og
sit vaade Overskæg. Saa kom Organist Biglers, Konsul
Bruns og Købmand C. I. Jessens med Kone og to
Døtres. Derpaa gled Stiftsfysikus Lorentzens Hovede
forbi, smaanynnende som sædvanlig, og Frøken 
Liebmanns med Ørnenæsen og Hængekrøllerne, og Kateket
Langsteds med den bredskyggede Abbatehat, og Madam
Tillegrens og Kobbersmed Bømlers og Uhrmager Flitners
og to blaahuede Gendarmers.
	
Gennem Stationsbygningens aabne Dør saa' man ud
paa Pladsen, hvor Vognene holdt. Og bag et af 
Vinduerne i tredje Klasses Ventesal stod en sværlemmet
Bondemand med tilbagebøjet Hovede og en Ølflaske
for Munden.
	
Kupédøren blev aabnet, og Passagererne steg ned.
	
-- <sp>Er</sp> min Mand her? spurgte Fru Stiftsfysikus og
stak Bagdelen først ud og entrede ned paa Perronen
med Æskerne og Pakkerne hængende i lange Snore
paa Fingrene.
	
Stiftsfysikus kom nynnende og fløjtende hen' mod
hende.
	
-- Go' Dag, Alvilda! nikkede han, -- bum-bumme-
lum, hy, hy! hvordan ha'de de det i København?
	
-- Te--o--dor! sagde Fruen og vilde omarme ham,
men opgav det paa Grund af Bagagen.
	
-- Er der mere? spurgte Fysikus og kiggede ind i
Kupéen. -- Naa, der er De? nikkede han, da han fik
Øje paa mig. -- Nu er nok Freden forbi! sagde han
og kneb det ene Øje sammen. Det Øje, der vendte
hen mod hans Hustru.
	
-- Tænk, Teodor, vil Du <sp>tænke</sp> Dig, vi har kørt
en Ko over! begyndte hun at fortælle, medens hun
banede sig Vej med alle sine dinglende Smaapartikler
og nikkende og hilsende og duvende med Halsen som
en And i Parringstiden.
	
-- Tænk, Mo'er, den blev skaaret <sp>li'e</sp> midt over!
berettede en ung Pige med „Øllebrød“ i Ansigtet.
	
-- Der sad Kød paa Konsulen, Hr. Tandhjul! 
forsikrede Apotekersken, der altid snakkede bagvendt, naar
hun blev ivrig.
	
-- Og Haar! og Haar! supplerede hendes Mand.


-- I Sandhed rædselsfuldt! sagde Kateket Langsted
og hilste paa Stiftsfysikus.
	
-- At man dog ikke kan vogte dem bedre! sukkede
Fru C. O. Jessen; hun bar Hovedet paa skraa efter en
Brandbyld og saa' bekymret hen paa sine to Døtre,
der stod mindst tyve Alen fra Lokomotivets Baghjul.
	
-- Bumbummelum hy, hy! sagde Fysikus og fulgte
efter sin Kone ind gennem Ventesalen.

-- -- -- --

Ude i Forhallen trængte Folk sig sammen foran 
Udleveringsstedet for Rejsegodset. Glasruden var endnu
ikke trukket op, men inde bag den saa' man Dragerne
spille Boldt med Kufferter og Vadsække.
	
Ligefor Indgangsdøren tronede den langskæggede
Kusk fra Rudolfsholm paa Bukken af en nedslaaet 
Landauer. Han var iført graagul Støvfrakke og høj Hat med
Roset af nationale Farver. Pisken og Tømmerne holdt
han mellem de hvide Handskefingre paa venstre Haand,
og med den højre kløede han sig paa Læggen inde
bag Læderet paa den ene Halvstøvle. Han kneb Øjnene
sammen og trak Munden helt ned til den ene Side.
	
-- Den gule Omnibus fra Hotel „Skandinavien“ holdt
lidt til Siden med Døren indbydende staaende aaben
og fremviste sine mørkerøde Plydses Sæder. Kusken
sad ærbødig med Kasketten i Haanden og talte en Art
Spansk med en tysk Handelsrejsende.
	
Og paa et Enspænderkøretøj med en Spædekalv 
hængende halvt ud over Bagsmækken sad en tæt tilhyllet
Bondekone og førte en højrøstet Passiar med den svære
Mand inde fra tredje Klasses Ventesal. Han stod henne
i Hjørnet mellem Plankeværket og Varehuset og 
stirrede uforstaaende paa nogle store, hvide Bogstaver, der
forkyndte, at al Urenlighed frabedes.
	
-- Det er nere i den anden Ende! skreg Konen til
ham og gav ham Anvisning med Pisken.

Og Manden gik skældende og med Benklæderne 
staaende halvt aabne ned til den anden Ende af 
Stationsbygningen.

-- -- -- --

Banegaardsterrænet forlænger sig ud i et beplantet
Anlæg, der strækker sig langs Kirkegaardsmuren ud til
Landevejen.
	
Inde mellem Gravene trillede nogle Barnepiger afsted
med deres Vogne og saa' højtidelige ud og talte sagte.
	
Paa den nye Præstegaard var Sparreværket rejst, og
Kronen fra Rejsegildet hang endnu og dinglede paa
skævs oppe paa sin Lægte og daskede med sine 
Vimpler og Baand.
	
Ude paa Vejen forsøgte to Køer at flække en 
halvvoksen Dreng. Den ene vilde til Byen, den anden ud
paa Landet. Og Drengen stod skrævende og bandende
midt imellem dem og ruskede i Tøjrene.
	
-- Aa, vil D'inne gi' den sorte én over Snuden?
bad han, da jeg gik forbi.
	
Jeg løftede min Stok og gav Koen et Slag mellem
Hornene. Og nu satte begge Dyrene afsted ud ad
Landevejen, saa Klovene raslede mod Stenbroen. Halerne
stak de til Vejrs, og Drengen brølede Hurra.
	
Jeg satte min Kuffert fra mig og blev staaende og
saa' paa Præstegaarden.
	
Den ligger i et Hjørne mellem det gamle 
Voldanlæg og Landevejen og er bygget af røde Sten i en Art
gothisk Schweitzerstil med store Ruder og smaa Døre.
Og lige over for den ligger Kirkegaarden.
	
-- Ja, sé kun paa <sp>Sta'sen</sp>! lød pludselig en arrig
Stemme noget borte. Og frem bag Bygningens vestlige
Hjørne kom gamle Lysestøber Bergmann haltende ved
sin Stok over Murbrokker og Tagskifer. Han havde
Træsko paa og rokkede fra den ene Side til den anden
og sparkede forbitret til alt, hvad der laa ham i Vejen.
	
-- Hva' ska' al den Byggerasje til? spurgte han
indædt, da han stod lige over for mig paa den anden
Side af Vejgrøften.
	
-- Ja--a, sagde jeg, -- her var jo ingen ordentlig
Præstegaard i Byen.
	
-- <sp>Gu</sp>' var her da saa! vi har jo den gamle oppe
skraas for Kirken! Men den er vel sagtens ikke rent<sp>abel</sp>
nok! -- -- Og er det saa et Sted at ligge den? fór
han løs igen. -- Vinden ka' jo den unde ta' me stry'e
li'e dyrk igennem den!
	
-- Den ligger dog ellers rart i Læ her af Volden
og Kirkegaarden! forsøgte jeg.
	
-- <sp>Det</sp> gør 'en, ja! men Ostenvinden kormmer nok
ellers ikke fra <sp>Vest</sp>, min go'e Ven! sagde han og
grinte ilde. -- Her vil bli'e saa masendes med Sne til
Vinters, a' vi maa <sp>grave</sp> Præsten ud, naar vi ska'
bru'e ham!
	
-- Tror De <sp>det</sp>?
	
-- Ja, Gu' tror jeg <sp>det</sp>, ja! -- -- Og hva' er 'et
saa for en <sp>Stil</sp>, di har smurt ham op i? vedblev han
og pegede med Stokken -- det er hakke me ikke
uden Vinduesruder altsammen!
	
-- Ja--a, der er jo en Del -- -- --
	
-- Han kommer sgu til og futte hele Offeret a' i
Ildebrændsel! kilede Lysestøberen paa. -- Saadan no'et
nymodens <sp>Old</sp>kram! sagde han og spyttede. -- A'
Menister<sp>iet</sp> ka' gi' sin Kendelse til <sp>det</sp>! -- -- Fa'vel!
sagde han saa pludselig og rokkede om paa den anden
Side af Bygningen for at tage den i Øjesyn fra <sp>den</sp>
Kant.
	
Jeg hilste og tog mig til Hovedet og gik hen mod
Tolderporten, som fra Nordvestsiden danner den eneste
Adgang til Byen.
	
Porten er bygget af store, røde Munkesten og er
ikke bredere, end at en Vogn akkurat kan slippe 
igennem. Den har et spidst, teglhængt Tag med en 
Lynafleder ovenpaa og en Fløj med Byens Vaaben, tre
vanskabte Sild, i gennemstukket Arbejde.


Op ad Portens ene Side er klistret et Hus med 
Halvtag. Dér boede den lange Skomager Terkildsen, hvis
Messingbriller altid lyste ud gennem de smaa Ruder.
Han krævede en Hilsen ligesom Bompenge af de 
forbipasserende. Han var tresindstyve Aar og havde boet
under Skraataget de fyrre.
	
Jeg tog Hatten af og gik ind gennem Porten.
	
Til højre ligger et stort toetages Hus, der er malet
lyserødt med hvide Søjler og har Altan. Over Døren
staar indhugget i en Stentavle:

<poem>Strucsit Mads Mikkelsen prisca in seda parentum
Hasce novas ædes, tam sibi quamque suis.
<tab><tab><tab>1772.</poem>

	
Her boede Borgmesteren paa første Sal, og Købmand
Klemmensen handlede med „langt og kort“ i den ene
Ende af Stuetagen og havde Beboelse i den anden.
	
Der laa en stor, sort Hund i Rendestenen og 
glippede med Øjnene og savlede langt som efter et 
Maaltid.
	
Henne ved Posten paa Hjørnet af Nygade stod en
lille barhovedet Pige og hoppede op og ned med 
Hænderne omkring Pumpestangen. Hvert Øjeblik fór hun
om til Tuden for at drikke.
	
-- 'da--a! hilste hun, da jeg gik forbi.
	
Jeg drejede ned ad Langegaden forbi Konsul Bruns
Hus, hvor der udenfor hang to Alen ældgammelt 
Sækkelærred og en Roegreb som Skilt. Ogsaa dette Hus
har Altan. Men saa er der heller ikke flere Huse i
Fjordby, der har Altaner.
	
Kæmner Wandal kom trippende imod mig midt ad
Gaden. Han var iført graa Benklæder og hvid 
Lærredsjakke, Panamahat og Turistsko. Ansigtet var rødt og
smaarynket som paa et nyfødt Barn. Øjenbryn og Skæg
havde han aldrig ejet.
	
-- Se, se--e! sagde han og standsede, -- Hr. Weis!

velkommen tilbage! Har været inde og set til 
Smaapigerne i Hovedstaden? hva? hæ, hæ! hrrem!
	
Hr. Wandal sagde altid „hrrem“ som Afslutning paa
en længere Tale. Han led af Astma.
	
-- Næ, jeg har saamænd kun været en Tur ude paa
Landet. -- -- Hvorledes befinder Hr. Kæmneren sig?
	
-- Jo--o, det gaar jo, det gaar jo! nikkede Wandal.
-- Di har faaet Dem en ny Hat, ser jeg?
	
-- Ja--a -- -- --
	
-- Uden at være næsvis! hva' har Di gi'et for <sp>den</sp>?
	
-- Ni Kroner.
	
-- Se, se--e! ja, ja! ser man det! hrrem! sagde
Wandal og skævede efter to Tjenestepiger, der gik op
af Apotekets høje Stentrappe. Der kom Ild i hans gamle
Øjne, og alle Rynkerne i hans Ansigt tog paa at 
bevæge sig.
	
-- La' mig erindre det, me'ns jeg husker det! sagde
han, -- jeg skal ha' en Æske engelsk Lakris for min
Hoste! -- -- Naa, farvel, Hr. Weis, farvel! ja, vi ses
jo! vi ses!
	
Og Kæmneren trippede over den toppede Stenbro
henad Apoteket til. Og en lang Tjavs af hans graa
Nakkehaar hang og viftede sagtelig bagud under 
Panamahatten.

-- -- -- --

Apoteket ligger paa den sydlige Side af Torvet lige
over for Raadhuset, der er opført 1876 under Mottoet:
Med Lov skal man Land bygge.
	
Til højre for Raadhuset er der en Græsplæne med
Jærnstakit omkring. Midt paa Plænen staar en Buste
af Frederik VII paa en højskuldret Sokkel, det ligner
en Ligsten. „Frederik Folkekjær“ læser man paa 
Forsiden af Stenen, og paa Bagsiden staar: „Han 
skjænkede sit Folk den dyreste Gave“.
	
Foran Soklen laa en vissen Krans, der blev fornyet
hver 5te Juni af Byens Venstreblads Sætterpersonale.

-- -- -- --

Jeg drejede om ad Raadhusstræde, hvor Madam
Tillegrens Mand stod i Butiksdøren og spejdede efter
Konen.
	
Tillegren var altid urolig, naar hans Kone var borte.
Der kunde saa let <sp>hænde</sp> no'et! sagde han.
	
De handlede med Æg og Havesager og havde 
Maskinrulle.
	
-- Goddag, Tillegren! hilste jeg, -- hvorledes gaar
det med Sønnen?
	
-- Tak, Tak! sagde Tillegren og knækkede sammen
som en Lommekniv, -- det er da Gudskelov li'som lidt
bedre!
	
Det havde i fjorten Aar stadig været li'som lidt
bedre med den unge Tillegren, der laa i Stuen bag
Butikken og aldrig havde kunnet støtte paa Benene
paa Grund af Trøske i Knæleddene.
	
-- Vi har jo kun det ene Barn, sagde Tillegren, naar
han købte Slikkerier og Legetøj til Drengen, -- saa
Herregud, vi gamle klare vos jo nok!
	
Enspænderkøretøjet med Spædekalven bag i kom
rullende om Hjørnet fra Torvet. Den svære Bondemand
sad nu ved Siden af Konen og var Kusk. Vognen
rystede og hoppede og rumlede hen over Stenene, og
Kalven laa med lukkede øjne og Tungen langt ude
af Halsen.
	
Køretøjet gjorde Holdt udenfor Butikken, og Tillegren
hævede Blikket mod Himlen for at bede Vorherre sende
Konen lidt hurtigt hjem.

-- -- -- --
	
Jeg boede i dette lille gule Hus, der ligger oppe
paa Volden for Enden af Raadhusstræde. Slyngroser og
vild Vin beklæder de Bindingsværks Mure. Der er 
Straatag paa Huset og Stærekasser paa Gavlene, og fra mine
Dagligstuevinduer havde jeg Udsigt til de grønne Træer,
hvorimellem Fjorden tittede frem langt ude.
	
Og da jeg gik op ad Trappen, nikkede og smilede
tilmed min Værtinde, Madam Bertelsens lille rødmussede
Ansigt til mig bag Ruderne.
	
Men hun havde jo dette grimme Hareskaar, der altid
fik mig til at tænke paa et Kranie, naar hun lo.




MESTER BØMLER


-- Aa, Frøken Helga, gaa med her ind?

-- Hvor ind?
	
-- Her ind hos Kobbersmeden.
	
-- Gud, hvad vil De dog dér?
	
-- Jo! -- -- Kom lidt, skal De se!
	
Og jeg trak Frøkenen hen til Vinduet, der kun blev
oplyst af en Hængelampe inde over Disken. 
Gadelygterne var ikke tændt, thi det skulde være Maaneskin, men
Himlen var sort af Skyer.
	
-- Kan De se den gamle herlige Kobberbolle, dér
staar? spurgte jeg og pegede.

Hun bøjede sig ind mod Ruden.
	
-- Ja, sagde hun, -- hvad den?
	
-- Den har jeg gaaet og set paa i mange Dage. Jeg
vilde saa gerne vide, hvad den kostede.
	
-- Jamen, Herregud, saa gaa ind og spørg om det!
	
-- Næ--i, sagde jeg, -- jeg kan ikke lide at gaa derind,
hvis jeg saa ikke køber den alligevel.
	
-- Ha! sikket Mandfolk!
	
-- Ja, jeg véd godt, at det er en Mangel ved min
Udrustning, men -- -- men -- -- -- Tør <sp>De</sp> da gaa
derind?
	
-- Ja, det ved Gud, jeg tør! -- -- men <sp>De</sp> maa
gaa med!
	
-- Ja--a, men De maa spørge!

-- Ja, det skal jeg nok! -- -- Det er forresten 
saadan en væmmelig Fyr, den Kobbersmed! vedblev hun,
-- tænk, han vilde engang kysse Nikolaj Krøyer!

-- Saa--aa?
	
-- Ja, han lukkede Døren i og -- og vilde kysse
ham!
	
-- Det var da mærkeligt! sagde jeg. -- Det skal 
forresten more mig at se den Ka'l!
	
Vi gik op ad Trappen og ind i Forstuen. Helga 
forrest. Hun lukkede Butiksdøren op, og vi gik begge ind.
	
En lille arrig Klokke kimede i det fjærne.

Der stod Kaffekander og Tepotter og Kedler og 
Kasseroller rundt paa Hylderne. Og paa Væggen hang 
Øsekar og Rivejærn og Lampeslukkere og Blikspande.
	
-- Se, dér staar Bollen! sagde Frøken Helga og pegede
hen mod Vinduet.
	
-- Ja, <sp>dér</sp> staar den! sagde jeg.
	
Et Par Døre blev smækket op og i, og vi hørte 
slæbende Morgenskotrin i Stuen ved Siden af.
	
-- Der er han! sagde Frøken Helga.
	
-- Ja, der er han! sagde jeg.
	
-- Véd De, hvad han kalder sin Kone? hviskede hun
hurtig.

-- Nej?
	
-- Trillebøren!
	
-- Det er godt!
	
Stuedøren blev aabnet, og Hr. Kobbersmed Bømler
kom ind med Messingbriller paa Næsen og Pibe i den
ene Mundvig. Han rev Piben af Munden, da han saa' os.
	
-- Go' Aften! hilste han kælent og skrabede ud med
den ene Slæbe, saa Sandet skreg paa Gulvet.
	
-- Jeg vilde gerne sé paa den Kobber -- -- tingest!
sagde Helga flot og antydede Bollen med sin Muffe.
	
Hr. Bømlers Øjne klippede fugtigt bag Brillerne, og
hans smalle Læber smilte honningsødt.
	
-- Denne? -- -- lille Frøken? spurgte han og satte
Bollen paa Disken. Han smaskede og smagte paa sin Tunge.

-- Ja! -- -- Hvor meget koster den?
	
Mester kneb det ene Øje sammen og takserede os.
	
-- Ti Kroner! -- -- sagde han prøvende.
	
-- <sp>Ti Kroner</sp>! udbrød Frøken Helga og slog sig
paa Benet med Muffen.
	
-- <sp>Ti</sp>? sagde jeg.
	
-- Det er solidt <sp>Kram</sp>! forsikrede Hr. Bømler og
hug Bollen ned i Disken, saa det klang i Kasserollerne
og Blikspandene rundt i Lokalet.
	
-- Næ--æ, sagde Helga -- <sp>saa</sp> meget! -- -- hvor
meget har De selv gi'et?
	
-- Jeg? jeg har s'men gi'et otte! sagde han og 
skulede paa en stødende Maade.
	
-- Tør De bande paa det? spurgte saa jeg.
	
-- Bande? sagde han -- -- hæ, hæ! ja det kommer
da an paa hva' -- -- --
	
-- Nej, sagde Helga og slog mig paa Armen, -- De
maa virkelig ikke faa Manden til -- -- --
	
-- Tør De sige: Fanden gale mig? spurgte jeg.
	
-- Ja--a, hæ, hæ!
	
-- Lad os høre?
	
-- Jeg har <sp>Fanden gale mig</sp> gi'et otte Kroner!
bandte Mester Bømler og stak Piben i Munden med en
knejsende Bevægelse. -- Men jeg vil sælge den lille
Frøken den for <sp>syv</sp>! tilføjede han og blev vaad i 
Øjenkrogene af Galanteri.
	
Næ--i! sagde Helga og trak sig sky tilbage, -- det
er ikke mig, der skal ha' den!
	
-- Naa, det er <sp>Herren</sp>?
	
-- Ja, det er <sp>mig</sp>! sagde jeg og traadte et Skridt
frem. -- Hva' har den egentlig været brugt til? spurgte jeg.
	
-- Det er en meget æ--del Form! forsikrede Bømler
og fikserede kælent Bollen.
	
-- Formen er god nok! sagde jeg, -- men hva' har
den været brugt til?
	
--- Ja, hvis jeg turde tale rent ud -- -- -- begyndte
han tøvende.

-- Nej, nej! sagde jeg. -- sig det ikke! Og Frøken
Helga sænkede hjælpeløst sit Blik mod Jorden.
	
-- Ja--a, jeg kan da ellers godt si'e det! sagde Hr.
Bømler stødt, -- den har s'men kun været brugt til og
bære Ba'sselmad i.
	
Frøken Helga smilede lettet.
	
Det er sandelig <sp>Kram</sp>! begyndte Mester igen --
<sp>probert</sp> Kram! Og han huggede atter Bollen ned i
Diskén, saa det rungede. Og ingen Buler er der i
den.

-- Det er der ikke, sagde jeg, -- men det kommer nok.
	
-- Og har Herren saa sét, a' der er Stempel paa
Hanken? vedblev han.

-- Saa--aa? er der Stempel paa Hanken?
	
-- Ja, det er fra Frederik den Sjettes Tid!
	
-- Ja, det er der skam ogsaa, ja! Brede Værk, staar
der.
	
-- Ja, det er <sp>Mesteren</sp>.

-- Naa -- -- naa, det er Mesteren? -- -- Næ--i, jeg
-- -- --

-- Vil Herren saa ha' den for <sp>syv</sp>?
	
-- Næ--i, jeg tror -- -- Hvor kan det være, at 
Dubben paa Laaget er af Messing?
	
-- Det er den altid!
	
-- Naa, det er den altid? -- -- Næ--i, jeg -- --
	
-- Di ska' ha' den for <sp>seks</sp>! sagde Bømler 
pludselig, -- <sp>li'e mejet derom</sp>! sagde han og gav Bollen
et Stød, saa den fór helt ned til den anden Ende af
Disken.
	
-- Lad mig saa ta' den da! sagde jeg og trak 
Portemonnæen op. Frøken Helga nappede mig i Ærmet, og
jeg saa hen paa Bømler. Hans Øjne lyste grisk, men
slukkedes øjeblikkelig, da han opdagede, at vi iagttog
ham.
	
Og først da gik det op for mig i hele sin 
Pinlighed, at jeg magelig kunde ha' pruttet ham endnu et Par
Kroner af.

-- Værs'god! sagde jeg og skubbede Pengene hen
til ham. -- Men Bollen skal poleres!
	
-- Den skal bli'e som et Spej1! sagde han og 
spyttede paa Mønterne og puttede dem i Vestelommen.

-- Og saa sender De mig den hen i Aften?
	
-- Ja--a, ja--a! med Fornøjelse, ja! men--n -- --
	
-- Jeg bor omme hos Madam Bertelsen paa Volden.
	
-- Naa? jo--o, det ska nok bli'e besørret!
	
Frøken Helga var allerede ude af Butiksdøren. Jeg
skyndte mig efter hende, og Hr. Bømler hoppede igen
efter mig.
	
-- Næ--æ, sér Di! forklarede han helt ud paa 
Gangen, -- hvorfor jeg kunde sælge Dem saa billigt var, a'
jeg sæl ha'de betalt med <sp>Varer</sp>, og saa ka' man jo
-- -- --

-- Ja! sagde jeg, -- javel saa! Men husk nu paa, at
den skal poleres!
	
-- Den ska' bli'e som <sp>Guld</sp>! forsikrede Bømler og
bukkede og nikkede og skrabede ud, saa han nær var
gaaet paa Næsen ned ad Trappen.




II


Naturligvis sendte han mig ikke Kobberbollen op om
Aftenen.
	
Heller ikke næste Formiddag kom den. Jeg ventede
til Klokken elleve, saa gik jeg om i Butikken i 
Ridderstræde.
	
Paa en Stol bag Disken sad „Trillebøren“ og hvilede
sig. Hun holdt med begge Hænder fat omkring et 
Kosteskaft, som hun støttede mod Gulvet med Kosten nedad.
Hendes Ansigt var graat og surt og klemt inde i en
fidtet Vatkyse, der var bundet stramt til under Hagen.
Paa Fødderne havde hun et Par uhyre Plydses 
Morgensko med nedtraadte Bagkapper. Hun havde graa Uldhoser
paa, og hendes Smalben var tykke som Læstræ.
	
-- Er Hr. Bømler hjemme? spurgte jeg.

-- Ja--a, sagde hun trevent, -- men er det ikke no'et,
<sp>jeg</sp> kan, for han spiser sin Frokost.

-- Nej, jeg vil helst tale med ham selv!
	
Hun rejste sig langsomt fra Stolen og skurede sig paa
de uhyre Slæber hen til Døren i Baggrunden og 
forsvandt. Hun havde stadig Kosten i Hænderne og 
ligesom pigede sig frem over Gulvet med den.
	
Døren ind til Stuen lod hun staa aaben, og jeg talte
toogtyve Vandkander, der stod opstillede rundt om 
Bordet henne ved Sofaen, og alle vendte de Tuden ind
efter.
	
Kobberbollen saa' jeg ogsaa, den stod blank og 
skinnende henne paa en Stol. Altsaa havde han dog husket
at polere den!
	
En Bondevogn rumlede forbi Huset, saa Vinduerne
klirrede, og Murene rystede, og Kaffekander og 
Tepotter dansede paa Hylderne og puffede hinanden i Siden.
	
Saa kom Bømler i Kalot og blaastribede Skjorteærmer
og med friskspildt Kaffe ned ad Vesten. Han bukkede
og smilede, og der sad ham Rugbrød mellem Tænderne.
	
-- De sendte mig jo ikke Spanden om i Aftes, Hr.
Bømler! begyndte jeg.
	
-- Næ--æ, sagde han og lagde Hovedet paa Siden,
-- næ, jeg ha'de saa sandelig rent glemt, hva' Herren
hed.
	
-- Weis! sagde jeg -- og jeg bor omme paa Volden
hos Madam Bertelsen.
	
Bømlers smaa Pindsvineøjne blev duggede bag 
Brillerne, og han gik mig ind paa Livet.
	
-- Saa Di hedder Weis? sagde han, idet han strakte
Haanden ud og berørte mit Frakkeærme med et Par
Fingerspidser, -- saa Di hedder Weis? Herregu'! Di
<sp>sku1de</sp> da ikke være fra Lolland?

-- Jo.
	
-- Saa har jeg s'men ha't den Fornøjelse og kende
Deres Hr. Bedstefader! Var han ikke Forpagter paa 
Rugholm?

-- Jo.
	
-- Aa, Herregu', jeg har saamen gort hans Tagrender!
	
-- Har De <sp>det</sp>?
	
-- Ja, jeg har saamen! -- -- Det var en prægti' Mand,
den gamle Weis!
	
-- Ja, det skal han nok ha' været, ja!
	
-- Jo, ser Di, jeg begyndte jo i Rø'by! vedblev 
Kobbersmeden og lagde sin flade Haand paa min, men lod den
øjeblikkelig svippe op igen' som om han blev forskrækket
over sin egen Dristighed, -- ja, jeg begyndte saamen i
Rø'by, gjo're jeg, ser Di -- -- Næmen a' <sp>Di</sp> er en Søn
a' den gamle Weis! udbrød han pludselig og lagde atter
Hovedet paa Siden og nærmede sit Ansigt saa tæt til
mit, at jeg kunde lugte hans Rugbrødsaande, -- det 
fornøjer mig! det er, li'som vi er lidt i Familie!
	
-- Saa kendte De vel ogsaa Greven? spurgte jeg,
men trak mig samtidig et Skridt tilbage.
	
-- Ja, ja! jeg har saamen været dér paa Slottet mange
Gange! -- -- Det var en løjerli' Mand! en prægti' Mand
for Resten! men <sp>gal</sp>, sa'e di.
	
-- Saa--aa?
	
-- Ja, men en <sp>klog</sp> Mand, <sp>det</sp> var han! han rejste
jo hele <sp>Verden</sp> rundt og ku' tale med alle di 
Kabylere, der er til! -- -- Hæ, hæ! jeg husker saamen 
engang a' -- -- Men vil Di dog ikke sidde, Hr. Weis?
værs'arti' og ta' Plads, der er en Stol, værs'arti'!
	
Og Manden lagde mildt sin Haand paa mit Bryst og
trykkede mig ned paa Stolen. -- A' Di dov er en Søn
a' den gamle Weis! gentog han hjærtegreben og „aede“
min venstre Skulder.
	
Jeg saa' ned paa hans Haand. Den midterste Finger
var sat af lidt nedenfor første Led, og Stumpen stak
frem som en vissen, smudsig rød Kødkiump. Og 
Neglene paa de andre Fingre var grønne og uklare og laa
i ophøjede Bukler som Kløerne paa en Hund.
	
Men jeg havde fast besluttet at se, hvor vidt han
vilde gaa med sine Manipulationer, hvorfor jeg lod ham
„ae“ løs.
	
-- Og talte De nogensinde med Greven? spurgte jeg
interesseret.
	
-- Ork, mange Gange! knejsede Bømler, -- 
mangfoldi'e Gange, Hr. Weis! -- -- Jeg har spist Frokost med
ham!
	
-- Næ, virkelig?
	
--Jo--! Det var s'men engang jeg skulde levere min
Regning, saa gaar jeg til Tømmermester Lejfer og spør'
ham om Tittelaserne, -- -- for Greven holdt jo strængt
over, hvad der tilkom ham! naa <sp>forstaar</sp> sig, det gør
vi jo alle! -- -- og saa si'er Lejfer: Du ska' skrive
saadan og saadan, Bømler: Høj- og Velbaarne Hr. 
Kammerherre Hofjægermester Ridder af Dannebroge og 
Dannebrogsmand p. p. med <sp>mejet</sp> mere Doktor filosofia
Lensgreve H. G. S. v. Rosen til Rugholm! -- -- Naa,
og jeg skriver jo saa Regningen og gi'er ham hele 
Tittelasen: Høj- og Velbaarne Kammerherre Hofjægermester
Ridder af Dannebroge og Dannebrogsmand p. p. med
<sp>mejet</sp> mere Doktor filosofia Lensgreve H. G. S. v.
Rosen til Rugholm! skriver jeg. Og saa den næste 
Formiddag gaar jeg derud i min beste <sp>Stas</sp>, for saadan
no'et satte Greven jo immer Pris paa. -- -- Kendte Di
Skovfo' Lange?
	
-- Ja--a, jeg har hørt ham omtale, sagde jeg, -- jo--o!
	
-- Ja, han gaar jo saa inde i Venstebulen med grønne
Bukser og Hat med F'er og Daggert paa Skulderen! --
Go' Da'e, Lange! si'er jeg, er Greven og komme i Tale?
Jo, si'er han, det er han! Og det er mejet rart for Dig,
Bømler, si'er han, for Du er den første, og saa er 
Greven ve' godt Humør! -- -- Naa! jeg ble' saa lukket
ind, og Greven sidder ved Frokostbordet. G'da Hr. Greve,
maa jeg ønske Dem en hjærteli' Velbekomme! (Her
gjorde Manden et dybt Skrabud for mig og lagde 
Haanden paa Brystet.) Go' Maaren, Mester, si'er saa Greven,
hva' har bragt Jer saa tidli, paa Sokkerne? Ja, det var
da en Regning! <sp>En Regning</sp>? si'er han, ja, la' vos
først spise, si'er han og faa no'et i Skrotten! Ja--a,
mange Tak, Hr. Greve, si'er jeg, men--n-- -- Sludder!
si'er Greven og skyder et Fad Kyllinger hen til mig,
<sp>æd</sp>! si'er han. -- -- Og jeg satte mig til Bordet, og
Greven laa alle di bedste Kyllinger over paa min 
Indretning. -- -- Naa! og da vi saa ha'de spist og faaet
vorre refleksive Snapser, saa bod han mig en Segar, og
saa sa'e han: La' vos nu se Papirerne! sa'e han, og jeg
flyede ham dem jo saa -- -- hæ, hæ!
	
-- Naa?
	
-- Ja, vedblev Bømler gnækkende, han grinte jo
saa lumsk, da han læste, og saa gik han hen til 
Skrivebordet og malede no'et nedenfor paa Regningen. Farvel
Mester! sa'e han saa og ga' den igen -- gaa nu ned
paa Kontoret med den! Jeg kiggede paa Skriften, men
ku' ikke tydde et Ord. -- -- Naa! og da jeg kommer
ud i Venstebulen, si'er jeg til Skovfo'den: hør, si' mig,
Lange, si'r jeg, hva' er'et a' Greven har skrevet her paa
Regningen? Det ve' jeg Saten raspeme ikke! si'er Lange,
det maa du gaa til Inspektøren om, for der er ingen
andre paa Gaar'en, der ka' læse, hva' han skriver! Og
jeg gaar jo. -- --. Saa nede i den store Allé møder jeg
Forvalter Visby. Hør, Hr. Forvalter, si'r jeg, Di ku' vel
ikke vise mig den Bevilli'he' og si'e mig, hva' der staar
der? Jeg har været oppe til Greven med Regningen, og
jeg er bange for, a' der er ét eller andet paa Fær'e.
Forvalteren ta'r jo saa Papiret og ser paa det. Næi, si'er
han, det maa Di sgu gaa til Inspektøren om, jeg kan
ikke læse et Muk! Tror Di, a' der er no'et saadan, Hr.
Forvalter? spør' saa jeg. Ja, ma' ka' jo aldri' <sp>vide</sp>
det, Bømler! Og jeg stikker jo saadan ikke ri'ti' 
behageli' ned paa Kontoret. Er Inspektøren til Stede? Jo,
det var han da. -- -- Og han kommer! Jeg har her en
Regning, si'er jeg, og flyer ham den, men Greven har
skrevet no'et paa den, si'er jeg, og nu er jeg li'som
lidt bange for, a' han er utilfre's! Inspektøren læser paa
Regningen og <sp>stikker</sp> i og grine! og han gaar hen
til Fuldmægti'en og de andre, og di griner! <sp>Faar</sp>
jeg kanske ingen <sp>Penge</sp>? spør' saa jeg. Jo, jo, min
go--de Mand, vel faar Di Penge! si'er Inspektøren og
bli'er ved med og grine. -- -- Men Pengene betalte
han mig da.
	
-- Naa, hvad var det saa, der stod paa Regningen?
spurgte jeg.
	
-- Ja, nu ka' Di tænke Dem! smilede Kobbersmeden
og tog mig lempelig om Haandleddet -- nu ka' Di <sp>tænke
Dem</sp>! jeg ha'de jo skreven <sp>Læns</sp>greve, ha'de jeg, ve'
en <sp>Fej1</sp>ta'else naturligvis og saa ha'de <sp>han</sp> kradset op
forneden: <sp>Næ--i, Fanden spolere mig da'nne
endnu! betal Ka'len fuld Valuta</sp>! -- -- hi, hi,
hi! hva?
	
-- Hæ, hæ, hæ! ja! lo jeg og rejste mig. -- Men
nu maa jeg nok gaa!
	
-- Det haster <sp>ikke</sp>! det haster <sp>ikke</sp>! sagde 
Bømler ømt. -- Sid lidt ned endnu! Det er mig en li'efrem
Fornøjelse og tale med Dem! Di er saadan et net ungt
Menneske! -- -- Maa je'nne byde Dem en Segar?
	
-- Nej Tak, ikke om Formiddagen!
	
-- Men Di ku' jo <sp>gemme</sp> den? forsøgte han og
begyndte at pille ved mig igen.
	
-- Nej, Tak! sagde jeg. -- Skulde De ikke ha' nogle
andre gamle Sager? spurgte jeg saa og saa' mig om i
Butikken.
	
-- Desværre, desværre, jeg har sandeli' ingen! 
beklagede Bømler. -- Næmen, jeg <sp>ha'de</sp>! udbrød han 
pludselig, glad over at have fundet et Emne -- jeg ha'de
her for no'en Aar tilbage en Lysestage med tre Arme,
som ha'de tilhørt Dronning Lenore Krestine?
	
-- Saa--aa?
	
-- Ja! den købte jeg s'men, den Gang di restorerte
Maribo Domkirke, for en Mark!
	
-- Var den net?


-- Den <sp>var</sp> jo kullende beskidt, da <sp>jeg</sp> fik den, men
saa kogte jeg den op, og saa var den ægte forgyldt!
	
-- Hvor er den? spurgte jeg grisk.
	
-- Ja desværre, desværre, den har jeg saamen solgt!
sagde Bømler med Taarer i Øjnene, -- men <sp>ha'de</sp> jeg
vidst, a' Di kom, vedblev han og løftede Hænderne op
for at tage mig om Hovedet -- saa ha'de jeg <sp>sandeli</sp>'
gemt den!
	
-- Hvem købte den? spurgte jeg og bøjede Nakken
tilbage.
	
-- Det oldnordiske Museum, for ti Rigsdaler.
	
-- Jamen, saa kan De jo være godt tilfreds!
	
-- Ja--a, ja--a, sagde Bømler -- men <sp>Di</sp> skulde
sandeli' ha' faaet den for ingen Verdens Ting! nikkede
han og greb min Haand.
	
-- Farvel, farvel! sagde jeg, -- saa sender De mig
altsaa Spanden hen i Eftermiddag?
	
Men Manden traadte hurtig et Skridt frem og stillede
sig op mellem Døren og mig.
	
-- Bli'er Di -- <sp>gaar Di</sp>? stammede han, -- det er
saa sjælden, a' man nyder den Fornøjelse og se saadan
nette unge Herrer hos sig!
	
-- Jeg kommer snart igen, Hr. Bømler! nikkede jeg
yderst venlig, -- jeg kommer herhen engang imellem for
at se, om De har faaet noget, jeg kan bruge.
	
-- Ja gør det! gør det! sagde han og aabnede galant
Døren for mig. Derpaa greb han atter min Haand:
	
At Di dov er en Søn a' den gamle Weis! sagde han
saa, og hans Øjne blev ligefrem <sp>b1akkede</sp> at den
inderligste Kærlighed til Næsten.




DE UNGE OG DE GAMLE


Der var den tiaarige Georg, Gaardens ældste Søn. Og
saa var der den lille tykke Trine nede fra Engene,
hende der altid „stegte Flæsk“, naar hun kom i 
hæftig Bevægelse. Og Smedens to Sønner, Nils Peter og
Morten. Og Kirstine Vejlemands, som havde seks Fingre
paa venstre Haand. Og saa var der Georgs otteaarige
Søster Sofie og deres lille fireaars Broder Harald.
	
De havde lukket begge Ladeportene til og legede
Skjul i Halvmørket mellem Høstvognene og 
Halmbunkerne.
	
-- Kukkuk! raabte Smedens Nils Peter.
	
Og da de andre kiggede i Vejret, saa' de ham sidde
paa en af Tværbjælkeme oppe under Taget.
	
-- Det kan <sp>jeg</sp> osse! sagde Georg, og et Øjeblik
efter var han oppe ad Stigen og sad ved Siden af
Smeden og dinglede med Benene.
	
-- Sikke no'en Skrædre! vrængede Nils Peter ad
dem, der stod neden for, -- di er bange, di 
Knaldevorter!
	
-- Kom bare herop! raabte Georg, -- saa springer vi
ned i Fo'ret!
	
Den tykke Trine missede lidt med Øjnene og maalte
Højden. Saa smed hun Træskoene og kravlede op ad
Stigen.
	
Lidt efter kom Kirstine ogsaa og saa Sofie og til
Slut den mindste af Smededrengene.
	
Men den lille Harald vilde ikke med. Han stod
kalveknæet som et Andreaskors henne i en Krog og 
anstillede et interessant Forsøg paa at „tisse“ lige ned i et
Rottehul.
	
-- Nu springer vi! sagde Niels Peter og lod sig
dumpe. Georg fulgte øjeblikkelig efter, og den løse
Halm slog sammen over Hovedet paa dem. Men straks
efter dukkede de op igen og saa' sig triumferende 
omkring.
	
-- Det er evi' Sjov! grinte Smeden og vadede 
gennem Halmen hen til Stigen.
	
-- Spring, Tøse! raabte Georg.
	
Men Tøsene turde ikke.
	
-- Vi ska' sgu nok faa dem ned! mente Niels Peter.
-- Naa, Du, Pivesur! sagde han til Broderen -- ut
med Dig! Og han gav den lille et Puf i Ryggen, saa
han trimlede.
	
Den tykke Trine duftede af Skræk:
	
-- Jeg vil <sp>sæl</sp>! jeg vil <sp>sæl</sp>! skreg hun og baskede
med Vingerne som en Høne paa en Vognstang. 
Hvodden er 'et, Morten? spurgte hun den lille Smed, der
sad nede i Halmen og saa' spekulativ ud.
	
-- Det er evi' S'ov! sagde han og stødte Luften ud
gennem Næsen for at rense den for Støv og Avner. --
Hop Du bare! sagde han.
	
Og Trine hoppede og faldt paa Maven ned ved Siden
af Morten:
	
-- Det stikker! pustede hun og kløede sig paa sine
nøgne Knæ.
	
-- <sp>Tør</sp> Du ikke, Sofie? spurgte Georg, der stod ved
Siden af sin Søster.
	
--Puf til hinne! raadede Niels Peter.
	
-- Nej slet ikke! sagde Georg. -- Jeg skal nok la'
være! sagde han beroligende til Søsteren, -- spring Du
bare!
	
Og Sofie udstødte et upaaklageligt Hvin og lod sig
dumpe.

-- Naa, Kestine, sagde Smeden, -- ka' Du faa 
Rumpen med Dig?
	
Kirstine samlede Klæderne om sig.
	
-- En, to -- -- -- talte Georg.
	
-- Jeg tør ikke! sagde Pigebarnet og saa' ned for
at maale Afstanden.
	
-- Hun er bange for at knekke de el've Fingre!
mente Smeden. -- Hop nu din Skruptaase! sagde han
og puffede til hende.
	
Kirstine vaklede et Øjeblik paa Kanten af Bjælken.
Derpaa krævede hun Himlen til Vidne med et 
rædselsfuldt Skrig og forsvandt i Dybet. Men lidt efter dukkede
hun frem igen nede i Halmen og viste grinende alle
sine hvide Tænder.
	
Og nu gik det op ad Stigen og ud paa Bjælken og
ned i Halmen i et Kørevæk. Pigerne var blevet ligesaa
modige som Drengene. Man tog hinanden i Hænderne
og sprang ned to og to. Eller man stillede sig i Række
og talte, og hele Sværmen hoppede ned paa én Gang,
rodede rundt dernede mellem hverandre og skreg og lo.
Og den ældste Smededreng kildede den tykke Trine op
ad Benene, saa hun hvinede og sprællede og duftede
og laa med hele Underkroppen blottet.
	
Og Morten sad og saa' til og spyttede Halmstumper
ud og rensede Næse og mente, at det hele var evi'
S'ov.
	
Men saa kom Georg til at træde Kirstine Vejlemands
paa den ene Haand med sin Støvlehæl, saa hun stak
i at græde. Og saa vilde Pigerne ikke lege med mere.
	
Drengene hoppede ned endnu et Par Gange alene,
men tilsidst fandt de det kedeligt, og saa holdt ogsaa
de op.
	
Stemningen var mat, og man vidste ikke rigtig, hvad
man skulde tage sig til.
	
Niels Peter havde stillet sig hen ved et af Vinduerne
og stod nu og fangede Fluer. Han kastede dem i de
tykke, støvbelagte Spindelvæve, der hang i Hjørnerne,
og fede Edderkopper med gule Kors paa Ryggen kom
listende frem og aad dem.
	
Pigebørnene sad midt paa Gulvet paa nogle halvfyldte
Sække og var nærved at komme i Totterne paa 
hverandre. Den tykke Trine paastod nemlig paa det 
bestemteste, at det var Hanen, der lavede Kyllingerne inde i
Maven paa Hønsene. Noget, de andre paa det kraftigste
bestred, da enhver vidste, at Kyllingerne kom ud af
Æggene.
	
Morten og den lille Harald sad paa Hug henne i
Krogen med hver sit Halmstraa i Haanden og 
undersøgte med videnskabelig Alvor det fugtige Rottehul.
	
Den ene Portfløj ud mod Gaarden var gledet halvt
op, og en bred Solstribe havde lagt sig hen over 
Gulvet og op over de nærmeste Bjælker.
	
Pludselig kom Georg springende splitternøgen frem
fra et Hjørne bag Tærskemaskinen.
	
-- Nu skal <sp>jeg</sp> gøre Kunster! raabte han.
	
-- Men <sp>Georg</sp> dov! udbrød Søsteren forfærdet og
flov.
	
-- I skal allesammen sætte Jer op i Vognen! 
vedblev Drengen -- og saa skal jeg gøre Kunster!
	
Pigerne fnisede og puffede til hinanden med Albuerne.
Harald og Morten glemte Rottehullet og nærmede sig
med store Øjne.
	
Men Niels Peter vilde gøre Kunster ligesaafuldt som
Georg.
	
-- Jeg ka' staa paa Ho'edet! sagde han. Og i en
Fart havde han faaet Klæderne af sig. -- Nu ska' jeg
staa paa Ho'edet, og saa ka' Du gaa paa Linje! sagde
han.
	
Pigebørnene hviskede og tiskede og krøb op i 
Vognen, hvor de satte sig paa Agebrædtet. Og foran dem
nede paa Vognbunden laa Harald og Morten og var
lutter Øjne.
	
-- Nu begynder Forestillingen! raabte Niels Peter.

-- Se, se! sagde Kirstine og pegede forundret paa
Smedens Mave, thi hun havde ingen Brødre.
	
Georg gav sig til at danse op og ned ad 
Vognstangen, og Niels Peter stod paa Hovedet henne paa 
Sækkene med de snavsede Fødder lige i Vejret.
	
-- Georg er pænest! sagde Sofie, da Broderen en
Gang dansede midt ind i Solstriben fra Ladeporten.
	
-- Store Ballamérkunster! raabte Smeden og kyssede
paa Fingeren, medens han holdt sig fast i Sækken med
den anden Haand.
	
Pludselig begyndte den lille Harald ogsaa at klæde
sig af.
	
-- Du kan vove paa det! sagde Søsteren myndig, --
jeg si'er det til Mo'er!
	
-- Mine Damer og Herrer! raabte Niels Peter -- jeg
er den berømte Kraftkunstner fra Paris og Konsta-tinopel!
	
Og han forsøgte paa at løfte en af Sækkene, men
kunde ikke.
	
-- Nu begynder Forestillingen! skreg Georg og fór
op ad Stigen. Og da han stod oppe paa Bjælken, fort-
satte han: -- ti Øre for Voksne og det halve for Børn!
	
Og derpaa gav han sig til at danse Sagtevals.
	
Tilskuerne klappede i Hænderne og glemte Niels
Peter.
	
Men han gav Slip paa Sækken, stak det ene Ben
ret ud i Luften og tog fat i den store Taa. Og saa
snurrede han sig rundt paa det andet Ben og raabte:
	
-- Nu gaar Møllen, mine Damer og Herrer! nu gaar
den store verdensberømte Ballamérmølle, der maler
Hvedemel og Bygmel og Ævleskiver og Pandekager
paa én Gang! Hurra--a, min Mo'er ka' svømme! skreg
han saa og lod sig trimle om og rulle hen ad Lergulvet.
Derpaa blev han liggende som død med Tungen ud af
Munden og Arme og Ben spilet vidt fra hinanden.
	
Damerne lo og raabte Hurra, medens den lille Harald
hvinede af Begejstring, og Morten betaget trommede
med Træskosnuderne i Vognbunden.


Men Georg mumlede halvhøjt oppe fra Bjælken: --
Se, hvor han skaver sig.
	
Smeden sprang op fra Gulvet og kyssede paa 
Fingeren til Pigerne og bukkede og slog ud med Arme
og Ben. Han var bleven ganske graameleret af at vælte
sig rundt i Støvet. Han saa' ned ad sig og forsøgte at
slaa Snavset bort med Hænderne. Men Ryggen kunde
han ikke naa.
	
Georg lo haanligt, og Pigerne pegede Fingre.
	
Men pludselig satte Smeden i et Par lange Spring
op ad Vognstangen, skrævede over de to smaa og 
stillede sig med Ryggen mod Damerne.
	
-- Børst mig a'! sagde han.
	
Sofie og Kirstine blev forskrækkede og skreg, men
den tykke Trine gav ham resolut et Slag i Bagdelen
med den flade Haand, saa det klaskede i Laden, og
saa lo hun.
	
-- Av for Saten, dit Lugtetru'! sagde Smeden og
fór ned af Vognen igen.
	
-- Det har han godt a'! sagde Georg.
	
-- Hva' si'er Du? sagde Smeden, der var bleven
vred. Vil Du ha' no'en Tæ'sk?
	
-- Da 'nne a' <sp>Dig</sp> din Smedetamp! lød Svaret.
	
-- Kom an, dit skeløjede Pindsvin! sagde Smeden
og satte sig i Kampstilling, -- jeg ska' knække 
Ribbenene paa Dig!
	
Georg begyndte at krybe ned ad Stigen. Han taalte
ikke, at nogen hentydede til hans Øjne.
	
-- Du véd godt, Du ikke maa slaas! formanede
Sofie.
	
-- Næ, for han <sp>tør</sp> ikke! haanede Smeden.
	
-- Hæ! sagde Georg og rakte Tunge, -- jeg ska'
slaa Ho'edet ned i Maven paa Dig!
	
Men han blev alligevel rolig siddende paa et af de
øverste Trin.
	
Harald og Morten havde rejst sig op i Vognen, og
Pigebørnene strakte Hals.


Men pludselig blev Ladeporten skubbet helt op, og
et stærkt Lys faldt ind over Børnene. Georgs hvide
Krop oppe paa Stigen skinnede mod det mørke 
Straatag.
	
En lille halvgammel Pige kom ind.
	
-- I ska' op og spise! sagde hun.
	
Børnene sad stive og stille og svarede ikke.
	
-- Georg og Sofie, hvor er I? spurgte Pigen og
saa sig omkring med Haanden over Øjnene. -- Ih Gu'
Fa--der bevares! udbrød hun, da hun fik Øje paa
Georg, -- sitter han ikke dér, som Vorherre har skabt
ham!
	
Niels Peter vilde snige sig hen i en Krog.
	
--&#12288;Han <sp>ossensaa</sp>! sagde Pigen og slog Hænderne
sammen. -- Og der sitter Pi'ebørnene nok saa fromt
og ser paa al den Stads! <sp>Hva</sp>' har I ha't for?
	
-- Det er bare Georg og Niels Peter, der har gjort
Kunster, Lise! kom det spagfærdigt fra Sofie.
	
-- Ja, jeg ska' kunstre Jer! Hva' tror I, Jeres Mo'er
vil si'e?
	
-- Det var Niels Peter, der sa', at vi skulde! løj
Georg oppe fra Stigen.
	
-- Den lange Smededolk! skældte Pigen, -- ska'
han rende her og spolere nette Folks Børn? Og 
hvodden er 'et, han har fliet sig til? vedblev hun. -- Kom
hér hen!
	
Smeden traadte rystende nærmere og garderede sig
med en krum Arm mod en Lussing. Men Lise gav sig
omhyggelig og dvælende til at tørre ham af med sin
flade Haand. Niels Peter gøs, ti Haanden var iskold og
skruppet.
	
-- Se saa og kom i Klæderne! sagde hun og gav
ham et Par moderlige Dask i Bagdelen.

Og Smeden sprang hen til sit Tøj.

Georg sad endnu oppe paa Stigen.

-- Vil Du ruppe Dig ner! kommanderede Lise.
	
Og han krøb langsomt ned. Men da han var naaet
ned paa Gulvet, løb han hurtigt hen til hende og gav
sig til at kravle op ad hende. Hun løftede ham op til
sig, og han slog Benene om hendes Liv og trykkede
sig kælent ind mod sit Bryst. Hun kyssede ham 
forslugent paa Munden og Halsen og under Armene og
lod sin ene Haand glide langsomt op og ned ad hans
Ryg.
	
-- Lille Mandfolk! sagde hun og knugede ham tæt
ind til sig.
	
Saa satte hun ham fra sig.
	
Niels Peter stod næsten paaklædt henne ved 
Sækkene. Men Pigebørne og de smaa sad endnu oppe i
Vognen.
	
-- Kom saa ned! kommanderede Lise og gik selv
hen og løftede Harald og Morten ned paa Gulvet.
	
-- Hvor ka' saadan en stor Kabyler hitte paa saadan
no'et? sagde hun saa og truede med en kroget Finger
ad Niels Peter. -- Skammer han sig ikke for 
Smaapi'erne? fø--i--i!
	
Smeden skammede sig som en Hund og gemte 
Ansigtet bort.
	
Den gamle gik hen til ham.
	
-- Naa, jaja! sagde hun formildet og strøg med sine
klamme Fingre ned over han blussende Kind, -- han
er jo hellesens et velskabt lille Mandfolk, er han!




EN FARENDE SVEND


Udenfor susede Stormen afsted over Marker og Veje
og rev i Tage og Træer.
	
Men inde i min Stue pludrede Ilden i Ovnen og
gjorde Rummet hyggeligt og lunt.

Det bankede paa Døren, og jeg gik hen og lukkede
op.
	
Der stod en lille, gammel Mand med Huen i Haanden.
Hans Haar var hvidt, og hen over hans Kinder og Hage
laa der som en Rimfrost af hvide Skægstubbe.
	
-- En fattig Haandværkssvend, Herre!
	
Jeg saa' op og ned af ham. Han var net, næsten
pyntelig klædt i blaat Vadmelstøj og hele Støvler. Og
under den ene Arm bar han en Pakke indsvøbt i 
Avispapir.
	
-- Det er skralt med Arbejdet, Herre!
	
-- Kom indenfor, sagde jeg, kom indenfor i 
Varmen.
	
Og han kom ind og stillede sig op ved Siden af
Døren.
	
-- Jeg er Maskinarbejder, sagde han, -- og det er
skralt med Arbejdet, ja <sp>det</sp> er sandt, det er!
	
Jeg tog min Portemonnæ op af Lommen. Manden
smilede og lagde Hovedet paa Siden. Hans Tænder var
grøngule af Ælde.
	
-- Gud velsigne Dem! sagde han, -- Gud velsigne
Dem i Tid og Evighed!

-- Hvor bor De?
	
-- Jeg bor oppe paa Svendehjemmet, Herre, ja <sp>det</sp>
er sandt!
	
-- Kan De ikke arbejde mere?
	
-- Jo--o! sandelig ka' jeg saa! men det er skralt
med Arbejdet, og saa gaar man jo og vallenderer!
	
-- Hvor gammel er De?
	
-- To og tresindstyve Aar, er jeg, ja det ved Gud
jeg er! Jeg stak ham en Femogtyveøre i Haanden.
	
-- Aa Gud, sagde han, -- hvor er Menneskene dog
gode! ja <sp>det</sp> er sandt! Herhenne paa Hjørnet fik jeg
et Par gamle Bukser og et Par Strømper, og her gi'er
Di mig en Femogtyveøre! Herren velsigne og bevare
Jer allesammen!
	
Stormen susede udenfor og buldrede mod Ruderne og
klaprede mod Tagrenden.
	
-- Det blæser i Dag, sagde jeg.
	
-- Jamen, det var sandelig værre i Gaar! sagde han,
-- ja, <sp>det</sp> er sandt! Jeg har skam aldrig været saa
bange, som jeg var i Gaar! -- -- Næ sé, hvor smukt
Di har 'et herinde! vedblev han og saa' sig omkring.
-- Og se dér! sagde han og pegede paa Sindings „To
Mennesker“, der stod paa mit Bord, -- det er jo ri'ti'
ordentlig et lille Mandfolk! mig Tilladelse og se paa
ham!
	
-- Værs'god!
	
-- Nej, der sitter han s'men paa sin lille Rumpe! ja
<sp>det</sp> er sandt! han viser s'men hele Historien, som vi
er skabt! Herren velsigne og bevare Dig! -- -- La'
vos se ham foran! vedblev han og gik om paa den
anden Side af Bordet. -- Næ--i, dér har han dov ta'et
et lille Slør paa! Herregu' ja, ja <sp>det</sp> er sandt!
	
-- De sa'e, at De aldrig havde været saa bange som
i Gaar? spurgte jeg.
	
-- Ja, Gud Herren se i Naade, ja! Det var, da vi
sejlede fra Stubbekøbing i en Baad! Jeg sad i 
Forstavnen, og Bølgerne sprøjtede op over mig! og jeg
sa'e: Herre, Herre, vi forliser! sa'e jeg, lisom Peter paa
Geneseret Sø! -- -- Men jeg maa s'men se lidt paa
den lille Rumpe igen! den sødde lille Tingest! A' en
fattig Haandværkssvend sku' ha' den Lykke a' se 
saadan no'et! ja, <sp>det</sp> er sandt! -- -- Men der er jo to!
vedblev han og gik bedre frem. -- Er den anden osse
et Mandfolk?
	
--  Nej, det er et Fruentimmer.
	
-- Ja, se det, ja! ja det ka' man jo <sp>se</sp>! Er det
Adam og Eva?

-- Ja--a.
	
-- Herregu' ja! og nu har di vel syndet? ak Gud,
Herren se i Naade til vos allesammen! -- -- Ja, man
ka' jo <sp>se</sp>, a' det er et Fruentimmer, saa blød og klejn
hun er! og saa den lille Numse, ja! den sødde lille
Numse! ja <sp>det</sp> er sandt! -- -- Naamen, nu maa jeg
nok a'sted! og Tak og evig Ære for di femogtyve
Øre!
	
-- Farvel, sagde jeg. -- Nu skal jeg hjælpe Dem.
Det er den Dør.
	
-- Og sikken Masse Bøjer, Di har! Hvem der var
saa klov som Di!
	
-- Jja--a!
	
-- Ja, for Di har vel alle dem i Ho'edet, som staar
dér i Ruinen?
	
-- Reolen! rettede jeg.
	
-- Reolen, ja! ja <sp>det</sp> er sandt! -- -- Naa, farvel!
og Gud Herren lovprise. Dem til sin sidste Stund!
	
-- Farvel! sagde jeg og tog hans fremstrakte Haand,
der var haard og kold indvendig som Haanden paa en
Orangutang.
	
-- Farvel, farvel! og Gud Herren bevare Jer 
allesammen! sagde han. Og pludselig begyndte han at
deklamere:

<poem><tab>-- En kjærlig Afsked vil jeg ta--ge
<tab>med E--der alle, store, smaa!</poem>


<poem><tab>og ønske, at vi alle Dage
<tab>i Aan--den sammenbin--des maa!
<tab>og hér i Ti--dens lange Strid
<tab>tilsidst maa Sejerskronen faa
<tab>og stilles ved den højre Side,
<tab>naar vi for Dommens Stol skal staa!</poem>

-- Tak! sagde jeg og nikkede. Jeg havde hele Tiden
staaet med hans Haand i min og havde ikke turdet
slippe den af Frygt for at gaa Glip af Versene.
	
Da han var færdig, satte han sin lille blaa Kasket
paa Hovedet og skred alvorlig hen mod Døren.
	
-- Jeg aabnede den for ham og bukkede. Han 
lettede paa Kasketten, idet han gik forbi mig, og jeg
bukkede igen og lukkede langsomt Døren til efter
ham.





FRA KIRKEGAARDEN.


Til venstre lige indenfor Laagen stod en hvidmalet
Pæl med et hvidmalet Brædt paa. Og paa Brædtet
læstes:

<poem><tab>Hvo vil krænke Kirkegaardens Fred
<tab>og tage venlig Blomst fra Gravens Bed?
<tab>Hvo vil vel hryde Træets Blomst og Blad?
<tab>See Himlens Fugl fandt her et Skjul saa glad!
<tab>Hvo vil ej hygge om den Plet af Jord,
<tab>Som gives her til ringe og til stor!
<tab>Hvo vil ej frede om de Dødes Bo!
<tab>Her skulle vi dog engang finde Ro.</poem>

-- -- -- --
	
Den ældste Del af Kirkegaarden bestod af fire 
ligestore Felter, adskilt fra hverandre af to smalle 
Lindealléer, der skar hinanden i Korsform. Skæringspunktet
dannede en Rotunde, garneret af otte skyggefulde 
Kastanietræer og fire Bænke uden Rygstød. Midt i 
Rotunden var en enlig Begravelsesplads, som en rig 
Gaardmandsfamilie i Utterslev havde købt paa 
halvandethundrede Aar. Gravstedet var skærmet af et Rækværk med
forsølvede Spydspidser. Og Graven bar et Epitaphium
af graa Sandsten med indlagt Marmorplade og med den
hellige Aand i en Dues Ligneise paa Frontespicen. Paa
Marmoret stod indhugget med gyldne Bogstaver:

<tab><tab><tab>Gaardmand
<tab><tab><tab>Sören Sörensen
<tab><tab><tab>af Utterslev,
<tab>Født 19 Marts 1815, død 12 April 1850
<tab><tab><tab><tab>og Hustru
<tab><tab><tab>Maren Kristine Sørensen.
<tab><tab><tab>Født 5 November 1810,
<tab><tab><tab>Død 16 Maj 1856
<tab><tab><tab>og hendes senere
<tab><tab><tab>Ægtefælle Gaardmand
<tab><tab><tab>Niels Sørensen
<tab><tab><tab>* 5 August 1827
<tab><tab><tab>d. 20 Nvbr 1881
<tab><tab><tab>Fred med Eders Minde,
<tab><tab><tab>Sat af Arvingerne.

-- -- -- --
	
Paa Bænkene under Kastanietræerne søgte 
Barnepigerne hen med deres Vogne. De sad og stak 
Hovederne sammen og berettede hinanden mystiske 
Tildragelser med dæmpede Røster, medens Børnene sov i
Vognene eller laa paa Maven og svømmede stille rundt
i Gruset. Thi herude skreg de sjældent op, ialtfald ikke
de større af dem. Barnepigernes sælsomme Gebærder
og hemmelighedsfuldt tyssende Ord lod det hurtigt gaa
op for dem, at dette var et Sted, hvor man lagde en
Dæmper paa sine Lidenskaber og ikke lod staa til,
som naar man for Eksempel legede oppe paa Volden
eller nede i Fæstningsgravene.
	
Ogsaa naar et eller andet lille Menneskebarn følte
noget naturligt trænge paa, afgjordes det ikke straks
paa staaende Fod, som man ellers plejede i Guds fri
Natur. Man søgte at beherske sig. Men fandt man sig
endelig staaende magtesløs overfor Naturlovene, 
henvendte man sig hviskende til sin Barnepige. Og med
et bebrejdende Blik og en dyster Hovedrysten førte hun
de hjælpeløse om bag en større Tuja eller ind mellem
to skærmende Buksbomhække.

-- -- -- --

Ud mod Landevejen var Rirkegaarden begrænset af
en hvidkalket Mur, prydet foroven af skraatliggende
graa Teglsten.
	
Om de andre Sider snoede sig et mere 1evende Hegn:
en Tjørnehæk og noget rustent, ormeagtigt Staaltraad,
der ofte kunde gribe fat i de forbigaaende paa en 
ligefrem forbløffende Maade.
	
Nede fra den bageste Grusgang havde man Udsigt
mod Vest over nogle flade Marker og spredte Huse
til Fjorden med sine Øer og Holme, sine tavse Sejlere
og skrigende Maager.
	
Undertiden ved Aftenstide, naar Solen gik ned og
kastede sine Straaler skraat ind over Landskabet, kunde
alle de hvide Gravsten med deres Kors og gyldne Ord
gnistre og blinke med en Glans, der fik Barnepigerne
til at nappe hinanden i Ærmerne og sige: Nej, se dov!
og Blomsterne kunde dufte saa sødt, og Lindetræerne
rasle saa hemmelighedsfuldt med deres langstilkede
Blade, medens en enkelt Fugl pippede i Tjørnehækken,
og Vogntummelen inde fra Byen lød fjærnt og 
dæmpet.
	
Saadanne Aftener saa man de gamle Borgermænd
med deres Hustruer bag sig vandre rundt mellem 
Gravene og med mimrende Læber læse Inskriptionerne
over fordums Naboer og Genboer: „Elsket og savnet“!
stod der og „Fred med hans Støv“! og „Velsignet
være hans Minde“!
	
Højtidelig trippede de gamle fra Grav til Grav
med andagtsfuld Alvor i Blik og Miner. Men
dybt, dybt nede paa Bunden af deres Øjne sad et bitte
lident lysende Punkt, ikke større end Spidsen at en
Knappenaal. Det var den stille kildrende Sjælefryd over,
at de selv, hvad Øjeblik det skulde være, kunde gaa
hjem gennem Tolderporten og sætte sig i deres 
Lænestol ved Vinduet og drikke deres Øl og ryge deres
Pibe og hilse paa Borgmesteren, om han skulde 
komme forbi.

-- -- -- --

Hundrede Alen udenfor Kirkegaardshegnet mod 
Nordvest laa den evigtfløjtende Natanielsens Kalkovn: en
lille undersætsig, kubeformet Bygning med Revner og
Sprækker for oven og neden og to kraftige Mavebælter
om Maven.
	
Naar Vinden bar paa, og Ovnen „arbejdede“, stod
hele Kirkegaarden i én Taage af Kulrøg og Kalkos.
Børn og Barnepiger flygtede, Graveren bandede, 
Fuglene tav, og alt var øde og tomt.
	
Men var der Begravelse en saadan Dag, <sp>maatte</sp>
man jo derud. Og da stod Borgerne omkring Graven
med rindende Øjne og Trykken for Brystet. Og snød
de deres Næser i de for Anledningen nyrene 
Lommetørklæder, saa's det, som var hver Mand tøjlesløst 
hengiven til Snus.
	
Og naar man saa efter Jordpaakastelsen og 
Fadervoret fulgtes hjemad med Pastor Plenge og Konsul
Brun, forsikrede man, at dette <sp>skulde</sp> forbydes, at
der maatte <sp>gøres</sp> noget, Enkeltmand kunde ikke 
saaledes ha' Lov til at forpeste Luften for sine Bysbørn!
	
Og Præsten nikkede, og Konsul Brun nikkede. Og
hver gik til sit.
	
Og om Aftenen drøftede man atter Sagen ved 
Spillebordene eller i Familiens Skød. Hvorpaa man besteg
det ægteskabelige Leje i sikker Fortrøstning til, at det
hele med Guds Hjælp vilde ordne sig paa den bedste
Maade.
	
Og saaledes havde man nu gjort siden Aaret 
attenhundrede og seksogtredive efter Christi Fødsel. Thi
man var begyndt straks samme Sommer, Natanielsen
havde faaet Koncession paa sin Kakkelovn.

-- -- -- --

„Tillæget“ kaldtes det Stykke Jord, der sidst var
inddraget under Kirkegaarden. Det strakte sig langs
Baneterrænets Vestside og bestod af tre aflange, 
brunsvedne Græsplæner adskilt af smalle Gange med 
spædlemmede Lindetræer paa Siderne.


Længst borte, helt oppe i Hjørnet laa en Række
nøgne, gule Grave uden Kors og Marmor, kun med en
lille numereret Pæl ved den øverste Ende.
	
Det var Fattigvæsenets nye Begravelsesplads. Solen
bagte og stegte og smuldrede Leret til Støv, og 
Regnen hamrede uhindret løs og fladede alle Gravhøjene
ud til én stor skiddengul og rummelig 
Familiebegravelse.
	
Man saa' aldrig andre end Graveren pusle deroppe.
Thi foreløbig var det kun Fattiglemmerne, der stededes
til den evige Hvile i „Tillæget“.

-- -- -- --

Nede i det modsatte Hjørne ud mod Landevejen og
lige for en af de store gamle Lindealléer havde man
lagt det nye Kapel: matte, mørkerøde Mure, fuget med
Cement, et skinnende lyserødt Tegltag med Kors over
begge Gavle samt seks rundbuede Vinduer og en 
spidsbuet Dør.
	
Fjordby var stolt af sit Kapel, og medens det laa
under Bygning, vandrede man til og fra med Hustruer
og Børn, roste de tre flinke Arbejdere og rettede 
ærbødige Forespørgsler til Arkitekten.
	
Men da Stilladserne var fjærnet, udspandt der sig i
Pressen en lidenskabelig Diskussion om Forstaaelsen
af Begreberne Gothik og Renaissance, Spidsbue og
Rundbue -- en Diskussion, der truede med at stille de
to politiske Partier endnu skarpere overfor hinanden.
Dog jævnedes lykkeligvis Striden, da Borgmesteren, en
decideret Højremand, med fin diplomatisk Sans og 
under Navns Nævnelse indsendte til Venstrebladet en 
Erklæring om, at han afvigte Foraar, paa en 
Rekreationsrejse i Provinsen Languedoc, i det sydlige Frankrig,
daglig fra sit Hotelvindue havde haft Udsigt til et 
Kapel, hvor det, ganske paa samme Maade og med et
lignende kunstnerisk Udbytte var lykkedes Arkitekten
at gennemføre en særdeles yndefuld Sammensmæltning
af begge Stilarter.

Hermed endte Kampen. Og de stridende Parter 
mortificerede med Højagtelse de gensidige Injurier.

*

	
Jeg plejede hyppig at afslutte min Morgentur med
en Rundtenom paa Kirkegaarden.
	
Jeg gik ind ad den lille Laage nærmest Tolderporten,
læste Verset paa Pælen og vandrede derpaa ned 
gennem Lindealléen langs Hækken til Vinklen ud mod
Marken, hvor man har Udsigt over Fjorden.
	
Undertiden kunde jeg tydelig se de smaa hvide Huse
ovre paa „Sandholmen“ skinne frem i Morgensolen
med deres glimtende Ruder og røde, teglhængte Tage.
Byen derovre laa sammenkrøbet i en lille ængstelig
Klump paa Solsiden helt nede ved Vandet. Og der var
kun tohundrede Indvaanere paa den ganske Ø.
	
Man havde fortalt mig, at Stedets Præst tillige 
beklædte Embederne som Degn og Lodsoldermand, og at
der om Vinteren kunde gaa Maaneder, hvor det var
ham umuligt at slippe bort fra den halve Kvadratmil,
hvis Faar han var sat til at vogte.
	
Engang saa' jeg ham paa Gaden i Fjordby; det var
en lille spinkel Mand med gulladen Ansigtsfarve og
vildtvoksende Haar og Skæg. Hans Øjne var store og
forundrede, og under Armen bar han et Par 
Træskostøvler, en Violinbue og Martensens Ethik.
	
I diset Vejr var Øen usynlig.

-- -- -- --
	
Jeg traf ofte paa Graveren og talte med ham. Men
mest talte jeg dog med hans lille seks Aars Søn, hvis
Fortrolighed jeg havde vundet.
	
Faderen gik og skuffede Gangene og rev dem og
kørte det nedfaldne Løv og de visne Kranse i Bunke
bag Materialskuret.
	
Undertiden sad han ogsaa paa en fladtliggende 
Gravsten og spiste sin Frokost.

Eller han stod nede i en halvfærdig Grav og hev
Jord op med Hatten bag i Nakken og fløjtende 
Melodien:

<poem>Bag grønklædte Bakke sad Hjalmar og græd -- -- --</poem>

Sønnen morede sig gerne med at hoppe afsted paa
ét Ben og sparke til Stene og Jordklumper. Dette
kaldte han at „fimse“.
	
Jeg har ogsaa set ham lægge den ene Arm omkring
et Træ, eller lade Pegefingeren glide langs Tremmerne
paa et Gravgelænder og saa gaa rundt i en 
Uendelighed, idet han dinglede med Hovedet og sang af fuld
Hals.
	
De første Gange jeg talte til ham, stod han med
nedslagne Øjne og fortærede i vanvittig Selvopgivelse
Neglene paa sin højre Haand. Men efter at jeg flere
Dage i Træk havde trakteret ham med raa Chokolade,
lagde han Genertheden til Side og fattede Tillid til
mig.
	
-- Dav, Weis! sagde han og beholdt Huen paa.

-- Dav, Peter! sagde jeg.
	
-- Har Du no'et Suggerla'e til mig i Dav?
	
-- Nej, i Dag har jeg skam ikke noget.
	
Naa! nikkede han medgørlig, -- men har Du da
no'et i Maa'ren?

-- Ja, i Morgen har jeg vist nok noget.
	
-- Fø--i, Peter! skændte den gamle og stak en 
docerende Finger op af Graven, -- Du maa ikke saadan
gaa lige løs paa Herren!

-- -- -- --

En Dag, da den lille saa' mig dreje ind ad Laagen
fra Landevejen, satte han i Løb op mod mig med en
smudsig og forrevet Stump Papir i Haanden.
	
-- Ka' <sp>Du</sp> læse, Weis? spurgte han, da han naaede
hen til mig.
	
-- Ja--a -- -- --
	
-- Vil Du læse <sp>det</sp> for mig?

--Jo--o, det vil jeg da. Lad mig se det.
	
Og han rakte mig Papiret.
	
Det var nogle Vers, der var klæbet op paa et Stykke
Pap, som havde prydet det Indre af en af disse 
sælsomme Kranse, der er lavet af lange sorte og hvide
Glasperler.
	
Læs saa! sagde Drengen.
	
Og jeg læste:




<tab><tab><tab><tab>FARVEL!

<tab><tab><tab><sp>Kjære Datter</sp>!


<poem>Lad nu ved friske Grav kun Taaren rinde,
Om den Vedbend sit grønne Blad vinde;
Thi Gjensynshaabet det vil aldrig briste!</poem>


<poem><tab>End et Farvel, før Gravens Ro,
<tab>Før Jorden kold og tung og sort
<tab>Paa Kistelaaget trykker.
<tab>End et Farvel fra Hjemmets Bo
<tab>Der Dit Minde ej visner bort
<tab>Som Blomst, der Kisten smykker!
<tab><tab><tab><tab><tab><tab>A. B.</poem>

Drengen havde staaet og stirret mig op i Ansigtet
og lyttet andægtig til med aaben Mund.

-- Er det en Histaarie? spurgte han saa.
	
-- Ja, nikkede jeg, -- det er en Histaarie!
	
Men pludselig følte jeg en aldeles uimodstaaelig
Trang til at sige et eller andet tankefyldigt. Og jeg
lagde min Haand paa Barnets Hovede og gentog:
	
-- Ja, min lille Dreng, det er en Historie -- -- en
meget, meget gammel Historie!
	
Peter holdt et Øjeblik Hovedet bøjet. Saa hævede
han pludselig Øjnene op mod mig og saa' paa mig
med et straalende Blik: Og hele hans lille solbrændte
Ansigt lyste af den saligste Glæde, da han sagde:



-- I Maa'ren ska' vi ha' Ævleskiver til Middav, si'er
Mo'er, fordi det er Bedstefars Gebursdav!

-- -- -- --
	
Fredag den 8de Juli blev Amtsforvalter, Cancelliraad
Drøbel begravet.
	
Begge Byens Aviser havde bragt sympatetiske 
Nekrologer, hvori der navnlig dvæledes ved, at han var
den sidste Drøbel.
	
Fjordby sørgede paa Halvstang, Klokkerne klemtede,
og Følget snoede sig sortklædt og tankefuldt bagefter
Ligvognen ud gennem Tolderporten.
	
Jeg stod i en af Kirkegaardens Lindealléer og saa'
Toget drage forbi.
	
Udenfor de vidtaabne Laager blev Kisten løftet af
Vognen og baaret til Graven af Toldforvalter 
Brinckmann, Fuldmægtig i Sparekassen Johansen, den 
afdødes Huslæge Mørck samt begge Politibetjentene og
den ældste Vejassistent.
	
Følget var det største, der i Mands Minde var set.
Der var Borgmesteren med trekantet Hat og 
Brandkassedirektør Schrøder med Dannebrogsmændenes Hæderstegn.
Der var Stiftsfysikus Lorentzen og Dampmøller 
Vogelsack, Kobbersmed Bømler, Kateket Langsted, Uhrmager
Flitner, Tandlæge Hoppe, Garver Flack, Konsul Brun,
Blikkenslager Blitz og mange, mange flere.
	
Og rundt mellem Gravene stod sørgeklædte Kvinder,
som ad Genveje var ilet hid fra Kirken.
	
Man afsang første Vers af Salme Nr. 376:

<poem>Som Markens Blomst henvisner fage
Alt, hvad af jordisk Rod oprandt -- -- --</poem>

Hvorefter Pastor Plenge holdt en kort Tale.
	
Oppe over mit Hovede smuttede Solstraalerne ud og
ind mellem Lindetræernes Blade med smaa spillende
Glimt. Bierne sværmede summende rundt fra Blomst

til Blomst, og ovre paa Volden lød Raab og Latter af
legende Børn.
	
Men henne om Amtsforvalterens Grav sang Følget:

<poem>Først naar Dig Dødens Port oplukkes,
Da straaler Livets Tusindfryd -- -- --</poem>

Og enkelte Kvinder aftørrede en hastig Taare 
samtidig med, at de pudsede Næse.
	
Jeg bøjede Hovedet og saa' ned:
	
Paa et Gravsted lidt fra mig stod en lille hvid Urne
med halvtudsprungne Morgenfruer i og Rosenknopper
og Stedmodersblomster. Og paa Urnen var med smaa
bitte Bogstaver malet en Inskription. Jeg gik nærmere
og læste:

<tab><tab><tab>Moutarde de Maille
<tab><tab><tab><tab>Vinaigre
<tab><tab><tab>de la Reine d'Angleterre
<tab><tab><tab>et les Empereurs
<tab><tab><tab>d'Autriche et de Russie
<tab><tab><tab><tab>á Paris.

De tre tunge Spadefulde Jord drønede hult mod
Amtsforvalterens Kiste. Præsten bad mumlende sit 
Fadervor, medens Følget stirrede tankefuldt i deres Hatte.
	
Og Højtideligheden var til Ende.

-- -- -- --

Ned gennem Alléen, hvor jeg stod, kom den 
afdødes L'hombrevenner, Toldforvalter Brinckmann, 
Fuldmægtig Johansen og praktiserende Læge Mørck gaaende.
	
Idet de passerede forbi mig, slog Brinckmann ud med
Haanden hen mod Amtsforvalterens Grav og sagde
stille:
	
-- Ja -- -- dér ligger nu Drøbel -- -- han holdt
sandelig ellers et aldeles nydeligt Krølleregnskab!




EN FORESTILLING


Jeg kom langsomt gaaende ned gennem Hulvejen, der
fører ned til Fjorden.
	
Lige for mig laa Vandet og missede med Øjnene i
Solen, som hang langt nede i Vest. Vejen blev dybere
og dybere. Jeg maatte lægge Hovedet helt bag over
for at se Toppen af Skrænterne, der hævede sig 
næsten lodret paa begge Sider.
	
Det var varmt, lummervarmt. Jeg hørte Rumlen og
Brummen af Torden, men kunde ingen Skyer opdage.
	
Foran mig ude over Vandet var Himlen gyldenrød.
Og den Strimmel, jeg kunde se mellem Skrænterne
oppe over mit Hovede, var dyb mørkeblaa.
	
Nu naaede jeg Enden af Hulvejen og stod ude paa
Fladstranden, hvor Tang og vaade Stene laa yderst ude,
og Strandnelliker og alenhøjt Græs groede længere
oppe til helt op under Bakkeroden.
	
Jeg satte min Kikkert for Øjnene.
	
Til højre, en halv Mils Vej borte, inderst inde i 
Bugten, laa Byen med sit Kirketaarn, sit Raadstuespir og
sine Skibsmaster. Men højt op over det altsammen 
ragede Dampmøllens graa-gule Skorsten, hvis 
Lynafleders Guldspids glimtede i Solen.
	
Jeg vendte mig:
	
Til venstre, midt ude paa Sandet og næppe mere
end et Par Favne fra mig, holdt en af disse store,
grønmalede Omnibusser, som omrejsende Beridere og
Liniedansere drager rundt i.
	
To magre Heste, en hvid og en skiddengul, gik
ganske stille uden Seletøj og græssede oppe paa 
Ryggen af Dæmningen. De løftede samtidig Hovederne og
saa' paa mig og stak atter samtidig Mulerne ned i
Græsset igen.
	
Fra Vogndøren bag i Omnibussen førte en kort 
Trappestige ned til Jorden.
	
Der sad et Væsen paa et af Trinene.
	
Jeg gik nærmere.
	
Det var en ældre, gulbrun Morlille med hvidt 
Krushaar under Kappen. Hun sad og syede paa noget 
broget Tøj. Hun var meget lille med smaa elektriske 
Bevægelser af Hovede og Arme.
	
-- Goddag! sagde jeg.
	
Konen kiggede op efter mit Ansigt som en Høne
efter en Glente. Men hun sagde ingenting.
	
-- Det er rart Vejr i Dag! begyndte jeg højere.
	
Morlillen samlede hurtig sit Sytøj sammen, hoppede
op ad Trappen og forsvandt i Vognen.
	
Jeg gik rundt om Køretøjet og tog det i Øjesyn.
	
Paa hver Side var der to Vinduer med fire smaa
Ruder i. Og bag dem røde Gardiner med Blonder.
Oppe paa Taget laa nogle svære Stænger, en Rulle
Sejldug og noget Tovværk. Samt Brudstykker af en
ganske lille Vogn.
	
Omme bag Gardinerne viste sig et nysgerrigt 
Pigeansigt med lyst rødgult Haar. Men det forsvandt straks
igen.
	
Derpaa kom to sorthaarede Barnehoveder til Syne, og
de blev der.
	
Jeg nikkede til dem, men de spilede bare Øjnene
op og nikkede ikke igen.
	
Pludselig lød der en søvnig-fornærmet Brummen og
Snøften inde fra Vognen. Samme Lyd omtrent som en
Gris giver fra sig, naar man sparker den i Siden.

-- Go'dak! sagde saa en Stemme henne fra Døren.
	
Det var en slank, ældre Mand med graat Haar og
Skæg og med en lille stumprøret Kridtpibe i Munden.
	
-- Na--a! Na--a! Ferd'nand dok! sagde han arrigt
og sparkede bag ud ind i Vognen. Og der lød den
samme Snøften og Brummen som før.
	
Saa steg Manden langsomt ned ad Trappen og gik
hen mod mig.
	
Og lige i Hælene paa ham fulgte en stor brun Bjørn
med Mundkurv.
	
-- Go'dak! hilste den fremmede igen og slog med
Pegefingeren op mod sin bulede Filthat, hvori der sad
en spraglet Vinge af en Skovskade.

-- Goddag! sagde jeg.
	
Og saa stod vi nogle Sekunder tause og mønstrede
hinanden.
	
-- De skal til Byen og give Forestillinger?

-- Ja, jawohl!
	
-- Det er en svær Tamp, De har dér! vedblev jeg
og flyttede lidt paa mig, da Bjørnen begyndte at snuse
til mig.
	
-- Jaha--a, ja! lo Manden -- de' er Ferd'nand! Og
han gav Dyret et venskabeligt Puf med Støvlesnuden,
saa det trimlede om i Sandet og blev liggende og
blinkede gemytligt ud mellem Tremmerne paa 
Mundkurven.
	
-- Naa, saa det er Ferdnand? sagde jeg. -- Det
er forresten et kønt Navn! Jeg kender en Greve, der
ogsaa hedder Ferd'nand.

-- So--o? ja--a -- --

Nu var Børnene kommet ud i Døraabningen, og da
de saa' os staa og tale fredeligt sammen, hoppede de
modigt ned ad Trappen.
	
-- Er den meget tam? spurgte jeg og pegede paa
Bjørnen.

-- Jaha! sagde Manden. - Ich har den haft in syv
Jahre.

-- Hvor er den fra?

-- Fra Polen, Ukraine.

-- Naa--aa -- -- --

Børnene, en Dreng paa seks Aar og en Pige paa 
ti--elleve, var listet hen til Ferd'nand. Og nu laa de
alle tre kuglet sammen i en Klump og holdt et 
syndigt Spektakkel. Pigen kildede Drengen op ad hans
nøgne, gulbrune Ben, og han skreg og sparkede, 
medens Bamsen laa og daskede til dem med Poterne
og brummede kælent.
	
Pludselig faldt det mig ind, at det kunde være 
morsomt at faa arrangeret en Forestilling herude paa 
Landet.
	
-- Kan De gøre nogle Kunster? spurgte jeg.
	
-- Mange, sehr mange! sagde den gamle. -- When
vi gommer til Byen, skall Herren se! Goster gun 
halvtredsindsdyve Øre pro persona paa første Plads!
	
-- Jamen nu? herude?

-- Hier?
	
-- Ja!

-- <sp>Hier</sp>? lo han -- naj dock!
	
-- Jo, netop „hier“! sagde jeg.

-- Hier po Stedet? naj, naj!
	
-- Jovis saa! -- -- -- Jeg gi'er Dem en Krone!
	
-- Jaha! men hvat Gunster dror Herren, man gan fo
for en Grone?

-- To da?
	
-- Dre? sagde den gamle gridsk og plirede 
begærligt med Øjnene.
	
-- Lad gaa! -- -- Men saa skal De ogsaa 
præstere noget godt!
	
-- Jaha, jaha! den bedste, den bedste! sagde han
geskæftig. -- Mindrro! snurrede han derpaa ind ad
Vogndøren -- gom hier ut!
	
Lidt efter viste den unge Pige sig i Døraabningen.
	
Hun kunde vel være sytten--atten Aar. Slank var

hun med solbrændt Ansigt og Hænderne og Benene
nøgne indtil Knæene.
	
Manden sagde noget Kaudervælsk til hende. Hun 
rystede paa Hovedet og saa' smilende hen mod mig.
Jeg hilste, og hun nikkede, men rystede igen paa 
Hovedet.
	
Nu blev den gamle hidsig. Han gestikulerede og
pludrede løs og viste hende til Slut de tre Kroner, jeg
havde givet ham.
	
Hun strakte Haanden ud for at tage Pengene, men
han lukkede hurtig Fingrene sammen over dem. Saa
stampede hun i Dørtrinet og slog med Nakken. 
Manden snakkede og snakkede, men hun forblev 
umedgørlig. Saa stak han hende endelig et af Pengestykkerne
i Haanden. Og hun nikkede samtykkende og gik ind.
	
Hun var nydelig, var hun. Og saa havde hun 
næsten intet Tøj paa.
	
Børnene udstødte paa én Gang et Glædeshyl. Og da
jeg vendte mig, saa' jeg dem begge staa fuldstændig
afklædte ude i Vandskorpen og stænke løs paa 
Ferd'nand, der smaabrummede og daskede efter dem med
Labben.
	
-- Go længer ut! raabte den gamle opmuntrende --
go længer, Kinder, ock to Jer!
	
Børnene hoppede og dansede afsted ud i Vandet,
stænkede hinanden og skreg og lo.
	
Men Ferd'nand blev staaende paa det tørre og 
stirrede tankefuldt paa deres Kød.
	
-- Ferd'nand! kaldte Manden.
	
Bjørnen gjorde trevent omkring og luntede hen mod
os. Af og til vendte den Hovedet og saa' tilbage.
	
-- Radekutzo! raabte den gamle paa sit 
Kaudervælsk.
	
Bamsen rejste sig modstræbende paa Bagbenene, 
medens den med sine smaa lurende Øjne skævede hen til
mig. Og da den skiddengule Hest i det samme bagfra
lagde Hovedet paa min Skulder og strøg sin vaade
Mule mod min Kind, traadte jeg forskrækket et Par
Skridt frem.
	
-- Vent lidt! sagde jeg derpaa, -- jeg vil heller sidde
dér oppe!
	
Og jeg løb hen og kravlede op ad den nærmeste
Skrænt henne ved Hulvejen og satte mig øverst oppe
paa Toppen.
	
-- Nu kan De begynde! raabte jeg ned.
	
Ferd'nand stod endnu paa Bagbenene og fægtede
med Armene for at holde Balancen.
	
Manden sagde noget til den og begyndte at gaa 
baglængs. Og Bjørnen fulgte efter ham.
	
Da de naaede hen til Vognen, tog Manden en tyk
Stang og rakte Dyret den. Bamsen lagde Stangen om
bag Nakken og Forlabberne over den.
	
Manden sagde igen nogle Ord, og Ferd'nand tog
paa at opføre en Sagtevals rundt omkring ham. Dens
brede Labber smed det løse Sand højt op i Luften.
	
Den gamle lo fornøjet.

-- Schibata! raabte han saa.
	
Og straks kastede Bjørnen Stangen og stod igen paa
alle fire.
	
-- Allo--o! skreg Manden.
	
Og Bamsen laa i samme Nu død som en Sild foran
ham.

-- Allo, allo! raabte han.
	
Og Ferd'nand tumlede op og gav sig til at halte
rundt paa tre Ben.
	
-- Bravo, bravo! raabte jeg.
	
Den gamle bukkede med Haanden paa Brystet og
klappede Ferd'nand, der sad paa Halen som en 
Skødehund ved Siden af ham.
	
Jeg saa' ud over Fjorden:
	
Børnene saa's langt derude i Solskinnet som to smaa
røde Rejer.
	
Jeg satte Kikkerten for Øjnene:
	
Vandet gik dem op over Maven. De sprøjtede
vedblivende løs paa hinanden og fægtede med Armene.
Men man kunde ikke høre deres Stemmer.
	
-- Mindrro! kaldte Bjørnetrækkeren ind ad 
Vogndøren.
	
Lidt efter kom den unge Pige ud. Da hun ikke
kunde faa Øje paa mig, standsede hun og saa sig 
forundret omkring. Den gamle pegede op mod Skrænten,
og hun smilede og nikkede og gik hen mod Bjørnen.
	
Straks den saa' hende, rejste den sig paa Bagbenene
og brummede.
	
Hun stillede sig foran den og greb den med en
Haand i hvert Øre. Men den slog Hænderne væk med
sine Labber.
	
Saa greb hun den i Bringen. Og nu begyndte de at
slaas. Den gamle stod hos og opmuntrede dem med
sine Tilraab.
	
Bamsen lagde sine vældige Arme omkring Pigebarnet.
Det saa' ud, som om den skulde kvæle hende, men
hun sprang til Siden, og Ferd'nand faldt tungt ned paa
alle fire.
	
-- Allo, allo! skreg den gamle.
	
Og Bamsen rejste sig atter og langede ud efter 
Pigen, men hun fór om bag den og greb den med begge
Hænder i den tykke Pels, tæt oppe ved Halsen. 
Ferd'nand rystede og brummede. Derpaa bøjede den sin
højre Forlab tilbage og lagde den omkring hende og
trak hende paa den Maade frem foran sig.
	
Men i samme Øjeblik gav hun Dyret et Stød for Brystet,
saa det tumlede baglængs til Jorden.
	
-- Bravo, bravo! raabte jeg og klappede i 
Hænderne.
	
Og Mindro satte sin nøgne Fod paa Bjørnens 
Hovede, kyssede paa Fingeren op mod mig og saa 
sejrsstolt ud.
	
Jeg nikkede ned til hende og kiggede i Kikkerten.

Hendes Øjne straalede, og det gyldne Haar havde
løst sig og faldt ned over Ryggen. Og meget Tøj
havde hun ikke paa. Brystet steg og sank inden for
det tynde Kjoleliv, og jeg kunde se hendes slanke
Ben bag Skørtet.
	
Nu gik den gamle hen til den skiddengule Hest og
tog fat i Haartotten, der hang den ned i Panden. Han
trak af Sted med Dyret hen ad Bjørnen til. Nu skulde
de to til at optræde sammen.
	
Men pludselig rullede et vældigt Tordenskrald frem
over Skrænterne og ud over Vandet.
	
Jeg fór sammen og saa' mig tilbage:
	
Hele den østlige Del af Himlen var bedækket med
en stor blaasort Sky.

-- Børnene! raabte jeg ned.
	
Bjørnetrækkeren havde allerede sluppet Hesten.
	
-- Mindrro, Mindrro! skreg han og sagde i rivende
Fart noget til den unge Pige.
	
Og i samme Øjeblik havde hun kastet Klæderne af
sig og fór i lange Spring af Sted ud i Vandet i 
Retning af Børnene.
	
Jeg slog først blufærdig Øjnene ned. Men et Øjeblik
efter saa' jeg i Kikkerten. Jeg havde jo betalt min 
Billet!
	
Det tordnede igen og lynede.
	
Begge Hestene havde frygtsomt trukket sig hen ved
Siden af Vognen.
	
Ferd'nand havde rejst sig og stod sammen med den
gamle og stirrede ud over Vandet efter Pigebarnet.
	
Inde fra Vognen hørte jeg Morlillens skingrende
Røst. Men jeg forstod ikke et Ord.
	
Og atter saa' jeg i Kikkerten.
	
Mindro var naaet ud til Børnene. Hun havde taget
Drengen paa Armen og Pigen ved Haanden. Og det
gik rask indad mod Land.
	
Solen sad helt nede i Horisonten og farvede Vandet
rødt i en bred flimrende Kegle. Men der hvor Mindro
gik frem med Børnene, var Søen sølvglinsende og glat 
som Olie. Og de nøgne Legemer lyste som Rav mod
Staal.
	
Jeg løftede Hovedet.
	
Lange blaagraa Udløbere fra Tordenskyen mod Øst
strakte sig frem over Himlen. Bygen nærmede sig 
hurtig, og store iskolde Draaber slog ned paa mit Ansigt
og mine Hænder.
	
Jeg rejste mig.
	
Nu var Pigebarnet og Børnene naaet tæt ind under
Land. Vandet gik dem næppe til Anklerne.
	
Pludselig standsede Mindro og satte Drengen fra sig.
Derpaa rettede hun sig og strøg med Haandledet 
Haaret fra Panden. Hendes Øjne gled op mod Skrænten,
hvor jeg stod, og hun slængte et Fingerkys op mod
mig.
	
Et bragende Tordenskrald rullede i det samme ud
over Vandet.
	
-- Mindrro! Mindrro! skreg den gamle fra 
Døraabningen.
	
Jeg skyndte mig ned og løb hen mod Vognen. Men
da jeg naaede Trappen, var Mindro allerede forsvundet
i et af Lukaferne.
	
-- Hvor er -- -- hvor er -- -- --? begyndte jeg
fortumlet.
	
Bjørnetrækkeren smilede lunt.
	
-- Gommer icke ut mere! sagde han.
	
Børnene stod endnu nøgne paa det øverste Trin og
saa storøjede ud paa Vandet, hvor Regndraaberne 
dannede Luftblærer, der sprang med smaa underlige Knald.
Bag Børnene stod Manden, og bag ham igen laa 
Ferd'nand og blinkede med Børnetøjet lagt over Ryggen.
Hestene stod med de ludende Hoveder helt inde under
Vognhjulene.
	
-- Gom dock ind! sagde den gamle og vinkede af
mig.
	
-- Skima ni tala bis! sagde han derpaa til Børnene,
som øjeblikkelig lystrede og gik hen og satte sig paa
Ferd'nand og trak deres Tøj paa.
	
Jeg gik op ad Trappen og blev staaende en halv
Times Tid hos Bjørnetrækkeren, medens Vejret rasede
ud.
	
Da Bygen var trukket Vester paa, og Himlen over
os igen var klar, sagde jeg Farvel.
	
-- Hober at se Herren i Byen! sagde den gamle og
trykkede min Haand. -- Halvdredsindsdyve Øre pro 
persona!
	
-- Hvor er -- --,forsøgte jeg og saa' længselsfuldt
ind i Vognen.
	
-- Hilfer Grossmutter! sagde den gamle.
	
-- Jeg vilde gerne -- -- --
	
-- Naj, naj, unge Herre! sagde han alvorlig -- 
blifver icke no--get af! har allerede set formeget!
	
Saa gik jeg.
	
Da jeg kom hen til Hulvejen, vendte jeg mig og
saa ud mod Vest, ud over Fjorden:
	
Men den laa øde og trist. Og Solen var borte, og
Himlen var mørk, og der steg ikke mere nogen Venus
op af Havet!




LAVS MADSEN


jeg gik mig en Aften en Tur ud gennem Tolderporten,
forbi Præstegaarden og frem ad Landevejen.
	
Det var skyet og mørkt, og stærke Vindstød jog det
tørre Støv ind over Markerne. Lindetræerne inde paa
Kirkegaarden raslede med deres langstilkede Blade, og
den lave, hvidkalkede Mur lyste, som om den var 
strøget med Fosfor.
	
Der lød stampende Trin af Træsko en halv Snes Alen
foran mig, og jeg hørte et Mandfolk rømme sig og hoste:
øhø, øhø! sagde han. Men jeg kunde ingen se.
	
Jeg gik raskere til og naaede frem forbi Møllen, som
i det mørke Vejr lignede et uhyre Spøgelse med 
udstrakte famlende Fangearme, hvis Knogler knagede, og
med et blodigt skinnende Øje midt i Panden.
	
Lyden af Trinene var hørt op, og i Stedet for lød en
trippende Skraben af jærnbeslaaede Hæle og en 
utaalmodig Stønnen og Banden. Og nu fik jeg Øje paa en
høj Mandsskikkelse, der stod bøjet over en Sæk, som
han var i Færd med at løfte op paa Nakken.
	
-- Skal jeg hjælpe Dem? spurgte jeg og gik 
nærmere.
	
-- Tak for <sp>det</sp>, go'e Ven! brummede en dyb rusten
Stemme, som jeg syntes, jeg skulde kende. Og i det
samme rettede Manden sig, og Sækken laa, hvor den
skulde.
	
-- God Aften! hilste jeg.
	
-- Go' Aften! svarede han kort og satte sig i Gang.

Jeg fulgte med ved Siden af ham. Han havde en svær
Støttekæp i Haanden og huggede den haardt ned i 
Stenene, hver Gang han tog et Skridt. Han sank i Knæene
og svinglede paa sine lange Ben. Og af og til puffede
han mig i Siden med en Kurv, der hang paa hans 
venstre Arm.
	
Jeg ventede, at han skulde indlede en Samtale, men
han rømmede sig bare og spyttede og hostede: øhø, øhø!
	
Saa maatte <sp>jeg</sp> jo til det:
	
-- Det har blæst en Del paa det sidste! begyndte jeg.
	
-- Aa, ja saamænd -- -- -- Pause.
	
-- Det har Kornet vist forresten ikke videre godt af?
	
-- Aa nej! -- -- -- Pause.
	
-- Vi kunde trænge til lidt Regn.
	
-- Det <sp>ku</sp>' vi!
	
-- Vi har ikke faaet noget i de sidste tre Uger, ved-
blev jeg ufortrøden.
	
-- Næ--i! -- -- -- Og vi <sp>faar</sp> sgu heller ikke
no'et! lød det langt om længe, ligesom jeg skulde til
at kile paa igen.
	
-- Tror De ikke? spurgte jeg interesseret.
	
-- Næ, Gu' gør jeg ikkenej! Al Væden skvattede jo
ner her i Efteraaret, go'e Ven!
	
-- Ja--a, ja -- -- --
	
-- Og hvor Fa'en sku' der saa komme <sp>mer</sp>' fra?
	
-- Næ! -- -- Pause.
	
Jeg trak Vejret dybt og begyndte igen:
	
-- Er De ikke bange for saadan at gaa alene paa
Landevejen om Aftenen?
	
-- <sp>Bange</sp>?
	
-- Ja, jeg mener for Mørket, og -- -- hva' der 
saadan ka' <sp>komme</sp>?
	
-- Jeg er da 'nne født i Nat og tørret paa 
Ka'kelovnen! brummede han arrigt.
	
-- Næ, naturligvis, nej! Det er De ikke, men -- --

Nu hørte vi Vognrummel bag os, og Manden 
standsede pludselig.

-- Halløj! sagde han, -- saa staar vi!
	
Og han stillede sig op inde paa Gangstien, indtil Vognen
var kørt forbi.
	
Saa gik vi midt ud paa Vejen igen. Men et Øjeblik
efter satte han Stokken mere end almindelig fast ned i
Stenene og standsede paa ny.
	
-- Hør, si' mig en Gang! sagde han saa og bøjede
Ansigtet tæt ind mod mit, -- var 'et ikke Dem, der ble'
vejet inde paa Poulsens Kornmakkesin her i Vinters en
Dag?
	
Jeg trak mit Hoved lidt tilbage, thi hans Aande 
duftede af Brændevin.
	
-- Jo--o, sagde jeg og ledte i min Hukommelse, --
jo! Og De gik og hvidtede!
	
-- Ja dælenlyneme! udbrød han fornøjet, -- synes jeg
ikke nok, a' jeg sku' dra' Kendelse paa Røsten!
	
Vi trykkede hjertelig hinandens Hænder, og al 
gensidig Mistro veg bort fra vore Sjæle.
	
-- Vi parerte om to Bajere! vedblev han livlig, -- og jeg
vejede sgu over dobbelt saa mejet som Di!
	
-- De fik vel Øllet?
	
-- <sp>Om</sp> jeg fik! sagde han, og vi begyndte igen at
gaa, -- og ha'de je' 'inne faaet det, saa had' 'et vaaren
min egen Forbrydelse, for <sp>Di</sp> sparede sgu 'inne paa
Mønten! Var 'et Deres Kone, Di ha'de med Dem?
	
-- Nej, det var en lille Pige, som -- -- --
	
-- Saadan en lille Bislaaferske, ki, hi, hva? 
smaagryntede han og gav mig et gemytligt Puf med Kurven.
	
-- Nej, Gud bevares vel, Mand! sagde jeg forfærdet,
-- hun var jo ikke mere end tretten Aar!
	
-- Hæ, hva' Fa'en? Vi læser jo i Avisen, a' der er
dem, der ta'er dem, naar di er otte!
	
-- Ja, i <sp>Avisen</sp>! sagde jeg, -- der staar saa meget!
	
-- <sp>Hva</sp>' er Di med Forlov?
	
-- Jeg? -- -- Jeg er Skolelærer!
	
-- Er Di gift?
	
-- Næ--i.


-- Ja, for vi ha'de sgu en Degn heroppe i <sp>vort</sp> Sogn
i seksoghalvtreds, og han rendte fra Kone og Børn og
hele Beværtningen med en Sypi'e! -- -- Og Di li'ner
ham sgu!

-- Saa--aa? sagde jeg, -- næ--æ!
	
-- Jo, Fa'en danse mig gør Di saa! han var 
li'saadan saaden en lille vissen Fyr med et svært Overskæg.
	
-- Jamen, det er ikke mig, sagde jeg, -- det kan De
stole paa! jeg er ikke a' den Slags! -- Hva' hedder
Sognet, De bor i?
	
-- Det er sgu Tullebølle.
	
-- Det er en lang Vej at gaa?
	
-- Naa--aa, ja--a, men naar Føret er godt, saa -- -- --

-- Hvor gammel er De?
	
-- Jeg er da ellers niogtres -- -- --

-- Det skulde man skam ikke se paa Dem!
	
-- Næ--i, sagde han og rettede Ryggen, -- ma' ny'er
jo Helbre'en, Gusketak! -- Men <sp>Poulsen</sp> derinde er
'et no'et klejnt med.
	
-- Ja, stakkels Mand! nu har han jo haft et Anfald
igen. Hva' er det, han fejler?
	
Manden standsede og bøjede sig ned mod mig.
	
-- Naar jeg just ska' følle Sandheden, hviskede han
og saa' sig forsigtig omkring, -- saa er et ogsaa 
Dilerium.
	
-- Saa--aa? Herregud! drikker han!
	
-- <sp>Drikker</sp>? næi! han drikker sgu'nne mer end som
<sp>jeg</sp>! men han mangler <sp>Styrken</sp>, ser Di. -- -- Jeg har
sgu Vinterdave ta'et mine stive fire <sp>Pæ'le</sp>, og jeg har
baaret dem uden saa mejet som a' et <sp>Lem</sp> har rystet
paa mig! Men naar det er skidt med Sparreværket, 
forstaar Di, saa ska' der junde ret mejet til, a' Kludene
dingler sammen!
	
-- Næ-æ, naturligvis! men er det da saa skidt med
Poulsens Sparreværk?
	
-- Ja, <sp>det</sp> ka' Di Dælen flaa me ta' Gift paa, a' det
er! han fik jo en Ku'le i Ryggen her i fireogtres!


-- Naa--aa!
	
-- Ja, og saa ka' han jo forstaa mig vel in--de
<sp>bære</sp> det.
	
-- Nej! -- -- Har De maaske ogsaa været med i
Krigen?
	
-- Næ Gu' har jeg da ej! jeg kom jo først ind her
i tooghal'treds, og da la' jeg ved Hestene i Jæ'ersborg.
-- -- Di har vel aldri' vaaren i Tjenesten?
	
-- Nej.
	
-- Næ, det ku' jeg sgu da vide a' den Posetur! grinte
han.
	
-- Naa, naa! sagde jeg, -- vi kan jo ikke allesammen
være seks Alen høje!
	
-- Næi! lo han smigret. -- Men Di er jo ell's et
prægti' lille Menneske! vedblev han og slog et Slag
over mod mig for at klappe mig paa Armen.
	
-- Har De været i København senere? spurgte jeg
og veg blidt til Side.
	
-- Ja--a! i otteogha'ltreds var jeg dérinde med tre
Stykheste.
	
-- Var De <sp>det</sp>?
	
-- Ja--ha--a! klukkede han. Men saa fik han Hikke.
-- Hæk--æk! sagde han -- -- um--bæi! Og jeg kunde
igen lugte Brændevinen. -- Jo--o, tog han saa fat lidt
efter. -- Jeg var sgu inde med tre Stykheste! -- --
Det var Satan til Ko'mers! Bønderne heroppe sku' jo
ha' dem ind, forstaar Di, men di ha' de jo ingen og skikke
a'sted med dem, hæk--æk! for det sku' begribeli'vis vaarre
en prak--aktisabel Mand -- -- <sp>Satan</sp> til Hikke, ma'
ka' gaa og operere med li'e paa en Stu's! Men saa si'er
jo ham, den store Ole Svendsen paa Stengaarden -- --
Di ved ham, der i enogfirs og toogfirs og treogfirs etter
hinanden høstede tyve Fold Hvede hæk--æk! -- --
etter hinanden! saa si'er <sp>han</sp> jo: Lavs <sp>Madsen</sp>! si'er
han: Lavs <sp>Madsen</sp>, det er Manden! ku' vi faa Lavs
Madsen til og galejde dem ind, si'er han, saa var vi sgu
godt oppe at køre! -- -- Og di kommer jo til <sp>mig</sp>
og si'er saaden og saaden! og jeg sier ja, si'er jeg, vil
I rekommendere mig Hestene, si'er jeg, saa li'e mejet
derom! -- -- Naa! og saa ska' di jo vide Betalningen!
<sp>Betalningen</sp>? si'er jeg: syv Rigsdaler, si'er jeg, og
Kost og Logi og Rejsen frem og tilbages! -- -- Di
<sp>prutter</sp> jo, saa di <sp>sveder</sp> ved det! men jeg staar
vedholdende paa di syv Rigsdaler og Kost og Logi og
Rejsen frit! -- -- Se, nu <sp>ha'de</sp> di jo ingen andre! 
tilføjede han og stak Fingrene paa den venstre Haand ud
i Luften, -- for hellesens ku' di vel nok ha' pillet mig
et Par Daler længer ner!
	
-- Og saa ha'de Di jo lagt ved Hestfolkene! 
indskød jeg.
	
-- Netop, ja! og det var jo aa det, jeg sa'e til dem!
Jeg har lagt ved Hestfolkene, sa'e jeg, og ska' vide og
klare mit Vel paa alle Maader! Men <sp>saa</sp> stak di mig
jo den ud med Mul'terne!
	
-- Hva' er det for Mul'ter?
	
-- Jo se, di ha'de jo hvert evi'e Aar maattet punge
ud med no'en svære Mul'ter, forstaar Di, begrundet paa,
a' Hestene immer saa no'et malsjøse ud, naar di 
presenterede dem for Synet! -- -- -- <sp>Mul'ter</sp>? sa'e jeg.
I ska' Dælen flaa me ikke komme til at gi' saameget
som en Faarebønne i Mul't! <sp>jeg</sp> er ikke den Person,
der er krøvet frem i Nat og saa tørret paa Ka'kelovnen!
sa'e jeg. Vil I gi'e mig di syv <sp>Rigsdaler</sp>, eller vil
I <sp>sæl</sp> rejse ind med Hestene? -- -- sa'e jeg.
	
Manden stod pludselig stille og lod Sækken dumpe
ned paa Vejen.
	
-- Ma' ska' a' med det, ma' har ondt a'! sagde han
saa og gik over til Grøftekanten.
	
Jeg standsede og ventede. Og da han var færdig,
hjalp jeg ham Sækken paa Nakken igen, og saa gik vi
videre. Han hikkede ikke mere, det var ligesom han
havde <sp>snakk</sp>et noget af Rusen bort. Men han 
dinglede lidt endnu.


-- Naa? begyndte jeg -- De kom altsaa ind med
Hestene?
	
-- Ja vel, ja vel! nikkede han, -- og der ble' 
begribeli'vis ikke <sp>Kende</sp> a' Vrøvl!
	
-- Jamen Mulkterne?
	
-- <sp>Mul'terne</sp>? aa, gaa til Sandby! én har da 
gusketak vaaren med paa Spillet før! saa da jeg sku' hen
med Hestene paa Esserserpladsen, saa trækker jeg dem
jo ud ved Pumpen ude i Gæstgiveriet og vasker dem
og stri'ler og børster, saa di den unde lyneme praler
meget værre end som a' Nysøl'! og lie' idet Skersanten ser
dem, saa si'er han: Der er Satan riveme <sp>Heste</sp>! si'er
han: hvor er Manden til <sp>dem</sp>? <sp>Her</sp>! si'er jeg, Hr.
Skersant! si'er jeg og ta'r til Huen. Og Di <sp>hedder</sp>?
spør saa han. Lavs <sp>Madsen</sp>! si'er jeg. Di har lagt ved
Heste før? si'er saa han igen. Javel, Hr. Skersant! si'er
jeg: paa Jæ'ersborg i tooghal-treds -- -- -- <sp>Og der
ble' begriveli'vis ikke Ta--a--le om 
Mul'ter!</sp>
	
-- Ja--a, men det var ogsaa godt klaret! sagde jeg.
	
-- Det var 'et! nikkede Lavs Madsen, -- <sp>men</sp> naar
bare ma' vé' a' forstaa sig paa <sp>det</sp>, ma' gi'r sig <sp>ud</sp>
for, saa ska' ma' sgu nok vide og holde den gaaende!
-- -- Hæ, hæ! vedblev han og smaaklukkede, -- men
der var jo ri'nok et Par Kullerto'sk, der kom frem med
no'en Heste, som naar ma' slog paa dem, saa røg di
Dælen galeme li'som et Par Skaastene! Men la' <sp>dem</sp>
betale! la' dem <sp>bare</sp> betale! nikkede han ivrig og 
huggede Stokken ned i Stenene, -- for ma' ska' etter min
Mening ikke gi' sig ud for, hva' ma'nne forstaa' sig
paa! det er nu <sp>min</sp> Opfattelse til Dato!

-- -- -- --
	
Vi var imidlertid naaet ud til Bivejen, der fører ned
til Tullebølle, og jeg standsede og sagde Farvel.
	
Lavs Madsen slog med Stokken op i Retning af sin
Hue og nikkede:
	
-- Fa'vel! sagde han, -- og Tak for godt Følleskav!
og Hilsen og Sundhed og en Kone i Sengen inden
Aaret er omme! -- -- Ja, for Di gaar vel ikke med
længer, go'e Ven?
	
-- Nej, sagde jeg, jeg skal hjemad nu.
	
-- <sp>Forstaar</sp> sig, <sp>forstaar</sp> sig! enhver har jo sit
og ta' vare!
	
Og han svingede i en stor Bue ned ad Bivejen.
	
-- Men lig dov nu alligvel Mærke til, raabte han
efter mig uden at vende sig, -- a' der bli'er ikke no'et
ma' Regn i Aar, begrundet paa a' Kanse'liraaden 
deroppe har ikke mere vodt i Posen! -- -- Og sku' no'en
fritte om, hvem der har sagt <sp>det</sp>, tilføjede han lidt 
efter, -- saa hedder <sp>jeg</sp> Lavs Sørensen <sp>Madsen</sp> 
Tullebølle!




FLUEN


Farvel, farvel, Børn! gaa nu ind! sagde Fru Weber
oppe fra Vognen og vinkede og nikkede, saa godt
det lod sig gøre for Vathætten og Kaaben og Sjalerne.
	
-- Farvel Mo'er! farvel Mo'er! raabte Georg og 
Sofie, der stod paa Stentrappen foran Døren. Blæsten rev
i deres Haar, og Sofies Forklædebaand flagrede bagud
som to Vimpler.
	
-- Fa'vel Mo'er! sagde den lille Harald og nikkede,
saa hans Hage stødte an mod hans Bryst.
	
-- Ta' Børnene ind, Bedstemo'er! lød Fruens 
Stemme igen, -- de bli'er forkølede.
	
Bedstemoder stod inde i Entréen med Harald ved
Haanden.
	
-- Kom saa, Georg og Sofie! sagde hun.
	
Men Georg og Sofie vilde se Vognen køre.
	
Karen Stuepige gik rundt og stoppede Tæpperne
ned om Fødderne paa Fruen og knappede Overlæderet
til.
	
Et Vindstød kom farende ned fra Ladetaget og fór
ind under hendes Kjole, der bovnede ud som en 
Ballon. Og to lange, knækkede Halmstraa ovre fra 
Møddingen kilede aldeles sindsforvirrende rundt paa 
Gaardspladsen bagefter et Stykke graat Karduspapir.
	
-- Fanden til Vejr! mumlede Weber, der sad ved
Siden af sin Kone med Pelskraven op om Ørene.
	
-- Maa jeg bli'e oppe, til I kommer hjem, Mo'er?
spurgte Georg kælent.

-- Aa Sludder, Dreng! brummede Faderen, -- ingen
Kunster!
	
-- Saa! sagde Stuepigen, da hun havde knappet det
sidste Knaphul nede ved Vogntrinet.
	
-- Er vi færdig?
	
-- Ja! sagde hun og hoppede ind paa Fortovet.
	
-- Saa kører vi, Kusk!
	
Og Jens Due, der sad paa Bukken i Liberi og hvide
Bomuldshandsker, slog et Knald, saa Fanden tog ved
begge Hundene, der havde ligget og sovet inde under
Bordet i Entréen. De tumlede ud ad Døren over 
hinanden og havde nær revet Sofie ned ad Trappen.
	
-- Farvel, farvel! raabte Fru Weber og luffede med
Haanden som en Sælhund. Hun kunde ikke røre 
Armen for Indpakningen.
	
-- Farvel Mo'er! farvel Mo'er! raabte Georg og 
Sofie og dansede rundt og kyssede paa Fingren.
	
-- Fa'vel Mo'er! nikkede lille Harald, hans 
Mundvige trak sig nedad, og hans Hage dirrede, han var ved
at stikke i Graad, men i det samme halede Bedstemo'er
afsted med ham ind i Stuen.
	
Hundene gøede og sprang op ad Hestene. Men Jens
langede ud med Pisken og traf „Perdri“ over Snuden,
saa den hylede op og fór til Side og kom til at vælte
den lille hjulbenede „Bugge“, der blev rasende og bed
fra sig. Og saa endte det med, at de kom op at slaas.
Imidlertid rullede Vognen afsted over Stenbroen, ned
gennem Alléen og forsvandt i Mørket.
	
Stuepigen stred sig frem mod Vinden hen til 
Køkkendøren. Hendes Kjole smældede om hendes slanke
Skikkelse som et løssiuppent Sejl omkring en Mast.
	
Georg og Sofie blev staaende et Øjeblik paa 
Stentrappen og saa' efter Vognen. Men da de mærkede
Kulden, løb de ind i Entréen og lukkede Døren efter
sig.
	
-- Bare vi skulde ha' været med! sagde Georg.
	
-- I--ja--a! sagde Sofie.


Og saa gik de ind i Dagligstuen.
	
-- Nu skal Bedstemo'er fortælle en Historie! sagde
Georg.
	
-- Aa, ja, hva', Bedstemo'er? bad Sofie og løb hen
til hende.
	
Den gamle sad i Sofaen med den lille Harald klinet
op ad sig. Han snøftede lidt endnu i Anledning af 
Afskeden.
	
-- Ska' vi'inte ha' Lys? spurgte hun og strøg 
Drengen over Haaret og smaasnakkede for ham.
	
-- Næ! sagde Georg, -- men vi lukker 
Kakkelovnsdøren op!
	
Og han gik hen og aabnede Laaget paa vid Gab.
	
-- Se--e! sagde han og saa' sig omkring.
	
Gløderne fra Ovnen lagde et dæmpet Skær over
Stuen som fra en Lampe med rød Skærm. De gamle
Mahognimøbler skinnede brunrødt, hvor Lyset traf dem.
Og Spejlene, der hang skraat fremover Konsollerne
mellem Vinduerne, kastede Skæret tilbage hen paa 
Hængelampens Messingkæder, der glimtede som Guldtraade.
Men Sofaen stod i Mørke. Kun et Par Paafuglefjer bag
et Billede oppe over den ragede frem i Ovnlyset.
	
Georg stod og vendte og drejede sig og saa' paa
de krogede Skygger, som Bordbenene kastede paa 
Gulvet og op ad Gardinerne. Og hans egen Skygge 
nikkede og dinglede som en ledeløs Kæmpe.
	
-- Se! sagde han pludselig og pegede hen paa 
Døren ud til Entréen, hvor Gyngestolens Tremmeryg 
tegnede et Gitterværk af tykke graa Stænger. -- Det er
et Fængsel! sagde han, -- og ovenover Porten staar
der: Du skal ikke ihjelslaa! Du skal ikke bedrive Hor!
Du skal ikke have andre Guder for <sp>mig</sp>! Se, hvor
Fangerne rusker i Stængerne! vedblev han og gav 
Gyngestolen et Puf med Foden, saa Skyggen paa Døren
bevægede sig. -- De bryder ud! Fængs1ets Porte 
formaar ikke længere at standse dem.

I det samme jog et Vindstød susende ned gennem
Skorstenen, og Gløderne inde i Kaminen faldt sammen,
saa der blev mørkt i Stuen.
	
-- Der er de! skreg Drengen og fór hen og smed
sig ned foran Sofaen.

Harald og Sofie hvinede i vilden Sky.
	
-- Næ, næ, næ, men Georg dog! skændte 
Bedstemoder, -- Du maa 'nte gøre de smaa bange, min
Dreng!
	
Georg lo.
	
-- Jeg kan osse fortælle Historier! sagde han og
satte sig op paa Skammelen ved den gamles Fødder.
	
Sofie sad i Sofaen paa den ene Side af 
Bedstemoderen og Harald paa den anden. Georg flyttede lidt paa
Skammelen, lænede sig tilbage og lagde sin Nakke ind
mellem Søsterens Knæ. Hun stak sine Ben under hans
Arme, og han trykkede dem ind til sig. Saaledes sad
han i Lænestol, som han kaldte det, og stirrede med
vidtaabne Øjne ud i Mørket.
	
-- Fortæl saa en Historie, Bedstemo'er! mumlede
han.
	
Gløderne henne i Ovnen blussede igen op, en lang,
smal Stribe Lys spillede frem over Gulvet og op over
Kristusfiguren, der stod med udbredte Arme oppe paa
„Sekretæren“ i Hjørnet.
	
-- Fortæl saa! gentog Georg.
	
Og Bedstemoder begyndte:
	
-- Ude i en stor, stor Skov, der ligger langt borte
herfra -- -- --
	
-- Nej ikke <sp>den</sp>! sagde Drengen, -- den <sp>kender</sp>
vi!
	
-- Bedstemo'er skal fortælle, hva' hun sæl vil! sagde
Sofie med Værdighed.
	
-- 'tæl om gamel Ørn! foreslog lille Harald.
	
-- I Skoven skul--de være Gilde -- -- -- nynnede
Bedstemoder med sin sprukne Stemme.
	
-- Nej! sagde Georg afgørende, -- Du skal fortælle
om <sp>Spøgelser</sp>!

-- Uh--h! gyste Sofie og klemte Broderen om 
Hovedet med sine Knæ -- ja--a, fortæl <sp>det</sp>, 
Bedstemo'er!
	
-- Næ, det vil je'nte, for saa ka' I'nte <sp>sove</sp>! sagde
den gamle.
	
-- Om Nisser da? spurgte Sofie.
	
-- Ja! nikkede Bedstemoder, om Nisser!
	
-- Jamen, di er jo ikke <sp>til</sp>! indvendte Georg.
	
-- Det gør ikke no'et! sagde Sofie -- fortæl Du
bare, Bedstemo'er!
	
-- Den Gang Bedstemo'er var en lille Pige, -- 
begyndte den gamle medgørlig, medens Børnene skudrede
sig forventningsfulde til Rette paa deres Pladser, -- saa
sejlede hun paa et stort, stort Skib med sin Fa'er. Di
sejlede langt, langt bort til fremmede Lande, hvor der
er sorte Mennesker og vilde Dyr og høje Træer med
Guldæbler paa.
	
-- Var din Mo'er ikke med? spurgte Sofie.
	
-- Nu skal du tie stille! sagde Georg, han laa og
vuggede sit Hovede mellem Søsterens Knæ og havde
lukket Øjnene. -- Med Guldæbler paa -- -- -- 
gentog han for at hjælpe den gamle paa Gled.
	
-- Ja, tog hun fat igen, -- høje Træer med 
Guldæbler paa! Og Blomster var der saa store, at Fuglene
kunde bygge deres Rede inde i dem. Og hver Morgen
fik alle de smaa Børn hver sit Guldæble at lege
med -- -- --
	
-- <sp>Alle</sp>--<sp>alle</sp>sammen fik Guldæbler! sagde lille
Harald, han laa med Nakken mod Bedstemoderens 
Skulder og saa' op i Loftet, hvor en lille kuglerund 
Lysplet fra Kakkelovnen dansede rundt.
	
-- Ja, de fik <sp>alle</sp>sammen Guldæbler! fortsatte den
gamle, -- og naar de ha'de været rigtig artige hele 
Dagen, saa fik de om Aftenen Lov til at pille Skallen i
Stykker, og saa sprang der den sødeste lille Nissemand
ud af Æblet med en Vogn eller en Trompet eller en
Gyngehest. Men de uartige Børn, de fik ikke andet 
end Mus og Rotter og store fæle Skruptudser, der bed
dem i Fingrene!
	
-- U f-f! sagde Georg -- sikken en Historie! den
er der da ikke no'et ved!
	
-- Fortæl Du én, sagde Sofie.
	
-- Ja, sagde han, -- Nu skal jeg fortælle én!
	
Og han aabnede Øjnene og stirrede hen paa Ilden
og fortalte:
	
-- Der var engang en Konge, som ejede et stort
Slot med mange, mange Værelser i. Og Kongens Kone
var død, og alle hans smaa Børn var døde, saa der
var <sp>slet</sp> ingen, der brød sig om ham mere. Og alle
Ministrene og Tjenerne og Kammerjomfruerne gik i sorte
Kjoler og støvede a' og vaskede og gjorde i Stand i
Huset. Men der var ét Værelse, som ingen maatte
komme ind i! Der hang store Laase for Døren, og det
var bare Kongen alene, som ha'de Nøglerne. Og han
gik hver Dag derind og blev saa længe, saa længe
borte. Og ingen turde forstyrre ham, og ingen turde
kalde paa ham, men alle Ministrene vilde saa gerne
vide, hva' der var i det Værelse. -- -- Og véd I, hva'
der var?
	
-- Nej! sagde Sofie.
	
-- Véd Du det heller ikke, Bedstemo'er? spurgte
Drengen.
	
-- Næ, jeg véd saamen ikke, lille Georg.

-- Der var <sp>bare</sp> en Flue! sagde han og nikkede.
	
-- En <sp>F1ue</sp>? spurgte Sofie.
	
-- Ja, sagde Drengen -- og saadan en har alle
Mennesker og lege med!
	
-- Det har <sp>vi</sp> da ikke! indvendte Søsteren.
	
-- Nej, nikkede Georg igen, -- for vi faar den ikke,
før vi bli'er <sp>store</sp>, si'er Mo'er!
	
Der blev et Øjeblik ganske stille i Stuen, da 
Drengen havde talt. Man hørte kun Vindens Susen udenfor,
og Glødernes Knitren henne i Kaminen, og en Dør,
der blev slaaet haardt i langt borte.


Saa løftede den lille Harald pludselig Hovedet op
fra Bedstemoderens Skulder og sagde højlydt og 
lysvaagen:
	
-- <sp>Alle</sp> -- <sp>alle</sp> Mennesker har saadan en og lege
med! sagde han.





























j5*






EN RUNDE


Jeg min sædvanlige Eftermiddagstur rundt om
Byen. Straks udenfor Huset oppe paa Volden, hvor
jeg boede, har man Udsigt ind over de skiddenrøde
Tage med deres gulgraa, sortrandede Skorstene. Og op
mellem alt dette sorte, røde og graa rager Kirken som
en gammel Spidsmunk mellem halvvoksne Kordrenge.
	
Fra enkelte Huse steg Røgen lodret et Stykke til
Vejrs. Men saa fik Vinden fat i den og smed den ned
i de nærmeste Gaarde og Haver, hvor den tilsmudsede
Naboernes Linned, der hang til Tørring paa Hække og
Plankeværker.
	
Nede paa Bunden af den tørlagte Fæstningsgrav laa
Smaabørn og legede. De ridsede med Pinde i Jorden
og byggede Huse af Smaasten og Lerklumper.
	
Oppe i Toppen af et Træ sad en halvvoksen Dreng
og sang af fuld Hals.

<poem><tab>Klavs gaar omkring og sæller Lygter,
<tab>nissebisse Top!
<tab>Klavs gaar omkring og sæller Lygter,
<tab>nissebisse Top!</poem>

Og det blev han ved med i det uendelige og 
varierede den selvlavede Melodi i alle mulige Tonearter.
	
Et Par Smaapiger stod nedenfor Træet og saa' 
misundelige ud og forsøgte at klatre op til ham. De 
slyngede Arme og Ben omkring Træstammen, men kunde
ikke komme videre for Kjolen. Og dér hang de saa og
hvinede, indtil de drattede ned igen.
	
Udenfor Tolderporten holdt Dyrlæge Meyer i sin
højhjulede Gig. Han laa bøjet frem over Sædet og 
berettede den lille Herredsfuldmægtig Carlsen en 
vidunderlig Historie om en vanskelig Fødsel paa Skovby
Hovmark, hvor de havde været fire Mand om at bringe
en dødfødt Kalv til Verden.
	
-- Vi sled som rene <sp>Bæster</sp>! sagde han. -- Fa'en
sku' være Dyrlæge! -- -- naar man ikke netop var'et!
føjede han til.
	
Herredsfuldmægtigen stod paa Tæerne og lyttede 
interesseret. En Gang imellem blinkede han med Øjnene
og kiggede paa skraa op til Dyrlægen som en Høne
til en Kalkun.

-- -- -- --

Da jeg kom op paa den anden Side af Porten, 
hilste jeg ærbødig paa Skomager Terkildsen, der som
sædvanlig sad paa Lur under sit Skraatag. Han hilste
igen og nikkede med Hovedet, saa Næsedryppen fløj
hen i Vindueskarmen.
	
Nede paa Spadserestien mellem Baghaverne og 
„Noret“ var der Læ for Vestenvinden og Skygge under
Træerne.
	
Dér promenerede Byens kvindelige Honoratiores. De
kniksede afmaalt for hinanden og spurgte indtrængende
til hinandens Befindende. Men den lille vævre Frøken
Hagedorn fra Jomfruklosteret kastede sig lidenskabeligt
ind til Fru Stiftsfysikus og forsikrede, at hun <sp>anede</sp>
dette Møde, for hun havde tre Nætter i Rad drømt, at
Fru Stiftsfysikus havde kysset hende paa højre Kind
lige under Skønhedspletten.
	
Jeg tog Hatten dybt af, og Damerne hilste ved at
sænke Øjenlaagene og snærpe Mundene sammen.

-- -- -- --
	
Ude fra Badehusene lød Skrig og Latter Det var
Skolepigerne, der var i Vandet. Man saa' de dristigste
af dem svømme omkring udenfor Lærredet med Haaret
stukket op under de gule Voksdugshætter.
	
Paa én af Broerne sad en lille Dreng med bart 
Hovede og fiskede Hundestejler med en Sytraad.
	
Ned gennem Paradisgyden kom et Par Heste i skarpt
Trav. Det var Karetmager Østerbys to brune. Paa 
Ryggen af den ene sad en seksten-syttenaarig Dreng med
nøgne, sodede Arme og Benklæderne smøgede op til
midt paa Laarene. Han red tværs over Stien ned til
Slæbestedet og nikkede og lo, saa de hvide Tænder
skinnede i det sværtede Ansigt. Med sine nøgne Hæle
sporede han Hesten i Siderne og red saa langt ud, at
Vandet gik ham op paa Maven. Og af Hestene saas
til sidst kun Halerne, der bredte sig ud bag til som to
sorte Slør -- og Hovederne, der laa fladt hen ad 
Vandskorpen med vidtopspilede Næsebor og stirrende Øjne.
	
Fra en af Badehusbroerne lød der pludselig Raab og
Trampen: syv--otte Smaapiger kom løbende og 
dansende og pludrende med Haandklæderne over Skuldrene
og det halvvaade Haar hængende løst ned ad Nakken.
	
-- Di Piebørn, di Piebørn! sagde Uhrmager Flitner,
der kom gaaende imod mig i sin musegraa 
Sommerfrakke og sin askegraa Bulehat. -- Herligt Vejr! sagde
han og toede den ene Haand inden i den anden, 
hvorpaa han rakte mig den højre medens hans posede 
Ansigt lyste af Velvilje og Livsglæde. Stokken holdt han
under venstre Arm.
	
-- Naa, <sp>De</sp> gaar ogsaa Tur, Hr. Filtner? sagde jeg.
	
-- Flitner! Flitner! rettede Uhrmageren og skoggerlo
-- Flitner, Hr. Weis!
	
-- Ja undskyld, undskyld -- -- --
	
-- Be'r, be'r! Di er jo ikke <sp>barnefødt</sp> her paa
Pladsen! ha, ha!
	
-- Nej, guskelov! ha, ha!
	
Og vi lo begge paa det hjerteligste.


-- Hva' jeg vilde si--i--ge! begyndte Uhrmageren
igen, ja, jeg gaar <sp>Tur</sp>! precis Klokken halv syv gaar
jeg ud af min Butiksdør ned ad Langgaden og rundt
om Byen! det har jeg gjort i tyve Aar, og jeg 
undlader det grumme nødigt -- -- <sp>grumme</sp> nødigt, 
hvordan Vejret saa er.
	
-- Tillader De, at jeg slaar Følgeskab? spurgte jeg.
	
-- Det er mig en <sp>Ære</sp>! sagde Flitner og skrabede
ud som en forelsket Hane, og han smaskede og havde
Spyt i Mundvigerne af smigret Forfængelighed. -- --
Nej, <sp>denne</sp> Vej, Hr--r! vedblev han, da jeg vendte
for at gaa med ham om forbi Slæbestedet igen.
	
-- Jamen -- -- --
	
-- Paa <sp>ingen</sp> Maade; <sp>jeg</sp> vender naturligvis! sagde
han.
	
Og jeg gjorde omkring og smilte anerkendende og
fortsatte min Spadseretur i Uhrmagerens Selskab.

-- -- -- --
	
Vi kom forbi Toldforvalterens Have, hvor Vasken var
hængt til Tørring paa lange Snore mellem Træerne.
Der hang Chemiser og Skjorter ved Siden af hinanden. Det
var, som man saa' selve Toldforvalteren og hans Frue:
han lang og asketisk, klædt i Sæk og Aske, hun 
buttet, bred og levelysten. -- Og Lommetørklæder og 
Lagener og Duge hang der. Og Strømper i alle Farver
sparkede ud i Luften, hver Gang en Kastevind kom 
farende ned fra Tagene.
	
-- Her er kønt! sagde Flitner med en bred Gestus
ud mod Vandet.
	
-- Ja, sagde jeg -- og saa rart hjemligt.
	
Der kom en høj, mørkhaaret ung Mand med nogle
store, sørgmodige Øjne gaaende imod os. Han hilste,
og Flitner nikkede og smilede paa <sp>én</sp> Gang 
menneskevenlig og overjordisk som Maaneskiven paa de 
gammeldags Stueuhre.
	
-- <sp>Kendte</sp> Di ham? spurgte han i samme Øjeblik,
Manden var kommet forbi os.

-- Ja--a! sagde jeg -- hvem kender ikke <sp>ham</sp>!
	
-- Næ--æ, det har Di saamen Ret i!

-- Hvad bli'er han her i Byen efter?
	
-- Ja, Gu' maa vide det!
	
-- Han ser forresten net ud.
	
-- Ja, Gu' bevares! hva' det angaar! saa er han jo
a' fin Familie! Etas'raad Rybner og General Rybner er
hans kø'lige Onkler! -- -- Men der sér man, Hr.
Weis, vedblev Urmageren og klappede mig paa Armen
med sin buttede Haand -- Fødselen kan ikke altid gøre
det -- -- Fødselen kan sandelig ikke altid <sp>gøre</sp> det!
	
-- Nej, sagde jeg -- næ--æ! -- -- Er han ikke
Løjtnant?
	
-- Jo, det vil sige, <sp>har</sp> været, for min Søn kender
ham! Han bor jo hernede paa Harmonien, og dér traf
min Søn ham -- -- for Herregu' di unge Mennesker
ska' jo trække frisk Luft engang imellem! Og saa
spurgte han Løjtnanten, om han ikke ha'de Lyst til at
besøge os. Og Løjtnanten takkede. Og saa forleden
Aften, da jeg stod og slukkede Lampen ude i 
Butikken, saa kommar han i sit fineste Tøj: Frakke, lyst
Slips og Manchetter! -- -- Ja Di kender mig maaske,
Hr. Flitner? si'er han. Jo, Hr. Løjtnant, si'er jeg, det
gør jeg. Han saa' saa underli' sørgmodi' ud, og saa
ble' han hos os hele Aftenen.
	
-- Talte han no'et om sin Vandhistorie?
	
-- Ja, han sa', at det var en ren Fejltagelse, a' han
kom i Vandet! han stod der nede paa Modvægten paa
Klapbroen, sa'e han, for at køle sig. Og da han saa
saa' di andre komme, vilde han springe ned paa Broen,
men hopper til den gale Side og gaar i Vandet! --
Men det er <sp>Løgn</sp>! tilføjede Uhrmageren -- for jeg
<sp>har</sp> hele Sjenen fra Jensen!
	
-- Var han da fuld, Løjtnanten?
	
-- Ja! og saa lider han a' <sp>højere</sp> Ideer! han 
mode'lerer i <sp>vaadt</sp> Ler! 

-- Og saa skal de nok ha' drillet ham deroppe ved
Gildet? vedblev jeg.
	
-- Naa--aa, Fa'en! unge <sp>Mennesker</sp>! sagde 
Flitner. -- Da di skulde til og gaa, ska' han nok ha'
sagt: gi' mig min Officerskappe paa! og saa grinte di
andre og sa'e: a' det var en slem Officer uden 
Disingsjoner! og saa var'et, han blev kulret og rendte sin
Vej ned paa Harmonien og op paa sit Værelse og 
smider Kappen og render igen foran di andre ned paa
Broen. Og da di saa kommer, <sp>staar</sp> han oppe paa
Modvægten og raaber! nu drukner jeg mig! og saa
gaar han paa Hovedet i Havnen med sin nye Hat!
	
-- Ja--a, Stakkel! sagde jeg -- han -- --
	
-- <sp>Stakkel</sp>? gentog Uhrmageren og saa' mig stift
ind i Øjnene -- <sp>jeg</sp> ha'de Fa'en hakkeme lad't ham
bli'e der!
	
-- Nej, saamænd ha'de De ikke nej, Filtner!
	
-- <sp>Fa</sp>'<sp>en</sp> hakkeme! forsikrede Flitner og stødte sin
gule Spanskrørsstok haardt ned i Gruset. -- Er det
kanske en Maade og kvittere et <sp>Selskab</sp> paa? Der
ha'de Dampmøllen gjort Gilde for ham og de andre
Toldere, og saa gaar han hen og lønner paa <sp>den</sp>
Maade.
	
-- Jamen, husk paa, Filtner -- -- --
	
-- <sp>Flitner</sp>! rettede Uhrmageren med et Stød.
	
-- Flitner, ja! -- undskyld! -- -- Husk paa, Hr.
Flitner, at Manden -- -- --
	
-- Jeg <sp>ha</sp>'<sp>de</sp> saagu' da gi'et ham et ordentli' 
Livfuld Hug, naar han var kommen op, det ve' Gu' jeg
ha'de!

-- Jamen, han maa jo -- -- -- forsøgte jeg igen.
Den <sp>Dreng</sp>! vedblev Flitner ildrød af Harme,
-- <sp>vilde</sp> han ta' Livet a' sig, saa kunde han sgu
gøre det, naar han var alene, og ikke forstyrre et helt
<sp>Selskabs</sp> Munterhed!
	
-- Jamen, han maa jo være <sp>syg</sp>! fik jeg endelig 
Lov at sige. -- Han skal jo ha' forsøgt at drukne sig
en to--tre Gange før.
	
-- Ja, dér har vi det! lo den lille Uhrmager paa en
djævelsk Maade, -- dér <sp>har</sp> vi det! sagde han, -- di
unge Mennesker nu for Tiden véd sgu aldri' andet end at
ta' Livet a' sig (her sank han en Klat Spyt) -- -- nu
for Tiden! Naar der kommer dem saa meget som
et Stykke Sejlgarn paa tværs, saa hen og ta' Livet a'
sig!
	
Uhrmageren løb hen til det nærmeste Træ og 
kravlede med Fingrene op ad Stammen som for at 
illustrere en Hængningsproces.
	
-- Man siger, der skal være Sindssyge i hans 
Familie? sagde jeg.
	
-- Hva' Fa'en kommer det <sp>ham</sp> ved? brusede
Flitner løs og fór hen mod mig, -- tror <sp>han</sp>, a' han
ka' kurere <sp>den</sp> ved og hoppe i Havnen?
	
Hans menneskevenlige Ansigt var blevet højrødt, og
Smilposerne under hans Øjne saa' ud, som om de var
fyldt med Spiritus. Derfor tav jeg og vendte mig bort
fra ham med Afsky.
	
Vi gik nu forbi Garver Flacks Ejendom, hvor der
lugtede af Bark og raaddent Kød. Hele Skuret, der
vendte ud mod Stien, var beslaaet med Huder. Og
lange Rækker af halvtørrede Kalveskind hang paa 
Stakitterne.
	
Jeg maatte vende Hovedet om mod Hr. Flitner, der
straks tog det som en Tilnærmelse.
	
-- Hva' jeg vilde si--i--ge! begyndte han 
forholdsvis behersket -- har Di hørt no'et om Frøken Møller
for nyli'?
	
-- Nej.
	
-- Det er <sp>frygteli't</sp>! <sp>er</sp> 'et ikke frygteli't?
spurgte han og tog Fart igen, -- hér har hun gaaet
og været Lære-rinde i <sp>fem</sp> Aar! og <sp>tyvstjaalet</sp>
har hun, uden a' no'et Menneske har saameget som
<sp>anet</sp> det!

-- Ja--a, sagde jeg, -- stakkels Pige, hun skal jo
være sindssyg, siges der.
	
Uhrmageren standsede brat, hans Øjne løb sur i
deres Huler, og hans Blik rummede paa én Gang
Rædsel, Vemod og Idioti. Han forsøgte at tale, men
evnede det ikke, han greb ud i Luften med sin højre
Haand, og hans Tænder hakkede mod hinanden. Jeg
frygtede et Øjeblik for, at han skulde faa et Hjerteslag.
Men pludselig eksploderede han:
	
-- Aa, gaa ad <sp>Helvede</sp> til med Deres 
Sindssyge! skreg han og stampede i Jorden som en 
Gedebuk -- man ka' sgu snart ikke slaa en, slaa en --
-- -- slaa <sp>én</sp>, uden a' man straks ska' lægges ind
paa et Observatorium! -- -- -- Det skulde bare være
en a' Sjoverne hernede ved Havnen, der ha'de rapset,
<sp>han</sp> sku'--sgu'--sku' nok blie ekspederet et andet Steds
hen!
	
-- Jamen, der findes virkelig Mennesker, hos hvem
det ligefrem er en Sygdom! forklarede jeg, -- de lider
af noget, der hedder Kleptomani!
	
-- Di lider a' <sp>Fa</sp>--a--en! sagde Uhrmageren og
daskede ud efter en Bi, der sværmede ham om 
Hovedet. -- Næ--æ, nikkede han saa, -- men hun var
<sp>fine</sp> Venner med di <sp>store</sp>, var hun! se, dér har vi
Forklaringen paa <sp>den</sp> Mekanisme, Hr. Weis!
	
Og Manden, der pludselig var blevet ganske normal
igen, prikkede mig i Siden med Haandtaget af sin Stok
og tiføjede:
	
-- La' vos blot være enige om, a' der her i Verden
er Forskel paa Folk og <sp>Folk</sp>!
	
-- Ja--a, naturligvis! sagde jeg.
	
-- Og hva'? herregu'! saadan er 'et nu engang!
ikke sandt? sluttede han.
	
-- Jo--o!
	
Vi var naaet om paa den vestlige Side af Byen.
Solen hang rød og straalende ude over Fjorden, og
hist og her saas en Baad stryge af Sted langt ude 
for den friske Vind. Men inde under Land blev en
tungtlæsset Sandpram staget trevent fremad, og paa
en Sten, hvis øverste Flade laa i Plan med 
Vandskorpen, sad to Maager. De sad klinet tæt op ad hinanden
og rørte sig ikke, og Vandet skvulpede fedt og dovent
henover deres Fødder.
	
-- Her er <sp>kønt</sp>! sagde Flitner med sin brede 
Gestus fra før.
	
-- Ja--a, sagde jeg.
	
-- Jo, her er meget kønt! gentog han.
	
Jeg nikkede, og vi gik op ad Trappetrinene op paa
Volden.
	
Da vi naaede mit lille gule Hus med Vinløvet og
Roserne, bød jeg Farvel.
	
-- Di er ikke med og ta' en Omgang til? spurgte
Uhrmageren, og hans Ansigt havde ganske antaget sine
gamle hjertevindende Formationer.
	
-- Nej, sagde jeg og rystede smilende paa Hovedet
-- jeg er bange, jeg bliver sindssyg, hvis jeg gaar
mere end én Gang rundt!
	
Flitner saa' paa mig med Hovedet paa Siden. Saa
lagde han en lille fed Haand ovenpaa min, og jeg
tror næsten, han havde Taarer i Øjnene, da han
sagde:
	
-- Ja, herregu', Hr. Weis, jeg holder saamen
hverken med den ene eller den anden! og for mig
ka' di gerne drukne dem og bli'e sindssyge, saamejet
di lyster. Men jeg mener bare, a' Ret ska' være
<sp>Ret</sp>, og naar en Lære-rinde stjæler fra di 
Næringsdrivende, hvis Børn hun skulde optugte i 
Religion og Kristendom, saa ska' <sp>hun</sp> sgu li'saa
fuldt ha' sin Straf, som, jeg vil si'e den <sp>simplere</sp>
Mand!
	
Han sendte mig et langt, spørgende Blik, jeg
nikkede og smilede og trykkede hans fede Haand.
Og saa gik han med Bulehatten lidt paa Snur, med 
Stokken stukket op under Armen, og med den 
musegraa Frakke flagrende bag ud i Vinden.
	
-- -- Havde han været et Barn i Knæbukser og
Stumpjakke, saa havde jeg vel kaldt ham tilbage
og givet ham en Femøre til at købe Brystsukker for.




SYG


Jeg listede mig frem langs Skrænten henne ved 
Sognefoged Søren Poulsens Gaard, stak Hovedet ud 
mellem Buskene og kiggede.
	
Jo, der sad han!
	
Det var nu den fjerde Dag, jeg havde set ham sidde
paa den store Sten tæt ved Aamundingen og stirre ud
over Fjorden. Han sad med Benene krummet op under
sig, med Albuerne støttet paa Knæene og med 
Hænderne under Hagen.
	
Jeg traadte frem af mit Skjul og sparkede samtidig
til nogle løse Smaasten for at vække hans 
Opmærksomhed.
	
Stenene hoppede hen ad Strandbredden og plumpede
i Vandet. Men Manden hørte det ikke.
	
Saa gik jeg hen til ham, helt hen til Stenen, hvor-
paa han sad.
	
-- De sidder nok og nyder Udsigten? sagde jeg.
	
Han vendte langsomt Ansigtet om mod mig, 
storøjet og vaagnende, som om han blev vækket af en
Drøm.
	
-- Ja--a, sagde han og nikkede, -- jeg sidder og
nyder Udsigten!
	
I samme Øjeblik, han vendte sig om, gik der en
Gysen igennem mig, en Gysen af Uhygge og 
Medfølelse.
	
Thi han kunde vel kun være et Par og tyve Aar,
men hans Ansigt lignede et Ligs Ansigt: graagult som 
Voks med Øjnene liggende dybt i deres Huler. Halsen
var lang og tynd med Huden siddende stramt om
Senerne. Hænderne var magre og hvide med store
Knoled, og Laar og Knæ saa' ud inde bag Benklæderne,
som bestod de kun af Knoglerne alene.
	
De er syg? sagde jeg uvilkaarlig.
	
-- Ja, nikkede han og smilte træt og hjælpeløst, --
ja, jeg er syg.
	
-- Brystet?

-- Brystet, ja -- -- --

Og jeg saa' ind i hans Øjne: et Par mørkebrune,
sørgmodige Hundeøjne fulde af flakkende Forskræmthed
og stille, nagende Angst inderst inde.
	
-- De vil maaske helst sidde her alene? spurgte
jeg forlegen. -- Jeg har set Dem hernede hver Dag,
og saa mente jeg -- -- Men De vil maaske helst ha',
at jeg skal gaa?
	
Han rystede benægtende paa Hovedet, men sagde
intet. Saa stirrede han igen ud over Vandet, der rullede
i lange, fredelige Dønninger ind mod Bredden. Langt
ude, helt ovre under Sjælland gled en Jagt trevent
af Sted for slappe Sejl, Solen skinnede varmt og
straalende, og henne paa Pynten ud for Kalkovnen
løb en fem, seks nøgne Børn ude i Vandet til Knæene
og lo og skreg og dansede rundt og stænkede 
hverandre.
	
Jeg satte mig paa en Sten et Par Alen borte fra
den syge. Vi sad i flere Minutter uden at tale, og jeg
troede, han havde glemt min Nærværelse, da han 
pludselig vendte sig om mod mig og sagde:
	
-- Kan <sp>De</sp> svømme?
	
-- Svømme? -- -- ja, ja--a, lidt.
	
-- Jeg har -- -- begyndte han. Men saa fik han
et Hosteanfald, der jog Blodet op i hans Kinder og
bragte hans Hænder til at sitre. Han bøjede sig 
forover og stemmede den ene Haand mod Brystet. Hans
Haar blev vaadt af Sved og klæbede sig fast til hans
Tindinger, og hele hans Legeme dirrede af Anstrengelse
og Smerte.
	
-- Maa jeg ikke	-- -- kan jeg ikke -- -- ? spurgte
jeg og rejste mig hurtig.
	
Men han slog afværgende ud med Haanden:
	
-- Det er ingenting! sagde han og spyttede det
ophostede Slim ud -- Tak, det er ingenting!
	
Da Anfaldet var forbi, sad han en Stund med 
lukkede Øjne, træt og sammensunken og gispende efter
Vejret.
	
Men paa én Gang rettede han sig og saa' mig
næsten frækt op i Ansigtet og sagde med et Smil,
eller rettere Grin, som blottede alle hans hvide Tænder,
der saa' ud, som om de var altfor lange:
	
-- Jeg er kommet her over for at <sp>dø</sp>, skal jeg sige
Dem.

-- Naa--aa, forsøgte jeg -- her er jo sundt, frisk
Luft og -- -- --

Men nu begyndte han igen at hoste. Han pressede
Hænderne mod Tindingerne og gled ned af Stenen
ned paa Knæ og blev liggende saaledes, indtil Hosten
var ophørt.
	
Jeg var traadt hen ved Siden af ham og hjalp ham
med at rejse sig ved at tage ham med begge Hænder
under Armene.
	
-- Tak, stønnede han -- Tak! (Han talte anstrengt
og afbrudt). Det er vist bedst -- jeg gaar hjem
-- -- og ta'er -- -- min Mikstur. -- -- Tak skal
De ha'!
	
-- Ønsker De ikke, at jeg skal følge Dem? spurgte
jeg.
	
-- Næ Tak! næ Tak! nu er det nok -- --
overstaaet for denne Gang! -- -- Bor De -- -- her i
Byen? forsøgte han i en konverserende Tone -- jeg
synes ikke, jeg kender Dem.
	
-- Jeg er her ogsaa kun paa Besøg.

-- Naa, er De det? -- -- ja, det er jo ogsaa 
morsomt saadan at komme paa Landet om Sommeren!
	
-- Ja--a -- --
	
-- Hvor er De ellers fra?
	
-- Fra København.
	
-- Saa--aa! det er jeg ogsaa! jeg bor til Leje 
heroppe hos Sognefogden. -- -- Bli'er De her længe?
	
-- Ja--a, et Par Maaneder.
	
-- Naa, gør De det? Ja, jeg véd jo ikke, hvorlænge
jeg bli'er her, sagde han og saa' til Siden.
	
Saa stod han lidt og trak Vejret dybt, idet han 
samtidig klemte den venstre krummede Arm fast imod
Brystet.
	
-- Farvel! sagde han, -- ja, vi ses vel nok! jeg
sidder jo gerne hernede ved Vandet, naar Vejret er til
det. -- -- „Og nyder Udsigten“! føjede han til med
et mat Smil.
	
-- Farvel! sagde jeg og rakte Haanden ud mod ham.
	
Men han gemte hurtig sin bag Ryggen:
	
-- Nej -- -- nej, det skal De ikke -- -- De skal
ikke ta' mig i Haanden!
	
-- Hvorfor dog ikke? spurgte jeg, -- jo vist saa!
	
Og jeg vedblev at strække Haanden hen mod ham.
Og pludselig greb han den og omklamrede den med
begge sine magre, hvide, fugtig-kolde Hænder, som
om han vilde suge Livskraft og Varme af mine Fingre,
der var brune og hede af Sol og Luft.
	
-- Farvel! nikkede han saa, og jeg kunde sé, at
han vilde ha' sagt noget mere, men det blev bare til
et Smil -- et Smil saa haabløst og sitrende graadfyldt,
at jeg gerne kunde ha' taget ham paa mine Arme og
forsøgt paa at lulle ham til Ro, som man luller til Ro
et forskræmt og hjælpeløst Barn.
	
Saa slap han min Haand og vendte sig bort og gik
langsomt ad Gangstien op over Græsmarken op mod
Sognefogdens Gaard.
	
Jeg stod et Øjeblik og saa' efter ham. Bag mig
nynnede Bølgerne deres ensformige og fredelige Melodi,
medens Solen hang varm og straalende over Bakker
og Korn, og Børnene halvnøgne legede Tagfat ude
mellem Stenene paa Pynten.
	
Men den syge listede langsomt og med bøjet Hovede
af Sted langs Stien. Og af og til standsede han og
pressede begge Hænder ind mod Brystet.





MADAM BERTELSEN


En Aften, Madam Bertelsen bragte mig Maden ind,
blev hun staaende ved det lille Bord henne ved
Døren og rømmede sig og skrabede med Fødderne.
	
-- Værsgod, Hr. Weis! sagde hun.
	
-- Tak! sagde jeg og blev ved med at skrive.
	
-- Di skulde dog drikke Teen, me'ns den er varm!
sagde hun saa.
	
-- Ja Tak, nu er jeg straks færdig!
	
Og saa troede jeg naturligvis, at hun gik. Men da
jeg fem Minutter efter rejste mig fra Skrivebordet, stod
hun endnu henne ved Døren.
	
-- Men Gud bevares, Madam! udbrød jeg, -- er De
her endnu?
	
-- Ja--a, sagde hun forlegen og glattede sig ned
ad Forklædet med en buttet Langfinger -- der var jo
no'et, jeg gerne vilde si'e, Hr. Weis, om Di ha'de
Stunder?
	
-- Gerne, Madam Bertelsen! sæt Dem ned!
	
Og hun satte sig paa den nærmeste Stol, en lille
bitte én, som min Søster plejede at sidde paa som
Barn, naar hun spillede sine Skalaer. Madam 
Bertelsen kunde næppe faa Plads paa den, thi hun havde en
meget veludviklet Bagkrop.
	
-- Naa? sagde jeg, -- hvad er der saa?
	
-- Ja--a, begyndte hun og vred Hænderne, der laa
foldede i hendes Skød -- det er jo ikke saa li'e og
komme frem med! men jeg <sp>ka</sp>' nu bli'e saa optændt,
naar Folk snakker ondt!
	
-- Hvem snakker Folk ondt om? -- -- Er det om
mig?
	
-- Ja--a.
	
-- Saa--aa?
	
-- Ja! men jeg maa da osse si'e, kom det 
pludselig dristigere, -- a' Hr. Weis skulde ikke gi' sig 
saameget a' med den Bjørnetrækker! <sp>hele</sp> Byen snakker
om det!
	
-- Det er vel snarere <sp>Datteren</sp>, lille Madam 
Bertelsen? spurgte jeg smilende.
	
-- Ja--a, nikkede Madammen og gemte Øjnene
væk, -- for hun er da ve' Gu' heller ikke no'et for
<sp>Dem</sp>!
	
Madam Berthelsen var en lille kuglerund Person
med graat Haar og rødmusset Ansigt og Pibekappe.
Men hun havde jo dette Hareskaar.
	
-- No'et for <sp>mig</sp>! no'et for <sp>mig</sp>! gentog jeg vredt,
-- jeg skal bruge hende til mit store Billede!
	
-- Ja, det forstaar jeg mig ikke paa! sagde 
Bertelsen og rystede paa Hovedet, -- men Hr. Weis skulde
bare høre, som di snakkede oppe hos Købmand 
Jessens her i Mørkningen!
	
-- Var det <sp>fælt</sp>?
	
-- Ja, det ka' Di stole paa det var! Fru Henriksen,
Di véd, Redaktørens Kone, hun stod og købte to Pund
stødt Melis, og hun sae, a' hendes Mand ha'de sagt,
a' det var en Skandale for Byen! og Svendene grinte,
og jeg vidste hverken dit eller dat, hvor jeg skulde
vende mig, for hun talte begribeligvis saa højt, bare
for, a' <sp>jeg</sp> sku' høre det nede i den anden Ende.
	
-- Sig mig, Madam Bertelsen, sagde jeg alvorlig og
gik helt hen til hende -- har De nogensinde været
forelsket?
	
-- Hvafaller? spurgte hun overrasket.


-- Ja, jeg mener, forklarede jeg -- har De aldrig
følt, saadan hvad man kalder <sp>Kærlighed</sp>?
	
-- Fy, Hr. Weis! sagde hun og saa' ned i sit 
Forklæde, -- det hade jeg ikke ventet a' <sp>Dem</sp>!
	
-- De maa endelig ikke misforstaa mig, Madam 
Bertelsen! det er aldeles ikke min Hensigt at krænke
Dem, dertil er vi virkelig altfor gode Venner!
	
-- Ja, <sp>det</sp> er vi! nikkede Madammen ivrig -- for
nu har Di snart bo't hos mig i fem Fjerring Aar!
	
-- Jamen, sig mig saa bare, om De har været 
forelsket? bad jeg og greb hendes Haand, -- saadan 
rigtig forelsket?
	
-- Hi, hi! lo hun -- Di er da rent basant, Hr.
Weis!
	
-- Ja, for hvis De ikke har været det, vedblev jeg
i en sørgmodig Tone, -- saa maa jeg flytte!

-- <sp>Flytte</sp>! udbrød hun med et forfærdet Hop.

-- Ja--a, sagde jeg beklagende.
	
-- <sp>Flytte</sp>! gentog hun, -- og <sp>Di</sp>, Hr. Weis, som
altid har været saa tilfre's med al Ting!
	
-- Jamen, saa <sp>sig</sp> det, lille søde Madam Bertelsen!
sig, at De har været forelsket! trængte jeg paa igen,
og denne Gang tog jeg begge hendes Hænder.
	
-- Ja vel saa! vel saa! har jeg ikke det da! sagde
hun hurtigt, -- én <sp>har</sp> jo da været gift!
	
-- Ja, <sp>Bertelsen</sp>! sagde jeg og slog ud med
Haanden, -- ja--a! men jeg mener den anden!
	
-- Den <sp>anden</sp>?
	
-- Ja -- -- ham De véd nok?
	
-- Jamen han <sp>rejste</sp> jo! sagde hun naivt.
	
-- Ja vel! men kyssede De ham?
	
-- Ih, næhør, nu er Di da taavveli' osse!
	
-- Ja, naar De ikke vil sige det, Madam Bertelsen,
saa -- -- --
	
-- Jo begriveli'vis <sp>kyssede</sp> jeg ham da! er Di
saa nøj'd?

-- Meget? spurgte jeg, -- kyssede De ham meget?

-- Næ, <sp>nu</sp> vil je' 'nne mer! sagde den gamle 
afgjort.
	
-- Kyssede De ham <sp>hver</sp> Dag? -- -- det kan De
da sagtens sige mig, Madam Bertelsen!
	
-- Ja, <sp>Gu</sp>' kyssede jeg ham hver Da' da!
	
-- Det er dejligt, saadan at kysse! sagde jeg 
drømmende.
	
-- Hæ! Di er en Murenstrik, er Di! lo Madammen
og daskede ud efter mig med den ene Haand.
	
-- Ja, for ser De, vedblev jeg, -- jeg er forelsket i
Mindro! -- -- jeg har set hende splitternøgen!
	
-- Ih, Gu' fri og frels!
	
-- Hun var storartet!
	
-- Ja, <sp>det</sp> tror <sp>jeg</sp>!
	
-- Jeg saa' hende en Dag i Tordenvejr, hun var ude
at bade. -- -- Er der no'et ondt i det?
	
-- Næ--i, det er der vel ikke, Ungdom er jo 
Ungdom!
	
-- Men hvis hun nu skulde bo her en Maaneds Tid
eller to? forsøgte jeg, -- vilde De saa være god imod
hende?
	
-- <sp>Her</sp> i Huset? spurgte Madammen med store
Øjne.
	
-- Ja.
	
-- Un-<sp>næi</sp>! lo kun kort.
	
-- Aa, hun er saa nydelig, Madam Bertelsen! sagde
jeg indtrængende, -- hun har langt gult Haar og de
dejligste runde Arme og Ben -- --
	
-- Menneske! afbrød den gamle mig pludselig --
Di snakker jo i Forvildelse, gør Di!
	
-- Og hendes Hud er brun og blød, og -- --
	
Men nu rejste Madammen sig fra Stolen og stillede
sig op foran mig.
	
-- Hr. Weis, sagde hun med dyb og alvorlig 
Stemme, -- slaa di Tanker hen! slaa dog di Tanker hen!
	
-- Jamen, kære lille -- -- --
	
-- Nej, nej! sagde hun og rystede paa Hovedet. --
Vi har snakket længe nok om <sp>det</sp>! spis Di nu Deres
Mad og slaa di Tanker hen!
	
-- Og De si'er, at De har været <sp>forelsket</sp>, 
Madam Bertelsen?
	
-- Ja, det si'er jeg, ja! men der er da Maade med
alting!
	
-- Og De kyssede ham <sp>hver</sp> Dag, sa'e De! 
vedblev jeg og saa' hende sønderknust ind i Øjnene.
	
-- Jamen -- -- jamen -- -- stammede hun. Og
pludselig brød det ud af hende: Jeg ka' junde for
<sp>Byen</sp>, Hr. Weis! sagde hun, -- og Herregu', én ska'
jo dov nu <sp>leve</sp> her engang! Jeg blander mig s'men'de
i Folk og kommer <sp>ingen</sp> for nær, men det er junte
<sp>mig</sp>, der sitter med Magten.
	
-- Madam Bertelsen! sagde jeg.
	
Hun løftede Ansigtet op mod mig, og jeg tog hende
forsigtig om Pibekappen og kyssede hende, trods 
Hareskaaret, paa den ene Kind.
	
-- Herregu'! sagde hun rørt -- herregu' dov! jeg har
s'men'de faaet et Kys, siden Bertelsen døde!





I MIDDAGSSTUNDEN


Klokken var mellem tolv og ét, og alt Gaardens
voksne Mandkøn sov til Middag.
	
Inde i Køkkenet stod den „røde Hanne“ og skrabede
en Gryde.
	
Hun var en høj, kraftig Pige med svært, rødbrunt
Haar, der laa i sirlige Tunger ned i Panden, seks paa
hver Side af Skilningen. Hendes Teint var hvid og klar,
men hen over Næseroden og paa det øverste af 
Kinderne var den tæt prikket af Fregner som Skallen paa
et Kalkunæg. Munden var bred med tykke røde Læber,
og hun havde et let Overskæg og manglede en 
Hjørnetand. Men Øjnene var store og skinnende staalgraa:
et Par Dæ'elens Øjne til at pilke Ka'lfolk med! sagde
Mose Hans, og han forstod sig paa det.
	
Hun stod med et trekantet Jærninstrument i 
Haanden og skrællede behændigt lange, brunsvedne 
Grødstrimler af Grydens Bund og kastede dem ned i 
Svinetønden, der havde sin Plads under Vasken. Hun 
nynnede og skrabede og tørrede sig en Gang imellem 
under Næsen med Kanten af sit røde Haandled:
	
-- Puh--h! sikken Varme!
	
Begge Køkkendørene stod aabne, og man kunde se
ud gennem Borgestuegangen ud over en stor Del af
den græsbegroede Gaard, hvor Hønsene gik rundt med
smaa dovne Nik og pikkede Insekter af Blade og Straa.
En Sværm Duer kredsede forvildet omkring højt oppe
over Tagene. Af og til kastede de sig i samlet Flok
ned mod Jorden og skar forbi Døraabningen med en
hvinende Lyd, som hver Gang fik Kokkepigen til at
udstøde et lille forskrækket: Men Gu' dov!
	
Pludselig begyndte Vandet i den store Kedel henne
paa Komfuret at spytte ud gennem Tuden ned paa de
ophedede Ringe, hvor det et Øjeblik blev liggende og
boblede og sydede og hvislede og til Slut eksploderede
med et arrigt Knald.
	
-- Det koger over, Hanne! sagde Georg, der sad
paa Køkkenbordet henne ved Spisestuedøren og 
snittede i et Stykke Pindebrænde.
	
Men Hanne brød sig om ingenting. Hun skrabede
løs, saa Jærnet skreg mod Grydens Emaillebund. Og
dertil sang hun med skingrende Stemme:

<poem><tab>Og Drengen, som Du gav mig
<tab>med det sorte, krølled' Haar,
<tab>ham kan Du gærne <sp>faa</sp> igen,
<tab>fidderalla <sp>gærne</sp> faa igen -- -- --</poem>

	
-- Det koger <sp>over</sp>, Hanne, gentog Georg og gav
sig til at hamre med Støvlehælene i Skabslaagen under
Bordet.
	
-- Du maa'nne gøre saaden en Styl, Dreng! sagde
Hanne vredt. Hun kom ud af Stemning.
	
Men i det samme løftede Dampen Kedellaaget i 
Vejret, og det kogende Vand styrtede ned paa Komfuret
og hoppede og spruttede og brasede og fyldte 
Køkkenet med en syrlig, sveden Lugt.
	
-- En--næi! sagde Hanne og smed Skraberen fra
sig og fór hen til Komfuret.
	
Hun greb fat i Hanken med sine bare Hænder og
løftede Kedlen af Kogehullet, medens Dampen stod
hende op i Ansigtet og omkring de nøgne Arme.
	
-- Av for Saten! sagde hun og slap hurtig Kedlen
ned paa Stenfliserne foran Ildstedet. Hun rystede 
Fingrene i Luften og blæste paa dem.
	
-- Jeg sa'e jo til Dig, a' det kogte <sp>over</sp>! nikkede
Georg med Ryggen krummet som en Violinbue og med
Næsen helt nede over Snittearbejdet.
	
-- Ja, Du er klov! mumlede Kokkepigen og raslede
med Ringene over Kogehullet. Derpaa satte hun 
Kedlen tilbage paa Komfuret.
	
-- Ska' Du'nne ud og lege med di andre? spurgte
hun lidt efter, da hun igen stod henne ved Vasken.
	
-- Næ--i! sagde Drengen.
	
Hanne gav sig i Lag med at skrubbe Gryden 
indvendig med et Bundt stive Børster, holdt sammen af
smalle Jærnbaand. Hun hentede varmt Vand i en Strippe
og vaskede og skyllede og skruppede og sang paa ny:

<poem><tab>Og Drengen, som Du gav mig
<tab>med det sorte -- -- --</poem>

Men saa lød der paa én Gang ude fra Borgerstuen
en rasende Klapren af Træ mod Træ. Det var Røgteren
Morten Hoy, som hamrede med Laaget paa Ølkanden.
Han spiste efter de andre i Dag, da der var en Ko,
der havde kælvet.
	
-- Morten kalder! sagde Georg oppe fra sit Bord.
	
-- Hva' er der <sp>nu</sp>? raabte Hanne og holdt inde
med Sangen.
	
-- Brø'! lød det brummende fra en Mand, der 
tyggede, -- her fejl' <sp>Brø</sp>'!
	
Hanne tørrede løseligt de vaade Fingre i sit 
Sækkelærreds Forklæde og gik hen til Brødhøvlen og skar en
„Rundtenom“ af paa en halvanden Tommes Tykkelse.
Hun lagde den paa sin flade Haand og gik ud i 
Borgestuen med den.
	
-- Værs'go! sagde hun og rakte den frem mod 
Morten.
	
-- Du sku' sgu' heller ha' brunget den i Ildtangen!
mumlede han mellem Tænderne og skævede forbitret
op mod hende med det raske Øje. Det andet havde
han allerede som Dreng faaet stødt ud af en uvan Ko.

Hanne lod Rundtenommen dumpe ned i Træbakken,
der stod ved Siden af ham paa Bordet.
	
-- Har Du Hikke, Didrik? sagde hun saa og vrissede
haanligt med Bagdelen og gik ud igen.
	
Morten skulede efter hende og mumlede noget om
„et rødt Tillægsdyr“. Derpaa tog han Brødet og borede
med Fingrene et stort Stykke Krumme ud af Midten
paa Skiven. Skorpen lagde han tilbage paa Bakken. Saa
gav han sig i Lag med det fede, kogte Flæsk, der laa
og bævrede i Lertallerkenen foran ham. Han tog det i
Fingrene og bed skiftevis af det og Brødet, og hvert
Øjeblik maatte han slikke det varme Fedt op med 
Tungen, for at det ikke skulde løbe ham for langt ned ad
Haandleddet.
	
Kokkepigen var standset, da hun gik forbi den aabne
Køkkendør og stod nu og saa' ud i Gaarden:
	
Henne paa Stentrappen foran Hoveddøren laa begge
Hundene og sov. Ovre fra Staldbygningen lød Køernes
Brummen, og en Gris hvinede protesterende, som om
den blev knebet i Halen. Hønsene havde søgt Skygge
under de fraspændte Høstvogne, hvor de sad og pillede
sig med Fjerene pustede op for at faa Kølighed under
dem. Kun en lille forpjusket, perlegraa Høne løb med
sindssygt rokkende Hoved og fortvivlet Kaglen rundt
om Posten, heftig forfulgt af den store gule Hane, der
hvæsede af Hede og Lidenskab: gork, gork! sagde det
nede i Halsen paa den. Oppe paa Taget af 
Mejeribygningen havde Duerne slaaet sig til Ro med Hovederne
under Vingerne. Og Ænderne kom vraltende i en lang
Række inde fra Møddingen og trak tværs over 
Gaardspladsen ned mod Vandingsstedet bag Vognremisen.
	
Hanne kastede et Blik op gennem den lange 
Poppelallé, hvis Træer syntes at løbe sammen i en Spids oppe
ved Landevejen. Saa strakte hun sig og gabede og gik
tilbage til Køkkenet.
	
Der inde var Georg krøbet op i Vindueskarmen og
sad med Panden mod Ruden og kiggede ud i Haven.

Hænger Du <sp>her</sp> innu? spurgte Hanne og gav sig i
Lag med sit Arbejde.
	
Georg svarede ikke. Han saa' paa Stuepigen og
Bryggerspigen, der gik og pillede Blegetøjet op fra
Græsplænen. Snart bøjede de sig begge paa én Gang,
og snart gik den ene ned og den anden op ligesom
Hamrene paa et Klaver. Naar de stak Bagdelen til Vejrs,
kunde han kun se deres Kjoler, deres Tøfler og det
nederste af deres Strømper. Rikke Sofie havde store
Huller paa Hælene, og hun var lille og bred over 
Hofterne som en Korntønde, men Stuepigen var høj og
slank, og hendes Strømper var hele. De lagde Tøjet i
en aflang Vidiekurv, som de slæbte med sig hen af
Græsset, efterhaanden som de naaede frem.
	
Georg løftede Hovedet og saa' paa Flagstangen, der
stod nede paa den bageste Plæne. Han lod langsomt
sine Øjne følge Snoren op ad den lige til Knappen.
Saa gabede han: Aa--aa--aa! sagde han og lod sig
glide fra Vindueskarmen ned paa Bordet igen.
	
-- Din lange Kleppert! skældte Hanne, der bar 
Gryden hen paa Hylden bag Vandspandene, -- hva' driver
du herinde efter hele Dagen!
	
Drengen vendte dovent sine Øjne om mod hende.
Derpaa tog han Kniven, han havde siddet og snittet
med.
	
-- Nu skæ'r jeg Halsen over paa mig! sagde han.
	
-- Ih--h, men <sp>Dreng</sp> da! skreg Hanne og fór hen
imod ham.
	
Georg lo og kastede Kniven fra sig. Kokkepigen
stod endnu og rystede.
	
-- Dit U'skud! sagde hun og truede -- sikke 
Kunster han hitter paa.
	
-- Véd Du, hva' jeg drømte i Nat? spurgte Georg
og stirrede ud i Luften. Jeg drømte, at Vorherre
sad ovre under Akasietræet og spiste Lammesteg!
	
-- Æ -- hæd, hæd, hæd! gnækkede det i det 
samme henne i Døren til Borgestuegangen.

Hanne vendte sig.
	
Det var Morten Hoy, der stod og missede som et
Blinkfyr med sit raske Øje.
	
-- <sp>Fa'en</sp> til Dreng! sagde han, -- Lammesteg! æ
-- hæd, hæd, hæd!
	
-- Hva' vil Du? spurgte Hanne.
	
-- Øl! sagde han og stak hende den tomme Kande
op i Næsen. -- Her er ingen Øl heller, sagde han og
klaprede drillende med Laaget.
	
-- Saa ku' Du faare ha' passet din Ma'tid!
	
-- <sp>Jeg</sp> ska' nok passe <sp>mit</sp>!
	
-- Saa-aa?

-- Ja--a!
	
-- Kommer Du ikke her drivende en ha'l Time efter
di andre?
	
-- Koen sku' da vel -- -- --
	
-- Den ha'de sgu nok faaet Kal' uden din Hjælp!
	
-- Saa--aa? næi, det er nok ikke ethvert Kre'tur,
der ka' ligge i en Høstak og smide Ungerne a' sig!
	
Det gav et Sæt i Hanne, og Blodet skød sig op i
hendes Ansigt, helt op under Fregnerne. Hun tav og
begyndte at klirre med de store Lerfade og 
Tallerkener, hvori Folkene fik deres Mad sat frem.
	
-- <sp>Faar</sp> jeg det Øl? spurgte Morten og kroede sig
over sit Held.
	
-- Du ka' vel sæl gaa ned og hente det!
	
-- Det ka' jeg, Gusketak! brummede han og aabnede
Døren til Kældergangen. Og lidt efter hørte man hans
stampende Trin ned ad Trappen.
	
Georg sad igen og døsede med dinglende Ben og
Ryggen i Bue. Af og til slog han arrigt ud efter 
Fluerne, der summede rundt over Fedtepletterne paa 
Køkkenbordet. Saa sagde han:
	
-- Jeg er sulten!
	
-- Du har jo nylig faaet din Middagsma'! sagde
Hanne, der sad paa Hug lidt fra ham og stillede 
Lertøjet ind i Skabsrummene under Bordet.

-- Din Melle'ma' er pakket ned i Kurren til di 
andres.
	
-- Ta' mig den!
	
-- Hi!
	
-- Ta' mig den, hører Du!
	
-- Hj, hi! grinte Hanne og blev ved med sit 
Arbejde -- Den Hane ka' nok ossensaa gale!
	
Nu slog Klokken ét inde paa Uhret i Spisestuen.
	
-- Jøsses, allerede saa meget! udbrød Hanne, og
Blodet steg hende op i Kinderne. -- Skynd Dig lidt,
Georg! sagde hun saa med Hovedet helt inde i Skabet,
nu spænder di for!
	
-- Jeg skal køre med Jens Due! sagde Drengen og
blev rolig siddende.
	
Omme i Slippen mellem Hovedbygningen og 
Hestestalden blev Døre slaaet op og i, der lød Raab og
højrøstet Tale deromme fra og Trampen af Træsko og
Stampen af Heste.
	
-- Han kører vist fra Dig! forsøgte Hanne.
	
-- Næi, han gør ikke! sagde Georg -- Du véd jo
godt, han kommer her op og henter Melle'madskurven.
	
Og Drengen bøjede sig til Siden og kiggede ud
gennem Køkkendøren.
	
Han kunde se Gavlen af Ladebygningen og Posten
og Vognene, hvor Hønsene endnu sad ganske tykke af
Søvnighed og Varme. Tværs over Gaardspladsen trak
Jeppe Avlskarl af Sted med sine Heste. Det gik 
langsomt Fod for Fod. Jeppe gned Middagssøvnen af 
Øjnene, og Hestene hang med Hovederne ludende helt
ned mod Jorden, de tyggede paa Bidslerne, og der
sad dem grønne Skumflager i Mundvigene. Da de
naaede ned til Vognene, fór Hønsene forfærdet i Vejret
og rystede Vingerne og benede af Sted til alle Sider
med lange rokkende Halse.
	
-- Nu spænder Jeppe for! meldte Georg.
	
Røgterens tunge Trin hørtes paa Kældertrappen. Og
lidt efter sparkede han Døren op og kom ind med den 
fyldte Ølkande i Hænderne. Han havde endnu ikke
stillet sin Tørst, men gik og glædede sig til Nydelsen.
Han smilede stille hen for sig og slikkede sig om
Munden og bar foran sig Kanden i begge Hænder.
Det hvide Ølskurn stod i en høj Top og vuggede frem
og tilbage og vippede ud over Kanten i store Flager,
der gled ham ned over Fingrene.
	
-- Har Du sat Tappen godt i igen? spurgte Hanne.
	
-- Pas Du dine egne Tappe! brummede Morten.
	
Og nu kunde han pludselig ikke styre sin Tørst 
længere. Han bøjede Munden ned til Kanden og drak, saa
det klukkede i Halsen paa ham.
	
Øllet sivede ud ved hans Mundvige og løb ned ad
hans Vest. Han blev mørkerød helt op under Haaret,
og hans raske Øje stod ganske stift i Hovedet paa
ham og saa' ud, som om det var lavet af Glas. 
Endelig tog han Kanden fra Munden:
	
-- Umm -- bæ--i! ræbede han velbehageligt. --
Hvor var jeg dog tørstig! -- -- Det er ossensaa Satan
til Flæsk, Du møder op med, Kokkepige! det brænder
den unde vælteme i Halsen li'som meget værre end
som en gloendes Æggeblomme!
	
Kokkepigen sagde ingenting. Men Morten blev 
alligevel staaende et Øjeblik, for om hun muligvis skulde
føle Trang til at ytre sig. Da hun imidlertid stadig tav,
gjorde han sindig omkring og gik ud i Borgestuen.
	
Jeppe Avlskarl kørte allerede ned gennem Alléen
med en „Oprivningskone“ siddende ved Siden af sig
paa Agebrædtet.
	
Der kommer Jens! sagde Georg og lod sig glide
ned fra Bordet.
	
Hanne havde stillet sig hen ved Siden af Vasken.
Hun lod, som om hun saa efter noget ude i Haven,
men hendes Øjne var lukkede, og Brystet gik, og med
Fingrene paa den højre Haand pillede hun nervøst
Kalken af Muren.

Jens kom op ad Trappen og gik ind gennem 
Borgestuegangen.
	
Han var en høj, mager Karl med lyst, graagult Haar
og en stor kroget Næse. Hans Øjne var smaa og 
urolige med ganske lyse Øjenhaar og Bryn. Han var 
konkav i Ryggen af lutter Livsmod, og ingen Pige, han
vilde have fat i, kunde i Længden modstaa ham. Han
havde gerne Orlov et Par Gange om Aaret for at
„sidde“ Alimentationsbidrag af ude i Raadhuskælderen
i Byen.
	
-- Velbekomme! nikkede han til Røgteren og gik
ind i Køkkenet. Han trak som tilfældig Døren i efter
sig.
	
-- Er Maden færdig, Kokkepi'e? spurgte han.
	
-- Den staar henne paa Huggeblokken! sagde Hanne
uden at vende sig.
	
Han gik tæt hen bag hende, saa tæt, at hans Krop
berørte hendes. Saa prikkede han hende i Siden med
Tommelfingeren.
	
-- Vend Dig om! sagde han.
	
-- Jens, Jens! Drengen er her! mumlede hun, og
hendes Knæ rystede, saa hun maatte holde sig i 
Vindueskarmen.
	
-- Hæ, hva' Fa'en! sagde han og drejede hende om
mod sig. Hun sank ind til ham og blev liggende.
	
Saa kommer jeg i Aften? sagde han.
	
-- Ikke over i Piekammeret -- -- Rikke Sofie --
-- --
	
-- Saa kom ud bag Hæssene!
	
-- Jeg tør ikke -- -- --
	
-- Haa! skav Dig bare ikke!
	
-- Kys mig! bad hun med lukkede Øjne og lod sin
Tunge glide frem og tilbage mellem Læberne.
	
-- Du er nok lækkersulten! sagde han og skubbede
hende fra sig over mod Bordet, hvor hun faldt tungt
ned og blev liggende støttet paa Albuerne og med
Hænderne for Ansigtet.

-- Det er Synd, Jens! sagde Georg grædefærdig.
Han stod henne ved Spisestuedøren med Haanden paa
Laasen, som om han vilde løbe sin Vej.
	
-- Haa, haa! lo Jens, -- hører Du, hva' han si'er,
Hanne?
	
Hanne tog Hænderne fra Ansigtet og smilede.
	
-- Øllet staar dér henne ved Brø'høvlen! sagde hun
saa.
	
Jens gik hen og tog Mellemmadskurven paa Armen
og en Øllejel i hver Haand.
	
-- Saa vil Du ka'ske'nne en Gang køre <sp>med</sp>, naar
vi ser vos om? spurgte han og saa' hen paa Drengen.
	
-- Jo--o -- --
	
-- Naa--aa, det var sgu da vel! kom saa da!
	
Georg stod endnu raadvild henne ved Døren. Men
pludselig slap han Laasen og løb hen til Kokkepigen
og slog Armene om hende.
	
-- Du maa gerne kysse <sp>mig</sp>, Hanne! sagde han
og rakte Munden op.
	
-- Hi, hi, hi! fniste Hanne.
	
-- Haa, haa, haa! grinte Jens.
	
-- Æ -- hæd, hæd, hæd! gnækkede Morten Hoy,
der havde staaet og luret bag Dørsprækken.




EN BREVVEKSLING


Tobakshandler Abel løb op og ned inden for Disken.
Hans gule Haar strittede til Vejrs i en bred Stribe
fra Panden op over Issen som Manken paa en Orne.
Hænderne havde han boret ned i Bukselommerne lige
til Albuerne, og man kunde af Fingrenes Bevægelse 
inden for Tøjet se, at han rev sig nervøst op og ned ad
Maveskindet.
	
Udenfor Disken sad Skipper Haarløv paa 
Butiksstolen. Han sad som sædvanlig med sin lavpullede sorte
Filthat ned i Nakken. Med de smaa rødrandede Øjne
fulgte han trolig Tobakshandlerens Bevægelse fra 
Vinduet og hen til Reolen og fra Reolen hen til Vinduet.
Af og til pillede han en Genstand ud af Næsen og
stødte bagefter ligesom prøvende Luften ud gennem
de graa Haartotter, der fyldte Næseborene.
	
-- Naa, og hva' saa? brummede han.
	
-- Hva' saa, hva' <sp>saa</sp>! gentog Abel forbitret, saa
<sp>flyttede</sp> jeg naturligvis!
	
-- Ja vel!
	
-- Ja, og saa satte jeg en Hængelaas for Værelset.
	
-- Naa! For hvikken et?
	
-- For <sp>Dyrlægens</sp> begriveli'vis!
	
-- Jamen, var det nu osse etter Bestikket, Abel?
	
-- Jeg <sp>ha'de</sp> jo betalt Lejen til den første!
	
-- Javel, ja! men en Smule Villighed, hva'? Og
naar Du nu <sp>var</sp> flyttet?
	
-- Villighed? hæ, den Dyrekvæler! grinede Abel, og
hans sabelformede Næse krummede sig til en 
Halvcirkel.
	
-- Jaja! sagde Haarløv og rejste sig, -- det maa
Du jo om, Abel.
	
-- Nej, hva' vil Du nu <sp>gaa</sp> for? det er der ingen
Mening i! <sp>sæt</sp> Dig! sagde Tobakshandleren.
	
Haarløv kastede et Blik gennem Butiksdøren til 
Raadstueuhret lige overfor. Og saa satte han sig.
	
-- Ser Du! begyndte Abel igen, -- naar jeg lejer et
Værelse fra den første til den første, og jeg saa flytter
den trettende, saa er Værelset sgu da alli'evel <sp>mit</sp> til
den første, <sp>hva</sp>'?
	
-- Der <sp>er 'et</sp>! indrømmede Skipperen, -- naar Du
da har betalt det.
	
-- La' vos være fri for Grinagtigheder, Haarløv!
snærrede Tobakshandleren og stak Krumsabelen frem
over Disken. -- <sp>Gu</sp>' har jeg betalt det!
	
-- Naa! sagde Haarløv og slog ræsonnabelt ud med
Haanden. -- Og hva' saa?

-- Ja, saa sender han jo sin klatøjede Dreng herhen
med en Skrivelse -- -- --

Tobakshandleren fór hen til den højbenede Pult, der
stod i Hjørnet under Vinduet.
	
-- Nu ska' Du se! sagde han og gav sig til at rode
rundt oven paa Pulten, hvor der til venstre stod nogle
tomme Cigarkasser og en langhalset Blækflaske, og til
højre laa et Nøgle rødt Sejlgarn, en Knibtang en Stump
Lak og en Hestesko. Abel lettede paa det altsammen,
og til Slut trak han en Bunke Papirer frem under 
Hesteskoen.
	
-- Nu ska' Du se! gentog han og tog et Brev ud
af Bunken, -- saa skriver han jo, -- -- Hvor Fa'en er
det nu? -- -- Naa! jo, saa skriver han:

<poem>Hvad er Meningen med, at De har sat en 
Hængelaas for mit Kvistværelse? -- -- --</poem>

-- <sp>Mit</sp>! hvæsede Abel dirrende og lod Fingrene
galopere op igennem Ornemanken. -- Hører Du, han
skriver <sp>mit</sp>, Haarløv?
	
-- Ja, vel gør jeg saa! brummede Skipperen, -- men
det er jo ossensaa hans, naar vi ta'r Brillerne ri'ti'
paa!
	
-- Du hører jo, a' jeg har betalt ham til den 
<sp>første</sp>! skreg Tobakshandleren og slog i Disken, saa den
røg.
	
-- Ja, ja, ja! bare roli', Abel, bare roli'! vi ka' sgu
da <sp>snakke</sp>, ve' jeg!
	
Abel stak Krumsabelen ned i Brevet og læste:

<poem>Hvis De dermed, som jeg maa formode, vil antyde,
at De ønsker at være i Besiddelse af Kvistværelset,
maa jeg anmode Dem om at betale mig otte Kroner.
I modsat Fald vil De behage at aflevere Nøglen og
bortflytte Deres resterende Ejendele.
<tab><tab><tab><tab><tab>Ærbødigst
<tab><tab><tab><tab><tab><tab><sp>Chr. Meyer</sp>,
<tab><tab><tab><tab><tab><tab><tab>Dyrlæge.</poem>

	
Abel lod Brevet falde ned paa Disken og 
forstummede for syvende Gang over Indholdet.
	
Haarløv pillede sig grublende i Haartotterne. Saa
stak han pludselig Pegefingeren ud i Luften, som om
der gik et Lys op for ham, og saa sagde han:

-- Jamen, saa ha'de Du <sp>dov</sp> ikke betalt, Abel!
	
Tobakshandleren greb sig forvildet om Næsen og
gned den et Par Gange fra Rod til Spids. Og sagde
saa med stille klagende Røst:
	
-- Du er ikke min Ven, Hans Peter Haarløv! sagde
han.
	
Hva' er nu <sp>det</sp>? mumlede Skipperen og saa 
forskrækket op paa ham.
	
-- <sp>Nej</sp>, Du er ikke min Ven! gentog Abel. --
<sp>Har</sp> vi ikke kendt hverandre, fra da vi ikke var større

end som den Stol, Du sidder paa? og saa tror Du
<sp>alli</sp>'<sp>evel</sp>, a' jeg staar og stikker Dig Erkeløgne!
	
-- <sp>Næi</sp>! sagde Skipperen -- næi, <sp>det</sp> har jeg sgu
da aldri' mælet et Ord om, Kresjan Abel!
	
Men den lille Tobakshandler snappede Brevene og
gik hen ad Pulten til med dem.
	
-- Er 'et nu no'et a' Dig og være saa kurts for 
Begreverne, Kresjan Abel? spurgte Haarløv bebrejdende.
	
Abel standsede og lagde Brevene ned paa Disken
igen.
	
-- La' vos nu høre! sagde den anden opmuntrende.
-- Du ga' ham vel ordentli' paa Snoskehornet?
	
Tobakshandleren saa' paa ham med et døende Blik,
og saa sagde han stille og fattet:
	
-- Jeg skrev til Dyrlægen, a' hvis det var ham saa
meget om og gøre a' faa Værelset, saa var jeg ikke
uvilli' til og flytte mit Kram ned i Skuret i Gaar'en.
	
-- Skrev Du <sp>det</sp>? nikkede Haarløv lidt overrasket.
	
-- Ja, vedblev Abel og søgte mellem Brevene, -- men
saa faar jeg jo <sp>denne</sp> hersens Skrivelse:

<tab>Hr. Tobakshandler Christian Abel!
<tab><tab><tab><tab><tab><tab>hersteds.

Jeg erfarer i Dag igennem Deres Meddelelse, at det
er Deres Agt at flytte Deres Sager ned i Skuret i 
Gaarden. I den Anledning undlader jeg ikke at meddele
Dem, at det omtalte Skur selvfølgelig hellerikke 
længere staar til Deres Disposition.
<tab><tab><tab><tab><tab>Ærbødigst
<tab><tab><tab><tab><tab><sp>Chr. Meyer,</sp>
<tab><tab><tab><tab><tab><tab>Dyrlæge.
	
-- Det er Dælen flaa mig et Kraftstykke! bandede
Haarløv indigneret. -- En har sgu da Raa'ighed over
Tingene, naar Lejen er betalt! Hva' gjor'e saa Du?
	
-- Tobakshandleren havde nu ganske genvundet sin
Fatning.
	
-- Hi, hi! sagde han og gottede sig, -- jo--o,

forstaar Du, jeg saa' jo, a' Dyrlægen Dagen efter kørte
til Rynkeby! og saa faar jeg i en Haandevending fat i
Kipp og Jensen, og di kører mig alt mit Habengut om
i mit nye Logi omme hos Sadelmageren! -- -- Og da
saa Kvæleren kom hjem fra Turen, var der li'saa tomt
paa hans Kvist, som der er i hans Pengepung!
	
-- Ha, ha, ha! grinte Skipperen og slog sig paa
Laarene -- Du ka' Saten ta' mig styre'n, Kresjan Abel!
-- -- Og hva' saa, Du?
	
Abel gnækkede og trak et nyt Brev frem.
	
-- Der er Dælen flaame <sp>mer</sp> Papir <sp>innu</sp>! klukke-
de Skipperen.
	
Abel foldede Brevet ud.
	
-- Og dettehersens kom sgu endda med Posten!
sagde han og læste:

<tab>Hr. Tobakshandler Abel!

-- Nu vil han sgu'nne skrive „Kresjan“ mer! 
brummede Haarløv.
	
-- Hva' der er spart, det er fortjent, hi, hi! lo Abel
og fortsatte:
	
<tab>Jeg vil ikke paastaa, at det Værelse, De nu har 
<tab>forladt, frembyder et Skue, der kan fryde mit Øje. Vægge,
<tab>Gulv og Loft vidne just ikke om nogen udpræget Sans
<tab>for Renlighed hos den tidligere Beboer. Kakkelovnen
<tab>var derimod et Vidnesbyrd om Deres Evne til at 
<tab>udfinde desodorøserende Midler -- -- --

-- Hva' <sp>staar</sp> der? sagde Haarløv og holdt 
Haanden bag Øret.
	
-- Des--o--do--rø--serende Midler! forklarede Abel.
	
-- <sp>Hva</sp>' er det for no'et?
	
-- <sp>Fa</sp>'<sp>en</sp> begrive det! sagde Tobakshandleren og læste
videre:

<tab><tab><tab><tab><tab><tab>-- -- -- thi heri
fandtes en Kammerpotte -- -- --

-- A, ha, ha--a--a! brølede Skipperen og hug den
flade Haand ned i Disken. -- Du er Kraft stejleme en
<sp>Ildhund</sp>, Kresjan Abel!
	
Abel gryntede og purrede op i Ornemanken:

<tab><tab><tab><tab>-- -- -- indeholdende Fæcalier og
<tab>Urin, læste han.

-- Hva' er saa <sp>det</sp>? spurgte Haarløv, der endnu
sad og smaaklukkede.
	
Tobakshandleren bøjede sig frem over Disken og
hviskede.
	
-- <sp>Hva</sp>'? sagde den anden, -- jeg ka'nne forstaa
Dig!
	
Abel hviskede igen, og Haarløv eksploderede i et
Vræl, der fik en Kone ude paa Gaden til at kigge 
ængstelig op og ned ad Huset.
	
-- Hæi--i--i ha, ha, ha! skreg han, -- nu har jeg
Fanden piskeme aldri' hørt saa galt! Han vred sig som
en Orm paa Stolen: Aa Gui, Gui, Gui! stønnede han
og tørrede Øjnene, -- Du ka' s'gu ryge Ræven ud,
Kresjan Abel!
	
Abel gnækkede og strøg sin Krumsabel.
	
-- Der er mer endnu! sagde han og læste!

<tab><tab><tab><tab>-- -- -- Maa det være mig tilladt
<tab>at give Dem det venskabelige Raad at afhente denne
<tab>Genstand -- -- --

	
-- Ha--a--a! revnede Skipperen igen -- det 
Dævelskav, det Dævelskav!

<tab><tab><tab><tab>-- -- -- Samtidig maa jeg bede


<tab>Dem om at erstatte mig en ituslaaet Viuduesrude
<tab>-- -- --
	
-- Der kommer nok Humlen! mumlede Haarløv 
pludselig alvorlig.

<tab><tab><tab>-- -- -- og at bortskaffe noget 
<tab>Menageri-Inventarium, der henstaar i Gaarden.
<tab><tab><tab><tab><tab><tab>Ærbødigst
<tab><tab><tab><tab><tab><tab><tab><sp>Meyer</sp>,
<tab><tab><tab><tab><tab><tab><tab>Dyrlæge.
	
-- Menageriinventarium?
	
-- Det var ikke uden andet end som et gammelt
Fuglebur!
	
-- Un--naa--aa! -- -- Næmen hør, hva' skrev saa
<sp>Du</sp>? spurgte han igen og skuttede sig 
forventningsfuldt paa Stolen.
	
Abel gik hen til Pulten og løftede Klappen op og
hentede et stort Ark gult Konceptpapir frem.
	
-- Er 'et dér? sagde Haarløv og smaagrinte 
allerede. -- Læs! sagde han.
	
Tobakshandleren lukkede Pulten, foldede langsomt og
omhyggeligt Papiret ud og lagde det foran sig paa
Disken.
	
-- Men det har Du junde sæl <sp>skreven</sp>, Abel?
	
-- Det har ikke no'et og si'e! sagde Abel og læste:

<tab><tab>Velbaarne
<tab>Hr. -- -- --
	
-- Prruut! brast Skipperen ud -- det er sgu godt!
det er sgu godt! „velbaaren“! den Kodoktor!
	
Tobakshandleren smilede og begyndte igen:

<tab><tab>Velbaarne
<tab>Hr. Dyrlæge Chr. Meyer!
<tab>Deres berettigede Fordring paa Erstatning for den
<tab>ituslaaede Rude billiger jeg ganske og aldeles og
<tab>lader hermed følge 50 Øre til Udligning af dette vort
<tab>Mellemværende.

- Naabelt! brummede Haarløv.

<tab>-- Med Hensyn til Kammerpotten -- -- --

Skipperen kvalte et Grin og lagde sig henover 
Disken for at komme nærmere til Oplæseren.
	
-- Paa 'en igen! paa 'en igen! Abel! stønnede han
mørkerød i Hovedet. Og Tobakshandleren fortsatte:

<tab><tab><tab><tab><tab><tab><tab>-- -- -- --
<tab>der jo synes at interessere Dem, kan jeg oplyse,
<tab>naar De formoder i den at have opdaget Fækalier,
<tab>maa dette ganske sikkert bero paa en Forveksling
<tab>med udkrystalliserede Urinsalte -- --

-- Du er Satan til Ka'l! mumlede Haarløv, han 
forstod ikke et Ord.

<tab><tab><tab><tab>-- -- -- idet Potten ikke i
<tab>min Tid har indeholdt andet. En fornyet 
<tab>Undersøgelse vil, dersom De fremdeles bevarer Interessen
<tab>for denne Sag, hvad der jo fra et lægevidenskabeligt
<tab>Standpunkt vilde være ret forstaaeligt, sikkert 
<tab>overbevise Dem derom. Iøvrigt beder jeg Dem give 
<tab>Ordre til dette lette Inventars Bortfjærnelse og derefter
<tab>tilstille mig kvitteret Regning paa Omkostningerne.
	
<tab>Hvad Fugleburet angaar, tillader jeg mig at bede
<tab>Dem beholde det som en velvillig Erindring.

<tab><tab>Fjordby, den 19de Maj 1892.
<tab><tab><tab><tab><tab><tab>Ærbødigst
<tab><tab><tab><tab><tab><tab><sp>Christian Abel</sp>,
<tab><tab><tab><tab><tab><tab><tab><tab>Cigarhandler.


Abel foldede Brevet sammen og drejede Ansigtet
helt om mod Skipperen.
	
-- Hva' si'er Du <sp>saa</sp>, Haarløv? spurgte han, og
hans Brystkasse udvidede sig.
	
-- Ja, sagde Skipperen andagtsfuld, medens hans
smaa rødkantede Øjne hvilede paa Tobakshandleren
med et Udtryk af religiøs Begejstring -- Du <sp>har</sp> 
Lærdommen, Kresjan Abel, men hvor Saten i hede 
Helvede har Du faaet den fra?
	
Abel gik hen til Pulten med Brevet og forsvandt 
under Klappen. Lidt efter dukkede han op igen.
	
-- Ser Du, Haarløv, begyndte han og purrede op i
Ornemanken -- jeg har jo aldrig lagt paa Højskolen
eller den Slags Fiksfakserier!
	
-- Nej! nikkede Haarløv.
	
-- Næmen jeg bru'er den Forstand, Vorherre har
gi'et mig! vedblev den anden.
	
-- Ja, sagde Haarløv -- <sp>det</sp> gør Du!
	
-- Ja. Og saa kommer forleden Dag ham, Maleren,
herind, Du véd ham, der logerer oppe hos Madam
Bertelsen, og køber sit Tobak. Og saa viser jeg ham
Brevene. Han griner jo a' dem som hvert fornuftig 
Menneske, og saa si'er han: Hva' vil Di nu svare paa <sp>det</sp>,
Abel? Ja, si'er jeg, det véd jeg ikke, Hr. Weis, for
jeg forstaar ikke alle di malbariske Ord. Saa forklarer
Maleren mig Ordene og morer sig. Men saa er det, jeg
si'er til ham: vil Di sætte mig en Skrivelse op, Hr.
Weis, som jeg ka' vaske Dyrlægen om Hornene med?
	
-- Naa? spurgte Haarløv og spidsede Øren.
	
-- Ja, han <sp>gør</sp> 'et sgu! vedblev Abel. -- Og jeg
lover ham ikke og tale til et <sp>Menneske</sp> om 'et!
	
-- Det er en <sp>Sta</sp>--<sp>as</sp>ka'l! nikkede Skipperen.
	
-- Ja--a, sagde Abel og slog ud med Haanden --
men han har jo hellerikke andet og bestille! Han gaar
her og driver og sidder og kradser lidt op omme i
Anlæget -- --
	
-- Jeg har nok sét ham! nikkede Skipperen igen.


-- Ja, og den Slags Folk tjener jo Penge som
<sp>Skidt</sp>!
	
--  Naa, gør di det? sagde Haarløv -- ja--a, no'en
<sp>ska</sp>' jo ha' dem! - - Naamen, <sp>hva</sp>' sa'e Kvæleren?
spurgte han saa og lo med Øjenkrogene.
	
-- Han <sp>holdt</sp> sgu sin Kæft! klukkede Abel. -- Og
nu smør han om a' en anden Gade, naar han ser mig!
	
-- Ja, vi ka' <sp>mønstre</sp> dem! nikkede Skipperen og
rev sig i Nakken, -- vi ka' Saten spilleme <sp>mønstre</sp>
dem, Kresjan Abel!




PAA MARKEN


La' gaa--aa! kommanderede Proprietær Weber.
Og alle elleve Husmandskoner gav det Faar, de laa
og vaskede, et lille Stød i Bagdelen, saa det svømmede
videre hen til Naboersken.
	
Et nyt brægende og spjættende Dyr blev kastet i
Vandet og taget under Behandling af Mose Trine, der
laa ved Broens øverste Ende og lagde for. Hun var
den stærkeste og havde derfor faaet den mest udsatte
Plads, da Dyrene var temmelig forfjamskede og ustyrlige,
straks de blev smidt i Vandet.
	
Jeppe Avlskarl besørgede Udsmidningen. Han stod
paa en bred Platform, dannet af Brædder og 
Vognfjæle, der var anbragt paa fire Pæle, to tæt inde ved
Land og to andre en tre--fire Alen ude i 
Mergelgraven.
	
Konerne laa paa Knæ paa halmfyldte Kornsække
langs henad en smal Plankebro, der bares af 
nedrammede Lægtestumper.
	
Oppe paa Bredden gik Proprietæren og dirigerede. I
Haanden havde han en lang afbarket Stage med en
Tværpind paa Enden.
	
Faarene var drevet sammen i en Fold omhegnet af
Markled og lange Brandstiger, de sidste anbragt paa
Kant, to og to ovenpaa hinanden.
	
Jens Due og hans Broder, den lille Lars og 
Røgteren Anders Nielsen, Pandekage kaldet, fór rundt og
indfangede Faarene og slæbte dem ned til Vandet.
Anders hoppede afsted ved en Krykkestok midt inde i
Flokken. Hans venstre Knæ stak ud i en spids Vinkel
og var stift. Naar han hævede sig paa det højre Ben,
ragede han i Vejret som en Kæmpe, men sank han
ned paa det krumme, kunde man næppe skimte ham.
	
-- La' gaa--aa! kommanderede Proprietæren.
	
Jeppe smed et nyt Dyr ud. Mose Trine puffede sit
hen til Stine Ugls. Og hele Rækken ned skiftede man
Faar og begyndte at vaske løs, hvor Naboersken slap.
De gned Ulden mellem Hænderne og dykkede Dyrene
op og ned i Vandet. Faarene brægede ynkeligt og
virrede med Hovederne og saa' idiotisk bønfaldende ud.
Og undertiden, naar Vandet skvulpede dem ind i 
Munden og løb dem ned i Halsen, blev deres Brægen til
en Art undersøisk Rallen, der hver Gang fik to 
humoristisk anlagte Koner til at smaagrine. Men renere og
renere blev Ulden, og naar den lille Hanne Munks,
der laa nederst i Rækken ved Opgangen fra 
Mergelgraven, slap Dyrene i Land, skinnede de som Sne. Men
svært medtagede var de og tunge af Vandet. De 
svingede paa deres tynde Ben og kunde næppe slæbe sig
op paa det tørre.
	
Anders Pandekage lurede rundt som en Indianer inde
i Folden. Han holdt sig nede ved Jorden paa 
Krykkestokken, medens han listede omkring og kiggede sig et
Dyr ud.
	
-- Hvor Satan ble' hun a'? udbrød han pludselig
og skød op paa det raske Ben.
	
-- Der er hun! sagde han saa og kastede sig med
et Sæt fremefter og borede Fingrene ned i Ulden
paa et stort kraftigt Dyr, der slæbte af Sted med
ham.
	
-- La' mig! sagde Jens Due svejrygget og greb
Faaret i Halen og under Halsen og bar det hen ad
Mergelgraven til.
	
Anders skældte mellem Tænderne og hævede sig i
Vejret, lang og truende, og huggede arrigt ud i Luften
efter ham med Stokken.
	
Jens grinte over Skulderen:
	
-- Din Pivestilk! sagde han.
	
Og Anders sank langsomt ned igen og humpede
ind mellem Faarene.
	
-- La' gaa--aa! lød det fra Weber.
	
-- Det er no'et klejnt med dette hersens! peb Hanne
Munks lille sure Stemme, og hun drejede sit 
Citronansigt om mod Proprietæren. Hun turde ikke slippe
Faaret, hun var færdig med. Tungen hang det ud
af Munden, og Øjnene havde drejet sig en halv
Omgang.
	
Alle Konerne strakte Hals.
	
-- Hva' er der i Vejen? spurgte Weber.
	
-- Det ka' 'nne bære sig! peb Hanne og saa' ud,
som om hun led af kronisk Mavekatar.
	
Weber stak Tværstangen ind under Dyrets Hals og
hjalp det fremad i Vandet. Men da det fik Bund under
Fødderne, kunde det ikke støtte paa dem.
	
-- Jens! kaldte han.

-- Vel, Hr. Proprietær! raabte Kusken og rettede sig.
	
-- Hiv det Faar paa Land!
	
Jens tog Faaret i Nakken og slæbte det op paa
Halmen, der var bredt udover Leræltet ved Opkørselen.
	
Dyret forsøgte at rejse sig, men segnede om og
blev liggende med lukkede Øjne. Vandet løb det ud
at Munden.
	
-- Fruentimmerne maa sørre for og holde 
Ho'ederne bedre oppe paa Faarene! sagde Jens, -- dette
her har paa det nærmeste bællet hele Mergelgraven
i sig!
	
-- I maa passe og holde Ho'ederne bedre op paa
Faarene, Fruentimmer! raabte Weber.
	
Og alle konerne bøjede sig dybere over deres 
Arbejde.

Kusken laa paa Knæ og baksede med Faaret, der
lidt efter lidt begyndte at røre paa sig.
	
-- Nu kommer det sig vel? spurgte Weber.
	
-- Jo, det er snart krabat! sagde Jens og rejste sig.
Og da han gik tilbage til Indhegningen, slog han ud
med Haanden som en Imperator og sagde:
	
-- I maa passe a' holde Ho'ederne bedre oppe paa
Faarene, Fruentimmer!
	
Konerne mumlede og puffede til hinanden med 
Albuerne.
	
-- Det er svært, saa Durken kror sig! hviskede Mose
Trine til Stine Ugls.
	
-- Ja, han sku' sgu ha'e et Par over Næbbet! mente
Stine.
	
-- Nu er han nok faldet i med den røde Hanne
Kokkepige, si'er di! vedblev Trine.
	
-- <sp>Naa</sp>, ska' <sp>di</sp> nu til 'et? sagde Stine, -- hva'
si'er saa Rikke Sofie?
	
-- Aa, hun holder sig sgu nok varm, hun har jo
Smeden!
	
-- A--a, hæi, hæi, hæi! gnækkede Stine.
	
-- Hvem er det, dér kommer? spurgte Anders 
Pandekage og pegede over mod Landevejen.
	
Den lille Lars Due løftede Hovedet. Han stod og
snød Næsen med et Faar klemt ind mellem Benene.
	
Det er <sp>Tyskeren</sp>! sagde han og tørrede Fingrene
af i Ulden -- nu ska' han vel ha' væltet no'et undt
a' sig igen!
	
Tværs over Marken kom den lange Forpagter Heincke
fra Rosengaarden ridende paa sin lille gule Pasgænger.
Hans Fødder, der stak i Stigbøjler, hang næppe mere
end en halv Alen fra Jorden. Han sad stiv som en
Statue og red Fod for Fod i en stor Bue udenom
de nyvaskede Faar, der stillede sig op og gloede paa
ham.
	
-- Na--a--a, Nabo? raabte han allerede paa lang
Afstand og pegede paa Dyrene -- ser jo 
for<sp>trin</sp>lick <sp>ut</sp>!
	
-- Ja--a! raabte Weber tilbage. -- Kom nærmere,
Heincke!
	
Heincke red hen ved Siden af Proprietæren. Jens
Due lettede paa Huen og sprang til for at holde
Hesten.
	
-- Behøves ikke! behøves ikke! min go--de Jens!
forsikrede Forpagteren og nikkede anerkendende som
en kinesisk Dukke, -- staar ikke aff!
	
Han sad stiv og stram i Sadlen med en storhovedet
Træpibe i Munden og med venstre Haand knyttet om
Svampedaasen. Over Armen oppe ved Albueleddet hang
en tyk, gul Stok ved sit krumme Haandtag, og en
Tobakspung af Skind dinglede ved en Knap foran paa
hans lange, mørkegraa Overfrakke, der var irretgrøn
paa Ryg og Ærmer af Ælde. Benene stak frem i to
spidse Vinkler under Frakken. Han havde lysegraa 
Benklæder paa, der var slidt hvide i Sømmene, og hans
Knæ og Laar var magre og kantede som Benene paa
en Gliedermann. En fidtet, graa Kasket med en stor
Skygge sad ham dybt ned i Nakken, og hans tykke,
buskede Øjenbryn ragede frem over hans krumme Næse
som to aflange Totter Mos.
	
-- Na--a--a? begyndte han, idet han tog Piben af
Munden og trykkede Asken fast med Langefingeren, --
vi er nok snart færdig?
	
-- Ja, det hjælper! nikkede Weber.
	
-- Ja, jaj saa' Dem jo fra Landevejen, vedblev
Heineke og suttede paa Piben for at faa Ilden til at
blusse op, -- og saa vilde jaj dock sé, hvor vidt Nabo
var med di <sp>Faar</sp>!
	
-- Jo--o, der er kun en tre--fire Stikker tilbage i
Folden.
	
-- Ja, jaj <sp>ser</sp> det, <sp>jaj</sp> ser det! -- -- Skal til det
én af Dagene med <sp>mine</sp>. Forbandet Svineri!
	
-- Ja--a, det er jo rarest, naar det er overstaaet!

-- Dygtig Mand, den Nabo Weber! nikkede 
Forpagteren, -- -- altid foran!
	
-- Naa-aa -- -- --
	
-- <sp>Altidt</sp> foran! gentog Heineke. -- Jaj sag--de
til Nabo Skaugaard i Formiddags paa Grøntvejen:
se maj til den Weber! sag--de jaj, bliver færdig med
de Faar i Eftermiddag! hvad gør vi <sp>andre</sp>?
	
-- Naa, hvordan ha'de Skovgaard det?
	
Heineke slog haanlig ud med Haanden:
	
-- Kommer i Formiddags tyk og feedt wie en
pillet Gaas paa Grøntvejen, slaar <sp>Hatten</sp> ned i
Jor'en og trykker min Haand med brune Handsker
paa, glad og fornøjet og ønsker snart at se mig til en
l'homber!
	
-- Naa, smilede Weber, -- saa har han vel faaet
arrangeret det Laan derude?
	
-- <sp>Ikke</sp> en Skilling! -- -- talte med Fuldmægtig
Reimer i Byen i Gaar, og han sagde maj, at den 
Skaugaard ingen Kaution kunde skaffe.
	
-- Herregud da!
	
-- Ock nu infiterer han maj til l'homber paa 
Grøntvejen med brune Handsker paa alle Fingre! vedblev
Heineke og trak Mosklatterne sammen over Næseroden.
-- Aber <sp>naj</sp>! nikkede han saa, -- vi æder den dock
ikke <sp>Lokkema</sp>', Nabo Weber!
	
-- Næ--i, De er klogere end som saa, Heineke!
	
-- Ha, ha! lo Forpagteren kort og stak Piben i
Munden.
	
-- Nu sku' <sp>Væderen</sp> gerne til 'et! meldte Kusken.
	
-- Saa ri--der jaj! sagde Heineke og strammede
Tøjlerne. -- Er mit lille Nabokone hjemme? spurgte
han.
	
-- Ja--a, min Kone er hjemme, sagde Weber.
	
-- Vil dock hilse paa hende! -- -- -- Adien,
Nabo!
	
-- Farvel, Heineke, Farvel!

Forpagteren vendte sin Hest og red i Skridtgang 
tilbage mod Landevejen. Hesten gik med Ørene 
spidsede og saa' sig forsigtig omkring, den skævede 
omhyggelig over Fuger og Grøfter og gik udenom et Par
større Sten, som laa den i Vejen. Pludselig holdt
Heineke den an, drejede Hovedet tilbage over Skulderen
og raabte:
	
-- Ska' De til Hovedstaden i næste Uge, Nabo?
	
-- Ja--a! raabte Weber, -- jeg ta'r selv ind med
Ulden! Ta'r De <sp>med</sp>?
	
-- Har ikke <sp>Raad</sp>! svarede Heineke kort og red
videre.
	
Kusken saa' efter ham og smilede. Saa vendte han
Øjnene hen mod Proprietæren, der smilede igen og
løftede paa Skuldrene.
	
-- Lad os saa ta' fat! sagde han.
	
Mose Trine havde rejst sig fra Halmsækken og stod
og slog Vandet af sine Skørter.
	
-- Saa slap vi da <sp>den</sp> Gang! sagde hun og 
skrævede op fra Broen.
	
-- La' gaa--aa! kommanderede Weber. Og et nyt
Faar blev sluppet op paa det tørre. Saa var ogsaa Stine
Ugls færdig og hoppede i Land.
	
-- Kom saa med ham! sagde Weber.
	
Væderen stod tøjret noget borte fra Folden. Der
var boret en Nagle med en Øsken paa gennem dens
ene Horn. I denne Øsken var Tøjret fastgjort. Dyret
havde bræget med grødet Mæle hele Tiden og var
gaaet rundt og rundt i sit Tøjr og havde kastet 
langelige Blikke hen efter Faarene. Undertiden glemte det,
at det var bundet, og havde da gjort et vældigt Spring
hen mod Folden, men saa strammede Tøjret til, og
Dyret trimlede.
	
Nu humpede Anders hen og trak Tøjrepælen op.

-- Saa, Mads! sagde han, -- nu er det <sp>din</sp> Tur!

Mads skulede til ham og stampede med Forbenene
i Jorden. Saa bøjede den pludselig Hovedet og satte
af Sted ned mod de nyvaskede Faar.

-- Jeg ka'nne hulde ham! jeg ka'nne hulde ham!
skreg Anders, der sank og steg i lange Spring 
ligesom en Græshoppe bagefter Væderen. Han havde 
Tøjret snoet om Hænderne og strittede imod af alle Kræfter,
men Mads var ham for stærk.
	
Konerne hylede op, og Lars og Jens kom løbende
til Undsætning. De tog fat i hver sit Horn, og Anders
skød bag paa, og paa den Maade fik de transporteret
Dyret hen til Mergelgraven.
	
-- Det er vel bedst, a' vi Ka'lfolk vasker ham?
spurgte Jens.
	
-- Ja vel saa, sagde Weber.
	
Men Mads vilde ikke ned i Vandet. Han satte
Forbenene stift frem for sig som to Stolper og skød
Ryg.
	
-- Vælt ham! raadede Avlskarlen.
	
-- Ja, det er sgu nemt nok sagt! mente Anders
og voksede op paa det raske Ben for bedre at overse
Situationen.
	
-- Slaa Forbenene fra ham! sagde Weber.
	
Og Lavs og Jens sparkede Væderen i Knæhaserne,
saa den sank sammen og gled ned ad Skraaningen,
ned paa Platformen.
	
-- Nu kom vi <sp>saa</sp> langt, Mads! sagde Anders,
der stod aldeles passiv oppe paa Kanten af 
Mergelgraven med Tøjret i Haanden. -- Nu herut med ham!
sagde han.
	
Alle tre Karlfolk bøjede sig ned og tog fat i 
Væderen.
	
-- Nu tæller vi! sagde Avlskarlen, -- e--en, to--æ,
tre--e--e!
	
Og Dyret blev løftet op og kastet ud. Det faldt
paa Ryggen med Benene i Vejret og forsvandt i
Dybet. Lidt efter dukkede det op igen og arbejdede
sig hen til Broen. Vandet drev det ned over Ansigtet,
og det rokkede med Hovedet og missede med Øjnene
og stødte Luft ud gennem Næseborene. Anders 
Pandekage fik næsten Medlidenhed med det.
	
-- Du ser sgu'nne saaden just, hva' man kalder
<sp>over</sp>stadig ud! sagde han.

-- Umbæ--æi! sagde Mads med et sløret Blik.

Og saa begyndte de at vaske ham.




EN CAND. JUR.


Høj og mager, med Frakken knappet helt op i 
Halsen og med de sprittende Fingre skjult i sorte
Handsker, der var en halv Tomme for lange -- med
en lille, lav, smalskygget Filthat paa Hovedet og med
skinnende, blankpudsede Skaftestøvler udenpaa 
Benklæderne! -- -- Saaledes havde han ofte vandret mig
forbi med svingende Arme og lange Skridt, naar jeg
om Morgenen gik min Runde omkring Byen.
	
Han var begyndt med at skæve mistroisk til mig.
Men saa havde jeg en Dag taget Hatten af og sagt:
Godmorgen! og han havde hilst igen sidelængs bukkende
og slaaende ud med sin lavpuldede Hat i en bred Bue,
saa langt Armen rakte.

Og endelig havde vi en Dag i Forbigaaende vekslet
et Par Ord om Vejret. --  -- --

Men saa en Morgen kom jeg gaaende nede mellem
Haverne ved „Noret“. Det havde regnet om Natten,
og Stien var temmelig opblødt. Jeg gik og søgte de
fasteste Steder ud og hoppede over Vandpytterne. Han
kom fra den modsatte Side, vandrende trygt gennem
Snavset i sine langskaftede Støvler og med Fingrene
spilede ud fra hverandre i Handskerne og Armene 
taktfast dinglende frem og tilbage som et Par Penduler.
	
-- Godmorgen, Hr. Mølmark! hilste jeg.
	
-- Godmorgen, godmorgen! bukkede han og slog
ud med Hatten. -- Det er lidt smudsigt i Dag!
	
-- Ja--a, sagde jeg, -- jeg tror, jeg vender.

-- Hvorfor har De ikke taget <sp>lange</sp> Støvler paa?
spurgte han og pegede med en udstrakt Finger ned
mod mine Sko.
	
-- Jeg har skam ingen!
	
-- Jo--o, det har <sp>jeg</sp>, smilede han, -- det maa
man ha'!
	
Jeg slog nu Følge med ham, og vi gik op ad 
Trappetrinene op paa Volden. Han havde staaet og bukket
og slaaet affabelt ud med Armene, saa at jeg tilsidst
havde maattet føje ham og var gaaet foran op.
	
-- Det har vist regnet svært? begyndte jeg.
	
-- Ja--a, lige fra Klokken fem i Morges til 
Klokken halvotte! -- -- Det er ellers en dejlig Tid, vi
gaar i Møde! udbrød han og kiggede hen efter en Stær,
der sad paa en Gren og fløjtede, -- nu kan man snart
faa lidt grønt ind i Stuen.
	
-- Ja, det kan snart blive rigtig Foraar!
	
-- De har vel rejst meget? spurgte han pludselig
og vendte Ansigtet om mod mig og smilede spørgende.
Hans Smil var saa underlig mekanisk, man kunde se,
at han anvendte det ofte. Det var kun Læberne, der
smilede, Øjnene ytrede ingen Glæde.
	
-- Ja--a, sagde jeg, -- en Del har jeg jo flakket
om.
	
-- Det maa være <sp>dejl</sp>igt! sagde han tankefuld og
malede med Fingrene en Cirkel i Luften, -- at rejse!
kom det længe bag efter.
	
-- Har De altid boet her, Hr. Mølmark?
	
-- Næ--i, jeg kom jo ovre fra Horsens! -- -- Det
er nu femten Aar siden, ja -- -- ja--a det er jo gaaet
saadan lidt til<sp>bage</sp> for mig!
	
-- Er det <sp>det</sp>?
	
-- Ja--a, det er saamænd! -- -- Borgmesteren blev
jo forflyttet, og saa skrev han til mig, om jeg vilde
ha' Pladsen her paa Kontoret med tolvhundrede fast.
-- -- Jeg raadførte mig med min Familie, og min
Kone mente, at det var bedre at ha' tolvhundrede fast

end som to tusind paa det uvisse. -- Og saa flyttede
vi herover, min Kone, min lille Datter og jeg. Og et
Par Aar gik det rigtig pænt, og vi var lykkelige og
glade ved hinanden. Men saa bli'r min <sp>Kone</sp> berøvet
mig, -- -- hun blev kastet paa Sygelejet, og det ha'de
Døden til Følge.
	
Manden talte langsomt og sagte og bevægede den
højre Haand halvt fremstrakt blødt op og ned i Luften,
som om han trykkede paa noget elastisk.
	
-- Hvad fejlede hun? spurgte jeg.
	
-- Det var en heftig Lungebetændelse, og Lægerne
stod magtesløse. -- -- Og saa sad jeg ene tilbage
med min lille Datter, indtil ogsaa <sp>hun</sp> faldt fra.
	
-- Var det samme Sygdom?
	
-- Næ--æ, Gudskelov, det var det ikke, nej! Hun
var ved en Skovtur et Par Aar i Forvejen styrtet ned
fra Vognen og ha'de stødt Ryggen. Men det faar jeg først
at vide to Aar efter, og saa var det jo for sent. -- --
Det er for <sp>sent</sp>, min gode Mølmark! sa'e Stiftsfysikus
Lorentzen til mig, -- det er for <sp>sent</sp>! det er en 
Rygmarvslæsion, Barnet staar ikke til at redde! -- -- og
saa forlod <sp>hun</sp> mig ogsaa. -- -- Aa, det gjorde mig
saa hjertelig ondt, vedblev han og pressede Øjenlaagene
sammen, -- og jeg taalte det da heller ikke, jeg fik
en heftig Nervefeber, og ingen ha'de jeg til at pleje
mig, saa man bragte mig paa Hospitalet, og dér <sp>laa</sp>
jeg.

-- Var De længe syg?
	
-- Et halvt Aars Tid. -- -- Lad mig se? jo, et
halvt Aars Tid! -- -- Men saa skete der noget, som
aldrig burde være sket! sagde han og nikkede 
alvorligt.
	
-- Saa-aa? og hvad var det?

-- Jo--o, jeg hørte dem hviske omkring mig, at
min Plads kunde jeg intet Haab gøre mig om at 
erholde igen, da Sygdommen ha'de slaaet sig paa -- -- --

Her løftede Mølmark langsomt og med et dybt og 
betydningsfuldt Blik en sort Handskefinger og satte
den mod sin Pande.
	
-- Men man burde dog have undladt at tale derom,
saa <sp>jeg</sp> kunde høre det! vedblev han og lod Haanden
synke ned igen, -- thi Fremtidssorger oprullede sig
for mig, jeg fik et Tilbagefald og tabte Bevidstheden
for lange Tider!
	
-- Var det Doktoren, der var saa uforsigtig? spurgte
jeg.
	
-- Da jeg atter begyndte at komme til mig selv,
fortsatte Mølmark uden at høre mit Spørgsmaal, -- 
forsøgte man at trøste mig og indgive mig Haab, men
det var for sent. -- -- Det var for <sp>sent</sp>, min gode
Mølmark! gentog han halvt smilende, -- mit Hoved'
havde faaet et Knæk!

-- De mistede altsaa virkelig Deres Plads?
	
-- Ja, -- -- Borgmesteren <sp>kunde</sp> jo ikke vente
-- -- de daglige Forretninger paa Kontoret! -- --
Og selv om han ogsaa efter min Helbredelse vilde ha'
vist mig den Godhed at antage mig som blot og bar
<sp>Skriver</sp>! jeg er bange for, han ha'de fortrydt det!
-- -- Mit Hoved' taalte ikke længer Anstrengelse,
Ting, som jeg tidligere ha'de kunnet le af og glide
over i Spøg, fik mig <sp>nu</sp> til at græde.

-- Ja, han kunde jo dog ha' forsøgt! indvendte jeg.
	
-- Han kunde ha' forsøgt! nikkede Mølmark, -- det
sagde jeg ogsaa i Begyndelsen til mig selv. -- -- Men
han ha'de <sp>fortrydt</sp> det, han ha'de <sp>sikkerlig</sp> 
fortrydt det! jeg er sandelig ikke længer den, jeg <sp>har</sp>
været. -- -- Nu ser vi bare med Christian den Femte!
vedblev han og slog ud med Haanden, -- jeg <sp>har</sp>
ganske vist kun tredje Karakter, men dog en <sp>stor</sp>
tredje, og før min Sygdom huskede jeg Paragraferne paa
mine Fingre, <sp>nu</sp> kan jeg det ikke mere, de løber Sur
for mig. -- -- Og saa har jeg altid saadan en 
underlig Prikken her oppe! tilføjede han og bankede sig paa
Tindingen.

Jeg kiggede op efter hans Ansigt. Han havde lukket
Øjnene halvt til, og alle de fine Rynker omkring dem
sitrede, og Aarerne paa hans fremstaaende Kindben 
dannede røde stribede Pletter.
	
Saa lød der knirkende Skridt paa Grusgangen. Det
var Konsul Brun, som kom gaaende imod os, svær og
bredskuldret med lysegraa Benklæder og engelske
Whiskers.
	
Mølmark aabnede Øjnene. Og da han saa', hvem det
var, hejsede han øjeblikkelig sit mekaniske Smil.
	
-- Det er én af mine Velgørere! hviskede han 
hurtig og stillede sig op inde ved Kanten af Stien. Og
der stod han saa og bukkede sidelængs og svang 
Hatten I en stor Bue. Han løftede sig ligefrem op paa
Tæerne for at gøre den saa stor som mulig.
	
Konsulen passerede os med en let Hilsen og Fjed
som en spansk Hane. Hans toppede Bagdel vuggede
sig rytmisk indenfor den brune, stramtsiddende 
Klædesfrakke. Og han havde sølvknappet Stok.
	
-- Det var en af mine Velgørere! hviskede Mølmark
igen og skævede om efter ham.
	
-- Ja, jeg <sp>saa</sp>' <sp>det</sp>! nikkede jeg.
	
-- Og <sp>det</sp> maa jeg sige, vedblev han og lagde
taknemmelig Hovedet paa Siden, -- at Folk har været
særdeles gode mod mig! -- -- jeg har jo nu ikke
andet fast, end hvad kærlige Mennesker giver mig.
	
-- Og kan De komme ud af det med det?
	
-- Ja, det <sp>maa</sp> jeg jo! men om Vinteren kniber
det skam ogsaa undertiden! -- -- Se nu bare Kul og
Petroleum, det staar mig alene i saadan no'et som fire
Kroner og halvtreds-femoghalvfjerds om Maaneden, og
det er formeget. Men saa maa jeg jo ogsaa i de 
Maaneder renoncere paa <sp>Bollen</sp>! sluttede han. -- Ja, jeg
skal sige Dem, forklarede han rødmende, da jeg 
spørgende saa' op paa ham -- jeg sætter nemlig saa uhyre
Pris paa lidt Hvedebrød til min Kaffe om Morgenen!
-- -- det er en Vane fra min Families Tid. -- -- 
<sp>Men</sp>, tilføjede han listig smilende og denne Gang
uden mindste Hjælp af mekaniske Midler, -- saa ta'er
jeg jo rigtignok ogsaa Revanche om Sommeren! for
<sp>saa</sp> maa jeg ha' mit Stykke Wienerbrød hver Morgen
og to om Søndagen, men saa spiser jeg heller ikke
Rugbrød! -- -- Sommeren er i det hele taget min
bedste Tid! vedblev han snakkesalig,-- for saa sender
Folk mig mest <sp>kolde</sp> Spiser, og de kan jo gemmes
til om Aftenen, uden at jeg behøver at ha' tændt paa
Apparatet -- -- Rødgrød og Tykmælk og en lille
<sp>Kylling</sp> imellem! -- -- Ja, naar man ret tænker
sig, hvor Folk i Grunden er kærlige! nikkede han, --
som nu ham, Volkersen derude paa Dampmøllen, han
har sendt mig Middagsmad <sp>hver</sp> Onsdag i fire Aar,
uden at jeg saameget som engang har <sp>talt</sp> med ham!
bare paa <sp>An</sp>befaling, ene og alene paa <sp>An</sp>befaling! --
-- Kender De Dampmøller Volkersen?

-- De mener Vogelsack? spurgte jeg smilende.
	
-- Ja, Vogelsack! ja--a naturligvis! Kender De ham?
	
-- Ikke uden af Anseelse!
	
-- Ja, for ellers vilde jeg bede Dem bringe ham
min Tak.
	
-- Nej, jeg kender ham skam ikke! men De kan
jo selv gaa derud.
	
-- Nej, næ--æ! næ det gør jeg ikke! sagde han
sky, -- jeg gaar aldrig ud! jeg kommer ingen Steder!
	
Vi var nu for anden Gang paa vor Vandring naaet
lige ude for mit Hus oppe paa Volden, og jeg 
standsede.
	
-- Gør De mig ikke den Fornøjelse og gaa med
ind og se, hvordan jeg bor? spurgte jeg.
	
Han rødmede og spillede forlegent med 
Handskefingrene op og ned ad Frakken.
	
-- Jo--o, tusind Tak! sagde han. -- Dem staar jeg
jo ikke i Afhængighedsforhold til! -- -- Men -- --
men vilde De ikke først være saa god at sige mig,
hvormeget Klokken er bleven? Tiden er løbet lidt Sur 
for mig ved det, at jeg har spadseret med no'en, det
gør jeg jo ellers aldrig.
	
-- Den er halv ni.
	
-- Tak, ja! -- -- ja mit Uhr er til Mester i denne
Tid! -- -- jo--o Tak, saa vilde jeg skam meget gerne
titte lidt indenfor, naar den ikke er mere!
	
Jeg gik op ad Trappen, og han fulgte efter med et
stille, forventningsfuldt Smil om Munden og med
Fingrene i ualmindelig travl Virksomhed.
	
I Korridoren mødte vi Madam Bertelsen, der kom
med Kost og Fejespaan inde fra mine Værelser.
	
-- Men Gu', er det <sp>Dem</sp>, Mølmark? sagde hun.
	
-- Ja, det er saamænd. -- Godmorgen, lille 
Madam Bertelsen! hilste han og virrede forlegent med
Hovedet.
	
-- Er Di ikke bange for Deres Kakkelovn? spurgte
hun, og Hareskaaret udvidede sig.
	
-- Hæ, hæ! lo Mølmark kort, -- -- hæ, hæ!
	
Jeg aabnede Døren til min Dagligstue: -- Værsgod,
sagde jeg, -- her bor jeg!
	
Han traadte hurtig ind over Tærskelen, og Madam
Bertelsen gik smaagnækkende ned ad Gangen.
	
Lige indenfor Døren blev Mølmark staaende og saa
sig om med Hatten foran paa Maven.
	
-- Hvor her er nydeligt! sagde han.
	
-- Tag Plads, Hr. Mølmark!
	
-- Tak, Tak! sagde han. -- Tak--æ, jeg staar saa
godt!
	
-- Nej, værs'god dog -- -- --
	
-- Tak! og han satte sig paa Kanten af en 
Lænestol. -- Er al det Deres Ejendom? spurgte han.
	
-- Ja--a, det er. -- -- Vil De ryge?

-- Næ Tak! næ, jeg ryger ikke.
	
-- Maa jeg da byde Dem et Glas Vin?
	
-- Næ tusind Tak! næ mange Tak! jeg skal ikke
ha'!
	
-- Drikker De aldrig Spiritus maaske?

-- Næ, ikke mere nu, nej! sagde han og saa' ned
-- Budgettet tillader det ikke, og saa er jeg ogsaa
bange for at faa Smag for det.

-- Naa--aa, et <sp>lille</sp> Glas?
	
-- Ja, et <sp>ganske</sp> lille et maaske? sagde han og
vred Overkroppen.
	
Jeg tog en Flaske Portvin og to Glas frem og 
skænkede i.
	
-- Skal De ikke ha' Frakken af? spurgte jeg saa.
	
-- <sp>Nej</sp> Tak! sagde han forskrækket og lod hurtig
Fingrene løbe ned foran sin Frakke for at undersøge,
om den var knappet, -- jeg skal straks gaa igen!
sagde han. -- Se, hvor nydeligt Lyset spiller i Vinen!
vedblev han lidt efter og løftede paa Glasset.
	
-- Ja. -- -- Skaal, Hr. Mølmark!
	
-- Skaal! sagde han, -- Skaal! det er mig en 
Fornøjelse at gøre Deres Bekendtskab!
	
Vi hilste ceremonielt paa hinanden og tømte vore
Glas. Og han rejste sig halvt op fra Stolen og satte
sit omhyggelig hen paa Bordet.
	
-- Tak! sagde han. -- Nej se, dér har vi jo 
Tolderporten! udbrød han glad og pegede paa en Akvarel,
der stod henne paa Reolen i Hjørnet, -- ja, jeg har
nok set Dem sidde deromme og male. -- Maler De
meget?
	
-- Næi, nu i Vinter har jeg ikke faaet bestilt ret
meget, det bli'er saa tidlig mørkt.
	
-- Ja--a, sukkede han, -- men <sp>De</sp> kan dog tænde
<sp>Lys</sp>!
	
-- Jamen, man kan ikke male ved Lys!
	
-- Nej, næ det mener jeg heller ikke! men saa kan
De jo <sp>læse</sp>, eller pusle med noget andet, -- -- skrive
Breve!
	
-- Ja, det gør jeg ogsaa! Jeg gaar aldrig i Seng før
Klokken tolv.
	
-- Aa, det vilde jeg saa gerne! sagde Mølmark og
rystede sørgmodig paa Hovedet, -- det gjorde jeg altid


i min Studentertid. Men hvad skal jeg faa Tiden til at
gaa med?
	
-- Holder De da ikke af at læse?
	
-- Jo--o, jo--o! men ser De, jeg kan ikke godt 
tillade mig at brænde Lys mere end en Time hver Aften.
Det ta'r formeget paa Petroleummen.
	
-- Naar gaar De da til Ro?

-- Klokken syv -- -- i den mørkeste Tid. Jeg kan
ikke holde ud at sidde ret længe paa en Stol, naar
jeg ikke har Lampen tændt. Og saa <sp>putter</sp> jeg mig
gerne Klokken syv, halv otte. -- -- Saa sparer jeg jo
ogsaa Ildebrændselen!
	
-- Ja--a, det gør De jo -- -- --
	
-- Men <sp>nu</sp> gaar vi en dejlig Tid i Møde! vedblev
han og smilede baade med Mund og Øjne. -- Det er
allerede helt lyst om Morgenen Klokken fire, og om
Aftenen behøver jeg ikke at tænde før henad otte. --
-- Og saa ligger jeg og <sp>læser</sp> i Sengen! tilføjede
han, og jeg kunde se, at alene Tanken derom var ham
en Svir.
	
-- De staar vel tidlig op? spurgte jeg.
	
-- Præcis seks, ja! Ole Jørgensen kommer og 
banker paa mit Vindue halv seks, naar han gaar paa 
Arbejde, og saa ligger jeg og smaalurer til Kirkeuhret
slaar, og saa staar jeg op, -- -- for jeg ejer jo ikke
længer selv noget Uhr. -- -- Jo--o, ser De, forklarede
han ivrig og glemte rent at se paa Billederne og Sagerne
i Værelset, -- naar man som jeg er ene om det hele,
saa <sp>har</sp> man jo en Del at ta' Vare! der skal gøres
<sp>rent</sp>, og Sengen skal redes, og jeg skal ha' mit
<sp>Fodtøj</sp> pudset og -- -- og det ene med det andet!
og saa sætter jeg Vand over Apparatet, og me'ns det
saa koger, henter jeg Fløde og Brød, og hvad der nu
ellers kan være saadan af Smaaindkøb. -- -- Men der
er jo <sp>det</sp>, jeg er bange for! vedblev han at tale mere
med sig selv end henvendt til mig, -- jeg er bange
for, at Kræfterne ikke skal slaa til for mig, og saa 
bliver man naturligvis kastet paa Sygelejet, og ingen
har man til at se til sig, og saa ender det paa 
Hospitalet!
	
-- Er De saa bange for Hospitalet?
	
-- Ja, sagde han, -- og det er fra siden jeg laa
der sidst! for jeg er vis paa, at <sp>ha'de</sp> de ikke talt saa
højt om det, saa ha'de min Sygdom ikke ta'et den
slemme Vending!
	
-- Har De slet ingen Paarørende?
	
-- Jo--o! jeg faar jo halvtredsindstyve Kroner fra
min Forsørgelseskommune ovre i Horsens!
	
-- Jamen, jeg mener, har De ingen Familie, ingen
Slægtninge?
	
-- Jo--o jeg har -- -- jo--o! men de raadede mig
<sp>fra</sp> at ta' her over! og siden min lille Datters Død, da
de sendte en Krans, har jeg ikke hørt fra dem, og det
er nu el've Aar siden. -- -- Har jeg fortalt Dem, at
hun et Par Aar i Forvejen ha'de været med Skolen
paa en Skovtur, og saa var hun styrtet ned fra Vognen
og ha'de læderet Ryggen, men det faar jeg først at
vide to Aar efter. Og da jeg saa kommer til Fysikus
Lorentzen, og han undersøger hende, saa ta'r han mig
afsides og siger: Det er for <sp>sent</sp>, min gode 
Mølmark! hvorfor er De ikke kommen til mig før? det er
en Rygmarvsbetændelse, Barnet staar ikke til at redde!
-- -- Og saa døde hun, endte han og strøg sig med
de ufyldte Handskefingre hen over Øjnene, -- og nu
tridser jeg rundt her alene!
	
-- Er der slet ingen, De kommer sammen med af
Byens Folk? spurgte jeg, -- -- kommer De aldrig paa
Besøg?
	
-- Nej, sagde han stille, -- næ--æ, det gør jeg
ikke, ikke <sp>nu</sp> mere! -- -- De er kærlige og gode
ved mig, det er de, men jeg <sp>kommer</sp> ingen Steder.
Der var en Tid, jeg <sp>gjo</sp>'<sp>re</sp> det, nikkede han, -- men
saa følte jeg, at de ha'de mig til Bedste, og saa trak
jeg mig tilbage. -- -- Det er saamænd første Gang i
ni Aar, jeg er i fremmed Hjem, vedblev han og rejste
sig, -- og det skal De ha' saa hjertelig Tak for! det
er dog altid en lille Erindring, jeg kan sidde og pusle
med i Mørkningen.
	
Han rakte mig Haanden, og jeg trykkede den.
	
-- Og saa vil jeg byde Dem Farvel, sagde han, --
og hjertelig Tak for Deres store Venlighed.
	
-- Vil De ikke ha' et Glas Vin til?
	
-- Gaar det? spurgte han og saa' smilende paa mig.
	
-- Ja--a!
	
-- Jo, saa vilde jeg skam nok drikke et lille, bitte
Glas til!
	
Jeg skænkede, og vi drak. Og saa sagde jeg:
	
-- Sæt Dem nu ned, saa skal jeg vise Dem nogle
flere af mine Billeder!
	
-- Næ, tusind Tak, nej! næ, det kan jeg skam ikke!
ellers saa mange Tak! -- Men jeg tør maaske titte
hen til Dem en anden Gang?
	
-- Ja, saagerne! kom De bare, naar De har Lyst!
	
-- Tak, tusind Tak! -- -- Næ, for ser De! 
forklarede han og lagde fortrolig sin Haand paa min Arm, --
jeg maa jo hjem nu til min Kakkelovn! den <sp>er</sp> saa
slem til at narre mig, og saa er det jo bare om igen
med <sp>Pindene</sp>!

-- Ja--a -- -- -- sagde jeg.
	
Og saa gik han.




HOS JESSENS


Der var Spejlæg og Radiser og Bøf og Kyllinger og
Hummersalat -- Sardiner, Ansjoser og røgede Sild
og Rugbrød og Sigtebrød og Hvedebrød. Severingen
var lidt snusket, men det var altsammen givet af et
godt Hjerte.
	
Ved Bordet sad Fru C. O. Jessen mellem sine Døtre
Helga og Gerda, der var 30 og 27 Aar. Paa højre Side
af Helga sad Chefen, og ved Siden af ham sad jeg.
Men mellem Frøken Gerda og mig var der endnu en
Plads med Opdækning og Stol.
	
-- De venter da vel ikke flere fremmede? spurgte
jeg.
	
-- Nej, det er bare Bussel sagde Fruen, hun holdt
endnu Hovedet lidt paa skævs efter Brandbylden.
	
-- Hva' vil De ha'? spurgte Helga.
	
-- Tak, jeg tror Kylling!
	
-- Ta' Æg til! sagde Røbmanden, han sad med tre
paa sin Tallerken.
	
-- Og Angsjoser? sagde Fruen.
	
-- Tak, Tak!
	
-- Lampen oser! brummede Købmanden med et
Spejlæg i Munden og et paa Kniven.
	
Alle tre Kvinder fór op og skreg: Gud!
	
Og saa kom Busse.
	
Det var en høj bredskuldret Mand med store røde
Hænder og stiftstudset Overskæg og Listesko. Han
gled hen ad Gulvet og dalede ned paa Stolen.

-- Velbekomme! lykønskede han.

-- Fik Børresen de Ærter? spurgte Købmanden.
	
-- Jo! kniksede Busse, og han havde ikke Øjnene
fra Principalens Ansigt.
	
-- Vi skulde gerne laane Klemmesen i Morgen
Formiddag, lille Busse! lød det lidt frygtsomt fra
Fruen.
	
-- Ska' I nu vaske igen? brummede Købmanden.
	
-- Ja Herregud, Jessen, Du ved jo godt, at vi altid
vasker den første Onsdag i hver Maaned!
	
Brødbakken gik rundt, og Busse erobrede i Hast de
tre tykkeste Stykker Rugbrød.
	
-- Vil De ikke forsyne Dem med det samme?
spurgte Fruen uskyldig. Frøken Gerda fniste, og Busse
rødmede helt ned under Celluloidflippen.
	
-- Tak, jæ -- -- jæ -- -- -- stammede han.

-- Her er Bøf.
	
-- Tak! sagde Busse.
	
-- Vil De ikke ha' en Sardin?
	
-- Næ Tak! sagde han og søgte Anerkendelse i
Principalens Ansigt -- jeg vil hellere bede om en
røget Sild.
	
-- Fik De saa den Kobberspand sendt hen, Hr.
Weis? spurgte Helga.
	
-- Ja--! sagde jeg, -- blank og skinnende.
	
-- Hva' er det for en Kobberspand? spurgte Fruen
nysgerrig og glemte Brandbylden.
	
-- Aa, det er en Tingest, Hr. Weis har købt omme
hos Bømler.
	
-- Uf, Bømler! lød det fra Frøken Gerda, der sad
og dyppede Radiser i Sardinsaus. Hun var Babyen i
Huset og virkede ved „Bizarrerier“. -- Han slaas jo
med sin Kone.
	
-- Det er dog nok bedre nu, end mens Sønnen var
hjemme, glattede Fruen.
	
-- Ja, for da sloges de <sp>alle</sp> tre! brummede Chefen.

Busse gylpede henrykt over Principalens Vid.


-- Hr. Weis har lovet at læse noget op for os efter
Bordet, Mo'er! sagde Helga.
	
-- Saa--aa! nikkede Fruen og lagde Hovedet paa
Siden -- af Dem selv?
	
-- Ja--a, sagde jeg med nedslagne øjne.
	
-- De er ogsaa <sp>Digter</sp>?
	
-- Efter ringe Evne, ja, hæ, hæ!
	
-- Busse vil ha' sin The! sagde Købmanden lydeligt.
-- <sp>Ikke</sp> Busse?
	
-- Jo--o, jo saa gerne! stammede Busse, han sad
endnu midt i den røgede Sild.
	
-- Gud--d! udbrød Fruen pludselig himmelfalden
og slog Hænderne sammen, -- jeg har <sp>glemt</sp> 
Hummerpostejerne fra i Aftes. De staar ude i Ovnen!
	
-- Ja, <sp>det</sp> er sgu for sent, Katrine!
	
-- Er der ingen, der vil ha'? spurgte Fruen 
ulykkelig. -- Aa, hent dem, Helga!
	
-- Der er vist ingen, der spiser dem, Mo'er!
	
-- Jo--o! -- -- Vil De ikke, Hr. Weis?
	
-- Nej Tak!
	
-- Fa'er?
	
-- Næ, Gu' fri mig!
	
-- De da, Busse?
	
-- Næ -- -- næ, Tak! sagde Busse og saa' 
Købmanden dybt i Øjnene.
	
-- Jo vist saa, Busse! sagde Fruen. -- De holder jo
saa meget af Hummerpostejer!
	
Og Busse spiste Postejerne til sin The.
	
-- Tak for Mad! sagde han saa og rejste sig.
	
-- Hans Jakob skal hente Gødningen nede ved
Zampa i Morgen tidlig! sagde Chefen.
	
-- Jo vel!
	
-- Og saa husker De nok at la' os faa 
Klemmesen, lille Busse? nikkede Fruen.
	
-- Jo! bukkede Busse og gled hen ad Gulvet og
ud af Døren.

-- -- -- --


Inde i Dagligstuen var Gardinerne trukket for 
Vinduerne og Hængelampen tændt, og Frøken Gerda bød
Cigarer.
	
-- Vil De <sp>saa</sp> læse? spurgte Fruen.
	
-- La' ham dog faa sunken Maden først, Katrine!
brummede Chefen, der laa henne i en Lænestol og 
fordøjede med halvlukkede Øjne og Merskumspibe.
	
-- Ja, Gud, Jessen? jeg <sp>spurgte</sp> bare!
	
Helga bragte Toddyvand og Kognak.
	
-- Vi Damer kommer snart hen og ser paa Deres
Billeder! sagde Frøken Gerda, der stod og slyngede
sig op ad en Dørstolpe.
	
-- De er velkomne!
	
-- Maler De ogsaa hende -- -- hende 
Bjørnetrækkerens Datter? vedblev hun og saa' op i Loftet.
	
-- Ja--a! hun er snart færdig.
	
-- Det skulde De ikke gøre, Hr. Weis! mente Fruen
bekymret.
	
-- Men <sp>hvorfor</sp> dog ikke, Mo'er? sagde Helga.
	
-- Aa, jeg véd ikke, men Folk synes, det er 
underligt.
	
-- Det er dog ved Gud Folks Fejl!
	
-- Ja--a, véd Du hvad, Barn -- -- --
	
-- Det er no'et Snak, Katrine! det er jo Mandens
Næringsvej! lød det henne fra Lænestolen.
	
-- Ja, men der er da ved Gud <sp>andre</sp> Materier,
Jessen!
	
-- Aa--aa! Helga og jeg vil saa rædsomt gerne
sammen med hende en Dag! sagde Babyen og vippede
paa Tæerne.
	
-- Det kan De godt komme, Frøken!
	
-- Men, <sp>Gerda</sp>! formanede Fruen.
	
-- Skal vi saa ha' de Historier? spurgte Købmanden,
der havde faaet sin Toddy hen i Vindueskanuen ved
Siden af sig.
	
-- Ja, sagde jeg og trak Manuskriptet frem af 
Brystlommen.

-- Hvor vil De sidde? spurgte Helga.
	
Her med Ryggen mod Lampen!
	
Fruen sad i Gyngestolen, og Frøken Gerda strakte
sig henne i Hjørnesofaen med en Trøster under hver
Arm og én i Nakken. Helga slog sig ned paa en lille
Feltstol og foldede Hænderne om sine Knæ.
	
-- Mon det ikke kunde more Busse? spurgte 
Købmanden pludselig. -- Kristoffersen kan godt passe 
Butikken alene.
	
-- <sp>Nej</sp>! sagde Fruen og daskede med Haanden
hen mod sin Mand, -- det bryder <sp>han</sp> sig da ved
Gud ikke om, Jessen!

-- Nu skal I tie stille! befalede Babyen.
	
Der blev Tavshed i Stuen.
	
Og saa begyndte jeg at læse:




KRUMSABEL

En Nat i et Sindssygehospital.

	
Hvorledes det gik til, at jeg maatte ligge en Dag
over i den lille By V., kommer ikke Historien ved, --
nok er det, at jeg Fredagen d. 18. fandt mig siddende
paa Jærnbanehotellet dernede ved en Kotelet og en
Portion Jordbær.
	
Nu har det altid været mit højeste Ønske at maatte
tilbringe en Nat paa en Sindssygeanstalt, og da 
Skæbnen netop havde forslaaet mig til en By, hvor en 
saadan fandtes i Nærheden, besluttede jeg at vove 
Forsøget. Og jeg begav mig til den Ende mod Aftentide
ud ad Anstalten til.
	
Men det er nu for Resten noget løjerligt noget det
hele!
	
Sidder jeg hjemme i min Sofa og undfanger en 
Beslutning, finder jeg altid, at det er den smalleste Sag
af Verden at realisere den. Men skal jeg saa skride til
Handling, faar jeg de tusinde Skrupler.

Saadanne indfandt sig naturligvis ogsaa ved denne
Lejlighed.
	
Saalænge jeg ikke kunde se Anstalten, havde jeg
mit Program fuldt færdigt: Jeg vilde ringe paa 
Portklokken og spørge efter Professoren. Naar jeg saa var
kommet ind paa hans Kontor, og han havde bedt mig
tage Plads, vilde jeg fortælle ham, hvem jeg var, og
at jeg nærede en mere end almindelig Interesse for
sindssyge osv., osv., hvad der nu kunde siges.
	
Men da jeg skimtede den skiddengule Bygning 
mellem Træerne, blev jeg pludselig nervøs!
	
Sæt, Manden stillede sig mindre velvillig overfor min
Anmodning! sæt, han rentud mødte frem med et 
Afslag! -- Visvas, det gjorde han naturligvis ikke! Jeg
kom jo i et saa godt som videnskabeligt Øjemed. Jeg
vilde betro ham, at jeg skrev paa en Bog, hvori Helten
var ganske ualmindelig vanvittig, -- -- men hvis han
nu alligevel gav mig et Afslag? der er intet i Verden,
jeg hader som et Afslag!
	
Skønt jeg uvilkaarlig var gaaet langsommere og 
langsommere, stod jeg dog omsider foran Gitterporten. --
Aa, blæse! sagde jeg til mig selv, -- Du kan da ikke
faa andet end Nej. -- -- Ja, -- men det er jo netop
<sp>det</sp>, Du ikke vil ha'!
	
Jeg kiggede ind mellem Tremmerne. Ikke et 
Menneske, ikke en Kat! -- Hvis nu endda den Drivert af
en Portner kunde faa i Sinde at stikke Hovedet ud af
sit Glughul! men nej! -- Ring dog, Menneske! sagde
jeg, -- ring dog! -- -- men jeg ringede ikke. -- Du
vil ganske bestemt faa et Afslag! sagde jeg, -- ganske
bestemt! og det er i det hele taget i højeste Grad
latterligt, at Du, -- -- at Du i det hele taget er gaaet
herud!
	
Og jeg vendte om. Jeg sneg mig langs Havemuren
for ikke at blive set. Flov var jeg og fidtet i Munden,
som naar man har drukket Mælk. Mine Støvler 
knirkede, og jeg listede af Sted paa Tæerne, tror jeg. Jeg
elsker ellers knirkende Støvler, men i dette Øjeblik var
Lyden mig en Vederstyggelighed.
	
Pludselig gør jeg Holdt. Et Vindue bliver aabnet oppe
over mit Hovede, og en Mand raaber hæsblæsende og
stakaandet som efter et Løb:

-- To Kanoner, hører De! gi' mig to Kanoner og
en Krumsabel i en Fart -- -- --

Saa lød der Tummel og Skrig som af Slagsmaal, og
Vinduet smækkedes haardt til igen.
	
Men jeg stod dernede og følte en endnu større
Længsel efter at komme indenfor. Og dog gik jeg bort,
ind mod Byen.
	
Klokken var otte. Jeg vendte atter om og gik ud ad
Landevejen til, vendte igen og gik samme Vej tilbage
ind i Kirkeskoven, hvor man havde sagt mig, at der
var en Pavillon, og hvor jeg derfor vilde spise til
Aften.
	
Jeg tog Plads ved et Bord lige over for en lille,
trivelig Dame og en alvorlig udseende Herre, som jeg
anslog til noget i Retning af Brandmajor.
	
Og medens jeg sad dér, begyndte en Plan at 
modnes i min Hjerne.
	
Jeg vinker ad Opvarteren.
	
Han kommer, og det viser sig, at han er klumpfodet.
	
-- De er nok captus pedibus? siger jeg.
	
-- Næ--æ, jæ æ fra Mariager! siger han.
	
-- Naa, jaja, det er <sp>ogsaa</sp> godt, siger jeg, -- har
De Hukommelse?
	
-- Hva'faller?

-- Vil De bringe mig tre Laks og tre med Rejer
-- to Rugbrød og fire Sigtebrød -- en Bajer og en
Kop The og senere hen paa Aftenen to Kanoner og en
Krumsabel!
	
-- Hva' si'er Di! stammer han.
	
-- De maa vist hellere hente Værten! befaler jeg.
Og Fanden ta'er ved Opvarteren.

Lidt efter kommer Værten anstigende med Blæk, Pen
og Papir.
	
-- Dersom Herren, begynder han, -- dersom Herren
vil være saa venlig -- -- --
	
-- Umuligt! siger jeg, -- jeg kan ikke skrive, jeg
er Maler!
	
-- Nej, jeg mente blot, skynder han sig, -- jeg
mente blot, om Herren vilde gentage Bestillingen, saa
skal jeg skrive.
	
-- Lad gaa! siger jeg og gentager Ordren, men
udelader denne Gang Vaabnene. Han noterer og 
forsvinder.
	
Jeg ser mig om og opdager, at Brandmajoren gør
Forsøg paa en Tilnærmelse. Og jeg smiler straks 
opmuntrende til ham.
	
-- De er Maler? begyndte han med en Kompliment
som en Andrik paa Frieri.
	
-- Jo.

-- Tør jeg spørge, hvilken -- æ -- hvilken Branche?
	
-- Batterimaler! siger jeg.
	
-- Naa, naa--aa? er Di <sp>det</sp>! siger han, som om
han hele sit Liv igennem havde levet i fortrolig 
Omgang med Batterimalere.
	
-- De rejser? spørger han.

-- Jeg rejser, svarer jeg.
	
-- Det er vel nærmest, saadan hva' man kalder paa
Naturens Vegne? siger han.
	
-- Truffet gamle Ven! siger jeg. -- Vil De 
præsentere mig for Deres Hustru?
	
-- Med Fornøjelse! Min Kone -- -- --

-- Hustru, retter jeg.

-- Min Kone, begynder han igen.

-- <sp>Hustru</sp>, for Satan! siger jeg.
	
-- Hustru, gentager han lidt forbløffet -- Min Hustru,
Hr. Batterimaler -- æ -- --
	
-- Madsen! hjælper jeg.

-- Hr. Batterimaler Madsen, Lystrejse paa Naturens
Vegne!
	
-- Det maa være øndigt, begyndte Fruen med
langt ø.
	
-- Aa, ja, siger jeg, -- men det er jo ikke altid,
det lykkes.
	
-- Næ, vist ikke, siger hun.
	
Og saa hensank vi i Tavshed.
	
Men nu bar denne Kvinde en Hat, der var yderst
pompøst udrustet baade med Markens Urter og 
Himmelens Fugle. Navnlig sad der midt i Samlingen en 
højrød Valmueknop helt oppe paa Enden af en lang 
Stængel. Denne Knop gjorde mig nervøs, thi den dinglede
saa rent fjollet, hvergang Fruen bevægede Hovedet.
	
-- Jeg ha'de osse engang en Fætter, som spillede,
tog hun fat igen. -- Kan Du huske det, Danielsen,
henvendte hun til Manden.
	
Danielsen nikkede tankefuldt og sagde:
	
-- Ja, paa Fløjte!
	
-- Det er saa øndigt med saadan no'et. -- -- 
Spiller Hr. Madsen? spurgte hun mig og lagde Hovedet
paa Siden, saa Valmuen stod næsten vandret ud i
Luften.
	
-- Hyss! sagde jeg pludselig med opløftet 
Pegefinger.
	
-- Hva' er 'et? spurgte Ægteparret.
	
-- Sid rolig et Øjeblik, Frue, sagde jeg. -- Hovedet
ret op. Tak, saadan, det er godt.
	
Og jeg tog op af min Vestelomme den lille 
forniklede Pistol, jeg altid bærer hos mig.
	
-- Nu maa De ikke blive bange, sagde jeg.
	
-- Hva' er det for no'et, Di har dér? spørger 
Brandmajoren usikker.
	
Jeg lader Forniklingen spille i Skæret fra Tranlampen
henne ved Pavillonen.
	
-- Det er Batterierne, siger jeg og nikker yderst
venlig til Manden. -- Nej, nu maa De skam sidde
rolig, lille Frue, ellers kan jeg let skyde fejl.
	
-- Skyde? vil Di skyde?
	
-- Ja, ja! det vil jeg rigtignok!
	
Men nu rejser Majoren sig og springer beskyttende
frem for sin Halvdel.
	
-- Jeg er Politibetjent! sagde han.
	
-- Saa--aa, er De det? siger jeg -- og jeg ha'de
sgu gjort Dem til Brandmajor? Men flyt Dem nu lidt!
	
-- Vil De skyde min Ko -- -- min Hustru? spørger
han.
	
-- Nej, Gu' vil jeg ej nej, Mand! lad mig saa være
i Fred da! Flyt Dem nu lidt, hører De!
	
-- Danielsen! Danielsen! klynker det bag hans Ryg.
	
-- Jamen, hva' vil De da? vedbliver Danielsen.
	
-- Hva' jeg vil? jeg vil naturligvis ha' Urten væk,
forstaar De? Valmuen deroppe! den forstyrrer 
Totalindtrykket.
	
Og jeg hævede Pistolen. Men i samme Øjeblik 
opløftede Fruen et sønderrivende Skrig, og Majoren greb
mig i Armen, medens alle de gode Borgere rundt ved
Bordene fór op og stimede sammen om os.
	
-- Hva' er 'et, Danielsen? Hvem er 'et? Hvorfor
hviner Madammen? lyder det mellem hverandre.
	
-- Det er vist én, der er rendt bort fra Anstalten!
skriger pludselig en Dame inde blandt Mængden.
	
Almindelig Flugt af Kvinder!
	
-- Danielsen, Danielsen, hva' er der, Danielsen? 
raaber pludselig en lille kortbenet Person, der kommer
trillende ud af Pavillonen.
	
-- Det er en gal Mand, Hr. Borgmester, der vil
skyde Karoline!
	
-- Hva' er 'et, De si'er, lille Danielsen?
	
-- Han ha'de allerede taget hende paa Kornet! 
fortsatte Danielsen.
	
-- Hva' for no'et? hva' ha'de han ta'et hende paa?
raaber Borgmestren, der øjensynlig er tunghør.

-- La' <sp>mig</sp> krebse ham! foreslaar en svær Slagter
og trænger sig frem.
	
-- Stille Florian! kommanderer Borgmesteren. -- Er
der ellers nogen, der kender Manden? spørger han, 
henvendt til Forsamlingen.
	
-- Ja, jeg saa' ham komme oppe fra Anstalten for
en knap halv Time siden, siger en Herre i graat og
Briller, rimeligvis en Adjunkt.
	
Borgmesteren og Majoren stikker hviskende 
Hovederne sammen.
	
-- Min Herre, henvendte han sig derpaa til mig, --
tør jeg udbede mig Deres Navn?
	
-- Mit Navn? siger jeg -- Saphor, Saphor II!
	
-- Og Kommune?
	
-- Kommune? siger jeg, -- Kommune? -- -- Ny
Kaledonien, ny Kaledonien med omliggende Øer!
	
Før sa'e han Maler, hviskede Danielsen, -- han
rejste paa Naturens Vegne, sa'e han.
	
-- Ja--a, ja--a, hviskede Borgmesteren tilbage, --
vi maa se at faa ham med. Vil De ta' Dem af ham,
Danielsen?
	
-- Var det ikke bedre, om Borgmesteren sæl -- -- --
	
-- Nu ska' <sp>jeg</sp>! sagde Slagteren og traadte frem.
-- Gaar Di godvillig med? spurgte han mig.
	
-- Gaar jeg med, sagde jeg med Højhed, -- bli'er
det godvillig! Men hvor skal vi hen?
	
-- Op paa Slottet, grinede han og lagde en Haand
paa min Skulder.
	
-- Rør mig ikke! sagde jeg, -- De er 
blodbestænkt?
	
-- Gu' er jeg ej! svarede Slagteren og synede sine
Hænder.
	
-- Jo dér, dér! paa Haandledet!
	
-- Fa'en ta' mig, ja minsæl er jeg saa! jeg plejer
sgu dov ellers altid at faa det værste a'!
	
-- Gaa! sagde jeg med Afsky, -- gaa bort! de 
uskyldiges Blod raaber til mig!

-- Det er sku bare Spædekalve! indvendte 
Slagteren.
	
-- Lille Florian, formanede Borgmesteren, -- De maa
vist hellere gaa Deres Vej, lille Florian, De irriterer
Manden.
	
Men nu lagde jeg i overstrømmende Glæde Armene
om Borgmesterens Hals.
	
-- Tak, gamle Ven, sagde jeg, -- Tak gamle 
Proprietær og Trosfælle! drik, og jeg vil ogsaa give dine
Kameler at drikke, thi i Morgen skal Du være med
mig i mit Rige!
	
-- Danielsen, hviskede Borgmesteren, -- tag ham
under den anden Arm.
	
Og Danielsen tog mig under den anden Arm, og
vi gik.
	
Og snart var vi ude af Skoven paa Vejen til 
Anstalten, fulgt paa Vej at en stor Skare indfødte, hvoriblandt
Værten med mit Smørrebrød.

-- Ja, sagde jeg til mig selv, -- nu er Du naaet
<sp>saa</sp> vidt! og der er ingen Tvivl om, at Du denne
Gang vil komme indenfor Gitterporten, men -- -- --
men -- -- --

Paa én Gang vender jeg mig om mod Borgmesteren.
	
-- Hvad synes De om Professoren derude? spurgte
jeg.
	
Manden fór op af en Døs, thi vi havde længe 
bevæget os fremad i Tavshed.

-- Jo, sagde han, -- jo--o, udmærket!

-- En behagelig Mand? spurgte jeg.
	
-- En meget behagelig Mand, meget behagelig!
	
-- Kan han goutere et genialt Indfald?
	
-- Ypperlig, ypperlig! Ikke sandt, Danielsen.
	
-- Jo--o, ypperlig! sagde Danielsen.
	
-- Han er venlig? vedblev jeg.

-- Ja, det er han, meget venlig.

-- Men striks?

-- Ja, lidt striks -- -- til Tider! Stillingen fører
det jo med sig.
	
-- Krumsabel! sagde jeg hurtig, -- to Kanoner og
en Krumsabel med bart Smør.
	
Det gav et Sæt i Borgmesteren, og han løsnede
uvilkaarlig Taget om min Arm, medens Danielsen 
ligesaa uvilkaarlig greb fastere om den anden.
	
Og saa naaede vi Gitterporten.
	
Borgmesteren ringede, og Portneren kom øjeblikkelig
ud og lukkede op.
	
-- Godaften, Hr. Borgmester!
	
-- Godaften, Tvede! Er Professoren at faa i Tale?
	
-- Jo, værs'god.
	
Og vi blev ført ind til højre gennem en Vestibule
og ind i et stort Venteværese.
	
-- Pas nu godt paa ham, Danielsen! hviskede 
Borgmesteren og gjorde Mine til at følge med Portneren
gennem en Dør i Baggrunden.
	
-- De bliver her! sagde jeg og stillede mig i Vejen
for ham.
	
-- Jamen, kære -- --
	
-- De <sp>bliver</sp> her! Portneren kan hente Professoren!
	
-- Jamen, jeg -- --
	
-- De bliver <sp>hér</sp>! sagde jeg og lod mine Fingre paa
den højre Haand kravle rundt i Luften som Fødderne
paa en Edderkop.
	
-- Ja, Gudbevares, Gudbevares! skyndte Borgmesteren
sig at sige.
	
-- Vil De saa melde Hr. Professoren, at jeg meget
gerne ønskede at tale med ham! sagde han henvendt
til Portneren.
	
-- Ogsaa mig! sagde jeg, -- vil De ogsaa melde mig:
Saphor, Saphor II at Ny Kaledonien.
	
Borgmesteren gjorde et mystisk Tegn til Portneren,
der nikkende forstaaende og forsvandt.
	
Danielsen havde stillet sig op foran Døren til 
Vestibulen, medens hans foresatte tog Plads paa en Stol og 
ængstelig iagttog mig, der gik rundt i Værelset med
lange Skridt.
	
Fem Minutter efter traadte Professoren ind. Han rakte
Haanden frem mod Borgmesteren.
	
-- De ønsker, kære Ven? sagde han.
	
Men jeg traadte imellem.
	
-- Nej, det er mig! sagde jeg, -- det er mig først!
	
-- Naa, som De vil! Og <sp>De</sp> ønsker?
	
-- En Krumsabel, sagde jeg stakaandet, idet jeg søgte
at efterligne Stemmen i Vinduet, -- en Krumsabel og to
Kanoner i en Fart!
	
Professoren traadte forbavset et Skridt tilbage.
	
-- Det var besynderligt, sagde han, -- vi har netop
en Patient, som i Dag -- --
	
-- Det véd jeg, afbrød jeg ham, -- ja det véd jeg!
det er derfor, vi kommer. Han har nemlig i sin 
Besiddelse nogle meget værdifulde Familiepapirer, som vi
absolut maa ha' fat i.
	
-- Papirer -- -- --? siger Professoren.
	
Borgmesteren gjorde her samme Tegn til ham som
før til Portneren.
	
-- Naa saadan! udbryder Professoren, -- en affectio
cerebralis.
	
-- Aldeles ikke! siger jeg, -- aldeles ikke! ganske
og aldeles ikke!
	
-- Maa det være mig tilladt, begyndte nu 
Borgmesteren, -- maa det være mig tilladt at forklare, hvorledes
-- -- --
	
Men jeg bøjede min Mund ned til Professorens Øre
og hviskede:
	
-- Borgmesteren er min Mo'rbroder, han har i de sidste
Par Dage ikke været rigtig i Hovedet -- -- --
	
-- Hvad siger De? afbrød Professoren mig.
	
-- Jeg forsikrer Dem! vedblev jeg. -- Og saa bad
Tante mig om at gaa herud med ham.
	
-- Jeg kan ikke rigtig -- -- -- indvendte 
Professoren igen.

-- Jo, desværre, sagde jeg bedrøvet, det lader sig
ikke skjule. Grumme sørge1igt for Familien, vi har altid
sat Onkel saa højt! -- -- Men kan De ikke faa ham
bort et Øjeblik, saa skal jeg sætte Dem ind i 
Sammenhængen.
	
-- Hr. Professor, begyndte Borgmesteren atter og
denne Gang i en lidt pikeret Tone. -- Hr. Professor,
jeg synes nærmest, det var <sp>mig</sp>, De burde søge 
Oplysninger hos!
	
-- Kan vi ikke gaa op paa Deres Privatkontor? 
hviskede jeg, Danielsen har Ordre til at passe paa ham.
	
-- Denne Mand, tog Borgmesteren fat paany, -- er af
Overlærer Turby set at snige sig bort her fra Anstalten
og er senere bleven paagrebet nede i Kirkeskoven, hvor
han tog Danielsens Kone paa Kornet!
	
-- Der hører De, hviskede jeg, -- der hører De, 
hvilket Sprog han taler! Og saa tror han, det er mig, der
er gal. De maa endelig lade mig komme til at tale med
Dem i Enrum.
	
-- Ja, jamen Krumsabelen? indvendte Professoren.

-- Lad os bare komme bort, sagde jeg, - saa skal
De faa -- -- --

-- Naa, ja saa kom! sagde Professoren resolut og trak
af Sted med mig hen mod Døren.
	
Borgmesteren vilde ogsaa følge, men jeg vendte mig
om paa Tærskelen og sagde:
	
-- Danielsen, De holder nok et vaagent Øje med
Onkel!
	
Og saa lukkede jeg Døren efter os.
	
-- Hvorledes begyndte det? spurgte Professoren 
deltagende, da vi sad lige over for hinanden inde paa hans
Kontor.
	
-- Pater peccavi! sagde jeg sønderknust og sank paa
Knæ foran Sofaen hvori han havde placeret sig.
	
Og nu begyndte der et Skrifteinaal, som nær havde
nedkaldt Vredens og Indignationens kolossaleste 
Banstraale over mit Hoved. Men da jeg til Slut bad 
Professoren ad Fantasiens Vej at forestille sig Borgmesterens
og Danielsens Fysiognomier nede i Venteværelset, brast
endelig det Baand, han havde snøret om Latteren, og
han grinte, han grinte, saa han kom til at sidde ganske
skraat i Sofaen.
	
-- Unge Mand! truede han, -- unge forfærdelige Mand!
De ha'de saagu fortjent, at jeg overantvordede Dem i
Øvrighedens Hænder! -- -- Men Død og Pine! jeg
maa skam ned og befri de to arme Riddere dernede!
udbrød han saa pludselig og fór ud af Døren. Og jeg
kunde høre ham gaa og klukke langt nede i Korridoren.
	
Medens han var borte, og jeg sad ene i mine 
Tanker, blev Døren aabnet paa Klem, og et stort busket
Hoved og en Haand viste sig i Aabningen. Øjnene
blinkede, og Haanden gjorde Tegn, og saa forsvandt
begge Dele lydløst igen.
	
-- Det begynder nok allerede! tænkte jeg og blev
lidt underlig til Mode.
	
-- Naa, saa De har en saadan urimelig Lyst til at
sove her i Nat? tog Professoren Ordet, da han kom
tilbage. -- De skal faa Lysten styret, skal De. Men paa
én Betingelse: at Borgmesteren faar hele Historien, naar
De er rejst.
	
-- Ja, det kan han jo gerne, sagde jeg.
	
Professoren smaalo:
	
-- De skulde ha' set ham dernede! sagde han.
	
Og saa gik han og ringede, og en Oppasser traadte
ind.
	
-- Er der noget, Tychsen? spurgte Professoren.
	
-- Lehmann er lagt i Trøjen, og stærke Nielsen har
gaaet sin Aftentur! meldte Tychsen.
	
-- Naa. Er han kommen tilbage?
	
-- Jo.
	
-- Hør, Tychsen, vil De vise denne Herre op paa
Vagtstuen ved den store Sovesal! Hvem har Vagt?

-- Lejsted.
	
-- Sig ham, at han skal lægge sig ind i Alkoven!
-- -- Vil De følge Manden dér, sagde Professoren 
henvendt til mig.
	
-- Tak, sagde jeg, -- Tak for Deres Venlighed!
	
-- De skal ikke takke før I Morgen, unge Mand! --
-- Hør, det er sandt, jeg fik jo ikke at vide, hvor De
havde den Krumsabel fra?
	
Jeg fortalte Professoren det om Raabet ud af Vinduet,
og at jeg havde staaet nedenfor.
	
-- Naa--aa, sagde han, -- jo, det var stærke Nielsen,
han har haft et Anfald idag. Nu kan De for Resten faa
Familiepapirerne af ham selv, han sover i Stuen ved
Siden at Deres.

-- Tak! smilede jeg.
	
-- Ikke noget at takke for! Godnat!
	
-- Godnat!
	
Og saa gik Tychsen og jeg op ad den lange 
Korridor. Helt op til den øverste Ende gik vi. Dér var en
Dør, og tilvenstre var en Dør, som han aabnede.
	
-- Værsgod, sagde han, -- her er det, Herren skal
logere!
	
Vi traadte ind. En Seng, en Stol og en Servante og
henne i det ene Hjørne et stort Skab, det var 
Møblementet. Og i Væggen til højre var en firkantet 
paneleret Aabning med Jernstænger for.
	
-- Derinde er Sovesalen, sagde Tychsen, som havde
bemærket mit Blik henimod Aabningen. -- Om lidt 
tænder vi Lamperne, saa kan Herren se Lokaliteten. Det
er ellers en sær Fornøjelse at ligge hér, fortsatte han
lidt efter, -- naar man da ikke netop lige er pisket til
det!
	
-- Jeg interesserer mig for de Mennesker, sagde jeg.
-- Skal her ikke tændes Lys?
	
-- Nej det plejer vi ikke. De derinde ka' ikke ha'
det, de lister op a' Sengen om Natten, de er saa 
nysbegerrige.
	
-- Sig mig, sagde jeg, -- sker her ofte noget?

-- Næ, ikke saadan videre paa denne Afdeling. Men
nu maa jeg sgu ind og tænde Lamperne!
	
-- Hør, sagde jeg, vil De saa være saa god at
kalde paa mig i Morgen, jeg skal af Sted med første Tog?

-- Jo. Det er 6,20?
	
-- Ja. Kan jeg faa Kaffe hér, tror De?
	
-- Det ka' Di vel nok. Men nu maa jeg sgu ind og
tænde Lamperne!
	
-- Ja, for ser De, kan jeg faa Kaffe her, behøver jeg
ikke at staa saa tidlig op.
	
-- Næ--i vist saa, nej -- -- jo--o, det ska' jeg nok
sørge for!

-- Tak!
	
-- Og hvis der ellers skulde <sp>ske</sp> no'et, saa ka' Di
bare ringe.

-- Tak, sagde jeg, men hvad skulde -- --
	
-- Ja, her forgangen Aar, da var der da én, som krøv
igennem Hullet dér og vilde kvæle Lejsted.

-- Hva'fornoget!!
	
-- Jamen, han er jo en svær Tamp, Lejsted, saa han
krebsede ham jo og fik Trøjen paa ham. -- -- Trøjerne
hænger derinde! vedblev han og pegede paa Skabet i
Hjørnet.
	
-- Ja, mange Tak! sagde jeg, -- det er jo -- -- det
er jo meget rart.
	
Tychsen smilede og slog med Hovedet hen mod 
Aabningen i Væggen.
	
-- Saa ble' der jo sat Jærnstænger for. -- -- Men
nu maa jeg Satan pine mig ind og tænde Lamperne!
Godnat!

-- Godnat! Saa husker De -- -- --

Men Tychsen var allerede ude af Døren.
	
-- Hva' er <sp>det</sp>? Hva' Fa'en staar Di her og snuser
efter, Nielsen? Vil Di se, Di ka' komme ind i Seng!
hørte jeg ham sige ude paa Gangen.
	
-- Saa var der én, der mumlede nogle uforstaaelige
Ord, og saa lød Tychsens Stemme igen:

-- Jo, nu skal jeg tænde Lamperne!
	
Og Døren til Sovesalen blev aabnet og lukket. Lidt
efter hørte jeg en Tændstik blive strøget af, og Skæret
fra en Lampe faldt samtidig ind til mig og fyldte 
Kammeret med et svagt Lys.
	
-- Jeg vil dog for en Sikkerheds Skyld se, om 
Døren ikke kan lukkes af! tænkte jeg og gik hen og 
famlede omkring Nøglehullet og op og ned ad Karmen og
Døren, for om der muligvis skulde være en Krog. Men
der var hverken Krog eller Nøgle. -- Den sidder maaske
udvendig, tænkte jeg og aabnede Døren og følte mig for.
	
I samme Øjeblik blev Døren til Sovesalen lukket op,
og Tychsen stod der med en Lygte i Haanden, og bag
ham viste sig det samme behaarede Hovede, der havde
gjort Tegn til mig nede i Professorens Kontor. Men det
trak sig skyndsomst tilbage.
	
-- Nej, Dørene her kan ikke lukkes a'! sagde 
Tychsen, der formodentlig havde set mine Fingre famle 
omkring Nøglehullet.
	
-- Det var slet ikke det, jeg vilde! stammede jeg --
det var slet ikke det! jeg vilde bare -- --
	
Men Tychsen var allerede langt nede i Korridoren.
Lygten holdt han foran sig, og hans kæmpemæssige
Skygge vraltede bag efter med Benene paa Gulvet og
Overkroppen liggende hen ad Loftet. Jeg stod lidt og
saa' efter ham, og saa gik jeg ind og lukkede Døren.
I Sovesalen ved Siden af var der ganske stille. 
Patienterne var rimeligvis endnu ikke kommet op. Jeg gik
hen til Aabningen i Væggen for at se ind i Salen. Men
i samme Øjeblik mit Hovede dækkede Hullet fra den
ene Side, steg det store buskede Haar op over Karmen
inde paa den anden. Jeg fór uvilkaarligt et Skridt 
tilbage, og Hovedet derinde dukkede ogsaa bort.
	
-- Hallo, Hallo! tænkte jeg -- det bliver næsten for
morsomt dette hér! Men saa begyndte jeg at moralisere
for mig selv:
	
-- Hva' Fanden vilde Du herinde, sagde jeg -- naar 
Du er en Kryster? Er det en Opførsel at vise? 
Værsgod og benyt Lejligheden, naar den byder sig!
	
Og jeg listede mig tilbage til Hullet og hviskede:
	
-- Nielsen! Nielsen! er det Dem, Nielsen?
	
Men ikke en Lyd hørtes derinde. Ikke Pustet af et
Aandedrag engang. Da fik jeg en lys Idé.
	
-- Krumsabel! hviskede jeg, -- Krumsabel og to 
Kanoner!
	
Saa lyttede jeg igen. Var der ikke nogen, der 
puslede nu? Jo! der kom Hovedet! Langsomt og tøvende
steg det frem over Karmen, og lidt efter lidt viste hele
Ansigtet sig.
	
-- Hy--y--ss! hviskede det, og jeg saa en opløftet
Pegefinger ved Siden af Ansigtet.
	
Jeg véd ikke, hvordan det var, men mit Hjerte tog
paa at slaa saa underligt.
	
-- Har han faaet Telegrammet? spurgte Ansigtet.
	
-- Ja--a, sagde jeg.
	
-- Har De Vaabnene med Dem?
	
Jeg vidste ikke, hvad jeg skulde svare, men 
pludselig forsvandt Hovedet, og jeg hørte en Dør gaa nede i
den anden Ende af Salen. En Mængde Skridt lød og
Latter og Snakken. Saa hørte jeg en Stemme raabe:
	
-- Nu til Køjs Manne! første Mand i Seng!
	
Jeg listede mig hen til Aabningen og saa' ind:
	
En femten--tyve Mandfolk stod spredt rundt i Salen,
hver ved sin Seng, og nede ved Døren stod en stor,
sværlemmet Person, rimeligvis den omtalte Lejsted, og
skiftede sine Støvler med et Par Filtsko. Det varede ikke
længe, inden hele Mandskabet var afklædt. Det skete i
dyb Tavshed. Begyndte en eller anden paa en 
Konversation, raabte Lejsted: Stille! og Snakken døde paa 
Stedet hen. Nu bemærkede jeg ogsaa Nielsen, stærke 
Nielsen. Han stod paa den tredieøverste Seng og klædte sig
langsomt af. En lille undersætsig Fyr var han med 
vældige Lemmer, særlig Arme. Og saa havde han dette
Haar, der stod ham om Hovedet som en Negerparyk.
Ikke en eneste Gang saa' han hen til Stedet, hvor han
vidste, at jeg stod skjult, og dog troede jeg at kunne
bemærke, at der var en Tanke eller en Idé, der 
sysselsatte ham. Han gjorde lange Pavser mellem hvert 
Klædningsstykke, han tog af. Saa satte han sig paa 
Sengekanten, og jeg saa', hvorledes han plirede med Øjnene
hen imod Lejsted. Paa én Gang rejste han sig og gik
med et Par lange, modige Skridt og med Selerne daskende
bag sig hen til Oppasseren. Han mumlede noget, 
hvortil den anden svarede:
	
-- Ja, jo, jeg skal sove derhenne i Alkoven i Nat.
Der er Haandværkere i Vagtstuen.
	
Stærke Nielsen bøjede Hovedet og gik langsomt 
tilbage til sin Seng.
	
Jeg følte mig næsten lidt skuffet. Herregud, var det
det hele! Denne Afklædningsakt mindede mig om 
Kasernelivet. Selv det, at en af Mændene derinde sad over
Ende i Sengen og med foldede Hænder og høj Røst
bad sin Aftenbøn, var slet ikke mere vanvittigt end den
jyske Indremissionærs Lysen Velsignelse, den første 
Aften vi laa paa Stue sammen.
	
Nielsen var den sidste, der krøb i Seng. Han væltede
sig urolig frem og tilbage et Par Gange, og saa sov
han. Lejsted gik ind i Alkoven og kom ud igen. Han
havde skiftet Uniformsfrakken om med en Lærredsjakke.
Han gik hen og skruede Lamperne lidt ned, og saa
begyndte han at gaa frem og tilbage med sine lydløse
Filtsko. Aa ja, ja! sukkede en af de sovende. Lejsted
standsede, saa' hen til Sengen og gik atter videre, op
og ned.
	
-- Hvad er Klokken mon? tænkte jeg og trak Uhret
frem. -- Elleve. Naa! Og jeg saa' ind gennem 
Aabningen. -- Mon Lejsted ikke vidste, at jeg var her? Det
lod ikke til det, for han fortsatte uforstyrret sin March
frem og tilbage. Den Mand maatte være en gammel
Militær, saa taktfast gik han! -- -- Ja, jeg kunde vist
ligesaa godt gaa i Seng, skønt det rigtignok var et sløjt
Resultat, der var kommet ud af al den Ulejlighed!
	
Og jeg gik bort fra Aabningen og hen til Sengen
for at undersøge, om jeg skulde ligge med Dyne eller
Tæppe.
	
-- Hjælp! Hjælp! skreg det saa pludselig inde i 
Salen, og jeg fór hen til min Udkigsplads.
	
Lejsted stod rolig midt paa Gulvet. Men rundt i 
Sengene var Hovederne løftet fra Puderne for at se paa en
at Patienterne, der sad over Ende og sloges med en
indbildt Fjende. Lidt efter sank han udmattet tilbage,
og Hoved efter Hoved lagde sig til Ro igen, medens
Lejsted atter satte sig i Gang.
	
Nej, nu <sp>vilde</sp> jeg i Seng! Og jeg begyndte 
langsomt at klæde mig af. Da jeg var naaet ind til 
Skjorten, gik jeg atter hen til Kighullet. Alle sov. Kun 
syntes jeg, at jeg kunde se stærke Nielsens Øjne lyse borte
i Halvskumringen. Lejsted stod i Skjorteærmer og 
Underbenklæder henne ved den ene Lampe, som han 
slukkede. Derpaa forsvandt han i Alkoven. Jeg blev endnu
et Øjeblik staaende, saa gik ogsaa jeg til Sengs.
	
-- Pauvert Resultat! sagde jeg til mig selv, da jeg
laa med Tæppet oppe under Hagen -- men nu <sp>har</sp> Du
da været her! -- -- Gud véd forresten, hvordan Onkel
Borgmesteren har det og Danielsen -- og Florian, ham
Slagteren -- -- ham Slagteren, ja -- -- det er nok bare
Spædekalve -- -- aa Gu' ja, ja, ja! gabede jeg. Og lidt
efter sov jeg ind.
	
Og drømte:
	
Jeg laa paa min Chaiselongue hjemme i Herluf 
Trollesgade. Jeg laa og stirrede hen i det Hjørne, der 
vender ud mod Entréen. Pludselig springer der frem at et
Hul i Væggen en lille Mand i graa Spadseredragt. Han
har Briller paa og træder belevent og bukkende nærmere
og slaar paa det venligste ud med Armene. Da jeg ser
nøjere til, opdager jeg, at han intet Hoved har, hvilket
frapperer mig, da han jo gaar med Briller. Frem over
Jakkekraven stikker et Sølvrør op med ombøjet Kant som
en Flip. Pludselig hendrages min Opmærksomhed paa
nogle tynde, kravlende Traade, der bevæger sig oppe
over Kanten af Røret. Og lidt efter lidt kommer der
frem to Edderkopper, Han og Hun, jeg kan tydelig se,
det er Han og Hun, med hinanden i Haanden. Først
staar de et Øjeblik stille paa den ombøjede Kant og
fanger ud i Luften med Forbenene. Saa marcherer de
ned ad Rørets Yderside. Og op stiger to andre. Ogsaa
de standser et Sekund og følger derpaa det første Par
ned ad Røret og videre ned ad Mandens venstre 
Skulder og langs ned ad hans Side ned paa Gulvet. Og Par
efter Par kommer de frem ustandselig, indtil hele 
Mandens venstre Side er et kravlende Mylr af Edderkopper.
-- Mit Blik drages mod Gulvet. Og frem under 
Chaiselonguen ser jeg komme vandrende i Række fem hvide
Høns, der slaar Kreds om Edderkopperne og hakker dem
i sig, efterhaanden som de naar ned paa det 
Hundeskind, der ligger under mit Bord. -- -- Nu rækker den
lille Mand Haanden frem og vil trække Tæppet af mig.
Men jeg holder igen. Da bøjer han sig hen over mig
dybere og dybere, og jeg mærker Titusinde Edderkoppers
kildrende Kravlen -- --.
	
-- Sover De? hører jeg ham hviske.
	
Jeg slaar Øjnene op, jeg rejser mig over Ende, jeg
gnider mine Øjenlaage: og i Skæret fra Aabningen henne
i Væggen ser jeg stærke Nielsen barbenet og i Skjorte
staa ved Benenden af min Seng.
	
-- Kom saa! hvisker han.
	
-- Menneske, siger jeg. -- Menneske, hvad vil De
mig?
	
-- Lad os hente Vaabnene! hvisker han igen.
	
-- Jeg har -- -- ingen -- -- Vaaben! siger jeg.
	
-- Han har jo faaet Telegrammet, sa'e Di!
	
-- Ja--a, ja--a! stammer jeg og nedsvælger 
Angesten, der sidder mig i Halsen, -- men han ha'de ikke
Tid.


-- Bor han paa Bernstorff? lyder det fra Nielsen.
	
-- Ja, siger jeg -- ja--a, han bor paa Bernstorff!
	
-- Er Kejseren rejst?
	
-- J--a, Kejseren er rejst!
	
-- Men saa <sp>har</sp> han jo Tid!

-- Næ--æ, nej Kongen er der!

-- Hva' er det for en Konge?
	
-- Kongen af -- -- Kongen af Italien.
	
-- Naa, skal vi nu osse ha' ham herop! mumlede
Nielsen. -- Ja, det haster jo forresten heller ikke, 
vedblev han. -- Rigsdagen er vel ikke samlet endnu?
	
-- Nej, siger jeg -- næ, Rigsdagen er ikke samlet
endnu.
	
-- Hvornaar er det?
	
-- Det er første Mandag i Oktober.
	
-- Naa, siger saa den gale og grunder lidt -- vil Di
gi' ham dette Brev!
	
-- Ja, ja--a, det skal jeg med Fornøjelse.
	
-- Hvor er Deres Tegnebog?
	
-- Her, siger jeg og leder i Frakken, der ligger paa
Stolen ved Siden af Sengen -- her, her er den! og jeg
rækker ham Tegnebogen.
	
-- Nu lægger jeg det i det forreste Rum, siger han.
-- Og Di glemmer det ikke!
	
-- Nej, gu'bevares! siger jeg.
	
-- Naar ta'r Di saa til Bernstorff? spørger Nielsen.
	
-- Til Bernstorff -- --? naa, naa--aa: i Morgen! i
Morgen ta'r jeg til Bernstorff! svarer jeg, og Sveden
hagler af mig.
	
-- Godt, og saa bringer Di mig Besked?
	
-- Ja, det skal jeg.
	
Di skal naturligvis ikke gøre det for ingenting, siger
han.
	
-- Aa gu'bevares! siger jeg, -- gu'bevares!
	
-- Men Tavshed! siger han, og jeg ser atter 
Pegefingeren oppe i Højde med Ansigtet.
	
-- Forstaar sig! forstaar sig! siger jeg.

-- Kender De Parolen? spurgte han saa pludselig.
	
-- Nej, næ desværre, jeg maa ha' glemt den.
	
-- Væk med Bønderne! raaber han og slaar op med
Haanden.
	
-- Væk med Bønderne! raaber jeg og slaar ligeledes
op med Haanden.
	
Og saa gik han. Uden at sige et Ord mere gik han
ud af Døren og lukkede den sagte efter sig. Men jeg
segnede om i Sengen, dødtræt og svedende, og sov
bogstavelig ind i samme Nu. Og denne Gang uden at
drømme.
	
Klokken fem kom Tychsen og vækkede mig.
	
-- Skal jeg allerede op? spørger jeg.
	
-- Ja, der er sgu ikke andet for! siger han.
	
Og saa stod jeg op og drak min Kaffe.
	
-- Men Professoren? spurgte jeg, da jeg stod 
rejseklædt.
	
-- Han sover! sagde Tychsen, -- han studerer jo til
Klokken to--tre.
	
Jeg gav ham mit Kort og en Tokrone og bad ham
hilse.
	
-- Skal blive besørget! bukkede Tychsen.
	
Og saa gik jeg.
	
Da Portneren havde lukket Gitterlaagen til bag mig,
sagde jeg uvilkaarlig ganske højt ud i Luften:
	
-- Krumsabel, sagde jeg.
	
Oppe i Byen sov baade Onkel Borgmeseren og 
Danielsen og Florian og alle de andre gode Borgere ved
Siden af deres ægteviede Halvdele. Og paa Banegaarden
var der kun et Par søvnige Handelsrejsende, saa jeg slap
uset og ukendt ind i min Kupé.
	
Da vi begyndte at køre, lavede jeg mig til at tage
Revanche for den korte Nat. Jeg trak min Rejsehue ned
i Nakken og borede mig ind i et Hjørne, lukkede 
Øjnene og døsede hen.
	
Men pludselig gik der som et elektrisk Stød

igennem min Hjerne: Brevet! sagde det, og jeg var atter
lysvaagen.
	
Hurtig fik jeg Tegnebogen frem og Brevet ud. Der
var ingen Konvolut, og Skrivelsen var affattet med Blyant
paa et ældre Stykke blaat Koncept.
	
Jeg aabnede den og læste den to Gange igennem.
	
Den var stilet til Hs. Majestæt Kong Christian IX, og
øverst oppe stod der: Parol: Væk med Bønderne!

<poem>Kunde det ikke snart være paa Tide, stod der, at
vi fik de Bønder ud af Rigsdagen. Det har længe
været mig en Gaade, at de har Plads der. 
Naarsomhelst det maatte behage Deres Kongelige Majestæt, vil
undertegnede paatage sig at smide dem ud, for han
er stærk, han er den stærkeste Mand i Norden! Til
Bevis paa, at han taler Sandhed, gaar han nu hen og
slaar Knude paa en Ildtang.

<tab><tab><tab><tab>Ærbødigst
<tab><tab><tab><tab><tab><i>Joachim Nielsen.</i>
	
Til Vitterlighed:
<i>Lejsted</i>,
Oppasser.</poem>

Formodentlig har Nielsen faaet en af de andre 
Patienter til at skrive Lejsteds Navn, thi Underskrifterne
var ikke skrevet med samme Haand.
	
I en Efterskrift stod der:

	
Til Vederlag for denne min Tjeneste og til Brug ved
given Lejlighed ønsker jeg mig tilsendt pr. Omgaaende:
<tab><tab>2 Kanoner af større Kaliber.
<tab><tab>2 do. af mindre.
<tab><tab>1 Krumsabel.
<tab><tab>1 lille Vombat.
<tab><tab>Og 1 Krikand.

*

-- Er det saa forbi? spurgte Fru C. O. Jessen.

Jeg nikkede.


-- Det --æ-- den --æ-- den kunde jeg sgu'nte
lide! sagde Chefen og drak af sin Toddy, -- De maa
undskylde mig, Hr. Weiss, men den kunde jeg sgu'nte
lide! Det var no'et Sludder, synes jeg.
	
-- Naa--aa, sagde jeg -- jeg synes den er ganske
morsom.
	
-- Jeg kan nu ikke forstaa, vedblev Fruen -- at
nogen vil <sp>skrive</sp> saadan no'et, for det er ved Gud
da ingen Fornøjelse at <sp>læse</sp> det!
	
-- De vilde jo læse én til? sagde Frøken Helga for
at give Samtalen en anden Retning.
	
-- <sp>Har</sp> De været paa en Sindssygeanstalt? spurgte
Babyen.
	
-- Ja, det har jeg rigtignok, sagde jeg alvorlig, --
i otte Maaneder.
	
-- Saa--aa? som -- -- Læge?
	
-- Nej, som Patient.
	
Det gav et Skvulp i Fru Jessen, og hun rykkede sin
Stol lidt fra Bordet.
	
-- Du skal ikke tro, hvad han siger, Mo'er! sagde
Frøken Helga.
	
-- Det ved Gud! sagde jeg, -- jeg troede bestandig,
at jeg gik rundt med Lommerne fulde af Edderkopper.
-- -- Skal jeg saa læse den anden?
	
-- Er den a' samme Surdej? spurgte Købmanden.
	
-- Nej, sagde jeg -- næ--æ! det er noget ganske
andet.
	
Og jeg læste:




COSI FAN TUTTE

	
For omtrent fjorten Dage siden mødte jeg Carl Holm
ude paa Østerbros Dossering. Han holdt en lille Bolle
af en 3--4 Aars Pige ved Haanden og saa' mig ikke,
førend jeg stod lige foran ham. Han gik nemlig og
gantedes med Pigebarnet, der skreg af Glæde og lo
himmelhøjt.



-- Men Du godeste Gud, Holm, sagde jeg, -- De
skulde jo være i Italien.
	
-- Goddag! sagde han og nikkede fornøjet, -- 
spadserer De ogsaa her?
	
-- De skulde jo være i Italien, Mand, gentog jeg.
	
-- I Italien, i Italien! sagde han og skuttede sig, --
ja Gu' skulde jeg være i Italien, men saa blev jeg jo gift!
	
-- <sp>Gift</sp>?
	
-- Ja--a--a!
	
-- <sp>De</sp> gift? nej, bild mig bare ikke den ind!
	
-- Jo, saa min Salighed er jeg gift! sagde han. --
Hun var Enke, og her gaar jeg med en af hendes 
Aflæggere. En sød lille én, hva'?
	
-- Jeg tror Dem sgu ikke, Holm!
	
-- Hvem er det, Tulle spadserer med? spurgte Holm
og bøjede sig ned mod den lille.
	
-- Tulle baserer med sin nye Papa! sagde 
Pigebarnet.
	
-- Ja--a! det kan hun sagtens sige!
	
-- Hvor ligger Tulle om Natten? spurgte Holm 
videre.
	
-- Tulle lid--der hos Tilde.
	
-- Hvorfor ligger Tulle hos Mathilde? vedblev Holm.
	
-- For Tulles nye Papa sta lid--de hos Mo'er! 
forklarede den lille.
	
-- Hør de umyndiges Røst! sagde Holm og rejste
Hovedet.
	
-- Jeg tror det <sp>endnu</sp> ikke! sagde jeg.
	
-- Godt! nikkede Holm, -- gehen wir nur weiter!
-- -- Hvad sa'e Bedstemo'er til Tulle ude paa Landet?
spurgte han Pigebarnet og løftede hende op paa Armen.
	
-- Bedstemo'er -- -- Tulle -- -- gentog den lille
med Opmærksomheden opslugt af en Krage, der sad
og hakkede i noget ubestemmeligt paa et Plankeværk.
	
-- Ja, hvad sa'e Bedstemo'er til Tulle, da Mama
kørte bort i den hvide Kjole.
	
Ungen gjorde et vældigt Greb i Holms Skæg,
ruskede i det og lagde Hovedet kælent ned paa hans 
Skulder og sagde saa:
	
-- Tulle sta id--de græde, før hun sæl sta diftes!
	
-- Haver De mere Vidnesbyrd behov? spurgte Holm
og kyssede Tulle, før han satte hende fra sig.
	
-- Nej, sagde jeg -- men jeg <sp>kan</sp> sgu ikke 
forstaa det, Holm!
	
-- Kom med, sagde han, -- lad os gaa lidt her
hen ad!
	
Vi gik, og Holm begyndte:
	
-- Jeg behøvede jo egentlig slet ikke at afsløre
<sp>Dem</sp> mine Familiehemmeligheder! sagde han -- men
jeg véd ikke, nu gør jeg det alligevel! -- -- Jeg 
rejste til Fyn for at følges med Poulsens til Neapel --
-- --

-- For en Maaned siden, ja! sagde jeg.
	 
-- Næi for <sp>to</sp>, næsten <sp>tre</sp>, højstærede! nu maa De
sgu ikke forplumre mig Situationen! -- -- Altsaa, det
var i Julen, og vi skulde rejse straks efter Nytaar! Men
nu befandt Fruens Søster sig ogsaa paa Gaarden! Hun
var Enke og havde en Ejendom i Nordsjælland og en
Villa her paa Dosseringen. Alt i alt kunde hun vel 
anslaas til et Par Hundredtusind Kroner foruden to store
blaa Øjne og en behagelig Sangstemme. -- -- Ja, hva'
ska' man si'e? Enken hviskede til Fru Poulsen, og hun
hviskede til sin Mand og han til mig og jeg til Enken
igen! -- -- Ja og saa kørte vi en skønne Aften i
Kane: Granskov, forstaar De! Sne paa Grenene, 
Bjældeklang, Maaneskin, fælles Fodpose, Kys og -- og saa
ha'de vi Skandalen!
	
-- De har dog kysset et Kvindfolk før, Holm!
	
-- Det <sp>har</sp> jeg, det <sp>har</sp> jeg! indrømmede han.
	
-- Og Neapel? spurgte jeg saa -- og Deres 
Malerier.
	
-- Ja--a, det tænkte jeg naturligvis ogsaa paa, 
sagde Holm. Men sig mig oprigtig, kære Ven, tror De,
at jeg nogensinde vilde tjene 200,000 paa mine Billeder?

-- Det véd jeg ikke -- -- --
	
-- Og saa var der jo ogsaa disse tre Satans dejlige
Unger! vedblev han og nikkede ned til Tulle, der red
i Galop paa hans Spadserestok, -- dem slap jeg jo
Fandens nemt til fiks og færdige!
	
-- Der kan komme flere! sagde jeg.
	
-- Gu' ka' der saa! sagde han.
	
-- Og Kunsten, Holm?
	
-- Aa, Fa'en „Kunsten“! vrængede han den lider
sgu ingen Nød! Kunde man male Billeder paa en 
Restaurationsmiddag til halvtredsindstyve Øre, hvad kan
der saa ikke præsteres, naar man hver Dag faar tre
Retter Mad med Dessert og Kaffe og dertil indrettet
Kognak?
	
-- Og yndelige Viser om Mavekneb og vaade Bleer
og Fruentimmervrøvl og Familiekærlighed!
	
-- Sludder! brummede Holm.
	
-- Den Mening har De ikke altid været af, 
højstærede! sagde jeg.
	
-- Ikke det? vrissede han.
	
-- „Himlen bevare hver ærlig Mand for Ægtesengen
og dens Følger“, citerede jeg „Ruin er det, Ruin!
selv om Kællingen er dejlig som en Kænguru“! -- --
Hvem var det, der sagde disse bevingede Ord oppe paa
Bernina i Efteraaret, lille Holm?
	
-- Det var undertegnede, ja! det véd jeg godt; og
det behøver De ikke at stikke mig i Næsen! Men naar
hun nu har en Landejendom og en Villa og deri 
netop de Lokaler, som aldeles brillant lader sig indrette
til aldeles brillante Atelier's, saa -- --
	
-- Skal jeg sige Dem noget, Holm? afbrød jeg ham.
	
-- Naa? hva' er det?

-- De er forelsket, Holm!
	
-- <sp>Hva</sp>' er jeg? -- -- Er De gal?
	
-- De er forelsket, Holm!
	
-- Aa, gaa hjem og læg Dem! nej, Gu' er jeg ikke
nej, men -- -- --

-- Papa, Papa! raabte Tulle pludselig, -- dér staar
Mama oppe i Vinduet!
	
-- Ja, der staar min Kone! sagde Holm, og hans
Ansigt skinnede som en nyslaaet Toskilling. -- Det er
<sp>vores</sp> Villa! sagde han saa. Hør, gaa med ind og
spis Frokost? hun laver en aldeles knusende Sildesalat!
	
-- Nej Tak, sagde jeg, -- jeg skal videre fort.
	
-- Carl! Carl! Bordet venter! raabte Fruen, der stod
i kirsebærrødt med Crême og vinkede med et 
Lommetørklæde.
	
-- Nu kommer jeg! Nu kommer jeg! raabte Holm
tilbage. -- Aa, gaa saa med ind? saa kan De selv se,
-- -- saa skal De bare se Atelieret!
	
-- Holm, sagde jeg og saa' ham stift i Øjnene --
tilstaar De?
	
-- Ja, ja, <sp>ja</sp>! i Djævelens velsignede Skind og Ben,
jeg tilstaar det! sagde han med lysende Øjne, men
<sp>er</sp> hun ikke ogsaa storslaaet?
	
Og saa sprang han med Tulle ved Haanden ind 
gennem Havelaagen.
	
-- Jeg kommer ud og inspicerer hos Dem om et
Aar! raabte jeg efter ham.
	
-- Ja, gør det, gør det, kære Ven! lo han, -- saa
skal De faa Lov til at vugge én af mine egne!
	
Og væk var han.

*

-- Hæ, hæ! klunkede Chefen -- <sp>den</sp> var der da
mer' Mening i!
	
-- Bernina? spurgte Fruen, - hva' er Bernina for
no'et?
	
-- Men Gud, Mo'er, det er jo en Kafé inde i 
København! sagde Babyen.
	
-- Saa--aa? kommer dér mange Mennesker?
	
-- Ja--a! sagde jeg, -- der kommer alle mine 
Malerkammerater og Forfattere og Skuespillere og Bladenes
Kritici og -- -- --

-- <sp>Kritici</sp>! brummede Chefen, ja, <sp>det</sp> er I sgu
vist allesammen!
	
-- Jeg synes ogsaa, De sa'e, De ha'de nogle Vers?
spurgte Helga.
	
-- Ja--a! nikkede jeg.
	
-- Død og Pine! sagde Chefen, -- Kærlighed, hva'?
	
-- Ja netop!

Og jeg læste:




NOCTURNE


Alt Mosekonen brygger paa den dampende Eng! --
Og hør Du bitte Troldefa'r, nu skal Du i din Seng!

Og Troldefa'r han kryber under Dynen til sin Viv,
han ynder Sengevarmen, gør han, det gamle Liv.

Han kniber Mo'r i Læggen og kilder hende blidt,
hun fingrer ham i Skægget og gantes med ham lidt.

Dog Fatter bliver søvnig snart og vender sig saa smaat.
Og straks derpaa hans Næse ta'r Affære som Fagot.

Men Mutter blidt ham puffer i Bagen med sit Knæ:
Hør Troldefa'r, hør kys mig, Du! -- -- uff, sover han det Kræ!

Saa drejer ogsaa hun sig rundt, og snart i Søvnen tryg
paa deres kyske Bolster de hviler Ryg mod Ryg.

Men ude hænger Maanen og smiler rund og tyk,
og Mosekonen brygger sit koglende Bryg.

Græshoppen slaar paa Harpe langs ned ad sine Ben,
og Uglen synger Solo paa den svajende Gren.

St. Hansorme lyser mellem vaade Blomster smaa,
og Frør og Tudser kvække, og Dødningure slaa -- -- --

Og Troldens fagre Datter af Sengen smutter op
og slaar tolv Alen Sølvermor omkring sin hvide Krop.

Det gyldne Hovedhaar dækker Ryggen som et Slør,
og Kinderne bær Roser smaa, men Tæerne bær Klør.


Hun lister sig til Ruden hen og ser ved Maanens Brand
de Elverpiger danse over Mosens sorte Vand.

Og hist bag Piletrunten i Ly og Skygge staar
den unge vakre Troldknøs, hun gav sin Tro i Gaar.

Han er saa sød og dunet og bær endnu ej Horn.
Dog sligt med Tiden retter sig, det har man set tilforn.

Han kalder med sin Finger, hun svarer med sit Slør.
Saa hopper varsomt hun paa Taa hen til de gamles Dør

og kigger ind: Dér ligger de fortrolig Ryg mod Ryg
paa deres kyske Bolster og nyder Søvnen tryg.

Rask griber hun sit Regnslag, dertil de Handsker graa
og sætter kækt for Spejlet sig Chapothatten paa.

Saa Haspen af hun løfter og støder Vindvet op -- -- --
-- -- -- Da skjules Maanens Aasyn bag Møllevingens Top!

Græshopper rædsomt file langs ned ad deres Ben,
og Ugler tuder Korsang paa den svajende Gren.

St. Hansorme grine blandt dunkle Urter smaa,
og Frøer og Tudser skrige, og Dødningure slaa -- -- --

Men vips igennem Vindvet ud i Natten springer Tøjten. --
Hu--u, hej--i! Troldefa'r, Troldefa'r! nu gaar Frøknens Ære fløjten!

*
	
-- Den var meget morsom, nikkede C. O. Jessen og
strakte sig i Lænestolen. -- Men sig mig engang,
Hr. Weis, hvorfor -- -- --
	
-- Frøken Helga lovede mig i Formiddags, skyndte
jeg mig at afbryde ham med et affabelt Smil, -- at
man ikke vilde tale om det, jeg læste, før jeg var
gaaet! -- -- Ikkesandt, Frøken Helga?

-- Jo--o, sagde hun, -- det gjorde jeg, Fa'er!
Ja, dersom De vil <sp>rose</sp> mig, smilede jeg igen,
-- saa maa De <sp>gerne</sp>!

-- Næ, det vil jeg sgu 'nne love!

-- Ja--a, saa -- -- --
	
-- Skal vi ikke spille en Whist? foreslog Helga.
	
-- Jo--o! sagde jeg glad og puttede Papirerne i
Lommen.
	
Og Chefen rejste sig fra Lænestolen og kom hen til
Bordet. Sin Toddy havde han i den ene Haand, og
den anden lagde han paa min Skulder.
	
-- I er no'en sære Kabylere, I „Digtere“! sagde
han og rystede paa Hovedet. -- I bilder Jer ind at
være saa Helvedes kloge! -- -- Hva' vilde nu
være rimeligere, end at I engang imellem tog mod
Raad af en fornuftig Mand med Kone og Børn?























Oustav Wied. vii.
21






MARKED


Ær Di en <sp>Timmer</sp>svend? spør jeg!

Intet Svar.
	
-- Ær Di en <sp>Timmer</sp>svend?
	
Undertrykt Mumlen.
	
-- Na-a-i! Di ær <sp>ingen</sp> Timmersvend, for Di ær
en <sp>Kvaj</sp>, ær Di!
	
Det var Tømmermester Kejfler, der bag 
Bræddevæggen regalerede en af sine Medhjælpere med 
„begribelige Sandheder“, som han kaldte det.
	
Kejfler havde overtaget Opførelsen af Markedsboderne:
et stûrt Arbejte, et <sp>meget</sp> stûrt Arbejte, der ferlangte
Schnellighet og Geschwindikeit!
	
-- Atsch! snerrede han og dirrede af Iver, medens
hans graa Bakkenbarter rejste sig som Filspaan paa
Magnetjærn -- atsch! <sp>kann</sp> Di doch ikke <sp>se</sp>, Møller!
og Kejfler rev Brædtet ud af Hænderne paa Svenden,
der laa paa Maven oppe paa Halvtaget. -- <sp>So</sp>dan 
ligger vi det, Møller! sagde han, <sp>so</sp>dan! Sem! Sem!
skreg han derpaa, -- hvat glor Di doch <sp>nu</sp> efter?
	
Møller rakte ham Sømmene, og Mester hamrede dem
i, saa der stod Ild af Hovederne paa dem.
	
-- Kann Di nu vel sæl ligge det <sp>Tag</sp> fertick?
spurgte han saa og trillede ned af Stigen igen. -- Jaj
maa hen ock se paa den <sp>Fri</sp>dricksen hans Mackværk!
	
Og væk rullede han paa sine korte, tykke Ben ned
ad Teltgaden. Sveden sprak ham ud af Pande og

Kinder, og Skjorteærmerne var safrangule oppe under 
Armene.

-- -- -- --

Lige fra Urmager Flitners Ejendom til hen forbi 
Tobakshandler Abels Butik var der opført to Rækker 
Boder. De stod med Bagsiderne mod Apoteket og 
Raadhuset og dannede en lang, smal Gade. For begge Ender
af denne var der oprejst „Æresporte“, omvundne med
Granris og Papirsblomster, og Bodernes Forside var
man i Færd med at smykke med Grønt og Flag.
	
Byens to Gartnere, der begge hed Hansen og begge
var smaa koleriske Mandfolk med Vildskæg, sprang op
og ned ad Trappestiger med Guirlander om Halsen og
Hamre og Søm i Hænderne. De komplimenterede 
skiftevis hinanden for god Smag, medens de samtidig i Smug
søgte at aflure hinanden Fiffene.
	
Vestre Hansen og Østre Hansen kaldte man dem
efter deres Gartneriers Beliggenhed hver udenfor sin
Bysende.
	
Klokken var otte Morgen, og enkelte Bøndervogne
rumlede allerede ind over Klapbroen nede ved 
Toldbodbygningen.
	
To Lotteriboder, den ene til ti Øre Nummeret, den
anden til femogtyve, var fiks og færdige. Væggene var
behængt med Gevinster, der straalede og flimrede og
fristede: Cigarrør og Piber og Fingerringe og Glasvarer
og Broscher og Armbaand! De to Ejere gik og 
mønstrede hinandens Beholdninger, og den Tiøres Øjne
hang beundrende ved Konkurrentens Udstilling. Særlig
var der et Album i rødt Fløjl med Staallaas, som han
uafladelig tog ned af Krogen paa Væggen, bladede i,
hang op og tog ned igen.
	
-- Hvem der vinder <sp>det</sp>! sagde han.
	
-- Det ka' sgunte vindes! sagde den anden.
	
-- Naa--aa! sagde den første forstaaende.
	
Og begge Kollektører grinte og blinkede paa en 
snedig, forretningshemmelig Maade.

Oven over en Bod tæt ved Siden af Lotterierne stod
prentet med Blaakridt paa en lang Strimmel 
Karduspapir: <sp>Ægte Christiansfeldter 
Honningkager</sp>. De laa paa Disken i store Stabler Side om Side
lige fra nogle smaa skindmagre, sortebrune Lapper til
to Øre Stykket op til de smældfedeste, lysegule 
halvtredsindstyveøres Rektangler, der svedte i Morgensolen
og havde bitre Mandler i Hjørnerne.
	
Indenfor Opstillingen sad en svær gammel Dame
med Straahat og Halvhandsker. Hun strikkede paa en
Uldtrøje, medens hendes Blik samtidig omfattede hver
enkelt Kage, holdt Øje med Strikkepindene og 
spejdede ud i Rummet efter Kunder.
	
Tømrer Kejfler kom dryppende af Sved ned gennem
Teltgaden. Han havde Sømkasser under Armene og
Hamre, Økser og Vridbor i Hænderne. Hatten sad ham
nede i Nakken, og hans Ansigt skinnede matrødt som
en opgaaende Fuldmaane. Bag ham slæbte Møller og
Fridricksen sig langsomt af Sted, skjulte under 
Lægtesplinter og Bræddestumper.
	
-- Nu kan di Bønder komme for <sp>maj</sp>! sagde 
Kejfler og nikkede til hver den, der saa' paa ham. -- Vi
ær fertig, sagde han, -- det ær en ubegribeli' Sandhed:
Møller Fridricksen og jaj ær fertig!
	
To Bønderkoner svingede ind under Papirsblomsterne
nede ved Urmager Flitners. De holdt sig midt ad 
Gaden og var iført brune Hvergarnskjoler, franske Sjaler
og askegraa Traadhandsker.
	
Manden med femogtyveøres Lotteriet fór ind bag sin
Disk.
	
-- Her er det, Di skal hen, mine smaa Damer!
skreg han med hæs Fistel, -- her er Jordens heldigste
Kollisjon! noget lignende har ikke været set siden 
Verdens Skabelse! Koster kun femogtyve Øre, og Di faar
<sp>hver</sp> Gang en Gevinst, der er vurderet til mindst to
Kroner! Lidt muntert, lidt muntert, mine smaa Damer!
Lapperne i Posen, og Di maa la' Kærresten købe en
ung Hest for at slæve Gevinsterne hjem! <sp>Væs'a'ti</sp>',
<sp>væs'a'ti</sp>'! Pengene gror hver Dag ude paa Marken,
og Vorherre la'r Køerne faa Trillingerne, uden a' di først
behøver og ta' Tyr!
	
Konerne puffede hinanden i Siden og gik fnisende forbi.
	
-- Dér er Honningka'er, Sofie! sagde den ene og
pegede.
	
-- Ja--a, det æ der nok, sagde den anden.
	
-- Ska' vi ta' vos hver no'en?
	
-- Ja--a, la' vos <sp>det</sp>.
	
Madammen i Teltet rejste sig og lagde Strikketøjet
bort.
	
-- Hva' koster di smaa dér? spurgte den første Kone.
	
-- To Øre Stykket.
	
-- Ska' vi ta' a' dem, Sofie?
	
-- Ja--a, la' vos <sp>det</sp>, sagde Sofie.
	
-- Hvormange? spurgte Madamen.
	
-- Fæ-æ-m, sagde den ordførende. -- Hvormange
ve Du ha', Sofie?
	
-- Ja--a, jæ ska' da aa ha' fæ-æ-m.
	
Madammen strakte Armene frem over Bordet og talte
fem Honningkager af med hver Haand.
	 
-- Skal di pakkes ind? spurgte hun.
	
-- Næ--i, jeg spisser dem da ellers med det 
samme! sagde den første Kone. -- Ska' Du ha' dine 
pakket ind, Sofie?
	
-- Næ--i, jæ spisser dem sgu da ellers ossensaa
med det samme! sagde Sofie.
	
Og Madammen fik udbetalt to Tiøter, som hun 
spyttede paa, forinden hun puttede dem i Lommen.

-- -- -- --
	
Østre Hansen og Vestre Hansen var færdig med 
Dekorationerne og gik hjemad gennem hver sin Æreport.
	
Lange Rækker af Vogne kom kørende over 
Klapbroen og gennem Tolderporten. De tykmavede Heste
huggede Hovene tungt ned i Stenbroen, og Bønderne
sad tæt sammenpressede, tre--fire paa hvert Sæde, og
svedte forventningsfuldt i Kisteklæderne. Og udenfor
Butiksdørene stod Købmændene i Morgensko og lang
Pibe og hilste hver paa sine Kunder, alt som Vognene
svingede ind i de respektive Gaarde.
	
Alle Boderne var nu fulde af vimse Ekspedienter,
Mand, Kone og Døtre stod med Hænderne støttet mod
Disken og stirrede glubsk efter Købere.
	
-- Har Du faaet Handsel? raabte Kobbersmed 
Bømler tværs over Teltgaden til Blikkenslager Blitz. Bømler
havde solgt to Kaffekander og et Petroleumsapparat.
	
-- Gu' har jeg ikkenikkenej! sagde Blitz indædt
gemytlig.
	
Den stedlige Vett-Wessel havde fordelt sig i ikke
mindre end to Boder, én med Hvidevarer og én med
Kjoletøjer, Hatte og Parasoller. Her gik Handelen 
allerede livlig, og de barhovede Svende sprang hvert 
Øjeblik hjem til Butikken for at hente Forstærkning af
Baand, Blomster og alskens vidunderlige Fugle.
	
Flere og flere Vogne kom kørende, og det begyndte
at knibe med Plads til Hestene.
	
Begge Politibetjentene havde iført sig Uniform og
færdedes med tykke Stokke og naadige Nik gennem
Mængden.
	
Bønderpigerne drog Haand i Haand op og ned ad
Gaden, og naar to Rækker mødte hinanden, standsede
de og spærrede Færdselen:
	
-- Go' Da-a-v, Kestine! er Du aa kommen til 
Marked i Dav?
	
-- Go' Da-a-v, Marie! ja--a, jæ æ sgu saa!
	
Hermed stoppede Konversationen, og Kestinerne og
Marierne stod og gloede hjælpeløst ud i Luften og
fingrede forlegent ved hinandens Udsmykning, indtil en
Flok livslystne Drenge fra en af Byens Skoler fór 
hujende ind mellem Rækkerne og adsplittede Pigerne, der
fløj ind over Rendestenene med smaa skræppende
Skrig.

-- -- -- --

Nede paa Gaasetorvet foran „Skandinavien“ havde
Kunstnerne opslaaet deres Sejldugstelte. Her optraadte
<sp>Frøken Blanca</sp>, der hver halve Time kæmpede med
<sp>tre siberiske Ulve</sp>. Og <sp>Den indfødte 
Negerkaravane</sp>, der i Nationaldragt opførte deres 
Krigsdanse, røg Fredspiber og legede huslige Lege, „alt i
et højtæret Publikums Paasyn“. <sp>Hundemennesket</sp>,
<sp>Hr. Schreiber</sp>, der blev bedækket med en Art Dun
ved Indtrædelsen i sit tredje Aar, og som taler fire
levende Sprog, men ellers er fuldstændig normal. 
<sp>Krestine Poulsen</sp> født i Nykøbing paa Mors: Dette
mærkværdige Barn vejede ved Fødselen kun 6 Pund,
men vejer nu 14 Maaneder gammel 60 Pund og 
maaler over Brystet 28 Tommer. <sp>To Løver i Kamp om
en Lama</sp>! Fem fritsvævende <sp>Kakaduer</sp>, en 
<sp>Krokodille</sp> og to <sp>Brilleslanger</sp> fra det nordlige 
Vestindien! Otte <sp>hvide Mus</sp>, der arbejder paa en 
Vindmølle, et <sp>Svin med tvende Haler</sp> og en 
<sp>udstoppet Orangutang</sp>, der ser lyslevende ud 
igennem sine Øjne.

-- -- -- --
	
Henne skraas for Slagter Mathisens Sted drejede en
enbenet Krigsmand med Medalje og Jærnhaand paa
Lirekasse.
	
Bønderne stimlede sammen om ham, thi inde i 
Kassen dansede nydelige Dukker i Florsskørter rundt med
Kavalerer i franske Officersuniformer fra den store 
Napoleons Tid, og lige foran, yderst ude ved Kanten af
Kassen, stod en mekanisk Matros med Hatten i 
Haanden. Han indkasserede Pengene, og hvergang en Toøre
raslede ham ned i Hatten, sænkede han durkdreven sin
behaarede Underkæbe og slyngede Mønten ned i sin
Hals. Saa lukkede han Munden igen, og Skillingen gled
ham bagud under Jakken og dumpede ned i en lille
dertil henstillet Træpotte med ét Øre.
	
Bønderne raabte hver Gang Hurra, og Liremanden
slap Drevet og hilste militærisk med sin resterende
Kødhaand. Hvorpaa han med Jærnhaand fiskede 
Pengene op af Potten og kørte videre paa Melodien.

-- -- -- --
	
Byens Honoratiores sidder efter Frokosten i klædelig
Formiddagspuds bag Ruderne og ser med et 
overbærende og medynksfuldt Smil ud paa den larmende Hob.
	
Af og til stryger en enkelt Frue, iført nyt Overstykke
og Hat med flækket Papegøje, ned gennem Gaden.
Bønderne viger til Side, og Fruens Hals krummer sig,
og hendes Bringe svulmer under Koners og Pigers 
maabende Beundring.
	
Kun Fru Stiftsfysikus blander sig i Mængden. Hun
føler sig hjemme som paa Dyrehavsbakken en 
Søndageftermiddag.
	
-- Publikum er et <sp>andet</sp>, siger hun til Kapellan
Langsted, -- men Stemningen, <sp>Stemningen</sp>, kære
Ven! Jeg <sp>elsker</sp> Folket i Bevægelse!
	
Og Kapellanen nikker og slaar med to fugtige 
Fingerspidser Støvet af Opslaget paa sin Diplomatfrakke.

-- -- -- --

Nu hænger Solen lige over Apoteket, og over 
Torvet bølger en tyk Em af Sved og Tobak. En muggen
Lugt af vintergemte Klæder trænger ind gennem 
Vinduerne, og Fruerne forlader Værelserne til Gaderne og
trækker sig tilbage til Spisestuerne eller ned i Havernes
Lysthuse, bevæbnede med Romaner fra Læsetasken og
uhyre Flacons Esprit de Valdemar.
	
Klokken er tolv, og Beværtningerne fyldes af 
hungrige Bønder, der sidder med Hattene paa og synger
og ler og tramper og slaar i Bordene, saa Tallerkener
og Flasker danser, og den enlige Opvarter i vanvittig
Tjenesteiver affører sig Frakke og Vest.
	
Omme i „Anlæget“ lejrer sig paa Bænke og ned
ad Skrænter de mere økonomiske Naturer og haler op
af Baglommer og frem af Tørklæder den medbragte
Levemaade. Smørret er smeltet, og Osten „vender Ben“,
og „Fjordbys Folkeblad“, der har været svøbt om 
Varerne, glinser fedtet i Solen som det transparente Papir
paa de kulørte Lamper nede omkring Dansepladsen i
„Brudesengen“.
	
Og rundt i Boderne sluger de gispende Ekspedienter
Middagsmaden, der i Dagens Anledning bliver serveret
i Blikspande og Skylleskaale.
	
Men Fru Stiftsfysikus har udvalgt sig ti Friskolebørn,
som hun tager med ind at se paa Frøken Blanca, der
trods Middagspavsen lader forkynde, at netop <sp>nu</sp> agter
hun igen at kæmpe med tre siberiske Ulve.

*

Og Solen glider langsomt henover Himlen og daler
ned bag Fæstningsterrænets høje Træer.

-- -- -- --

Omme paa Dansepladsen lyder Musikkens lokkende
Toner, og Karrusellen i Bogbinder Mühlenbergs Gaard
fyldes og tømmes hvert femte Minut.
	
-- Bumbummelum hy, hy! siger Stiftsfysikus, som
paa sin Hustrus indstændige Bønner har styrtet sig ud
i Folkehavet, -- bumbummelum hy, hy! nu gaar <sp>jeg</sp>
sgu hjem, Alvilda!
	
Men Fruen fylder en Kane med snavsede Unger og
sætter sig selv midt iblandt dem og kører rundt to Ture
i Træk.

-- -- -- --

Dybere og dybere daler Solen. Lamperne tændes rundt
i Boderne, og Karlenes Arme lægger sig tættere om
Pigernes Midjer. Madammerne tager Sjaler paa, og ældre
duknakkede Mænd lister sig stille ind i Skænkestuerne.

-- -- -- -- 

Under Gaslygten ved Foden af Apotekets høje Trappe
staar en Mand og gnider paa en Violin og synger:

<poem>Nu vil jeg fortælle min Skæbne saa tung,
den har mig forfulgt, siden at jeg var ung,
mit Øje var mat og fordunklet mit Blik,
og den Gang jeg da i mit tolvte Aar gik.

Min Moder til Lejet laa lænket saa haardt,
og Aarene svandt sent i Lidelser bort,
hun laa i sin Seng af hele Aar ti,
før Gud løste op, og før Alt var forbi.

I Folk, som kan se at fortjene jert Brød,
o, giv mig en Skærv i min grusomme Nød,
min Sang er det eneste, hvormed jeg maa
fortjene mit Brød, for at Livet kan gaa.

De Blomster i Enge jeg skue ej kan,
i Mørke jeg vandrer, jeg fattige Mand,
den Verden saa skøn for mig findes ej,
saa sorgfuld og tung er for mig Livets Vej.</poem>

Saaledes sang han og filede løs paa Violinen. Og
gamle rokkende Morliller med Ansigter, der var gule
og rynkede som vintergemte Gravenstener, kom 
trippende frem fra Mængden og stak ham med rystende
Fingre en Femøre i Haanden.
	
Saa lød der paa én Gang vilde Raab og Sang og
Skrig og Larm af Trommer.
	
Det var den indfødte Negerkaravanes syv 
Medlemmer, der i Nationaldragt drog gennem Gaderne for at
lokke Publikum til Huse. De havde høje spraglede
Fjerkroner paa Hovederne, Ringe i Ørerne og Ring
i Næsen og var bevæbnet med Buer og Pile og 
favnelange Spyd. Og de grinede saa fælt med deres hvide
Tænder og sparkede saaledes ud i deres 
Svømmebukser, at flere Bønderpiger sank hvinende om i 
Armene paa de nærmeststaaende Kavalerer, medens
hylende Børn rædselsslagne borede Hovederne ind i de
mødrene Maver.
	
Saa drog Toget forbi, og Mængden fulgte efter, og
ene under Gaslygten ved Apotekets høje Trappe stod
den blinde Spillemand og begyndte ufortrøden for fra
paa sin metriske Klage.





UNGDOM OG USKYLD

I


Det var den Sommer, Georg fyldte sit femtende Aar,
at han en Dag straks efter Frokost begav sig paa
Vej til en Skov, der laa tre Mil borte fra hans 
Forældres Gaard.
	
Han holdt af at gaa lange Ture den Gang. Der var
saadan en underlig Uro over ham, han kunde ikke slaa
sig til Ro noget Sted. Med en Hasselkæp i Haanden
og en Botaniserkasse paa Ryggen drev han ofte hele
Dage omkring i Skovene og ved Stranden og i de 
ensomme Dalsænkninger mellem Bakkerne. Han samlede
Blomster og Insekter og Fugleæg. Eller han sad paa en
Bakketop med Hagen støttet i Hænderne, eller laa under
et Træ og stirrede op mellem Bladene. Han aflagde
Besøg hos Husmændene og Bønderne i flere Miles
Omkreds og blev ikke saa sjældent Natten over hos
dem og kom først hjem den næste Formiddag.
	
Han havde i Dag bestemt sig for Vesterskoven, der
laa ude ved Fjorden en halv Mils Vej paa den anden
Side Landsbyen Udbylille. Husjomfruen havde fyldt
hans Kasse med Sigtebrød og Franskbrød og stukket
ham en lille Flaske Kirsebærvin i Lommen. Og efter at
han paa en diskret Maade havde forsynet sig med fire
af sin Faders de bedste Cigarer, travede han af Sted.
	
Allerede en Fjerdingvej udenfor Gaarden mødte han
en ældre Bondemand, der kørte i en brunmalet
Fjælevogn, hvis Hjul og Bund var aldeles graa af utallige
Aars Vejsnavs. Manden spurgte Georg, om han vilde
„ave“ med, og Drengen satte sig op til ham paa 
Agebrædtet. Medens de luntede saa smaat af Sted, og 
Vognen rumlede og raslede og knagede og vrikkede, saa
Georg var nær ved at faa Sting i Siden, fortalte Bonden
en lang og sørgelig Historie om sin Hest, der baade
havde Stengalle og Harespat og havde faaet begge Dele
i Løbet af mindre end fjorten Dage, „li'e“ paa en Studs
akkurat samme Sommer, som Kesten Buks hun døde.“
-- Drengen lyttede andægtig til Beretningen og 
betragtede Hesten, der var mager som et Sengelad og som
stadig hev paa det fjærmer Bagben og trak det op i
Vejret, som om den traadte paa gloende Jærn. Og han
blev greben af Medlidenhed med Dyret og gav Manden
en Cigar.
	
Da de naaede frem til Gaarden, hvor Bonden boede,
bød han til Gengæld Georg indenfor. Og her blev han
saa trakteret med gammelt Øl og to tommetykke 
Pandekager med Smør paa.
	
Han spiste og drak og ofrede nok en Cigar, sagde
Tak for god Beværtning og vandrede videre.
	
Og Solen skinnede og Lærkerne sang, og Enghøet
stod i Stakke og duftede, og alt var, som det skulde
være.
	
Da han var kommet gennem Udbylille, bøjede han
om ad en Sidevej for at aflægge et Besøg hos Karen
Stuepiges Forældre, gamle Rasmus Bang og hans Kone,
Stine Lagkage, som de kaldte hende, fordi hun engang
i en snæver Vending havde delt Seng sammen med to
Mandfolk. Men den ene var da hendes Mand, og den
anden hans Broder, saa det blev jo i Familien.
	
Huset laa noget afsides nede mellem to store Bakker
ude i Nærheden af Stranden. Foran det var et 
grønmalet Stakit, tømret sammen af smaa tilspidsede 
Lægtestumper og ikke højere, end at en stor Græshoppe kunde sætte
over det. Selve Huset var hvidkalket med blaamalede
Vinduesrammer og en rødbrun Dobbeltdør mod Vejsiden.
Der hørte en Have til med gamle Æble- og Pæretræer
og Masser af Ribs- og Stikkelsbærbuske, der om 
Sommeren var dyngende fulde af Frugt.
	
Georg havde været en hyppig Gæst hos Rasmus og
Stine lige siden det Aar, deres ældste Datter, Karen,
kom til at tjene hjemme paa Gaarden. De laante ofte
om Søndagene den lille Fjedervogn og Malkehoppen,
og saa kørte han og Karen paa Gæsteri hos Familien i
Udby.
	
Karen havde en Søster, der hed Marie, en sød, lille,
buttet én med en rød fugtig Mund og lyseblaa, leende
Øjne. Hun var et halvt Aars Tid yngre end Georg, og
de to fik Lov at spise Ribs og Stikkelsbær ude i Haven,
saa deres Maver blev ganske toppede. Og de gik 
sammen ind og saa' paa Koen og Grisen og hjalp hinanden
til Rette, naar der skulde besørges et eller andet lille
Privatærinde. Eller de legede sammen oppe paa Bakkerne
og lod sig trimle ned af Skraaningerne med hinanden
om Livet.

Selv efter at Georg var kommet ud paa Realskolen
i Købstaden og havde faaet lange Bukser paa, kørte
han i Ferierne med Karen hjem til hendes Forældre. Og
den lille Marie, der nu var bleven stor med svære 
Lemmer og Haaret i en Kringle, var lige saa gode Venner
med ham som før, og man kaldte dem Kærestefolkene,
hvad der fik dem begge til at fnise.
	
Denne Sommer gik Børnene „op at læse“ og skulde
konfirmeres til Oktober. Derfor gik Marie med Strømper
paa, hvad hun ellers ikke plejede paa den Tid af Aaret.
	
Da Georg nærmede sig Havelaagen, kom Familiens
lille, langhaarede Hund trillende ud imod ham. Den var
ikke større end en god Haandfuld uvasket Faareuld, og
dens Gøen var skinger i Lyden som en Barnetrompet.
	
-- Perle! Perle! kaldte Drengen. Og Hunden lugtede
til hans Benklæder og kendte ham.
	
Inde i Stuen sad Rasmus og Stine og Marie og
søbede Sulevælling, alle tre af samme Fad. Georg fik 
øjeblikkelig en Træske med og huggede ind paa Vællingen.

Marie var glad og leende som altid og skubbede de 
fedeste Svedsker over til Gæsten, medens Rasmus 
nikkede polisk til sin Kone og kneb hende i Siden, saa
hun tilsidst blev arrig og daskede ham over Fingrene 
med Skeen og mente, at „Saten vist red ham.“ 

I Anledning af Georgs Besøg skulde der laves Kaffe. 
Og medens Stine gik ude i Køkkenet og syslede med 
Kedlen, og Rasmus sad i Kakkelovnskrogen og blinkede
som en Slørugle, løb Børnene ned i Haven.

Marie var rent ellevild i Dag. Hun gjorde Nar af 
Georgs lange Bukser og sagde, at han kunde laane 
hende det halve af dem. Hvortil hun kneb ham i
Bagdelen og rev de halvmodne Stikkelsbær af Buskene og 
kastede ham i Hovedet.

Saa vilde hun se hans Seler. Og da han knappede 
Vesten op for at vise hende dem, tog hun fat i 
Skjorten foran paa hans Mave og halede den ud i en lang
Tut. 

Lidt efter spurgte hun ham, hvad han havde i den 
grønne Kasse. Og Drengen maatte hente den, og hun 
fik sig et Par Stykker Franskbrød med Rullepølse og
en Slurk Kirsebærvin.

Da Stine raabte fra Døren, at Kaffen var færdig, løb 
de omkap op gennem Haven. Georg var galant og lod 
Marie faa Forspring, men holdt hende dog fast i
Kjolen, for at hun ikke skulde komme altfor langt forud. 
Og Kjolen strammede sig om hendes Ben op over 
hendes Knæ, hvor de røde Hoser var bundet fast med
Sejlgarn. Og han saa et Stykke af hendes hvide Ben 
og syntes, at det saa net ud ved Siden af de røde 
Strømper. Han sagde til hende, at det lignede
Dannebrog. Og hun lo og sparkede bag ud, saa at en af 
hendes Træsko fløj langt ind mellem  Kartoflerne.

Stine skændte, men Rasmus stod indenfor Vinduet og
kneb det ene Øje sammem og dampede og smilede og
lignede en eviggiad Fuldmaane bag Aftentaage.
	
Da Børnene lidt efter kom ind, ophedede og med
skinnende Øjne, sad de gamle allerede midt i Kaffen.
	
Der var kun den eneste Stue. Næsten hele dens ene
Halvdel var optaget af to store, rummelige Senge. Over
den ene hang der som Sengebaand et Stykke Reb, der
var fastgjort til et tykhodet Søm i Loftet og omviklet
med en Strimmel rødt uldent Tøj. Den anden Seng var
lige saa stor, men uden Sengebaand. Til Gengæld var
der paa Indersiden af Benenden fastklæbet to stærkt 
kolorerede Billeder fra Gebrüder Fiedler i Berlin. Det ene
forestillede Jesus Kristus i himmelblaa Rjortel og med
opløftet Pegefinger og et antikt Messingfad i Nakken.
	
Det andet en Tigerjagt i det sydlige Bengalen. Her
laa Marie alene nu. Men før Karen kom ud at tjene,
havde hun delt Pladsen med hende. -- -- Og saa var
der i Stuen et Bord og en Kakkelovn og en grønmalet
Kiste med hvælvet Laag og Rosenguirlander, samt tre
Træstole. Rundt paa Væggene hang et Vaskebrædt, en
Barberkniv og et Par graablaa Hvergarns Bukser. Og i
den ene Dørkam stak der et langt svindsottigt Søm uden
Hovede, men hvorpaa der hang et Vridbor, et Pølsehorn
og et Nøgle sort Uldgarn.
	
-- Det er svært saa den Dreng vokser! sagde 
Rasmus, der sad paa Kisten med Kaffekoppen staaende i
Vindueskarmen.
	
-- Ja--a, sagde Stine og suttede eftertænksomt paa
Kandissen, -- men i den Alder æder di ossensaa for to!
-- -- Ska' Du 'nne ha' en Kop til, Georg?
	
-- Jo Tak.
	
-- Nu bli'er Du vel hos Marie i Dav? spurgte 
Rasmus.
	
-- Næi, sagde Georg, -- jeg skal ud i Vestenskoven
og botanisere.

-- Naa--aa, ska' Du det! nikkede Rasmus med 
Højagtelse. -- Men det er sgu da trist nok for Kæresten
ihæhæ! tilføjede han og smaaklukkede ned i 
Kaffekoppen.
	
Marie saa' hen paa Georg og fniste.
	
-- Du er et godt Fjolsefaar! sagde Stine og daskede
Manden over Armen.
	
-- Her har Du lidt og tørre Øjenvandet med! 
vedblev Rasmus og stak et Stykke Sukker hen mod 
Datteren.
	
-- Hold dog din Kæje, Rasmus! skældte Stine. --
I ska' 'nne bry'e Jer om <sp>ham</sp>, Børn! tilføjede hun 
beroligende -- han præker, som Vorherre har gi'et ham
Forstand til!

-- -- -- --

Før Georg tog Afsked, var Marie og han ude i 
Haven igen. Og hun fyldte hans Lommer med halvmodne
Stikkelsbær og grønne Æbler.
	
Da de stod nede ved Laagen efter at han havde sagt
Farvel til de gamle, fingrede Marie ved hans blanke
Staalurkæde og sagde:
	
-- La' mig se din Klokke, Georg.
	
Og han halede med Selvfølelse sit Lommeur frem.
	
-- Er det Søl'? spurgte hun.
	
-- Det er det!
	
-- Ja for Fa'ers det er a' Tobak.
	
-- Næi, sagde han belærende, -- <sp>Tom</sp>bak hedder
det!
	
-- Naa--aa. -- -- Faar jeg saaden et a' Dig til
vort Bryllup? -- kom det lidt efter, medens hun kiggede
fra Siden op paa ham, polisk som Faderen.
	
-- Det skal Du faa! sagde han og kneb hende i
Kinden, ligesom han havde set Kusken gøre ved 
Kokkepigen. -- Kys mig! sagde han saa.
	
-- Du er da nok taaveli'! lo hun og slog ham over
Fingrene. -- Naa fa'vel, Georg! sagde hun og missede
ham ind i Ansigtet med sine blaa Øjne.
	
-- Du skal kysse mig først! blev han ved og tog
fat om hende med begge Hænder.

-- Du er rent galen, Dreng! lo hun og bøjede 
Hovedet bort.

Men han fik dog alligevel Lov til at kysse hende.

Hvorefter hun spyttede og tørrede sig om Munden
med Bagen af Haanden.
	
Og saa sagde hun igen:
	
-- Naa, Fa'vel, Georg!
	
-- Farvel, Marie!
	
Hun stod lidt og saa' ned. Saa hævede hun 
pludselig Hovedet:
	
-- Du ku' dov ellers gerne gi' mig et Stykke til med
Pølse! sagde hun.

-- Ja--a! sagde han galant og lagde Madkassen op
paa det grønbenede Stakit og fandt et Stykke Pølsemad
frem.
	
Hun spiste det graadigt.
	
-- Fa'vel, Georg! nikkede hun med Munden fuld af
Mad. -- Hils Karen!

-- Farvel, Marie! sagde han og tog til Kasketten.
-- Det skal jeg.
	
Og saa gik hun op mod Huset, og han drejede om
ad Stien forbi Kristjan Petersens Engstykke og fulgte
Vejen ind mellem Bakkerne.
	
Da han naaede ned til Fjorden, gik han Fod for Fod
langs Yderstranden og samlede op alle de Stumper af
„Vættelys“, han kunde finde. Dem puttede han ned i
Kassen til Maden. Han spiste nogle Stikkelsbær og
smed Skallerne ud i Vandet, hvor de laa et Øjeblik og
vuggede og saa gik til Bunds. Et Par Æbler bed han
i, men de var altfor sure.
	
Henne paa en Jordvold stod en Ko og tyggede Drøv
og gloede nysgerrig paa Drengen. Han gik hen til den
og bød den en Haandfuld Æbler. Men den lagde Halen
op langs Ryggen som en Krumstav og bissede rundt i
Tøjret og vendte det hvide ud af Øjnene. Saa gav 
Georg sig til at bombardere den med Resten af Æblerne,

indtil den blev uhelbredelig sindssyg, og saa løb han
sin Vej.
	
Straks han kom ind i Skoven, lagde han sig under
et Træ. Han var træt og søvnig og fortrød, at han ikke
var bleven hos Marie. Han syntes næsten, han længtes
efter hende. Blomster gad han ikke gaa rundt og samle,
og saa satte han sig over Ende og gav sig til at spise
Resten af Maden og drikke, hvad der var tilbage i 
Flasken. Derpaa tændte han en Cigar og lagde sig paa
Ryggen og stirrede op i Træet.
	
Ti Dage var der gaaet af Ferien, saa var der 
femogtyve igen. -- Jomfru Mikkelsen kunde gerne ha' gi'et
ham noget mere Mad med og noget mere Kirsebærvin.
-- -- Det var underligt, at Marie bandt sine Strømper
med Sejlgarn! og saa havde hun ingen Bukser paa! --
-- Dér fløj en Skovdue!	-- -- -- Nu gik 
Engelsklæreren nok og stak Næsen i Vejret ovre i London, den
Vigtigper, -- -- -- Sikke no'et pænt hvidt Kød, Marie
ha'de! -- -- -- -- Man blev søvnig af at høre paa
det tossede Vand derude -- -- -- -- -- -- -- -- 

Han gabede og lagde Cigaren fra sig i Græsset.

Saa drejede han sig om paa Siden, lagde Hovedet
ned paa Armen og lukkede Øjnene.
	
Og to Minutter efter sov han.

	
Han vaagnede igen, ved at en stor tung Regndraabe
faldt ned paa hans ene Øre og trillede ham langs ned
ad Halsen, ned under Skjortelinningen.

-- Hva' er <sp>det</sp>? sagde han højt.
	
Han fór i en Fart over Ende og stirrede sig 
forvildet omkring:
	
Solen var borte, og det blæste koldt og regnede og
var næsten mørkt.
	
Han saa' paa Uhret:
	
-- Halv ti! Næ--i dog! hans Uhr maatte gaa altfor
stærkt! Men mørkt var det skam!
	
Han kom hurtig paa Benene, og tog Botaniserkassen
op og lagde Remmen over Skulderen. Saa sparkede han
til Cigaren, der laa i Græsset, og skyndte sig af Sted
ned ad Vejen.
	
Men pludselig sprang han ind over Grøften og tog
fat paa at løbe op over Bakkerne ad Rasmus Bangs Hus
til. Botaniserkassen dunkede ham i Ryggen, og 
Vættelysene i den raslede. Han fik drejet den om paa Siden
og klemte den fast ind til sig med den venstre Arm.
Saa løb han igen.
	
Nu havde han faaet Vinden paa Siden, og Regnen
piskede ind gennem hans Tøj. Først mærkede han det
paa den venstre Arm, der var krummet om Kassen.
Derpaa langs ned ad det venstre Bukseben. Og han
hørte Vandet spytte inde i Skoene for hvert Skridt, han
tog.
	
Han løb stærkere til. Men den vaade Jord klinede
sig til hans Skosaaler, og han jog undertiden Fødderne
ned i Vandpytterne, saa Snavset sprøjtede op omkring
ham. Engang faldt han, saa lang han var, og da var
han lige ved at skrige.
	
Det blev mørkere og mørkere, og Regnen sivede ned
af Bakkeskraaningen med en underlig hvislende Lyd.
Omsider naaede han dog ud paa Kristjan Petersens Vej,
der førte lige ned forbi Rasmus Bangs Hus. Han kendte
Vejen paa de to høje Popler henne ved Stenkisten. --
-- -- Og dér kom han forbi Tørveskuret! Og dér var
Engstykket! Og dér laa Huset!
	
Men nu var han ogsaa saa gennemblødt, at Bukserne
klæbede sig fast til Benene paa ham, hvergang han tog
et Skridt. Og Regnen sivede og boblede og hvislede
paa Jorden under ham, og raslede ned mellem Bladene
oppe i Trætoppene. Og han havde tilsidst ingen anden
Tanke i Hovedet end at komme i Hus.
	
Han løb op gennem Haven lige op til Døren og slog
løs paa den.
	
-- Hva'? hva'? hvem er <sp>det</sp>? hørte han Rasmus
raabe indenfor Vinduerne.

Men Georg svarede ikke, han hamrede bare løs igen,
for nu var han naaet til det Punkt, at han følte en
mystisk Frygt for Regnen. Han syntes, at den rislede
og hvislede omkring ham for at gøre ham Fortræd. Han
trippede, saa angest var han.
	
Endelig lød der Trin i den stenlagte Forstue.

-- Hvem er det? spurgte Stines Stemme.
	
-- Det er mig! sagde Drengen, og Tænderne dansede
i Munden paa ham.
	
-- Ih du fre'sens! udbrød Stine forfærdet, -- det er
ri'ti' ordentli' <sp>Georg</sp>, Rasmus!
	
-- Jamen, saa luk ham dov op! sagde Rasmus inde
fra Stuen.
	
Krogen blev lettet af, og Døren blev aabnet. Og
Georg saa' Stine Lagkage staa der i Særk og Klokke
og med Tøfler paa de nøgne Fødder.
	
-- Men Gu' dov, Georg! sagde hun.
	
-- Maa jeg ikke -- -- være hos -- -- Jer -- --
i Nat? bad Drengen, hans Stemme knækkede, som om
han var ved at briste i Graad.
	
-- Kom dov indenfor! sagde Stine og halede ham
ind i Forstuen med en lang, mager Stilk af en Arm. --
Fø--i, hvor Du er vaa'! sagde hun.
	
-- Har Du 'nne et Lys, Stine? spurgte Rasmus. Og
Georg kunde høre, at han laa henne i Sengen.
	
-- Næ jeg har sgu 'nne! sagde hun, -- hvem erin're
<sp>det</sp> om Sommeren!

-- Er Du vaa', min Dreng? spurgte Rasmus deltagende.
	
-- Ja--a, sagde Drengen, og nu græd han for Alvor.
	
-- Se og faa Klæ'erne a' ham! kommanderede den
gamle henne fra Sengen.
	
Georg begyndte selv at klæde sig af, men han kunde
ikke faa det vaade Tøj til at makke Ret. Saa lod Stine
ham sætte sig paa en Stol og knappede op og trak
Trøjen af ham og Vesten og Bukserne og Sko og
Strømper.
	
-- Skjorten er sgu ossensaa vaa'! sagde hun.

-- Du ka' jo' ta' en a' Maries Særke! raadede 
Rasmus.
	
Og Stine gik hen til Kisten og fandt en Særk frem.

-- Træk saa Skjorten a' Dig! sagde hun til Georg.
	
Men Drengen protesterede.
	
-- Aa Slu'er! sagde hun resolut og halede selv 
Skjorten op over Hovedet paa ham. Derpaa iførte hun ham
Særken, der ikke naaede længer end til midt paa hans
Laar. -- Se saa og kom op i Seng med Dig! sagde
hun og gav ham et venskabeligt Dask i Ryggen.
	
-- I hva' for en Seng? spurgte Drengen sagte.
	
-- Kæ, hæ! klukkede Rasmus og gottede sig, --
han sjekkenerer sig sgu for at ligge ve' Kærresten!
	
-- Du er da vel ikke for naabel til a' sove hos
Tøsen? spurgte Stine fornærmet.
	
Og da Georg endnu stod tøvende, slog hun rask
Overdynen paa Maries Seng til Side, tog Drengen paa
Armene og puttede ham ned til hende.

-- Hva' er <sp>det</sp>? mumlede Pigebarnet i Halvsøvne.
	
-- Det ska' Du 'nne kere Dig no'et om! sagde Stine
og pakkede Dynen ned om Børnene, -- sov Du bare
fort videre!
	
-- Læg Dig godt ind ve' hinne, a' Du ka' faa Varme
i Kroppen! sagde Rasmus og gabede, saa det knagede
i Kæbeleddene. -- Jeg er sgu søvnig! sagde han. --
Det er vel bedst, a' Du hænger Tøjet ud i Køkkenet,
Stine? blev han ved. -- -- Aa ja, ja, <sp>ja</sp>! gabede han
endnu vildere end før. -- Der gik <sp>den</sp>! sagde han
saa og slap en Vind.
	
-- Er det Dig, Karen? spurgte Marie stadig halvt
sovende. -- Hvorfor ryster Du <sp>saadan</sp>?
	
-- Jeg fryser! hviskede Drengen.
	
-- Læg Dig op til mig, mumlede hun og bøjede sin
Krop hen mod hans, -- for jeg er da varm nok!
	
Georg listede et Ben hen til hendes og følte Varmen
fra hendes Legme glide over i sit, og han syntes, det
var rart. Han laa med aabne Øjne og stirrede ud i
Mørket og saa' en Mængde røde og gule Orme surre
rundt lige foran sig. Han hørte Stine sjokke paa de
bare Fødder frem og tilbage mellem Stuen og Køkkenet.
Regnen prikkede mod Ruderne og dryppede ned fra
Tagskæget, og Blæsten sang i Æbletræerne ude i Haven.
	
-- Er Du 'nne snart fær'i, Stine? snøvlede Rasmus
og vendte sig i Sengen, saa den knagede.
	
Marie bevægede sin ene Arm og lod den glide ned
langs Georgs Ryg. Han gyste og krøb nærmere ind til
hende.
	
En Bjælke knagede oppe i Loftet. En Mus peb et
eller andet Sted under Gulvet. Stine kom ind og 
lukkede Døren og krøb i Seng. Og saa blev alt stille.
Kun Blæsten og Regnen spillede videre -- men langt,
langt borte.
	
Georg havde lukket Øjnene og laa og smilede. Lige
fra han var ganske lille, var dette Smil kommet listende
frem paa hans Ansigt, naar han havde faaet trukket 
Dynen over sig og skudret sig tilrette i Sengen. Det var et
bredt og inderlig fornøjet Smil, der undertiden, som nu
i Aften for Eksempel, kunde vokse ud til en stille 
velbehagelig, kildrende Klukken.
	
-- Hi, hi! sagde han og borede sin Krop tæt ind
til Maries - hi, hi!

Og saa sov han.




II


-- Georg! blev der raabt.
	
Men Georg svarede ikke.
	
Han sad nede bag i Haven paa Bænken under 
Valnøddetræerne. I Haanden holdt han et langt bøjeligt Skud,
som han havde skaaret af Nøddehækken, der strakte
sig langs den yderste Gang ud mod Marken. Han sad
i Tanker og svippede med Riset efter en blomstrende
Skarntydeplante noget fra ham og nappede behændigt
den ene Blomst af efter den anden. For syttende Gang
efter Nattebesøget ude hos Rasmus Bangs i Torsdags
levede han det i Tankerne om igen. Naarsomhelst han
var et Øjeblik alene, kom det boblende ganske stille
op i hans Hjerne altsammen: Stuen og Sengene og
Stine og Rasmus og Marie. Og han syntes, at han
kunde høre deres Stemmer og føle Maries Kys og
hendes bløde, varme Krop.
	
Som nu i Søndags, da han var ovre hos Præstens,
og de legede Gemmeleg, blev han siddende en hel
Time i sit Skjul bag Kastemaskinen ovre i Loen! Han
sad og saa' det hele tegne sig saa tydeligt paa den
hvidkalkede Væg under Lugen -- -- --
	
Han holdt op med at slaa efter Planten, hvis Blomster
nu alle laa spredt paa Jorden omkring den. Kun nogle
enkelte hang endnu og dinglede frem og tilbage ved
en tynd Trævl af Stængelen.
	
Han lagde Riset fra sig paa Bænken og støttede 
Albuerne mod Knæene og lagde Hovedet i Hænderne.
	
-- Georg, hvor er Du? hørte han, der blev raabt
igen. Det var Jomfru Mikkelsen.
	
-- Kan Du dog ikke svare? raabte hun.

Men Georg virrede bare med Hovedet og sagde 
ingenting. Han stirrede uden at opfatte noget hen paa
en lille graagul Fugl, der havde travlt med at fange
Insekter paa Hindbærbuskene -- --

-- -- -- Og nu igaar, da Mejeribestyrerens Drenge
var i Besøg hos ham, og de legede sammen oppe paa
Høstænget, saa var han pludselig dumpet ned i et Hul
mellem Høet og Straataget. Og dér var han bleven
siddende. De andre Drenge troede, at han var løbet
sin Vej, og var kravlet ned af Stænget for at lede efter
ham. Men han sad ganske stille i sit Skjulested og
lod dem støje om.
	
Og saa var den langsomt kommen glidende frem
igen, Morgenstunden derude i Huset, da han og Marie
laa i Sengen, længe efter, at de andre var staaet op:
	
Han huskede saa tydeligt, at han pludselig var 
vaagnet ved, at en havde tabt en Træsko paa Gulvet; og
saa havde han hørt Stine sige: Det er dog en farlig
Stylt, Rasmus! Du vaavner jo Børnene! og Rasmus
havde mumlet noget i Skægget og bandet og var gaaet
ud af Stuen. Lidt efter gik Stine ogsaa. Georg havde
hørt hende tage Tøflerne paa ude i Forstuen og 
forlade Huset. -- Solen havde skinnet ind gennem 
Vinduerne, der var blaa og gule og grønne i Glasset ligesom
en Regnbue. Og Georg havde løftet Hovedet lidt og set
sig om i Stuen: henne paa Bordet stod der et Fad
med Mælk og en hankeløs Kop, og saa laa der tre
Løg ovenpaa en Bunke uvaskede Kartofler. Paa et Søm
i Dørkarmen ud til køkkenet hang et Par graablaa
Hvergarns Bukser med en stor gul Lap bagpaa. Og
oppe lige midt i den uredte Seng, som de gamle var
krøbet ud af, laa „Perle“ med Snuden nede mellem
Forpoterne og blinkede til ham med sine smaa, sorte
Pindsvineøjne -- -- --

Saa havde han pludselig mærket, at der var noget,
der kildede ham paa hans bare Hals. Og da han vendte
sig saa' han Marie, der laa og lo og var helt hoven i
Ansigtet af Søvn. -- -- Go' Dav, Georg! sagde hun
og nikkede. Georg var bleven saa underlig flov ved at
ligge dér ved Siden af hende, men havde dog nikket
igen. -- -- Saa havde han trukket den ene Arm op
over Dynen. Men da han saa', at den var nøgen, og
huskede, at han ikke havde Skjorte paa, stak han den
hurtig ned igen. -- Saa Du gaar ossensaa med Særk?
havde Marie sagt, -- sikken Pi'edreng! -- -- Georg
var blevet baade vred og forlegen og havde drejet sig
om paa Siden og vendt Ryggen til hende. -- -- Og
saa laa de en Stund uden at tale. -- Er Mo'er gaaet?
havde Marie saa spurgt. -- Ja, sagde Georg, skal
vi ikke staa op? -- Jo--o, sagde hun. -- Men lige i 
det samme slyngede hun Armene om ham og trykkede
sig ind til ham og sagde -- Jeg holder nu li'egodt
mejet a' Dig, Georg! -- -- Og saa havde han vendt
sig om imod hende og kysset hende og knuget hende,
indtil hun ganske aandeløs havde stønnet: Aa Gu' dov!
-- -- Saa havde de ligget en Stund tæt ind til 
hinanden og halvsovet, og han havde lagt sin ene Arm
omkring hendes Liv og den anden omkring hendes
Hals. Og saa havde han lukket Øjnene og troet, at
hun ogsaa var faldet i Søvn. Men pludselig havde hun
sagt: Kukkuk! lige ind i Øret paa ham, og kildet ham
i Nakken. -- Staa nu op, Georg! sagde hun. -- --
Han vilde helst blive liggende lidt endnu, men hun
havde rejst sig over Ende og begyndte at trække Dynen
af ham. Han halede i den anden Side, og hun halede,
og de lo begge to og daskede hinanden i Ansigtet
med Lagenet. -- Hvor er mine Hoser? sagde hun saa
-- ta' mig mine Hoser! Og han bøjede sig ud over
Sengen og tog Strømperne, der laa paa Stolen, og hans
egne laa ved Siden af og hans Skjorte, og begge Dele
var tørre. -- -- Saa gav de sig til at trække Strømper
paa. -- Dine Ben er klejnere end mine! sagde hun.
-- Nej! sagde han. -- Jo! sagde hun, og saa maalte
de med Fingrene. Og hendes var de tykkeste. -- Din
Pivestilk! vrængede hun ad ham. Og saa var det, at
han vilde slaa hende paa Øret, men hun kastede sig
bag over i Sengen og rev ham med sig.
	
Georg! kaldte det igen oppe i Haven.
	
Drengen rejste sig fra Bænken og tog sig med begge
Hænder til Hovedet:
	
-- Ja--a! brølede han, -- nu kommer jeg!
	
Og saa styrtede han af Sted ind mellem 
Hindbærbuskene og op mod Huset, som om onde Aander var
i Hælene paa ham.




AFSLUTNING

	
Der stod en Post nede paa Bunden at 
Fæstningsgraven, den var tre--fire Alen høj, og dens 
Pumpestang skinnede af Slid.
	
Stillede man sig paa Plankerne, som laa over 
Brøndhullet, havde man Udsigt helt op igennem Graven med
dens skraanende Sider, dens skeletagtige Træer og dens
bugtede Spadseregange.
	
I Midten af Sænkningen vred en lille treven Bæk
sig langsomt af Sted. Vandet i den var brunagtigt og
uigennemsigtigt, men undertiden kunde det ogsaa faa
et glinsende blaaligt Skær, som om nogen havde hældt
Petroleum eller Vognsmørelse i det. Og i saadanne
Stunder lugtede det ilde.
	
Men Blomster groede der i bunkevis langs Bredderne,
og om Foraaret samlede Børnene Buketter her tidligere
end noget andet Steds i Byens Omegn. Det var især
de store smørgule Ranunkler, som prikkede Grønsværet
med deres skinnende Stjerner. Men ogsaa Anemoner
voksede her og sødtduftende Primulaer. Og paa Dage
med varmt, stille Vejr, naar Solen stod lodret over
Trætoppene og sendte sine Straaler ned mellem 
Bladene, da kunde det være rart at sidde et Kvarters Tid
hernede paa en af Bænkene og tænke over det 
forbigangne og det tilkommende, medens man spyttede til
Maals efter en Træstamme, og Solpletterne legede 
Tagfat mellem Blomsterne paa Grønsværet.
	
Men Efteraarsaftener, naar Stormen gjorde Jagt paa
Skyerne, og Solen hang lavt, da sukkede og klagede
og stønnede det hernede mellem Voldene, og Træerne
raslede saa spøgelseagtigt med deres Grene, og Vinden
fløjtede og hvinede og peb saa fælt, at selv de 
Borgere, der gentagne Gange havde spillet L'hombre baade
med Borgmesteren og Præsten, uvilkaarlig forstærkede
deres Skridt og skyndte sig ind gennem Tolderporten.

-- -- -- --

Posten var „Byens“ Ejendom, og der gik det Sagn
om den, at den selv i de tørre Somre i Halvtredserne
havde vist sig uudtømmelig.
	
I Morgentimerne mellem seks og otte genlød hele
Anlæget af Pumpeslag. Det var Byens Vandvogne, som
blev fyldt: Bryggerens, Apotekerens og Dampmøllens.
Eller det var Konerne fra Nabolaget, der hentede Vand
til Vasken og Madlavningen. De maatte tage Sigte flere
Gange, thi da Tuden sad godt tre Alen til Vejrs, var
det ikke altid, at Straalen netop traf, hvor den skulde
i første Omgang. Saa gav de Spanden et lille Spark
med Foden og prøvede igen, og Vandstraalen slog fra
sin Højde ned mod Spandeus Bund med en Lyd som
af en Tromme. Og var det en <sp>Blik</sp>spand, kunde sarte
Fruer, der promenerede Morgentur paa Volden, godt
fare sammen og ængstelig spejde Horisonten rundt 
efter en Tordensky.
	
Naar Konerne saa havde faaet Spandene fyldt, 
kastede de altid et resigneret Blik op ad de femogtyve
Trappetrin, der førte op ad Skrænten, forinden de tog
Aaget paa Nakken eller Spanden i Haanden og tridsede
af Sted. Enkelte kærlige Naturer plukkede først et Par
Smaablomster paa Skraaningen, eller tog en lille 
mærkelig Sten op fra Grusgangen for at bringe lidt med
hjem til Børnene.
	
Men der var ogsaa de Smaakoner, som med sky
Sideblik og spejdende Duvniniger samlede sig en Dragt
nedfaldne Grene til at putte under den ventende 
Kaffekedel. -- -- --


Alt dette havde jeg tidt og ofte observeret fra mine
Vinduer i det lille gule Hus oppe paa Volden, men det
kommer nu forresten slet ikke <sp>denne</sp> Historie ved.

-- -- -- --

Madam Bertelsen var utrættelig i at bringe mig 
Meddelelser om, hvad <sp>den</sp> sagde og <sp>den</sp> sagde 
angaaende mit saakaidte „Forhold“ til Bjørnetrækkerens 
Datter.
	
-- <sp>Jeg</sp> véd <sp>min</sp> Ryg fri! sagde Bertelsen bovnende
af god Samvittighed, -- jeg <sp>sa'e</sp> Dem det jo, Hr.
Weis!
	
-- Herre Du gode Gud, Bertelsen, hvad <sp>gør</sp> jeg
egentlig?
	
-- Hva' Di <sp>gør</sp>? det ska' jeg saamen si'e Dem!
Di ta'er hende hjem til Dem, og Di spadserer med
hende, og Di stafferer hende ud med -- --
	
-- <sp>Stafferer ud</sp>?
	
-- Ja, <sp>det</sp> kalder jeg det! ivrede Madammen.
Er det en Kjole og en Hat at hænge paa en saadan
Tø -- -- --
	
-- <sp>Bertelsen</sp>!!
	
-- Og saa har hun oven i Købet hverken Strømper
eller Sko paa sine Ben og ka'ske Bukser ikkeheller,
<sp>det</sp> sku' Di sgu heller gi' hende!
	
-- Kom lidt her hen, Madam! sagde jeg og trak
Konen ved Kasteklædet, hun bar over Skuldrene, hen i
Hjørnet af Stuen, hvor mit Staffeli stod med Mindros
Billede. -- Se! sagde jeg og slog Forhænget til Side.
Det var Begivenheden ude fra Hulvejen, jeg havde
forsøgt at gengive: Mindro stod nøgen med Armen
løftet for at stryge Haaret fra Panden. Som Baggrund
havde hun det spejlblanke, olieglinsende Vand, og i
Horisonten gik Solen ned bag en blaasort Tordensky
og overgød hendes Haar og Skuldre med et svagt 
gyldenrødt Skær. Hun stod aldeles nøgen, kun om 
Halsen havde jeg hængt hende et gammelt islandsk 
Smykke, jeg ejede, en Kæde, dannet af store flade Sølvringe.
Det hang skævt henover Skuldren og ned under det
ene Bryst.
	
Bertelsen stod aldeles uberørt og støttede sig til sin
Fejekost.
	
Naa, De har maaske allerede fordum taget 
Billedet i Øjesyn? spurgte jeg.
	
-- Ja, sagde Madammen mut, -- én ska' da vel støve
a' herinde engang imellem.

-- Synes De saa ikke, det er Synd at gi' <sp>hende</sp>
formange Klæder paa? vedblev jeg.
	
-- Jo--o! det er da vist og sandt! haanlo 
Madammen og spilede Hareskaaret ud, -- Di sku' sgu la'
hende stoltesere omkring paa Gaderne, saadan som hun
staar dér!
	
-- Hør, lille Bertelsen, sagde jeg og lagde
blidnende min Haand paa hendes ovenpaa Kosten, --
De har vist haft en temmelig urolig Nat?
	
-- <sp>Det</sp> har jeg, bekræftede Madammen, og hendes
Mundvige trak sig nedad som til Graad, -- og det er
<sp>Deres</sp> Skyld, og det er <sp>hendes</sp> Skyld, den -- --
En ka' ikke vise sig paa Gaden, uden a' Folk glor,
li'som én var sluppen ud a' Tugthuset!
	
-- Ja, det er sgu ikke rart! sagde jeg.
	
-- Og Fruerne, det er da di værste! vedblev hun.
	
-- Det er de altid, Madam Bertelsen! sagde jeg, --
tak De Gud, at De ikke er bleven Frue! -- -- Hva'
er forresten det for Fruer?

-- Aa, det er sgu dem allesammen!
	
-- Lad mig høre Navnene, Bertelsen, saa skal jeg
nok -- -- -- --
	
-- Hi! hva' vi' Di gøre? sagde Madammen med
det videst drevne Maal af Ringeagt.
	
-- Ja, lad mig bare høre Navnene! gentog jeg.
Er Fru Stiftsfysikus med?
	
-- <sp>Hun</sp>? den Køvenhavnergaas! næ--i, det er sgu
netop no'et for hende!


-- Jeg kan ikke lide, De bander saameget, Bertelsen,
det er noget, De har lagt Dem til paa det sidste.
	
-- <sp>Bander</sp>? <sp>jeg</sp>? næ--i, véd Di nu hva', Hr.
Weis, <sp>det</sp> er der ikke no'en, der har reklameret mig
for før!
	
-- Naa, jaja, jaja, jaja! Men lad mig nu høre 
Navnene?
	
-- Ja, der er baade Fru Rasmussen omme fra 
Vejlegade og Toldkontrollørens Kone og Fru <sp>Hansen</sp> og
Fru C. O. Jessen og -- -- -- --
	
-- Ja, det kan være nok! sagde jeg, -- det kan være
nok! her er ikke Plads til flere. -- -- -- Lad mig
nu se! i Dag er det Onsdag -- -- -- Vil De være
saa god at lave en umaadelig Mængde Kaffe til 
førstkommende Fredag Eftermiddag Klokken fire!
	
-- <sp>Kaffe</sp>?
	
-- Kaffe, ja! og vil De saa købe for fire Kroner
Smaakager hos Fru Langbæk.
	
-- Men Di ska' jo rejse.
	
-- Det er ikke før Mandag.
	
-- Du gode Gud! sagde Bertelsen.
	
-- Har De Kopper? spurgte jeg.
	
-- Kopper? ja--a -- -- --
	
-- Hvormange Par?

-- En fem-seks Stykker.	-- -- Men di er uma'e!
	
-- Det er godt! sagde jeg -- det er meget godt!
jeg skal bruge otte Par.
	
-- Du gode Gud! sagde Bertelsen igen og satte 
Kosten fra sig, -- ska' her være Selskav?
	
-- Ja, sagde jeg, -- her skal være Selskab. Alle de
Damer, De har nævnet, skal inviteres her til Kaffe.
	
Madam Bertelsen traadte mig hastig under Øjne:
	
-- For Gud i Himlens Skyld, Hr. Weis, sagde hun
under Taarer, -- hva' er det <sp>nu</sp>, Di har for.
	
-- Lad <sp>mig</sp> om det, Madam! sagde jeg mildt 
afvisende. -- Nu ønsker jeg at se disse Damer hos mig
og dermed Basta!

Madammen tog Kosten og forlod mærkværdig nok
Værelset uden at sige et Ord.
	
-- Altsaa otte Par Kopper og allesammen umage!
raabte jeg efter hende.
	
-- <sp>Nej</sp>! sagde hun og gjorde energisk omkring
midt i Entréen, -- <sp>ska</sp>' jeg være med til det Galskav,
saa vil jeg da allenfals vide <sp>min</sp> Ryg fri!

-- -- -- --

Om Eftermiddagen gik jeg hen til C. O. Jessens.
	
Fruen sad ved Refleksionsspejlet og strikkede, og
Babyen laa i Hjørnesofaen mellem Trøsterne.
	
-- Gud! Hr. Weis! hvor det er morsomt! raabte hun
og trak Fødderne op under sig.
	
-- Rejs Dig dog, Gerda! formanede Fruen. Hvor
det er længe siden! sagde hun bebrejdende til mig, --
værsgod og ta' Plads.
	
-- Nej Tak, sagde jeg, -- jeg skal straks gaa igen!
Jeg kommer blot for at bede Damerne gøre mig den
Ære at drikke Kaffe hos mig Fredag Eftermiddag 
Klokken fire, et lidet Afskedsgilde til Tak for al den 
megen Venlighed, jeg har nydt.
	
Babyen sprællede henrykt med Benene.
	
-- Men <sp>Gerda</sp> dog! sagde Fru C. O.
	
-- Kommer Zigøjnerpigen? spurgte Gerda.
	
-- Ja--a, De skal nok faa hende at se.
	
Gerda sprællede atter og klappede i Hænderne.
	
-- Nu <sp>skal</sp> Du la' være! sagde Fruen og rejste sig.
Tak, Hr. Weis, vedblev hun, idet hun gik hen og paa
en underfundig Maade knubsede Babyen op fra den
liggende Stilling -- Tak, men jeg tror ikke -- -- --
Kommer de andre?
	
-- Ja--a, sagde jeg, -- der kommer baade Fru 
Petersen og Fru Rasmussen og Fru Hansen!
	
-- Saa kan vi da sagtens, Mo'er! udbrød Babyen
og slyngede sine Arme om Fruens Hals.
	
-- Kommer der ingen Herrer? spurgte Fruen.


-- Nej, jeg vil ingen Herrer ha', sagde jeg, -- det
skal være Dameselskab, det er meget morsommere.
	
Babyen gned sin Kind op ad Moderens uldne 
Kjoleærme.
	
-- Aa, hva'? tryglede hun kælent.
	
Fruen strøg hende over Haaret.
	
- Lille ømme Pige! sagde hun. -- Ja Tak, saa
kommer vi, Hr. Weis!
	
Og Babyen lukkede Øjnene og lod sig henrykt
kysse.
	
-- Hvor er Frøken Helga? spurgte jeg.
	
-- Nede i Haven. Men Gerda kan hente hende.
	
-- Næ Tak, næ Tak! jeg vil hellere tale med hende
alene! Hun skal hjælpe mig med Arrangementet. -- --
Saa venter jeg altsaa Damerne Klokken fire?
	
-- Hvor jeg glæder mig! sagde Gerda og styrtede
atter ned mellem Trøsterne i Hjørnesofaen.
	
-- Barn, Du <sp>maa</sp> virkelig! -- -- klynkede Fruen i
en bekymret Tone, men samtidig saa hun hen paa mig
med et straalende Smil, der spurgte: <sp>er</sp> hun ikke 
fortryllende, den søde Skabning.

-- -- -- --

Jeg traf Frøken Helga i Lysthuset, hvor hun sad og
syede Kannevas.
	
-- Naa endelig har man den Ære! sagde hun. --
Er „Sværmeriet“ maaske rullet nordpaa med Bjørn og
bare Ben og det hele?
	
-- Frøken Helga, gav jeg hende alvorlig til Svar, --
haan ikke en Følelse, der gør mit Hjerte Ære!
	
-- Naa, hun er altsaa virkelig rejst?
	
-- Næ, det ved Gud hun ikke er! hun kommer hen
hos mig Klokken seks.
	
-- Véd De, hvad man siger i Byen, Hr. Weis?
	
-- Nej?
	
-- At De har givet hendes Fader halvtredsindstyve
Kroner for at blive her i Byen en Maaned.

-- Man lyver, kære Frøken! jeg har givet ham 
hundrede.

-- Og det tilstaar De saadan rent ud?
	
-- Ja, Herregud! Manden kan jo dog ikke leve af,
at hans Datter og jeg „sværmer“ for hinanden!
	
-- Det lader dog næsten til det!

-- Nu er De ond!
	
-- Næ, men jeg finder, at hele den Historie er 
meningsløs!
	
-- Jamen, Herregud igen! jeg <sp>maler</sp> hende jo!
	
-- Ja--a Tak! -- -- Naa men det kommer jo ikke
<sp>mig</sp> ved!
	
-- Nej? vel? -- -- Vil De gøre mig den 
Fornøjelse at drikke Kaffe hos mig paa Fredag Klokken fire?
Deres Moder og Deres lille henrivende Søster <sp>har</sp> 
lovet at komme.
	
-- Sammen med „hende“?
	
-- Sammen med hende, ja! hun skal vises frem.
	
-- Jo--o Tak, saa kommer jeg naturligvis ogsaa.
	
-- Og saa er der noget, jeg vil bede Dem om, 
vedblev jeg.
	
-- Naa?
	
-- Ser De, jeg vil gerne se Fru Petersen og Fru
Rasmussen og Fru Hansen hos mig.
	
Frøken Helga brast i Latter.
	
-- Nu har De nok én eller anden Gavtyvestreg for!
sagde hun.
	
-- Jeg forsikrer Dem! det er bare Kaffe og Kager!
-- -- Men tror De, Fruerne kommer?
	
-- Heller end gerne! sagde Helga, -- vi er saa 
nysgerrige her i Byen, vi keder os, skal jeg sige Dem,
vi keder os saa gudsjammerligt! -- Skriv De bare, at
<sp>Mo'er</sp> kommer, saa har De dem allesammen -- --
Men hvorfor vil De netop ha' <sp>dem</sp> med?
	
-- Jo, for de skal tale saa kønt om mig, har jeg
hørt, og saa vilde jeg gerne vise dem en lille


Opmærksomhed, jeg er nemlig meget taknemmelig anlagt af
Naturen.
	
-- Aa Gud, sagde Frøken Helga, -- der er saamæn
ikke noget ondt i dem, de keder sig bare, og saa 
snakker de.
	
-- Ja, Deres Moder skal ogsaa ha' -- -- --
	
-- Ja--a, ja--a! sagde Helga og rødmede, - men
er det noget Under? nu har hun boet her i 
syvogtredive Aar! Hvis De nu skulde <sp>det</sp>?	

-- Ih Gud fri og frels! sagde jeg.
	
-- Ja, der kan De se!
	
-- Tja--a! -- -- De tror altsaa, at Damerne 
kommer?
	
-- Saamænd gør de saa! sagde Helga, -- vi kommer
allesammen styrtende i vor vildeste Puds! men de 
fleste af os gentager vist næppe Besøget.
	
-- Det gør jeg heller ikke Regning paa! sagde jeg,
-- bevares vel, jeg er da heller ikke <sp>saa</sp> fordringsfuld!

-- -- -- -- --	

Jeg skrev altsaa til Fruerne Petersen, Rasmussen og
Hansen og indbød dem paa Kaffe og Kager og Fru
C. O. Jessen med Døtre. Og de svarede mig alle 
tilbage, at det skulde være dem en Glæde.

*

Fredagen kom, og Klokken 3 1/2 var jeg parat til at
modtage Damerne.
	
Madam Bertelsen stod og dampede over Kaffekedlen
ude i Køkkenet. Hun havde laant otte Par smaa lækre
Kaffekopper med takket Guldkant oppe hos 
Isenkræmmeren, der ogsaa havde Porcellænshandel.
	
-- De andre Remedier <sp>har</sp> jeg, sagde hun og 
fremviste et ældre Mosefund af en pletteret Bakke med 
tilhørende Kaffekande, Flødemugge og Sukkerskaal.

-- Det er jo nydeligt! sagde jeg. -- Saa kommer
De ind med Kaffen, naar Damerne er samlede, 
Bertelsen.
	
-- Kommer di alle?
	
-- <sp>Alle</sp>! -- -- Har De husket Kagerne?
	
-- Jo, jeg har! dem salverer jeg paa Osteklokken.
	
-- Prægtigt! sagde jeg, dog er det vel bedst at
benytte den nederste Del.
	
-- Ja natyrlig! mumlede Madammen pikeret. Men
saa slog hun pludselig om og sagde stille bevæget:
Rejser Di saa paa Mandag, Hr. Weis?
	
-- Ja jeg gør, Madam.
	
-- Herregud, sukkede hun og lagde Hovedet paa
Siden, -- det er da ikke, fordi Di er utilfreds med
no'et hos mig?
	
-- Næ, sagde jeg og klappede hende paa 
Skulderen -- det er det saamænd ikke, lille Madam Bertelsen,
men jeg drager mod andre Egne!
	
-- Ja--a, nikkede Madammen, -- én véd jo ikke,
hvor én ska' ende! -- -- Og nu har Di snart vaaren
her i Huset et helt Aar, fortsatte hun, -- og jeg er
s'men kommen til at holde a' Dem li'som a' min egen
Mo'er, for Di var jo immerhen saa proper med 
Betalningen. Alle Mennesker har sagt til mig, a' di kunde
ikke faa i deres Hode, a' jeg vilde ha' Dem indenfor
mine Døre, men jeg har immerhen staaet paa Deres
Bedste og -- -- --

Her løftede Madammen Forklædesnipperne op til 
Øjnene.
	
-- Ja vel, ja vel! sagde jeg, -- De er en 
Stadskone, Madam Bertelsen, og jeg elsker Dem, det ved
Gud, jeg gør, og jeg skal aldrig glemme Dem! men
nu maa De se at faa Sagerne i Orden, for vi kan hvert
Øjeblik vente Damerne.
	
Madammen sukkede, som om hun skulde revne, 
derpaa pudsede hun Næse og tørrede Øjne og gav sig
saa til at sysle med Kaffetøjet.

-- -- -- -- --

Klokken præcis fire saa' jeg Fruerne Petersen, 
Rasmussen og Hansen komme vandrende hen ad Volden,
udstyrede paa det pompøseste i Atlask og Fløjl.
	
Fru Hansen var en lille spinkel Dame med et Ansigt
som de engelske lady-dogs og et Snakketøj uden Maal
og Grænser. Hun gik foran og gestikulerede og virrede
med Hovedet som en Liggeand. Og bag efter fulgte
tavse og trykkede af deres Pragt den tykke Fru 
Petersen og den granvoksue Fru Rasmussen.
	
Nu steg de op ad Trappen og ind i Entréen. Saa
stod de en Stund og hviskede og skændtes om, hvor
de skulde hen. Og saa bankede det paa min Dør.
	
-- Kom ind!
	
-- Un--næ! sagde den lille Fru Hansen, der 
naturligvis viste Vej -- un--næ! sagde hun med den tykke
Fru Petersen og den lange Fru Rasmussen kiggende
over Skuldrene -- un--næ! det er næsten uhyggeligt!
	
-- Markisen var rullet halvt ned for Vinduet, saaledes
at den øverste Halvdel af Værelset laa i Halvmørke,
medens Stolene og Bordene og Bogryggene paa de 
nederste Hylder af Reolen laa i fuldt Sollys. „Skægget“
paa Markisen bevægede sig i Vinden, og Lyset 
flimrede uroligt i Billedrammer og Spejle. Og henne i den
mørkeste Krog oven paa et Skab havde jeg anbragt en
trebenet Kobberkasserolle, hvori der hoppede og 
dansede blaalige Flammer, hidrørende fra antændt Sprit.
	
-- Værs'god, mine Damer! værs'god at træde 
indenfor! bad jeg. -- Det var nydeligt af Dem at komme!
	
Jeg havde iført mig min stukne Arbejdsjakke, hvis
Ærmer var sorte paa den øverste Halvdel og højrøde
paa den underste, nede ved Hænderne sad der et bredt
Stykke mørkeb]aat Bomuldsfløjl, og Krave og Opslag
var af samme Materiale, medens Knapperne var store
hvide Benknapper, bemalet med menneskelige Ansigter,
der udtrykte de heftigste sjælelige Affekter.

Den fede Fru Petersen og den magre Fru 
Rasmussen saa' ud, som om de stærkt tænkte paa at flygte.
	
Men Fru Hansen traadte kækt ind over Tærskelen.
Dog var hendes Røst ikke fuldt saa frejdig og 
klingende, som den plejede at være, da hun sagde:
	
-- Naa -- -- (hér var det, som sank hun en 
Melbolle) -- -- naa, Jessens er ikke kommet endnu?
	
-- Nej, sagde jeg og lukkede det højre Øje til, 
medens jeg lod det venstre staa paa vid Gab, en Sport,
jeg havde øvet mig paa hele Formiddagen, -- nej, men
de maa vistnok straks være her! Tør jeg befri Damerne
fra Overtøjet?
	
Men Damerne mente, at de kunde bedst selv.
	
-- Hva' er det, der brænder deroppe paa Skabet?
spurgte Fru Hansen og pegede.
	
-- Det er Sprit, Frue!
	
-- Sprit?
	
-- Sprit, ja.
	
-- Koger De maaske Kaffen selv?
	
-- Næ--næi! sagde jeg og kneb Øjet sammen igen.
	
-- Hva' -- -- hva' brænder det da for?
	
-- Jo--o, ser De, Frue, det er efter græsk Mønster.
	
-- Saa?
	
-- Ja--a, det er en Skik i Retning af Vestas 
hellige Ild.
	
-- Naa!
	
Pludselig greb jeg den magre Fru Rasmussens Haand
og sagde:
	
-- <sp>De</sp> forstaar mig, Frue, ikkesandt?
	
-- Nej, det ved Gud jeg ikke gør! sagde hun og
trak sig med et Sæt tilbage.
	
I det samme bankede det paa Døren. Det var 
Jessens, og mine trende Fruer drog trende Lettelsens
Sukke.
	
-- Næ, hvor her er morsomt! raabte Babyen og gav
sig til at hoppe rundt om Bordet -- og sikken 
morsom Frakke De har paa!

-- Men <sp>Gerda</sp> dog!
	
-- Madam Bertelsen fortæller, at De skal rejse paa
Mandag, er det sandt? spurgte Frøken Helga.
	
-- Ja--a, sagde jeg, -- har jeg ikke fortalt Dem
det?
	
-- Hvor rejser De saa hen? spurgte Fru C. O. 
nysgerrig.
	
-- Ud i den vide Verden! sagde jeg. Men tag
Plads, mine Damer, tag Plads! dér har vi Bertelsen
med Kaffen.
	
Og Damerne tog Plads. Fru Jessen og Fru Hansen
paa Chaiselonguen, den tykke Fru Petersen i 
Lænestolen, Fru Rasmussen i Gyngestolen og Frøken Helga
henne paa Reolskabet. Men Babyen snusede rundt og
endevendte Nipssager.
	
-- <sp>Jeg</sp> kan ikke lide den Sta<sp>ty</sp>! begyndte Fru 
Hansen, da Kaffen var skænket, og pegede paa Sindings
„To Mennesker“.
	
-- Næ--æ, sagde jeg -- den er maaske -- -- --
	
-- De skulde hellere hedde to <sp>Dyr</sp>! eksploderede
pludselig den fede Fru Petersen; det kom med et
Smæld, som om der gik Hul paa hende.
	
-- Naa--aa, sagde jeg -- Dyr? det er dog maaske
-- -- -- 

-- <sp>Mennesker</sp> er det ikke! ivrede den lille Fru
Hansen, idet hun kroede sig og gik tilbage i 
Hagesløjfen (Damerne sad med Hattene paa, thi det er nu fair
dér i Byen) -- Mennesker er det <sp>ikke</sp>! gentog hun.
	
-- Næ--i, sagde jeg (og jeg sagde det med 
urokkelig Alvor, ikke en Muskel i mit Ansigt fortrak sig)
-- næ--i, <sp>De</sp> og Hansen vilde naturligvis ikke ligge
saadan, men der gives jo ogsaa andre Mennesker paa
Jorderige.
	
Jeg turde desværre ikke se paa Damen, da jeg havde
talt, og jeg vendte mig derfor om til Frøken Helga,
der stod og læste Rygtitlerne paa Bøgerne i Reolen.


-- Vil De ikke ha', jeg skal trække Markisen op?
spurgte jeg -- saa kan De bedre se Bøgerne.
	
-- Jo Tak!
	
-- Aa maa jeg? bad Babyen jeg <sp>elsker</sp> at
trække Markiser op!
	
Og ud hoppede hun af Døren og havde nær væltet
Bertelsen, der kom med en frisk Kande Kaffe.

-- -- -- -- 
	
-- Men, Hr. Weis? spurgte Frøken Helga, da den
tredie Kop var skænket rundt, -- hvor bliver den lille
Zigøjnerpige af?
	
-- Ja, sagde Gerda, det har jeg ogsaa hele 
Tiden villet spørge om, men jeg turde ikke for Mo'er!
	
Fruerne spidsede Øren og saa' spændt-forargede ud.
	
-- Hun <sp>er</sp> her! sagde jeg.
	
-- <sp>Er</sp> hun her!
	
-- Ja.
	
-- Men du gode Gud, hvor?
	
-- Inde i Sovekammeret.
	
-- Inde i -- -- -- begyndte Fru Hansen.
	
-- Ja, sagde jeg beskeden og genert -- jeg vidste
jo ikke, om Damerne vilde se hende.
	
-- Jo naturligvis, sagde Fru C. O. vi er da ved
Gud nysgerrige, kan De forstaa!
	
Jeg gik hen og lukkede Sovekammerdøren op.
	
-- Værs'god! sagde jeg.
	
Damerne rakte Hals.
	
-- Nej, det er Dem, der maa komme hér ind! sagde
jeg, -- hun er hér inde.
	
Damerne rejste sig langsomt og kom forsigtig ind i
Værelset.
	
Jeg havde anbragt Mindros Billede paa Væggen lige
over for Vinduerne og dækket det til med min 
Rejseplæd.
	
-- Hvor er hun? spurgte Babyen.
	
-- Hér! sagde jeg og gik hen og trak Plæden bort,

Og der stod Mindro i al sin nøgne Skønhed.


Babyen udstødte et Hvin og fór tilbage ind i 
Dagligstuen. Og det frydede mig lige ind i Centrum at
se Minespillet i Fruernes Ansigter.
	
Den lille Hansen missede med Øjnene som en Kat
i Støvregn. Den tykke Petersen blev mørkerød i 
Ansigtet og sagde: Hum, <sp>det</sp> maa jeg <sp>sige</sp>! Fru C. O.
stod uophørlig og lettede paa det ene Ben som en 
tøjret Høne, der er i Bekymring for sine Kyllinger. Men
Fru Rasmussen, den lange, magre Fru Rasmussen,
sagde ingenting og gjorde ingenting, hun stod lige ret
op og ned i sin Pragt som en Telegrafstang i 
Festdragt.
	
-- Er hun ikke dejlig? sagde jeg til Frøken Helga,
der stod og saa' paa Billedet.
	
-- Jo, nikkede Helga, hun er dejlig! Men 
hvorfor kom ikke Originalen?
	
-- Fordi hun er for uværdig til at stedes disse 
Kvinder under Øjne! sagde jeg. -- Hun er rejst.
	
-- Er hun rejst?
	
-- Ja, i Morges drog Karavanen af Sted.
	
-- Og paa Mandag drager De efter?
	
--Ja -- -- -- men ikke efter „hende“. Jeg er jo
færdig med Maleriet!
	
-- Ah!
	
-- Helga! kaldte Fru C. O. inde fra Dagligstuen.
Alle Fruerne var gaaet ind til Babyen.
	
-- Ja! sagde Helga, nu kommer jeg.
	
Og saa gik vi ind til de andre.
	
-- Fy, Hr. Weis! sagde Babyen, der laa og vuggede
i Gyngestolen -- fy, sagde hun, -- at vise os saadan
noget!
	
-- Skab dig nu ikke, Gerda! sagde den ældre 
Søster.
	
-- Min Gud! sagde jeg -- hvad har jeg gjort?
	
-- Frøken Gerda har Ret, hævede den fede Fru 
Petersen sin Røst -- saadanne Billeder er ikke no'et at
vise os Damer! sagde hun, og jeg syntes, hun blev
federe af Indignation.
	
-- Min Gud! sagde jeg igen, -- et ungt uskyldigt
syttenaars Pigebarn, der bader sig!
	
-- „Uskyldig“, py! vrængede Fru Hansen, og 
hendes lille Hundesnude vrissede helt op i Panden.
	
Jeg kunde ha' ristet hende over en sagte Kokesild!
Men da dette i Øjeblikket ikke lod sig praktisere, 
tilbød jeg hende en varm Kop Kaffe i Haab om, at hun
maatte brænde sin onde Tunge.
	
-- Har De ikke en lille Ting, De vil læse for os?
spurgte Fru C. O. afledende -- det var saa yndigt,
det, De læste sidst om Bernina!
	
-- Noget at læse? sagde jeg -- jo, jo--o! Og jeg
blev glad i Hu over hendes Indfald. -- Jo--o, jeg har
noget mere fra Bernina! nikkede jeg.
	
-- Det var da morsomt! smilede Fruen. -- Hr. Weis
er ogsaa <sp>Digter</sp>! oplyste hun.
	
Og alle de tre andre Fruer sagde:
	
-- Næ--æ! sagde de, -- det var da morsomt!
	
Jeg tog et Par Manuskripter op af min 
Skrivebordsskuffe, satte mig til Rette og læste:




ET GRAVØL


-- Naa lad os saa høre!
	
-- Ja, sagde Doktor Nannestad - som De vil! Men
det er en uhyggelig Historie.
	
Doktoren og jeg sad i den store Havestue ude i hans
Bolig i Højsmarke. Jeg havde om Eftermiddagen, 
medens han var i Praksis, rodet rundt i hans Bibliotek og
i en Bog fundet et mærkeligt Brev. Ved Aftensbordet
havde Doktoren lovet at fortælle mig den Historie, der
knyttede sig til Brevet og Kortet. Og nu sad vi i 
Havestuen med vore Piber og vor Toddy!
	
-- Naa, lad os saa høre! sagde jeg og tog Kortet,
som jeg havde lagt fra mig paa Bordet, og saa' paa
det.
	
Det saa' saaledes ud:


<poem><tab><tab><tab>(kors)

<tab><tab>Hermed
<tab>er det vor sørgelige Pligt at
<tab><tab>maatte meddele Dem,
at Timelærer ved Sundby Realskole,

<tab><tab>cand. phil.
<tab><sp>Georg Johannes Weber</sp>

<tab><tab>stille er hensovet
<tab>i Dag den 31te Marts 1891
<tab>Kl. 5 1/2 Eftermiddag.

Hans dybtsørgende Efterladte.

Aarhus.<tab>Kjøbenhavn.<tab>Stege.</poem>


Og Brevet lød:
	
Hr. stud. med. Nikolaj Nannestad.

Vor uforglemmelige Georg bad os med Døden paa
Læberne om at indbyde Dem til at møde i hans
Lejlighed i Skovgaardsgade 25 i Aften Kl. 7 for at
fejre hans Gravø1.
Indbudte er:
<tab>Erik Jespersen,
<tab>Johannes Volquartz,
<tab>Jens Peter Svendsen,
<tab>Ludvig Teisen,
<tab>Nikolaj Nannestad.


Gæsterne bedes møde paa Kafé Bernina Kl. 6 1/2
for derfra samlede at begive sig til Sørgehuset Kl.
15 Min. i 7.

Ved Ankomsten til den afdødes Lejlighed vil man
forefinde opskænket 15 Glas Banco. De 4 tømmes i
Tavshed. Derpaa afsynges de to første Vers af 
Salmen: Tænk, naar engang den Taage er forsvunden.
Og det anses da for rimeligt, at Johannes Volquariz
vil holde en Tale. Hvorefter enhver atter griber sit
Glas og klinker med det resterende ellevte, der til
den Ende anbringes paa Lagenet umiddelbart ved den
venstre Side af Ligets Hoved. Saa bortfjerner Ludvig
Teisen Ligklædet. Og Ceremonien er til Ende.
	
<sp>Man bedes ikke at foregribe 
Begivenhedernes Gang!</sp>

<tab><tab><tab><tab><tab>Georg Johannes Webers
<tab><tab><tab><tab><tab><tab>Efterladte.

-- Det var en daarlig Spøg! sagde jeg og lagde
Kortet og Brevet fra mig igen.
	
-- Ja, nikkede Doktor Nannestad, -- men det mente
vi ikke: Vi var saa vant til hans Paafund og morede
os altid kostelig over dem. -- -- Han var saa 
elskværdig og vittig og tungsindig.
	
-- Mødte de alle fem?
	
-- Ja, naturligvis! hvem kunde modstaa en saadan
Invitation? Vi mødte oven i Købet i Kjole.
	
-- Naa, fortæl, fortæl! gentog jeg utaalmodig.
	
-- Jo, sagde Doktoren, -- jo! -- -- Da jeg kom
op paa Bernina Klokken seks, begyndte han saa -- sad
allerede Teisen, Jespersen og Volquartz der. Og lidt
efter kom Svendsen. Vi morede os over Kortet, og
Teisen gav en Flaske Portvin, og vi var allesammen
med til at lave Talen, som Volquartz skulde holde. --
-- Da Klokken manglede et Kvarter i syv, gik vi ud
i Skovgaardsgade. -- Stille! sagde Volquartz, da vi
stod i Porten. Og uden at sige et Ord gik vi op paa
fjerde Sal, hvor Weber boede. -- -- Han havde en
Lejlighed paa to Værelser. Et til højre og et til 
venstre med en lille Entré imellem -- -- Døren ud til
Trappegangen stod paa Klem, og der var ikke Lys i
Entréen. -- -- Vi hang Overtøjet fra os, men stak
vore Hatte under Armen som chapeaux-bas. Svendsen
bankede paa til Dagligstuen, men der var ingen, som
sagde: kom ind! Saa aabnede vi Døren. -- -- Det var
uhyggeligt, kan De tro! Lampen, der stod og brændte
paa et lille Bord, var helt omgivet af grønt Silkepapir,
saa Lyset inde i Værelset var fuldstændig 
dødningeagtigt! -- -- Og lige idet Døren gik op, fór Webers
Kat -- han ejede en stor Hankat, som kun ha'de ét
Øje -- den fór bort mellem Benene paa os, og vi
kunde høre den springe ned ad Trapperne. Jespersen
blev saa forskrækket, at han gik hen og lukkede 
Entrédøren, som vi ha'de ladet staa aaben. -- Alle 
Bøgerne var flyttet bort fra Webers store Arbejdsbord. Og
selv laa han ovenpaa det med et hvidt Lagen bredt
over sig. -- Han laa paa Ryggen, og man kunde
se hans temmelig store Næse tegne sig under Lagenet.
Og hele Legemets Form kunde man se, Maven og 
Benene. -- -- Jeg ser endnu tydelig hans ene Støvle
rage frem under Dækket, der var en Lap paa højre
Side af Saalen. -- Vi stod og saa paa dette hér og
smilte lidt sky til hverandre. Vi var rimeligvis 
allesammen lidt uhyggelig til Mode. Jeg var det da! Jeg ha'de
ikke tro't, at han vilde lavet det <sp>saa</sp> realistisk. -- --
Henne omkring Lampen, der stod paa et Bord ved dén
dødes Hoved, var de elleve Glas Banco anbragt. De
stod opstillet i to Hold: seks paa den ene Side og
fem paa den anden. -- -- Ingen af os hade rigtig
Lyst til at gøre Begyndelsen. Vi stod og kiggede paa
hverandre, og vore Ansigter saa ganske gustne ud i
det grønne Lys. -- -- Legemet under Lagenet rørte
sig ikke. -- -- Saa tog Jens Peter Svendsen 
pludselig et langt Skridt frem til Bordet med Glassene og
snappede et af de fem. Og vi andre fulgte hans 
Eksempel. Saa nikkede vi i Tavshed til hverandre, og
Svendsen blinkede ned til Weber, og saa drak vi.
-- Idet vi satte Glassene fra os, hørte vi en Lyd som
af Negle, der kradser mod Træ. -- Nu kan han sgu
ikke dy sig længere! tænkte jeg. Men saa kradsede
det igen, og Lyden kom ude fra Entréen. Vi lyttede.
Det kradsede tredje Gang, og jeg syntes, at Weber
bevægede sig under Lagenet. -- -- Saa lød der en
sagte Jamren, og Teisen, der stod nærmest ved 
Entréen, gik ud og lukkede Døren op. Det var Katten.
Den kom farende ind i Værelset og løb op ad Reolen
op paa Skabet, hvor den altid plejede at sidde. Og
dér oppe fra sad den nu og gloede med sit ene Øje.
-- -- Weber laa bestandig stiv og stille paa Bordet
foran os. Jeg følte et Par Gange Lyst til at knibe ham
i Næsen for at faa Ende paa Kommersen, der begyndte
at kede mig. Men da jeg vidste, at Weber vilde le os
ud og kalde os Krystere, lod jeg være. -- -- Skal vi
saa synge? spurgte jeg. Og vi sang:

<poem>Tænk, naar engang den Taage er forsvunden,
som hér sig sænker over Livet ned -- -- --</poem>

Men pludselig sprang Katten oppe fra Skabet ned
paa min Skulder, en Kunst, Weber ha'de lært den. --
-- Jeg blev i den Grad angest, at jeg skreg og slog
til den med min Haand, saa den faldt ned paa Bordet
og løb tværs over Lagenet og sprang bort, ind under
Sofaen. -- -- Nu kunde jeg ikke holde det ud 
længere! -- Weber, sagde jeg, -- rejs Dig nu op! jeg er
ked af de Abestreger!
	
Men Weber rørte sig ikke, og de andre begyndte at
tysse paa mig. -- -- Saa fik jeg Øje paa en Karaffe
med Vand, der stod paa en Stol henne i et Hjørne,
Jeg gik hen mod den.

-- Jeg skal sgu nok faa ham til at staa op! tænkte
jeg.
	
Men saa gik Lampen ud. Det var Svendsen, der
ha'de pustet ned i Glasset. -- -- Jeg hørte de andre
liste ud i Entréen og lukke Døren af efter sig. Men
jeg vilde ikke give tabt. Jeg søgte i mine Lommer
efter Tændstikker og fandt ogsaa Æsken, men tabte
den, idet jeg trak den op. -- -- De andre stod og
fniste udenfor.
	
-- Weber! hviskede jeg, -- staa nu op, Du! saa
skal vi ordentlig snyde de Fyre ved at løbe ned ad
Køkkentrappen inde hos Værtinden. -- -- Men Weber
svarede ikke og rørte sig ikke. Saa blev jeg arrig og
snakkede ikke mere til ham.
	
-- Jeg gav mig nu til at lede paa Gulvet efter
Tændstikæsken og fik Øje paa et rundt lysende Hul
henne i Døren. -- De har altsaa tændt Gassen ude i
Entréen! tænkte jeg. Men pludselig begyndte Lyset at
bevæge sig hen imod mig, og jeg hørte listende Trin.
-- Weber maatte være krøbet ned af Bordet. -- Weber!
hviskede jeg igen, -- hvor er Du? -- Ikke en Lyd.
-- -- Og nu saa' jeg det runde lysende Hul i en
hel anden Retning henne i et Hjørne. Jeg kom med
ét til at tænke paa Katten. Det maatte være den, der
listede omkring med sit skinnende Øje. -- -- At
Weber dog kan ha' Lyst til at ligge dér længere!
tænkte jeg og strakte Haanden ud for at faa fat i
Lagenet.
	
-- Weber! sagde jeg højt, -- rejs Dig nu, for 
Satan! Hvad skal de Narrestreger til!
	
Jeg hørte dem grine udenfor. Men Weber sagde
ingenting. -- -- Saa greb jeg fat om Lagenet og rev
det ned med et eneste Ryk. -- -- I det samme lød
der et Slag mod Gulvet, og en kold Haand gled ned
over mit Ansigt.
	
-- Skab Dig ikke, lille Georg! sagde jeg og rejse
mig. -- Jeg er slet ikke bange, min Dreng! -- -- 
Luk nu Døren op derhenne! raabte jeg, -- den Døde
er opstanden!
	
Men de lo bare, og jeg hørte den lange Svendsen
sige: La' dem bare vente lidt endnu!

-- Jeg gik hen til Bordet og famlede hen over det.
-- -- Weber laa der endnu i samme Stilling! Jeg havde
faaet fat i hans ene Ben oppe ved Laaret og gav mig
til at kilde ham.
	
-- Du er Satan til Ka'l! sagde jeg og fingrede op
efter hans Ansigt. Min Haand kom til at ligge tværs
over hans ene Kind. -- -- Den var kold, og Huden
var at føle paa som Pergament, haard og tør. -- 
Weber! hviskede jeg, og det isnede igennem mig fra
Nakken og nedefter. -- Weber dog!
	
-- Jeg greb fat i hans Arm, der hang ud over 
Bordkanten. Fingrene var stive og kolde. -- -- Jeg løb
hen til Døren.
	
-- Luk op! sagde jeg hurtig, -- luk op! for 
Himlens Skyld! Weber maa være syg! han ligger henne
paa Bordet uden at røre sig! I maa lukke op,
hører I!
	
-- Godt, meget godt! hørte jeg Svendsen sige
men vi er da Gudskelov ikke født igaar, lille Nikkelaj!
	
-- Jamen, Du gode Gud! jamen, Du gode Gud!
mumlede jeg uvilkaarlig og gav mig til at dunke paa
Døren. -- -- Men nu begyndte Volquartz med stor
Patos at holde den Tale, som vi havde lavet sammen
henne paa Kaféen.
	
Da kom jeg pludselig til at huske paa Døren, der
førte ind til Værtindens Lejlighed. -- -- Jeg skyndte
mig hen og drejede paa Laasen, og Døren gik op.
Men der var mørkt derinde. -- -- Jeg hørte Volquartz
staa og holde sin Tale ude i Entréen, og jeg hørte de
andre le af Vittighederne deri. -- -- Jeg kaldte højt
paa Værtinden, men ingen svarede. -- -- Noget
gned sig op ad mit ene Ben, det var Katten. Jeg
sparkede til den og famlede mig videre frem gennem
Lejligheden ud i Køkkenet. Der var ogsaa mørkt, og Døren
til Trappegangen var aflaaset. -- -- Jeg søgte efter
Tændstikker, men fandt ingen.
	
Da jeg kom tilbage til Webers Værelse, var der stille
ude i Entréen. Jeg lyttede ved Døren og hørte dem
mumle.
	
-- Svendsen! bad jeg, -- luk nu op! luk nu op,
hører Du! Weber er død!
	
Men de lo. Og paa én Gang begyndte de at synge
en Canon. -- -- Weber er død! sang Svendsen med
sin dybe Bas. Og Teisen faldt ind: Weber er død!
-- -- og saa kom Volquartz med og saa Jespersen
med sin Tenor. -- -- Den ene tog fat, naar den
anden holdt op: Weber er død! Weber er død! Weber
er Fanden gale mig død! klang det i én uendelig
Kædesang.
	
Da gav jeg mig til at hamre paa Døren, hamre alt,
hvad jeg kunde med knyttede Hænder. -- -- Jeg
blev greben af Rædsel! Jeg hørte Trin og Sukken og
Stønnen rundt omkring mig. -- -- Jeg saa' Weber
staa indhyllet i Lagenet bleg og truende. -- -- 
Benene rystede under mig, og jeg udstødte et hvinende
Skrig, thi pludselig sad Katten igen paa min Skulder.
-- -- Jeg slog til den, men den hagede sig fast i
mit Tøj, hvæsede og rev. -- -- Og jeg raabte om
Hjælp!
	
Da lukkede de endelig Døren op, og Dyret fór
foran mig ud i Entréen. -- -- I samme Øjeblik jeg
saa' Lyset og Kammeraterne derude, var Angesten
borte.
	
-- Weber har skudt sig, sagde jeg rolig, -- eller
taget Gift.
	
De vilde endnu ikke tro mig. Men saa tændte vi
Lampen.

-- -- -- --
	
Hér holdt Dr. Nannestad inde og strøg sig med
Haanden over Panden.

-- Ja, dér laa han død paa Bordet foran os! sagde
han saa. -- Og han ha'de allerede været død i over
to Timer. -- -- Vi fandt en lille Flaske paa 
Gulvtæppet ved Siden af min Tændstikæske. I Flasken ha'de
været Kyankalium.
	
-- Men hvorfor? spurgte jeg, -- hvorfor ha'de han
gjort det?
	
-- Det kan jeg ikke fortælle Dem, sagde min Vært,
-- og det kommer jo heller ikke Sagen ved.
	
-- Véd man det da ikke?
	
-- Dr. Rørby og jeg véd det, sluttede han. -- Vi
undersøgte ham. Men ingen andre faar det nogensinde
at vide. Weber ha'de selv omhyggelig skjult det for
os, saalænge han levede. Han var saa sensibel, saa
bange for at udsætte sig for Latter. -- -- Kun saa
meget kan jeg sige Dem, at det Kors, han bar paa
er det tungeste, der kan lægges paa et Menneskes
Skuldre.

*

-- Uf, hvor den var væmmelig! sagde den tykke
Fru Petersen i samme Øjeblik, jeg holdt op at læse,
Nerverne i hendes Ansigt dirrede, og hun var 
mørkerød i Kinderne. -- Jeg synes næsten, det er 
uforskammet, sagde hun, -- at læse saadan no'et!
	
-- Næmen, <sp>Frue</sp>, dog!
	
-- Jo, det ved Gud, jeg synes! vedblev hun. -- Det
er ogsaa Deres Skyld, Fru Jessen, hvorfor bad De dog
dette frygtelige Menneske om at læse sine forfærdelige
Historier for os? De véd godt, jeg ikke kan taale det!
	
-- Jamen -- æ, jeg -- æ, jeg -- -- -- 
begyndte Fru C. O.

-- Mine Damer, sagde jeg, -- mine Damer, det gør
mig virkelig ondt, at -- -- --

Den lille Fru Hansen havde ikke sine smaa graa
Øjne fra mit Ansigt.
	
-- Er det en sandfærdig Historie? spurgte hun.

-- Ja, det er, sagde jeg, -- de lever allesammen
endnu.
	
-- Osse ham, der døde?
	
-- Ja, „osse“ ham, for det var mig selv!
	
-- Har <sp>De</sp> taget Gift? spurgte Babyen interesseret.
	
-- Ja, jeg har saamænd, men det var for lidt.
	
-- Men hvorfor dog? hvorfor vilde De dø?
	
-- Naa--aa, jeg var ked af Livet, det bliver man
jo engang imellem.
	
Fruerne sad og betragtede mig med umaadelige Øjne,
som om de ventede, at jeg pludselig à la Hans 
Sataniske Majestæt i Middelalderen skulde fare ud 
igennem Kaminen, efterladende mig en ilde Lugt.
	
Dette gød mig Olie paa Ilden.
	
-- Det var forresten ganske morsomt! sagde jeg, --
jeg laa og drømte de mærkeligste Ting hele Tiden
(her støttede jeg Albuerne mod Bordpladen og lagde
min Hage i de hule Hænder og stirrede over paa
Damerne med et ekstatisk Søvngængerblik. Og saa 
begyndte jeg): -- „Jeg krøb op ad en smal Stige med et
stort afskaaret Mandfolkelaar under Armen. Jeg kom
op gennem et Hul i Loftet. Der lagde jeg Laaret fra
mig og gav mig til at søge efter min Ven Mygdal.
Jeg saa' et Visitkort sidde paa en Dør, jeg lukkede
op og gik ind. Det var et stort nøgent Tagkammer.
Langs Væggene stod Sengene, sammentømrede af raa
Brædder og i Flugt med Gulvet, som Sengene i et
Tugthus. Jeg kiggede rundt til disse Senge, men der
var ingen Mennesker i dem. Jeg spurgte: Er ikke min
Ven Mygdal her? Ingen svarede, jeg hørte kun en
undertykt Latter og Fnisen. Og da jeg saa' nøjere til,
opdagede jeg, at Tæpper og Dyner rundt i Sengene
laa og vred sig af Latter, Tæpperne fniste kun, men
Dynerne var ved at revne af Grin. Saa stod jeg igen
ude paa Loftet. Henne ved Nedgangslugen saa jeg en
Politibetjent staa med det afskaarne Ben i Hænderne.
-- Er det Deres Laar? spurgte han. -- Ja, sagde jeg,

-- det er mit Laar! og jeg vilde række efter det. Men
da hørte jeg en underlig raslende og skrattende Lyd,
og jeg saa', at hele den øverste Del af Laaret var rødt
og blodigt. Det var Politibetjenten, der stod og pillede
Huden af det, den var haard og tør, og idet den 
raslede ned paa Loftet, lød det, som naar man piller
Skallen af ristede Kastanjer. Paa én Gang løftede 
Manden Benet op ved Foden som for at slaa mig dermed.
Og ved denne Bevægelse gled hans Vest op over hans
Bukselinning. Han havde ingen Skjorte paa, og jeg
saa hans nøgne Mave, og paa Stedet, hvor Navlen
skulde være, saa' jeg et stort, cirkelrundt Glas, 
gennem hvilket -- -- --
	
-- Puhh, næ--æ! sagde pludselig den tykke Fru
Petersen og rejste sig fra Sofaen, -- nu <sp>vil</sp> jeg ikke
mere!
	
Sveden trillede hende ned ad hendes fede Kinder
ligesom Vandet ad en Skinke, der bliver bragt ind i
Varmen.
	
-- Der er noget, jeg maa læse for Dem endnu, mine
Damer! sagde jeg.
	
-- Næ Tak, sagde den lille Fru Hansen, -- nu maa
vi hjem.
	
Og hun rejste sig, og Fru Rasmussen rejste sig, og
Fru Jessen rejste sig.
	
-- Der er noget, jeg vil læse for Dem! gentog jeg
og søgte efter Manuskriptet paa Bordet.
	
Frøken Helga lagde Haanden paa min Arm.
	
-- Nu synes jeg, De skulde holde op, sagde hun.
	
-- Nej, sagde jeg, -- nej, paa ingen Maade! Jeg
skylder mine Gæster saa meget, de har vist mig saa
megen Venlighed, jeg maa dog -- -- --
	
-- Nu ta'er vi Tøjet paa! sagde den tykke Fru 
Petersen.
	
-- Ja, værs'god! sagde jeg, -- værs'god! saa læser
jeg imens.
	
Damerne saa' paa mig med Rædsel og Gru, og 
Fingrene dirrede paa dem, saa ivrige var de efter at
komme i Tøjet.
	
Imidlertid stod jeg midt paa Gulvet og læste med
høj Røst:




EN FOLKEVISE


<tab>Og Fanden sadler sin blommede Hingst
<tab>og rider i Natten ud.
<tab>Hejda, hopla, hvor Svansen gaar!
<tab>han rider sig hen til sin Brud.
Og Kvinden er svag, og Natten er mørk, og alle de smaa bitte Stjerner!

<tab>Og dér han kommer til Kongens Gaard,
<tab>han banker paa Portens Træ:
<tab>Hejda! hopla! I gode Mænd,
<tab>I give mig Ly og Læ!
Og Kvinden er svag, og Natten er mørk, og alle de smaa bitte Stjerner!

<tab>Den Vægter springer af Sengen op
<tab>alt ud i sin Hørlærreds Skjorte:
<tab>Du frelse os Herre i Himmerig
<tab>og holde alt Dævelskav borte!
Og Kvinden er svag, og Natten er mørk, og alle de smaa bitte Stjerner!

<tab>Prinsessen hun stander med Ruden paa Klem
<tab>at svales af Nattens Vind,
<tab>og inden den Vægter fik talt til fem,
<tab>slap Fanden i Kammeret ind.
Og Kvinden er svag, og Natten er mørk, og alle de smaa bitte Stjerner!

<tab>Og Hundene tuded', og Rotterne peb,
<tab>og Uglen i Taarnet sang,
<tab>da Fyren paa sin Horsefod
<tab>i Seng til Prinsessen sprang.
Og Kvinden er svag, og Natten er mørk, og alle de smaa bitte Stjerner;

<tab>Tykt Kongens Drabanter for Døren løb
<tab>med Kølle, med Sværd og med Skjold. --
<tab>Men Gavtyven lo ved Skønjomfruens Bryst:
<tab>I kan gaa <sp>Fa'en</sp> i Vold!
Og Kvinden er svag, og Natten er mørk, og alle de smaa bitte Stjerner!

*

-- Nu er jeg færdig! sagde jeg.
	
Men da var mine Gæster allerede forlængst ude af
Entréen og langt oppe paa Volden.
	
Jeg ilede ud paa Trappen og nikkede mildt og 
kærligt til dem og kyssede paa Fingeren. Og saa gik jeg
ind i mit Kammer og lukkede min Dør.
	
Og om Mandagen forlod jeg Fjordby, efterladende
et forholdsvis pletfrit Rygte.
<!-- OCR text missing for page 0374 -->
INDHOLD

SILHOUETTER	Side
	
<tab>Prinsessen af Frørup<tab><tab>7
<tab>Den gamle Kammerherre<tab><tab>16
<tab>Ole Stød<tab><tab>36
<tab>I Familiehuset<tab><tab>44
<tab>Jensen<tab><tab>56
<tab>Fugleskydning<tab><tab>65
<tab>Hans Olsen<tab><tab>74
<tab>Endetønden<tab><tab>87
<tab>En Middag<tab><tab>95
<tab>Faareper<tab><tab>113
<tab>Nu gaar hun godt igen<tab><tab>146


BARNLIGE SJÆLE
	
<tab>Introduktion<tab><tab>159
<tab>Mester Bømler<tab><tab>170
<tab>De unge og de gamle<tab><tab>181
<tab>En farende Svend<tab><tab>189
<tab>Fra Kirkegaarden<tab><tab>193
<tab>En Forestilling<tab><tab>203
<tab>Lavs Madsen<tab><tab>213
<tab>Fluen<tab><tab>221
<tab>En Runde<tab><tab>228
<tab>Syg<tab><tab>238
<tab>Madam Bertelsen<tab><tab>243
<tab>I Middagsstunden<tab><tab>248
<tab>En Brevveksling<tab><tab>258
<tab>Paa Marken<tab><tab>268
<tab>En cand. jur<tab><tab>277
<tab>Hos Jessens<tab><tab>288
<tab>Marked<tab><tab>322
<tab>Ungdom og Uskyld<tab><tab>331
<tab>Afslutning<tab><tab>346

<!-- OCR text missing for page 0376 -->
