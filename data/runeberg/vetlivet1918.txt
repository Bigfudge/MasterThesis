<titel>
VETENSKAPEN OCH LIVET

<titel>
VETENSKAPEN

OCH LIVET

MAGASIN FÖR VETENSKAPERNA
OCH DERAS TILLÄMPNINGAR I DET MODERNA LIVET

<i>REDIGERAT OCH ILLUSTRERAT FÖR ALLA</i>

ÅRGÅNG 1918

STOCKHOLM
HUGO GEBERS FÖRLAG
<titel>
STOCKHOLM 1918
ISAAC MARCUS' BOKTRYCKERI-A.-B.

<titel>
VETENSKAPEN OCH  LIVET

MAGASIN FOR VETENSKAPERNA OCH DERAS TILLÄMPNINGAR I DET MODERNA LIVET
Redigerat och illustrerat för alla

Årgång   1918

INNEHÅLLSFÖRTECKNING

Sid.
Allmänna artiklar

De stora amerikanska trusterna av F. Roz 43
Det industriella arbetet förenklas med kine-

matograf och kronometer av F. Baliestat 13

Dödens små agenter av P. Dupuy ......... 255

Elsass Lothringens livskraft och rikedomar

av Prof. H. Lichtenberger .................. 417

En vetenskaplig prövning av förfalskade

tavlor .................,......................... 271

Huvudräkningens användning i det praktiska

livet av General Percin ..................... 331

Jakten på undervattensbåtarna av C. Dunois 189
Kartläggning från luften av Ing. G. Houard 33
Kinematografen blir ett av undervisningens

bästa hjälpmedel av E. Thall ............ 243

Kinematografen öppnar nya vägar för veten-
skapen............................................. 20

Man flyttar ett hus sedan man skurit det

mitt itu .......................................... 408

Man kan om morgonen se hurudant vädret

blir under dagen av A. des Gachons ... 393
Sprängämnenas verkningar av Hudson

Maxim.............................................. 99

Sveriges industriella och ekonomiska ut-
veckling under kriget i siffror av A.

Edengren.......................................... 63

Vi måste rationellt utnyttja skogarnas bränsle

av Prof- G. Lundberg........................ . 3

Ämnar Amerikas industri utbyta kullagret

mot   rullager? av Ing. J. Durbourg   ......  355

Astronomi

Astrofotografiska undersökningar av töcken-
stjärnor av Prof. K. Bohlin ......... 83, 197

Hur hastigt röra vi oss i rymden?   ......... 296

Nyare undersökningar om Norrsken av Prof.
Svante Arrhenius.............................. 371

Sextanten och gyroskopoktanten och deras
användning på sjön av Kapten Poidloué 409

Automobil

Automobilmotorer   drivas   med   lysgas   av

R. Desbordes.................................... 225

Hastighetsmätare av P. M cyan...............    57

Sid.
Nyheter på de amerikanska bilarna.........    73
Pump att blåsa upp ringarna ..................  300
Utbildning av goda automobilförare.........  429
Aviatik
Ballongernas fallskärmar av Kapten Mantony  13 f
Brandprojektiler för förstöring av ballonger
och Zeppelinare av N. Courvoisier ......    2 f
Glid båtar med luftpropeller av Ing. H. Vanier  277
Hydroaeroplan mot eldsvåda på fartyg . . .  238
Italienska jätteaeroplan . .......................    77
Kartläggning från luften av Ing. G. Houard    33
Känner man svindel vid flygning ?............    90
Luftautomobil.................................... .    297
Luftmotståndets problem av Ing. G. Houard   175
Problemet om aeroplanens landning av Ing.
G. Fontanges ....................................  385
Betong
Betongfartyg av Ing. Ch. Vireton ............    91
Hus som fabriceras i serie och monteras
på några dagar ..................... .. ......  249
Koniska fundament ..............................  270
Mekanisk sammanpressning av marken för
att erhålla en fast grund av C. Dangen...   169
Biologi
Djupvattensfiskar vid ytan .....................  424
Dödens små agenter av P. Dupuy    .........  255
Hur tillbringar hus flugan vintern ?............  402
Hur fort kunna fiskar simma?     ..............  261
Konstgjord befruktning av Fil. Dr. J. Runn-
ström.............................................  217
Mossornas roll i naturen av Prof. L. Muller 281
Mosquitos migrationer ...........................  40 \
Planktonproduktionen i havet och dess ut-
nyttjande av Fil. Dr. E. Naumann.........   163
Reservoarvagnar för transport av fiskyngel 294
Spelet krona och klave och ärftligheten av
Prof. E. Borel.............;....................   119
Spökdjur och andra apor på Borneo av C.
Forsstrand   -...................................    49
Ständig bevattning av trädgårdarna  .........    75
<titel>
VETENSKAPEN OCH LIVET II

Sid.

Verkar kolsyra  gynnsamt på växternas ut-
veckling?.........................................    98

<b>Byggnadsteknik</b>

Hus som fabriceras i serie och monteras
på några dagar.............................. ... 249

Koniska fundament..............................  270

Mekanisk sammanpressning av marken av
C Dangen .......................................   169

<b>Ekonomi</b>

Vi måste rationellt utnyttja skogarnas bränsle
av Prof. G. Lundberg........................       3

Elektriska vågor

Autotorpedbåt som styres av elektriska vågor 317

Telegrafering och telefonering till tåg i gång 262

<b>Fartyg och sjöfart</b>

Autotorpedbåt.................................... 317

Betongfartyg av Ing. Ch. Vireton     .........     91

Glidbåtar med luftpropeller av Ing. H. Vanier 277
Fartygen lasta och lossa automatiskt av
Carbonnel   .......................................    67

Jakten på undervattensbåtarna av G. Dunois   189

Kassaskåp på postångare.....................:..  302

Man kontrollerar röken av fartygens skorstenar
med hjälp av solen.......................-  235

Sextanten och gyroskopoktanten och 
deras användning på sjön av Kapten Poidloué................................................ 409

Upptagning av undervattensbåtar och sänkta
eller strandade fartyg av S. Wolfran   ...  343

<b>Fotografi</b>

Apparat för att fotografera fingeravtryck av

R. Maistre   ......................................   141

Jättekameror av J. Boyer..................... 351

Panoramaapparat av en kodak................   366

Prövning av förfalskade tavlor ..............  271

<b>Fysik</b>

Hastighetsmätare av P. Meyan................    57

Ljudet fotograferar sig självt ..................  237

Luftmotståndets problem av Ing. G. Honard   175

Magnetisk utforskning av luften ...........  326

Man kan om morgonen se hurudant vädret
blir under dagen av A. des Gachons ..  393

Radium och dess strålar av Fil. Dr. E. 
Ramstedt....................................... 307, 403

Sambandet mellan ljus och elektricitet av
Prof. C. W. Oseen...........................   113

<b>Geologi</b>

Det Lothringska järnet och dess uppkomst

av Prof. S. Meunier...........................  265

Hygien

Dödens små agenter av P. Dupuy......... 255

Sterilisering av födoämnen i hemmet ......   158

<b>Instrument</b>

Febeitermometrar av Ph. Sandrac .....   127

Hastighetsmätare av P. Meyan .......     57

Sextanten och gyroskopoktanten och deras
användning på sjön av Kapten Poidloué 409

<b>Järnvägar</b>

Elektromagnetisk koppling av järnvägsvagnar    76

Hastighetsmätare av P. Meyan...............    57

Järnvägssyllar av betong   ..................  293

Reservoarvagnar for fiskyngel............. -.  294

<b>Kemi</b>

Nickelproduktionen och nickels användning
av Ing. Ch. Lordier..........................     53

Papper som ersättning för jute ...............     77

Radium och dess strålar av Dr. E. 
Ramstedt....................................... 307, 403

Saltet under världskriget av Ing. L. 
Delcomnum ........................................  321

Sprängämnenas verkningar av Hudson Maxim 99

Svartkrut kan användas som gödningsmedel 431

Zinken, en krigets metall av Ing. F. de Lestrac 105

<b>Kinematograf</b>

Den amerikanska filmimporten till Europa 276

Förenkling av det industriella arbetet genom
kinematograf av F. Ballestat ............... 13

Kinematografen och undervisningen av Fil.
Kand. E. Thall ................................ 243

Kinematografen öppnar nya vägar för 
vetenskapen............................................ 20

Metod att filma blodkropparnas rörelse  ...   104

Ny metod för kinematografering i färger...  421

Tröttas ögonen av biograf?...................   152

Undervattenskinernatografen av Y. le 
Galloudec.............................................  211

<b>Livräddning</b>

Originell livräddningsdräkt .....................  232

Räddningsmadrass............ ....................  301

<b>Medicin, Kirurgi</b>

Blodkropparnas rörelse, en metod att filma 104

Fibrinet ar ett verksamt läke- och skydds-
medel vid sår och inflammationer    ...... 402

Människokroppen behöver kiselsyra.........   150

Varför upphöra epidemier av Dr J. Héricourt 288

<b>Mekaniska och elektriska apparater</b>

Amerikansk rullsköld    ...........................  264

Anordning att draga till skruvmuttrar  ...... 234

Apparat att erhålla friskt vatten............  365

Apparat för att torka löpgravarna.............  234

Bergborrmaskiner.................................  379

Borr för borrning av fartygsplåtar.............   155

Brandprojektiler till förstöring av ballonger
och Zeppelinare av N. Courvoisier   ....     21

Constanciahjulet med sträckbara ekrar......  299

Diskapparat........................................  300

Elektrisk borste för parkettgolv...............   157

Elektrisk brevöppnare......................     78

Elektrisk slipsten att rengöra skolpulpeter    77

Elektromagnet, den starkaste i världen ... 234

Elektromagnetiska kanoner ......................  291

Elektromagnetisk koppling av järnvägsvagnar    76

Fläkt som icke åstadkommer något drag ....  361

Gravering av klockboetter.................  298

Hur man gör om utnötta kanoner ...... .  205

Kontrollering av röken i fartygens skorstenar 233

Kullager och rullager av Ing. J. Durbourg 355

Maskin för att väga chokolad ............... 239

Maskin som röker cigarrer .....................   151

Möbler utan spikar och lim ............   156

Nät for undervattensbåtar.....................  112

Profiljärn, anordning att fasta på  ........    77

<titel>
VETENSKAPEN OCH LIVET III

Sid.

Provning av skosulor ........................... 157

Pump till billigt pris ........................... 154

Remskiva för att förändra hastigheten...... 362

Rengöring av brödkorgar....................... 362

Räddningsmadrass................................ 301

Räknemaskinen och dess användning av J.
Boyer........................................... 135

Självsmörjande ventil ........................... 153

Skall man kunna se den man talar med i
telefonen?....................................... 425

Skydd mot inbrottstjuvar........................ 300

Sterilisering av födoämnen.................... 158

Stift för att gravera i järn och stål ......... 428

Telefoten............................................. 78

Transportkärran "Fix" ........................... 429

Vapen för pistol och bajonett ............... 431

Värmebesparande kakelugnsinsats............ 427

<b>Metaller</b>

Det Lothringska järnet  och dess uppkomst
av Prof. S. Menuier........................... 265

Elektrisk stålframställning av Ing. C. Bernard 27

Guldets och silvrets utvinning av Ing. D.
Beauvilliers....................................... 183

Hur man gör om utnötta kanoner av J.
Huberman ....................................... 205

Nickelproduktionen och nickels användning
av Ing. Ch. Lordier ........................ 53

Schoopferfarandet använt vid lödning ...... 303

Specialstål av Ing. G. Courtelin............... 337

Stift för att gravera i järn och stål ......... 428

Stålets förlust av de magnetiska egenskaperna
i värme ....................................... 159

Zinken, en krigets metall av F. de Lestrac 105

<b>Meteorologi</b>

Man kan om morgonen se hurudant vädret
blir under dagen av A. des Gachons  ...   393

<b>Motorer</b>

Automobilmotorer drivas med lysgas av P.
Desbordes......................................  225

<b>Optiska apparater</b>

Marinkikare.........................................   155

Tyskarnas periskopmast........................     42

<b>Organisation</b>

Förenkling av det industriella arbetet medels
kinematograf och kronometer av F. Baliestat    13

Handelsmässorna äro värdemätare på landets
tekniska kultur............................... 290

Tavla för markering av beställningar ...... 361

Trusterna i Amerika av F. Roz..............    43

Tågutställning i Förenta staterna   ............   147

<b>Populärvetenskapliga böcker</b>

Blomsterdyrkan och trädgårdskult............ 240

Framtidens näringsliv...........................  304

Människan för hundra tusen år sedan .......   160

Trädgårdskonstens historia i Europa.......    80

Världsåldrarna..................................  432

Ärftlighet  .........................................  368

<b>Sport</b>

Apparat att erhålla friskt vatten i fält...... 365

Cykel för blinda................................   152
Simma som en anka...........................  303

<b>Statistik</b>

Amerikanska filmimporten till Europa......  276

Guldets och silvrets utvinning och 
användning av Ing. D. Beauvilliers..................   183

Sveriges industriella och ekonomiska 
utveckling under kriget av A. Edengren.........    63

<b>Transport och lastningsapparater</b>

Där de resandes liv hänger på en tråd av
Ing. Ch. Lordier.............................. 327

Elektromagnetisk koppling av järnvägsvagnar 76

Hur fartygen lasta och lossa av R. Carbonnel 67

Reservoarvagnar för transport av fiskyngel 294

Transportkärran "Fix"........................... 429

<b>Vägbyggnad</b>

Hur vägarna beläggas för att stå emot 
automobiltrafiken av P. Meyan ...............  313

<b>Värmeapparater</b>

För att skaffa värme utan kol eller gas ... 348

Värmebesparande kakelugnsinsats............ 427


<titel>
N:R 1 INNEHÅLL  1918
</titel>

<b>Vi måste rationellt utnyttja skogarnas bränsle    G. Lundberg</b>  Professor vid skogshögskolan. ...      3

<b>Det industriella arbetet förenklas med kinematogral och kronometer..........F. Ballestat</b> ....    13

<b>Kinematografen öppnar nya vägar för vetenskapen</b> ................................    20

<b>Brandprojektiler för förstöring av ballonger och zeppelinare</b> ...............    <b>V. Courvoisier</b> ..    21

<b>Den elektriska stålframställningen revolutionerar stålmarknaden</b>............   <b> C. Bernhard</b> Ingenjör....    27

<b>Kartläggning från luften</b>  ............   <b>G. Houard</b> Ingenjör. ....    33

Tyskarnas periskopmast........................    42

<b>De stora amerikanska trusterna</b> .......  <b>F. Roz</b>  Förest för informationsavd. vid franska utrikesdepartementet. ......    43

<b>Spökdjur och andra apor på Borneo</b>   ....    <b>C. Forsstrand   </b> ..    49

<b>Nickelproduktionen och nickels användning  Ch. Lordier</b> ... Gruvingenjör  .. 53

<b>Hastighetsmätare</b>. ................   <b>P. Meyan</b>.....  57

<b>Sveriges industriella och ekonomiska utveckling under kriget i siffror</b> ........  <b>A. Edengren</b> ...  63

Fartygen lasta och lossa automatiskt ...  R. Carbonnel .  Hamnkapten. ... 67

<b>Strövtåg i vetenskapens omgivningar</b>
<i>Uppfinningar, upptäckter, kuriosa</i>   ..............    73

<b><b>Papper användes som ersättning för jute</b></b> ............    79

<b>Låt oss söka skönheten i våra trädgårdar</b> ...........    80

VETENSKAPEN OCH LIVET UTKOMMER UNDER 1918  VARANNAN MÅNAD
Pris pr häfte kr. 1.75, Årsabonnement: kr..10.50.
Redaktion   14   Götgatan    —   Expedition och annonskontor 19—21   Regeringsgatan   —   Stockholm
HUGO GEBERS FÖRLAG    —   STOCKHOLM



<chapter name="VI MÅSTE RATIONELLT UTNYTTJA SKOGARNAS BRÄNSLE">
<img>STEN- OCH STUBB-BRYTAREN "JÄTTEN" TILLVERKAD AV SKOGFORS BRUK

Denna apparat kan närmast jämföras med en vanlig lyftkran. Hela den utvecklade kraften
kommer här till sin rätt.</img>



VETENSKAPEN OCH LIVET

MAGASIN FÖR VETENSKAPERNA OCH DERAS TILLÄMPNINGAR I DET MODERNA LIVET
<i>Redigerat och illustrerat för var man</i>

<sp>Redaktion:</sp> 14 Götgatan, Stockholm -- Telefoner: Riks 13569, Sthlms 13526

Annonskontor och expedition: Regeringsg. 19-21 -- Telefoner: Riks 1592, 22785, Sthlms 5149

<sp>Utgivare:</sp> Fil. Kand. Edvin Thall -- <sp>Förlag:</sp> Hugo Gebers Förlag

<i>Eftertryck av text och illustrationer förbjudes</i>

Band IV Årg. III N:r 1. Januari-Februari 1918 N:r 11


<h1>VI MÅSTE RATIONELLT UTNYTTJA
SKOGARNAS BRÄNSLE</h1>

Av GUSTAF LUNDBERG
PROFESSOR VID SKOGSHÖGSKOLAN

FÖR DEN i våra bränsleförhållanden mindre
invigde kan det möjligen förefalla
egendomligt, att ett så skogrikt land
som Sverige, där 81
% av den produktiva fastmarksarealen 
täckes av skogar,
skall vara beroende av
utländskt bränsle. Så
är emellertid dess värre
ännu i rätt hög grad
fallet.

Före krigets början
importerade vi årligen
mellan 5 och 6 miljoner
ton stenkol, en post, som
i övrigt ända till krigets
utbrott årligen var stadd
i stigande, och som de
närmaste åren före kriget
motsvarade ett importvärde 
av över 100 miljoner 
kronor årligen.

Samtidigt härmed torde 
våra skogar årligen
ha bidragit till täckandet 
av landets bränslebehov 
med bortåt 20 miljoner kubikmeter 
(fast mått) ved, däri även inbegripet 
det virke, som åtgått för
framställning av träkol för järnindustriens 
behov, en virkespost, som
torde motsvara ungefär 5 miljoner
kbm (fast mått).

Jämföres brännvärdet av det bränsle
våra skogar årligen lämnade med det
av det importerade bränslet, skall man
finna att desamma tämligen 
nära motsvarade
varann.

Därutöver ha vi visserligen 
använt en del
torvbränsle och inhemska 
stenkol, varjämte för
en hel del energibehov
bränsle ersatts med elektrisk 
kraft från vattenfall, 
men dessa senare
poster voro dock före
kriget i stort sett av
mycket underordnad och
oväsentlig betydelse i
förhållande till de båda
stora posterna importerade 
kolbränslen och inhemskt 
vedbränsle.

Kriget och de därav
uppkomna svårigheterna 
att utifrån erhålla stenkol ha,
trots att importmöjligheterna ännu
ej varit fullständigt avstängda, i det
att utländska kolbränslen även under
de sistförflutna åren, fastän till enormt

<img>PROFESSOR GUSTAF LUNDBERG</img>


<img>TALLSTUBBE 42 CM I DIAMETER FÄRDIGLADDAD MED 300 GRAM CARLSONIT

På senaste tiden har man med stor fördel börjat upptaga stubbar med tillhjälp av sprängämnen.
Denna upptagningsmetod har fördelen att arbetsåtgången blir vida mindre än vid   mekanisk stubbrytning.</img>

stegrade priser, kunnat importeras
till uppemot hälften av de kvantiteter, 
som tidigare infördes, dock
tydligt lärt oss vilken fara, som ligger
i detta beroende av utlandet. Endast
genom tillgripande av utomordentliga
åtgärder direkt från statsmakternas
sida har det nämligen hittills lyckats,
att med ett hårdare anlitande av våra
skogars resurser undvika en fullständig katastrof, orsakad av bränslebrist.

Vårt lands bränslefråga har sålunda
varit, och är allt fortfarande aktuell
i en grad som aldrig tillförne och
härunder ha givetvis många värdefulla 
uppslag och utredningar kommit
till stånd angående våra möjligheter
att helt frigöra oss från beroendet av
utländskt bränsle. Och utsikterna härför 
synas särskilt vad framtiden angår 
långt ifrån uteslutna.

På auktoritativt håll anses våra
vattenfall, i den mån de bliva fullt
utnyttjade, tillräckliga for hela landets
kraftbehov och fördelningen av denna
kraft från de nordliga delarna av
landet, där väsentliga överskott skulle
uppstå, till de sydligare torde ej heller
bliva omöjlig, med hänsyn till den
elektriska kraftöverföringens raska utveckling. 
Då hälften av vårt före
kriget importerade kolbränsle användes 
för framställning av ånga eller
kraft, skulle sålunda en väsentlig del
av vårt bränslebehov kunna i framtiden 
täckas genom dessa våra "vita
kol". Och de av staten nu företagna utbyggnaderna 
av Porjus, Älfkarleö och
Trollhättan innebära givetvis kraftiga
steg i denna riktning.

Våra nuvarande skånska stenkolsfyndigheter 
lära visserligen ej kunna
uppdrivas till någon avsevärt högre
produktion än den nuvarande, eller
bortåt 0,5 miljoner ton, eller blott
1/10 av vår tidigare stenkolsimport,


<img>SAMMA TALLSTUBBE SOM PÅ FIGUREN Å FÖREGÅENDE SIDA SEDAN DETONATIONEN ÄGT RUM

Detta visar ett gott och typiskt resultat av de moderna säkerhetssprängämnenas verkan.</img>

men uteslutet är ju ej, att de djupborrningar, 
som genom statens försorg
för närvarande pågå i Skåne, kunna
blotta fyndigheter av vida större betydelse.

De svenska stenkolsfyndigheterna
på Spetsbergen ha givetvis även livligt
varit på tal.

Dessa kol äro av prima kvalitet
och enligt de undersökningar som av
professor <i>de Geer</i> utförts över fyndigheterna 
framgår, att desamma äro
tillräckliga att under århundraden
framåt tillgodose hela den svenska industriens 
behov av kolbränsle. Hindret 
för ett mera omedelbart tillgodogörande 
av dessa resurser, ligger närmast 
i de på grund av klimatiska
förhållanden rådande skeppningssvårigheterna, 
men även dessa torde genom 
företagsamhet i väsentlig grad
kunna övervinnas. Och även våra
torvmossar, från vilka produktionen
av bränsle under krigstiden redan
torde hava flerdubblats, har man ansett 
kunna bliva av mera väsentlig
betydelse i den mån torvtekniken utvecklas.

Dessa framtida perspektiv åsido,
är emellertid vad som hittills satt
oss i stånd att möta kristidens svårigheter, 
och vad som sannolikt jämväl 
under de närmaste åren framöver 
torde bliva vår huvudsakligaste
tillit, en väsentlig utökning av skogarnas 
forna bränsleproduktion.

Och flertalet människor kan ju detta
blott förefalla att vara en naturlig
och lycklig lösning. Men vara skogars 
resurser äro emellertid begränsade 
och jämväl andra för landet
vitala behov måste de fylla. Vi behöva 
endast erinra om vad som kräves 
för byggnadsändamål och för alla
de industrier, som arbeta med trä
som råvara, dels för landets eget behov 
och dels för export, vilken senare
tillför vart lands handelsbalans i runt
tal hälften av hela exportvärdet. Redan
20 miljoner kbm (fast mått) virke,


som före kriget
krävdes av skogarna 
för bränsleändamål 
innebar
bortåt hälften av
hela var årliga avverkning, 
vilken
redan då med
säkerhet var större 
än som i längden 
uthålligt kan
avvinnas landets
21 miljoner har
skogsmark. Och
i betraktande av
den utökning,
som under krigstiden 
skett beträffande 
råvaruförbrukningen 
inom trävaruindustrien
parallellt med
utkrävandet av
enormt ökade
bränslekvantiteter 
från skogarna
inses lätt att förhållandet 
ej i längden är hållbart.
Det är därför av
utomordentlig nationalekonomisk betydelse 
att det bränsle, som nu kräves
från skogarna tillgodogöres på mest
rationella sätt, så att detsammas uttagning 
blir så lite kännbart som möjligt 
för landets växtliga skogskapital.
Och i detta avseende ha de kolossala prisstegringar, som under krigstiden ägt rum beträffande bränsle, möjliggjort mycket, som annars endast i ringa mån privatekonomiskt
sett varit tänkbart, främst då ett mera omfattande
tillgodogörande
av det s. k.
skogsavfallet
-- stubbar, grenar och ris.

<img>RISTUGGNINGSMASKINEN "CHAMPION SPECIAL"

Knivstålen äro här fästa på en vertikalt roterande
skiva som synes i mitten. Riset matas i ovanifrån 
och det färdiga ristugget samlas i lådan.</img>

<img>STUBBRYTNINGSMASKINEN "EXTRAKTOR"

Denna apparat drives med handkraft. Maskinen är
mycket kraftig, men utnyttjar ej kraften fullkomligt 
enär stubben för att komma upp måste lyftas samtidigt 
som den brytes åt sidan.</img>

Av det s. k. skogsavfallet ha stubbarna 
givetvis största betydelsen, då
det gäller att utöka skogarnas bränsleproduktion. 
Genom noggranna
undersökningar
har man sålunda
funnit att de virkesmängder, 
som vid avverkningen
av våra tall- och
granbestånd kvarlämnas 
i stubbar
uppgå till i medeltal 
<i>28 %</i> av det
virke, som i form
av stamved tillgodogöres 
(se fig. sid. 7.) Och som
bränsle är denna
stubbved på grund
av sin rikare halt
av harts och terpentin, 
särskilt för
industrieldning av
i genomsnitt högre 
värde än stamveden. 
För att
emellertid få det
fulla värdet av
stubbveden som
bränsle fordras
att densamma
uppbrytes i friskt tillstånd, då en begynnande 
förmultning av stubbarna
i hög grad sänker brännvärdet. Härför 
ha tidigare förelegat rätt betydande 
svårigheter, då stubbarnas upptagning 
för handkraft svårligen å flertalet 
marker gått för sig, förrän de
klenare rötterna bortruttnat. Emellertid 
är denna fråga nu löst och maskiner 
finnas tillgängliga, med vilka
man för rimliga kostnader kan upptaga 
färska
stubbar å snart
sagt vilka marker som helst.
Av dylika stubbrytningsmaskiner 
finnas flera olika
typer konstruerade, dels för
mänsklig kraft och dels för hästkraft.
Bland de förra typerna kunna framhållas 
Extraktor (fig. ovan) som utgöres av


<img>STUBBE FRÅN GRAN I MYLLRIK MARK

Denna stubbes kubikmassa uppgår till 36,5 % av stamvedens och lämnar i sönderkluvet skick över 1 kbm löst mått stubbved.</img>

ett liggande hävtyg. Jätten eller Revolt 
(fig. sid. 2) som bestå av en vanlig 
lyftkran med talja och kugghjulsutväxling,
samt bland hästapparater
Monark eller Bröt Anund, vilka båda
utgöras av ett enkelt linspel med 
hästvandring (fig. sid. 8). Därjämte har
man på sista tiden med stor fördel
börjat upptaga stubbar med tillhjälp av
sprängämnen, varav flera sorter
säkerhetssprängämnen av lägre brisans
utsläppts i marknaden speciellt lämpade 
för ändamålet (fig. sid. 4 och 5).
Stockholms Superfosfat A.-B. tillverkar
sålunda ett för stubbrytning speciellt
danat och förträffligt sprängämne
(Carlit V) eller <i>Carlsonit</i> och
Nitroglycerin A.-B. har tidigare fört
i marknaden det likaledes förträffliga
sprängämnet Agridynamit eller för närvarande 
s. k. <i>Defensit</i>. Upptagning av
stubbar medelst sprängämnen ställer
sig från kostnadssynpunkt sett ungefär 
lika billigt som upptagning med
maskiner, då frågan gäller fullt färska
stubbar, men har därjämte den fördelen 
att arbetsåtgången blir vida mindre.

I regel brukar man vid stubbarnas
upptagning i marken direkt sönderklyva 
dem och därefter upptrava dem
i 1 x 1 meters strängar, som få stå kvar
i skogen och torka före borttransporten 
(fig. sid. 10). Då sönderklyvningen
emellertid särskilt vid upptagning medelst 
maskiner är rätt arbetskrävande
-- man beräknar att hälften av arbetet
med stubbrytningen ligger i sönderdelning 
och upptravning -- har man
numera å många håll börjat transportera 
stubbarna i helt tillstånd till
förbrukningsplatsen, varest de med särskilda 
sönderklippningsmaskiner, konstruerade 
enligt liknande princip som
vanliga vedklyvningsapparater, med
maskinell kraft sönderdelas.


<img>AMERIKANSKA STUBBRYTNINGSMASKINEN "MONARK"

Den utgöres av en vanlig spelanordning, från vilken stubbarna medels wirelinor uppdragas inom större omkrets för varje stationsområde. För stubbrytning å större kalhyggen äro dessa redskap de mest rationella.</img>


Ris och grenar omfatta visserligen
ej så stor procent av trädets virkesmassa 
som rötterna och stubbarna,
eller i förhållande till stamveden blott
8 à 9 %, men till gengäld äro de
lättare åtkomliga. Vad som emellertid 
tidigare i huvudsak orsakat att
man ej i större utsträckning tillgodogjort 
sig detta avfall för bränsleändamål, 
trots dess hos barrträden på grund
av harts och terpentinhalt höga brännvärde, 
har varit dess skrymmande och
svårtransportabla form, i förening med
det arbete som krävts för dess omföring
i en för eldning lämplig form.
Under de sista båda åren ha emellertid 
i marknaden utkommit s. k. ristuggningsmaskiner, 
medelst vilka såväl 
grövre grenar som finris kunna
sönderhuggas till en för eldning och
transport lämplig form. Maskinerna,
som äro avsedda att drivas av motorer 
eller lokomobiler av mellan 6-20 hästars kraft, finnas konstruerade
efter något olika principer. Antingen
sitta de skärande knivstålen såsom å
Söderhamns verkstads A.-B. maskin
"Ursus" å en horisontalt liggande och
roterande rulle, eller ock å en vertikalt 
roterande skiva såsom hos A.-B.
Champions tuggmaskin "Champion",
och Isacson & Lindenbergs "Champion Special", 
eller ock åstadkommes
sönderdelningen helt enkelt genom
en i vertikalled upp- och nedgående
kniv, som t. ex. hos "Johanssons trätuggningsmaskin" 
(Johansson & Sjölander, 
Västerås) (se fig. sid. 6 och 9).
Dessa tuggningsmaskiner besitta en
ganska hög avverkningsförmåga, varierande 
mellan 600-2 000 hl tuggat ris
pr dag, alltefter maskinens typ och
<img>RISTUGGNINGSMASKIN FRÅN SÖDERHAMNS MEK. VERKSTAD (UPPTILL) OCH FRÅN JOHANSSONS
MEK. VERKSTAD I VÄSTERÅS (NEDTILL) I ARBETE.</img>



risets beskaffenhet. Maskinerna äro
relativt lätt transportabla och uppmonteras 
vanligen helt provisoriskt å
avverkningsplatserna, varifrån det
söndertuggade riset sedan bekvämt i
skrindor eller kolryssar transporteras
till förbrukningsplatsen (fig. sid. 11).

<img>UPPLAGD VED FRÅN UPPSPRÄNGDA STUBBAR

De virkesmängder som vid avverkningen av våra tall- och granbestånd kvarlämnas i 
stubbar uppgå till i medeltal 28 % av det virke som tillgodogöres i form av 
stamved.</img>

För bedömande av detta skogsavfalls
bränslevärde kan påpekas att enligt
ingenjör <i>Spetz</i>' utförda proveldningsförsök 
med ångpannor 1 ton bästa
engelska ångkol ungefär motsvarar
<i>8,7 kbm (löst mått) stubbved och 19,5
kbm färskt tuggat ris</i>, varvid är att
märka, att stubbvedens fasta massa
i måttet knappast uppgår till 30 %,
och risets torde vara ännu mindre.
Är riset torrt före söndertuggningen,
varigenom det även faller tätare i måttet
kan kubikmasseåtgången, som motsvarar 
1 ton stenkol nedgå betydligt.

Då vi därjämte betänka att bästa
ångkol för närvarande, de som kunna
erhållas, betinga ett pris av bortåt 250
kronor pr ton få vi stubbvedens värde
uppemot 28 à 30 kronor, pr kbm (löst
mått) och ristuggets upp i en 12 à
13 kronors värde pr kbm, under det att
stubbarnas upptagning och sönderdelning, 
även med nuvarande exceptionellt 
höga arbetspriser, ej torde behöva
stiga till högre belopp än 4 à 6 kronor 
pr kbm, och risets hopsamling
och söndertuggning till 4 à 5 kronor.

Härav framgår att en relativt bred
marginal för transportkostnader och
behållning blir övrig, varför detta skogsavfall 
för närvarande med vinst kan
tillgodogöras även på rätt långa avstånd 
från förbrukningsplatsen. Och
på välbelägna avsättningsorter kan
stubbrytning nu mången gång giva ett
rent netto, för vilket man tidigare
kunnat köpa marken i fråga med skog.
<img>RISTUGG EFTER TUGGMASKINEN "CHAMPION"

Tuggmaskinernas avverkningsförmåga varierar mellan 600 2 000 hl tuggat ris pr dag. 
Det tuggade riset transporteras lätt i skrindor till förbrukningsplatsen.</img>

Ett annat avfallsbränsle från skogarna, 
som särskilt under det sistförflutna 
året i de större städerna varit
mycket på modet är grankott. Detta
bränsle har emellertid otvivelaktigt i
värde blivit betydligt överskattat, särskilt för 
användning i värmeledningar
och liknande, för vilket ändamål det
ej lämpar sig, och dess ringa förekomst
och det arbete, som erfordras för dess
hopsamling göra att detsamma torde
vara tämligen utan betydelse för vår
egentliga bränsleförsörjning. För högtryckspanneeldning 
lämpar det sig däremot 
bättre och enligt ingenjör <i>Spetz</i>'
undersökningar torde ungefär 7,7-8,7
kbm kottar motsvara 1 ton stenkol,
om kottefjällen äro tillslutna. Vid en
viss torrhetsgrad spärras de emellertid 
ut, varvid rymdmåttet knappast
håller hälften av detta bränslevärde.

Av ovan anförda torde sålunda framgå 
att det för våra skogars fortbestånd
är av utomordentlig betydelse, att det
till bränsle användbara skogsavfallet
nu i största möjliga utsträckning tillgodogöres, 
ävensom att detta tillgodogörande 
under nuvarande förhållanden, 
som sannolikt komma att råda
åtskillig tid framöver, med ekonomisk
fördel låter sig göra inom mycket stora
delar av vårt land. Givetvis har även
ett dylikt tillgodogörande under sista
åren ägt rum i ganska stor utsträckning, 
fastän dock ej närmelsevis i den
omfattning, som önskligt varit. Härtill 
har emellertid - bortsett från oföretagsamheten 
å många händer - bidragit den begränsning eller brist på
arbetskraft, som varit rådande, och
som gjort att man i många fall nödtvunget 
har måst inrikta sig mot de
virkessortiment, som kunnat avvinnas
med ett minimum av arbetskraft, under
det att det mera arbetskrävande skogsavfallets 
tillgodogörande fått anstå.
</chapter>
<chapter name="DET INDUSTRIELLA ARBETET FÖRENKLAS
MED KINEMATOGRAF OCH KRONOMETER">

<b>FÖRENKLING AV DET INDUSTRIELLA ARBETET</b>

<img> TRE FILMER SOM VISA HOPSÄTTNINGEN AV EN VERKTYGSMASKIN

Framför montören finnes en tavla med numrerade krokar på vilka delarna äro upphängda.
Mannen tar dem i anvisad ordning och undviker på sa sätt varje onödig rörelse.


<h1>DET INDUSTRIELLA ARBETET FÖRENKLAS
MED KINEMATOGRAF OCH KRONOMETER
</h1>
Av F. BALLESTAT

PÅ GRUNDVAL av talrika undersökningar och mångfaldiga försök,
som under ett kvarts sekel utförts vid amerikanska verkstäder, har 
ingenjör F. W. Taylor trott sig kunna formulera de allmänna lagarna för
en vetenskaplig organisation av det industriella arbetet. Hans system -
vars räckvidd överdrivits av framstående teknici och kritiserats utan gräns
av sociologer - strävar till att öka produktionen och samtidigt begränsa
arbetarnas rörelser till sådana, som äro oundgängligen nödvändiga för att
de skola fullgöra sitt yrke.

Taylor bestämmer med kronometern den minimumtid som åtgår för att
utföra ett bestämt arbete. Han tar ett dussin tränade arbetare
från olika fabriker, och med klockan i handen studerar handen
serie operationer som var och en av dem gör for att åstadkomma ett
arbetsstycke; därpå eliminerar han alla långsamma 
och onödiga rörelser och utväljer ur de successiva handgreppen de 
hastigaste och mest effektiva för att därur sluta sig till de betingelser,
som lampa sig bäst för framställning av ifrågavarande föremål. <i>Taylorismen</i>
inför, kort sagt, vetenskap där det individuella godtycket hittills fått 
regera ostört. Han har därför också fått fram intressanta resultat. Till
exempel när arbetare, som endast förmådde flytta 12 à 15 ton 
gjutjärnstackor pr dag, sedan de anpassat sig efter de rörelser och den
rytm som bestämdes genom kronometerstudiet funno att arbetsförmågan
växte till 47 à 48 ton pr dag.

<img>INGENJÖR GILBRETH (EN FACE) OCH HANS ASSISTENT
STUDERA HUR EN MASKIN FUNGERAR

Behandlingen av verktygsmaskinerna var mer invecklad att utreda, och
Taylor använde tio år för att lösa detta problem, som innefattar ända
till tolv variabler: hastigheten hos maskinen, skärningsvinkeln,
mannens ställning o. s. v. Sedan han fått de 

experimentella resultaten av undersökningarna klara, upprättade han 
tabeller, i vilka man lätt kan finna lösningen för varje särskilt fall, det
må gälla en fräs eller en svarv, en borr eller en gängmaskin. I stället
for att som hittills lita på arbetarens skicklighet och förstånd säger 
kronometermannen endast: "Sätt så och så stor fart, använd verktyget på det
och det sättet, gör den eller den rörelsen. I stället for att göra tre 
kugghjul i timmen kommer du att göra trettio på samma tid och utan att bli
mera trött." Metoden medför sålunda ansenligt ökad prestation och
följaktligen också ökad lön.

For övrigt var det icke i går man kom på idén att mäta en arbetares
rörelser för att bestämma värdet på hans arbete. Ar 1885 hade Marey
uppfunnit sin kronofotografering och kunde därigenom analysera 
människans rörelser närmast vid gång, hopp och språng. Han utsträckte sedan
sin grafiska metod till att omfatta även studiet av yrkesrörelserna, och
han fann ett sätt att t. ex. fotografiskt uppteckna arbetet som utfördes
vid varje dragning med en hyvel eller en såg. Marey var dock illa 
utrustad och använde blott en i sekunder indelad kronometer, och det var
en av hans lärjungar, Frank B. Gilbreth, förunnat att fortsätta Mareys
arbeten och använda kinematografen för att närmare studera rörelserna
inom olika yrken. Han kinematograferar en skicklig arbetare som 
arbetar i raskt tempo, och för att med fullkomlig noggrannhet bestämma 
elementarrörelsernas tidslängd fotograferar han på samma gång som mannen
en nål, vilken vandrar fram över en skala och anger bråkdelar av en 
sekund.

Taylor och Gilbreth använde sig vid studiet av rörelserna av ett 
förfaringssätt som länge brukats i industrien för att bestämma lönerna. Låt
oss antaga att man noga vill ha reda på den tid som åtgår för att 
framställa ett nytt järnföremål. En verkmästare iakttar med tidtagaren, vilken
tid arbetaren behöver for att åstadkomma den ifrågavarande biten. Man
får på det sättet en approximativ siffra som ar tillräcklig i praktiken,
och man lämnar samtidigt arbetaren en viss frihet att utföra saken. 
Taylor går längre. I stället för att mäta den sammanlagda tiden som åtgår
för att utföra ett givet arbete, sönderdelar han den i nyttiga 
elementarrörelser, som kronometeras var för sig och som sammanlagda utgöra den
verkligt använda tiden, efter vilken arbetaren skall betalas. Man 
åstadkommer därigenom en anmärkningsvärd besparing i arbetstiden, förutsatt
dock att man endast tar i betraktande rena handarbeten.

Gilbreth använde sålunda kinematografen för att rensa ut onyttiga 
rörelser. För att kunna undersöka rörelsens olika faser i deras 
ordningsföljd placerar han bredvid arbetaren
ett kontrollur, vars visare går ett varv runt tavlan på tio sekunder; tavlan
är själv delad i tusendels minuter. Bilden av denna kronometer, som
alltid synes bredvid arbetaren, tilllåter att på en 1/2000 minut när 
uppskatta tidsskillnaden mellan två på varandra följande bilder. Ingenjören
undersöker filmremsan under lupp eller i mikroskop för att avlägsna de
onödiga och onyttiga rörelserna och så mycket som möjligt förenkla 
fabrikationen. Därpå tar han en serie kinematografiska bilder av de 
metodiskt fulländade operationerna och visar denna på duken som förebild
för lärlingar eller nyanställda.

Fore dessa kinematografiska studier satte arbetarna upp en 
flätningsmaskin på 37 1/2 minut och numera behöva de blott 8 1/2 minut för samma
arbete. Hur har man lyckats åstadkomma en så storartad besparing?
Förr bar en hantlangare fram de olika styckena som hörde till maskinen och
lade dem på ett bord nära montören, vilken plockade ut dem det ena
efter det andra. När Gilbreth hade studerat de överflödiga rörelserna i
kinematografen uttänkte han en anordning för att undvika dem och 
följaktligen spara tid. Framför montören eller vid hans sida ställer han en
trätavla som ar försedd med krokar. Dessa bära var och en ett 
ordningsnummer, och på varje bit som skall sättas in i maskinen finnes ett 
motsvarande nummer. I stället för att kasta alla bitarna huller om buller
på bordet, hänger hantlangaren upp de numrerade bitarna på deras respektive 
krokar på tavlan så att de äro inom räckhåll för kamratens hand,
vilken sålunda slipper alla onyttiga rörelser. Montören å sin sida får en
karta med detaljerade anvisningar, varav han kan se vilka och vad slags
manipulationer han har att utföra.

<img>STUDIE AV EN SKICKLIG MASKINSKRIVERSKAS RÖRELSER
Bakom skrivmaskinen synes Gilbreths klocka, som tar tiden på rörelserna och där 
bakom den upprutade skärmen, som tjänar som bakgrund för de kinematografiska bilderna.

En ny maskins arbetsförmåga bestämmes på samma sätt. Verkets
direktör låter kinematografera den i gång, och genom undersökning av
filmen kan han göra sig reda för dess funktion och värde. Med samma
grafiska metod analyserade Gilbreth de mest olika yrkesrörelser och kom
till praktiska slutsatser, som måhända voro vågade men dock intressanta
att diskutera. Låt oss först tillsammans med honom undersöka de 
nödvändiga rörelserna när man lägger upp tegelstenar i en mur. Enligt de
gamla metoderna fordrades därtill 18 rörelser. Tack vare vissa 
modifikationer och några enkla förändringar på verktygen kom man ned till fem.

Efter att ha studerat den mest fördelaktiga höjden för murbruks ämbaret
och tegelstenarna lät han bygga en rörlig ställning med ett bord, på 
vilket tegelbäraren lade stenarna. I samma mån som muren växte i 
höjden hissades ställningen upp till lämplig höjd, så att muraren aldrig 
behövde böja sig ned för att taga upp en sten eller murbruk. I stället för
att stjälpas av utan ordning lades tegelstenarna upp på en träställning
så att de vände sin lämpligaste sida åt muraren. Hela ställningen 
förflyttades så inom räckhåll för honom
<img>CYKLOGRAFISK BILD AV VÄNSTRA HANDENS RÖRELSER PÅ EN ÄNNU OÖVAD ARBETARE SOM
ÄR SYSSELSATT VID EN BORRMASKIN

Genom att fästa en liten elektrisk lampa på ett av arbetarens fingrar får man på 
filmen en ljus linje som troget återger handens rörelser</img>

tätt bredvid murbrukstråget. Han hade då blott att sträcka ut handen
och taga stenarna, utan att behöva vända på dem och undersöka dem
på alla sidor innan han lade in dem i muren.

Gilbreth visade sig ofta som en verklig trollkarl när det gällde att
nedbringa kostnaderna och öka produktionen. Hans långa och minutiösa
undersökningar inom olika yrken ledde honom till att formulera denna
aforism: "Virtuositeten i ett yrke lär man sig genom att studera de 
nödvändiga grundrörelserna och att utföra dem hastigt." Att avlägsna de
onyttiga rörelserna är i själva verket viktigare än att kosta på sig en lång
och metodisk lärobana, ty tiden betyder för en skicklig arbetare mycket
mer än det material han förslösar på att uppnå sin skicklighet.

Nu senast har Gilbreth sökt minska kostnaderna för sin grafiska 
metod genom att konstruera en kinematograf som tar sexton bilder på
samma utrymme som man erhåller en i en vanlig kinematograf. Man
behöver då blott framkalla en rulle i stället för sexton, men man måste
rulla den sexton gånger för att få den exponerad i sin helhet. Vidare
anordnar Gilbreth bakom scenen för filmning en upprutad fond, som han
först kinematograferar. Därpå vänder han filmen och tar på samma
film den operation som skall studeras, och som arbetarens kropp, 
vilken då avtecknar sig mot skärmen, intar olika lägen på varje bild, kan
man bestämma tidslängden på hans rörelser om man känner höjd och
bredd på rutorna på skärmen.

Men hur intressant filmen av 
yrkesarbetet än är lämnar den dock blott en ofullständig bild av de olika 
elementarrörelserna i en operation. Därför har Gilbreth för att iakttaga 
serieföljden i en arbetares rörelser fäst en liten elektrisk lampa vid hans
hand eller någon annan del av kroppen, vars förflyttning han vill 
undersöka. Därigenom avtecknar sig gången av rörelserna mycket tydligt på
filmen såsom en lysande linje. Och genom att fotografera med 
stereoskopkamera kan man få en bild av rörelsen i tre dimensioner, längd, djup
och bredd. För att kronometrera tiden för rörelsen insätter man en
strömbrytare i strömledningen till lampan; i stället för en regelbunden linje
får man då en rad av ljuspunkter som avteckna sig med regelbundna
mellanrum på filmen. Då man känner antalet blinkningar pr sekund kan
man lätt beräkna hur fort arbetet går och tiden för att det skall bli
färdigt. Inregistrerandet av rörelsernas riktning sker av lampan själv
genom att den hastigt flammar upp och sedan långsamt slocknar; därvid
avteckna sig ljuspunkterna svagt avtonande framåt och intensivt skarpa
baktill och anvisa sålunda riktningen mycket tydligare än den traditionella
pilen.

For att på lämpligt satt undersöka ljusstrimman vid en yrkesrörelse 
(maskinskrivning, pianospelning eller skärning i trä) använder Gilbreth
stereoskopet. Men då man skall framställa en film inför ett större
auditorium ställer det sig allt for dyrbart att förse varje åskådare med ett
stereoskop, och Gilbreth har övervunnit denna svårighet på följande
sätt. Han betraktar ljusbilden av en rörelse i stereoskopet och förfärdigar
därvid av metalltrådar en modell som 

<img>CYKLOGRAFISK BILD AV VÄNSTRA HANDENS RÖRELSER PÅ EN MYCKET SKICKLIG ARBETARE 
SOM ÄR SYSSELSATT VID SAMMA BORRMASKIN

Den ljusa linjen, som synes mycket klart på filmen, visar hur långt denna arbetare drivit förenklingen av sina rörelser.</img>
återger den exakta formen på den rörelsekurva som blivit uppritad på
filmen vid den lilla elektriska lampans rörelser och som sålunda är ett
sanningsvittne om dess bärares gester.

Dessa modeller äro vanligen målade i vitt, och man anger riktning
och hastighet hos rörelsen genom toner från grått till
svart i punkter som så mycket som möjligt likna originalets
ljusprickar. När modellen är färdig placerar man den mot en svart
bakgrund med vita linjer liknande dem på den ursprungliga
skärmen. Sådana modeller hjälpa mekanikern i hans undersökningar över 
arbetsorganisationen alldeles som fonografen kan hjälpa en musikstuderande.

Ibland kan en verkstadsdirektör själv vilja bestämma det exakta 
antalet rörelser som behövas för ett visst arbete. Härvid
använder han sig av <i>autostereocyklografen</i>,
en apparat som trots sitt komplicerade namn är mycket enkel. En automatisk 
anordning som sättes i gång av en elektrisk knapp gör att man själv
kan fotografera sina egna rörelser vid utförandet av arbetet i fråga.

<img>EN LITEN LAMPA ÄR FÄST VID HANDEN FÖR ATT VISA RÖRELSERNA VID SKRIVANDET

Av alla dessa experiment, av alla dessa sinnrika apparater, som 
Gilbreth alltjämt söker fullborda, tror han sig kunna dra den slutsatsen att
inom varje mänskligt arbetsområde ligger virtuositeten förborgad i de
två stora lagarna: spar på kraften,
utför rörelserna rytmiskt. Dessa slutsatser förefalla oss; en smula 
äventyrliga eller åtminstone alltför generaliserade. Om de närma sig 
sanningen för sådana yrken, där endast muskelkraften verkar, tyckas de 
avlägsna sig mycket från det verkliga förhållandet där hjärnan skall ha 
någon inverkan på våra rörelser. Man måste tänka på de psykofysiologiska 
faktorer, som bestämma över det hygieniska utnyttjandet av den mänskliga
motorn. Kronometreringen lämnar tydligen dessa ur räkningen och driver
arbetaren till kontinuerligt effektivt arbete, eller, med
andra ord, den tar icke hänsyn till de nödvändiga mellantiderna för vila.
Verkningarna av en sådan kontinuerlig uppmärksamhet eller psykisk 
ansträngning varierar med det arbete som utföres. En arbetare, som
övervakar en hyvel, kan mestadels sköta två maskiner samtidigt på grund
av att arbetet går långsamt och hans uppmärksamhet icke anstränges så
mycket. Däremot gör sig tröttheten oerhört starkt kännbar då man
skall sköta en borr. Om vi se på de olika rörelserna vid borrning kunna vi lätt
förstå detta. På några sekunder skall mannen placera stycket på plattan,
inställa borren på den punkt som skall borras, sätta den igång, med
uppmärksamhet följa skalan som anger dess gång, stanna borren ock

<img>PÅ LÅNGFINGRET BÄR SNICKAREN EN LAMPA SOM
VISAR HANS RÖRELSER NÄR HAN SLÅR IN EN SPIK
<img>MAN FRAMSTÄLLER AV JÄRNTRÅD EN MODELL SOM  ÅTERGER DEN KURVA LAMPAN 
AVTECKNAT PÅ FILMEN OCH SOM FULLKOMLIGT AVSPEGLAR BÄRARENS RÖRELSER

verifiera arbetet med ett mått. Helt naturligt kräva sa många rörelser och
en sådan uppmärksamhet en ofantlig kraftansträngning, som kroppen måste
få tillfälle att utjämna.

Dessa synpunkter förklara varför många arbetare i var tid hysa samma
motvilja mot verkstädernas vetenskapliga organisering som deras fäder
en gång hade mot införandet av maskinerna.

Då en fabrik ökar sin omsättning minskar den »samtidigt sitt 
framställningspris och kan följaktligen sälja billigare. Kundkretsen ökas 
därigenom så att den långt ifrån att avskeda arbetare i stället måste anställa
flera sådana. Detta gäller för alla industrier från urmakeriet till 
fabrikationen av kemiska produkter.

Lönernas beräknande efter färdigställda delar säger man skulle 
åstadkomma olika fördelning. I vårt fall kommer detta dock att betyda mindre,
enär Taylor-Gilbrethsystemet strävar att göra arbetet sa maskinmässigt, att
vem som helst skall kunna utföra det efter kronometerns anvisningar. Och
om en del arbetare, som äro mindre lyckligt utrustade av naturen, icke
lyckas höja sin förtjänst, sa få de åtminstone behålla vad de haft.
Den utopiska drömmen om maskinen som andens slav kommer icke att
kunna realiseras förrän arbetaren lär sig att sköta den systematiskt. 
Ingenjörerna skola söka att fullända verktygen och upptäcka nya metoder för
att hastigare och säkrare utnyttja människokraften. Kronometreringen
skall hjälpa dem. Man vet sedan länge att om människan överlämnas
åt sin egen instinkt i verkstäderna tröttar hon ut sig onödigt, och man söker
medel att undvika denna kraftförlust.

A andra sidan stiger världsproduktionen, och ändock arbetar man 
mindre. Måtte efter en fred som vunnits med så mycket lidande de åt
arbetet tillkämpade timmarna bli till en vila för en regenererad 
mänsklighet.
</chapter>
<chapter name="KINEMATOGRAFEN ÖPPNAR NYA VÄGAR FÖR VETENSKAPEN">

KINEMATOGRAFEN har blivit ett av våra dagars oumbärliga 
instrument, lika viktigt for vår tillvaro som telefonen. Den har ingått i vårt 
medvetande som ett hjälpmedel att förhöja tillvarons behag, som ett nytt 
uttrycksmedel för konsten och som ett mycket betydelsefullt 
upplysningsmedel. Den har givit vår tids människor
möjlighet att se vad man förr endast med långa resor och för stora 
kostnader kunde få tillfälle att iakttaga. Den har infört nya metoder i 
undervisningen och den har givit vetenskapen ett nytt verktyg för att studera
rörelser och föremål som ligga utom gränsen for vårt ögas 
uppfattningsförmåga. I sin bok "A travers le monde
vivant" omtalar Professor E. Perrier att en ung läkare, Dr Commandon,
som speciellt ägnat sig åt studiet av de minsta varelserna, har gjort en
underbar användning av ultramikroskopet genom att kombinera det med
de grandiosa instrument som firman Pathé Frères besitter i sina 
kinematografer. Han har lyckats fotografera
de ultramikroskopiska bilderna på filmen och sålunda kunnat projiciera
i mycket förstorad skala på den vita duken alla dessa levande scener, som
vanligen äro förbehållna den skickliga mikrografens öga. Blodkropparna tävla
om vem som först skall tränga in i det fina kapillärnätet i en grodas fot;
de vita blodkropparna, dessa den minsta världens rovdjur, som cirkulera
i våra ådror, fästa sig vid de röda blodkropparna, omgiva dem långsamt
och flyta så att säga ut omkring dem för att uppsluka dem; små 
spolformiga nålar, som utefter hela sin längd äro försedda med en svängande 
simfena, störta fram för att bereda sig tillträde och slingra sig fram som
ormar mellan hoparna av blodkroppar; dessa vidunder äro <i>trypanosomerna</i> i
råttans eller människans blod. På andra bilder ser man blodets 
koagulering, blodkropparnas förändring vid torkning etc.

Detta skådespel gör ett starkt intryck även på dem som äro vana att
i laboratoriets stillhet undersöka de mikroskopiska preparaten. Sedan
långt tillbaka har man ju fotograferat orörliga preparat, men man hade icke
drömt om att kinematografen inför en stor publik skulle kunna återgiva
den krälande mikrobvärlden alldeles som den visar en myllrande folkhop
eller inför fysiologens nyfikna öga detaljera en infusories rörelser. Det är
en alldeles ny väg som öppnats för studiet av det oändligt lillas värld.
De små varelser som betecknas med namnet infusorier äro utrustade med
en mångfald förflyttningslemmar: åror, tassar, krokar etc., som tillåta dem
att simma, gå, fästa sig vid föremål och hoppa alldeles som de vigaste
högre djur. Hur fungerar hela denna arsenal av rörelseredskap, vilka 
orsaker sätter den igång och vilken hemlighetsfull psykologi kombinerar dess
verkan. De flyktiga bilder som så hastiga rörelser teckna i vart öga äro
alltför snabbt övergående for att vi skulle kunna utforska dem, och dock
ha vi kanske att i dem söka hemligheten med våra egna förmågor. I
kinematografen kan man få se dem så långsamma man vill.

Detta är icke den första tjänst kinematografen gjort vetenskapen. Den
återvänder härmed blott till de fysiologiska laboratorierna, varifrån den
gick ut för att intaga teatrarna och fängsla otaliga åskådare genom att
giva ett sken av verklighet åt den mest extravaganta fantasi en vansinnig
hjärna kunnat drömma, eller i alla detaljer återgiva natuscener, som man
sällan har tillfälle att observera, såsom dessa scener ur djurens liv som
upptagits i djurens naturliga omgivning och som överallt uppväckt den
största beundran.
</chapter>
<chapter name="BRANDPROJEKTILER TILL FÖRSTÖRING AV BALLONGER OCH
ZEPPELINARE">

Av INGENJÖR V. COURVOISIER

VI HA i ett föregående nummer av denna tidskrift lämnat en kort 
beskrivning på brandprojektiler och publicerat en teckning av ett av dess
element. Vi skola i dag behandla ämnet en smula mera ingående, enär
det för närvarande har ett särskilt aktuellt intresse.

Elden, branden har under alla tider utgjort ett av de primitivaste
medlen att föra krig; den har icke blott till uppgift att döda fiender,
utan framför allt att tvinga dem till underkastelse under den starkares
vilja. Genom att antända deras städer och byar och läger, och genom att
med eld förstöra deras skördar och förråd skrämmer man dem och slår
dem med skräck, man förlamar dem moraliskt.

Därför ha forntidens folk aldrig underlåtit att vid sina krig tillgripa
det hemska vapnet facklan, då de lyckats intaga grannens land som de
lystet eftersträvade, och de använde sig av elden ofta till och med av ren
grymhet.

Utan att gå tillbaka till de barbariska tiderna, då horderna såsom 
rasande ödeläggare passerade fram och dödade, förhärjade och brände allt,
behöva vi blott kasta en blick på de moderna krigarna, för att se att de
i intet avseende stå de gamla efter. Man kan också betrakta trettioåriga
krigets excesser. De länder där detta 

<img>EN TYSK RÖK- OCH BRANDPROJEKTILS BANA GENOM LUFTEN
Man ser de små kurvorna på banan, som sannolikt bero på reaktioner i projektilens 
brandmassa, vilken brinner under dess färd genom luften.</img>
utspelades blevo fullständigt förvandlade till ödemarker. Av 35 000 byar
i Böhmen återstod 6 000, i Sachsen hade befolkningen minskats från
3 000 000 till 800 000. Detta var fasansfullt.

Men elden användes icke blott för att antända städerna, skördarna och
förråden. Man brukade den också för att sa effektivt som möjligt 
bekämpa motståndarens armé t. ex. genom att förstöra hans krigsmaskiner,
vilka som bekant hos forntidens folk voro av trä, genom att bränna 
belägringstornen som upprestes framför stadsmurarna, genom att slunga eld
på kavalleriet for att skrämma hästarna och genom att antända fartygen
särskilt med hjälp av de berömda grekiska eldarna.

Användningen av ballong-captif och styrbara luftskepp har öppnat
ett oväntat verksamhetsområde för de gamla brandprojektilerna, vilka
nu i fulländad form avfyras av kanoner och gevär.

Det ar lätt att förstå att en vanlig projektil, granat eller shrapnell icke
räcker till för att skjuta ned en ballong. Hålet som den gör i omhöljet
är allt for litet för att gasen skulle strömma ut så hastigt att ballongen
störtar ned, och dessutom kan det lätt tilltäppas av aeronauten. Vidare
blir hålet, även om, det är stort, ganska oeffektivt därigenom att 
ballongens inre är uppdelat i rum. Att låta projektilen explodera på
samma gång som den intränger i ballongen kunde man icke tänka på
med de dåvarande brandgranaterna, enär perkussionständaren var alltför
okänslig och tidtändaren icke kunde regleras med tillräcklig precision på
grund av osäkerheten i avståndsbedömningen.

Man måste antingen konstruera en mycket känslig perkussionständare
eller också fylla granaten med någon blandning som tändes vid 
skottlossningen eller vid kontakten med luften
eller med gasen i ballongen så att denna antändes; man kunde även
tänka sig en projektil av sådan art att den gjorde stora remnor i omhöljet.
Uppfinnarna ha arbetat och de ha givit sin fantasi så livlig flykt att man
for närvarande har 40 olika slags projektiler som äro i stånd att göra 
ballonger och Zeppelinare mer eller mindre skada.

Vi skola i korthet beskriva några av de viktigaste.

Krupp verken ha konstruerat olika typer rök- och brandprojektiler. I
de förra antändes laddningen av en tändsats; röken från projektilen
är klart synlig och visar dess bana och laddningen kommer gasen i 
ballongen att explodera när den passerar igenom densamma. Den 
brännbara blandningen i dessa projektiler består vanligen av svartkrut, salpeter,
magnesium och harts.

Krupps modell av år 1910 är försedd med ett extra känsligt tändrör
med dubbelt stötsystem, innefattande en rörlig stång, som skjuter fram i
spetsen och är försedd med ett huvud med många hål for att erbjuda minsta
möjliga motstånd mot luften under loppet. Den ar av trå eller ihålig
och av någon lätt metall for att äga litet tröghetsmoment och den vilar
under transporten mot en säkerhetsanordning som lösgöres vid 
avskjutningen och består av 5 bronsplattor eller vridbara vingar, var och en
monterad på en liten pivot så att varje del, när den lämnar 
säkerhetsläget, ännu en stund kan kvarhålla den bredvidliggande delen i 
säkerhetsläge. De av lamellerna eller plattorna som först skola lämna 
säkerhetsläget kvarhållas i detta av en regel som rekylerar under inverkan
av trögheten och därvid frigör sagda del. De andra plattorna lämna 
därefter den ena efter den andra sina säkerhetslägen. Deras funktion 
består kort sagt i att vrida sig så att de forstora mittenöppningen, vilken i
transportläge är just nog stor för att låta den avsmalnade delen av den
rörliga stången med hatten passera. Men då alla plattorna till följd av
centrifugalkraften ha vridit sig är öppningen tillräckligt utvidgad (se
<img>KRUPPS LJUS- OCH BRANDGRANATER

Fig. 4. RÖKGRANAT MED LADDNING (LÄNGDSNITT)
<i>A</i>, tändare som antänder laddningen genom kanalerna <i>B; EE</i>, utloppskanaler, 
genom vilka röken (som anger banan om dagen) och elden (som visar banan om natten och 
antänder) strömma ut.

Fig. 5. EXTRA KÄNSLIG BRANDGRANAT MED SÄKERHETSMEKANISM
<i>A</i>, tändaren; <i>A</i><sup>1</sup>, tändarehuvudet; <i>A</i><sup>2</sup>, stången 
<i>K:s</i> huvud genomborrat med hål <i>O; F</i>, säkerhetsmekanism, som fasthåller 
stången <i>K</i> under transport; <i>G</i>, slutstycke med tändhatten 
<i>g</i><sup>1</sup>; <i>H</i>, hålkropp med tändstiftet <i>h</i><sup>1</sup> som är 
rörligt och fasthålles i armerat tillstånd av spiralfjädern <i>h</i><sup>2</sup>; 
<i>h</i><sup>3</sup>, platta på tändstiftet <i>h</i><sup>1</sup>; <i>t</i><sup>1</sup> 
säkerhetshävarmarnas vridningspunkt; <i>i</i><sup>2</sup> och <i>i</i><sup>3</sup> 
näsor på sagda armar; <i>J</i>, säkerhetshävarmar; <i>K</i>, rörlig stång i tändarens 
huvud bärande hatten <i>A</i><sup>2</sup>; <i>k</i><sup>1</sup>, utvidgning vid foten av 
stången <i>K</i>; <i>k</i><sup>3</sup>, smalare del av stången <i>K</i>.

Fig. 5 <i>bis</i>. TVÄRGENOMSKÄRNING AV PROJEKTILEN I JÄMNHÖJD MED SÄKERHETSMEKANISMEN
<i>F</i>, säkerhetsmekanismen bestående av fem lameller; <i>A</i>, tändarens huvud; 
<i>B</i>, metalltapp, som hindrar lamellerna att vrida sig i motsatt riktning; 
<i>d</i><sup>1</sup>, regel som kvarhåller lamellerna under
transporten (när skottet lossas lösgöres den av trögheten och lamellerna frigöras en 
efter en); <i>e</i><sup>1</sup>, ringformig öppning mellan lamellerna, i vilken stången 
<i>K:s</i> smala del går fram. Då lamellerna vridit på sig under inverkan av den starka 
centrifugalkraften förstoras öppningen såsom den prickade cirkeln utvisar.

Fig. 6. HATTEN <i>A</i> PÅ STÅNGEN <i>K</i> SEDD UPPIFRÅN
<i>OO,</i> små hål borrade tvärs igenom den för att förminska luftmotståndet 
(när hatten stöter mot ballongen pressas stången <i>K</i> tillbaka, varvid fjädern som 
driver tändstiftet lösgöres och laddningen antändes).

Fig. 7. TÄNDARE MED MÖSSA
<i>A</i>, en avtagbar hylsa som är fäst med skruvar vid projektilens spets och 
innehåller brandmassan; <i>B</i>, projektilspetsen;  <i>C</i>, tändare som antänder 
massan i <i>A</i> när skottet lossas; <i>DD</i>, hål genom
vilka elden strömmar ut under projektilens gång.

Fig. 8. GRANAT MED BRANDHYLSA
<i>A</i>, patron med brand- och ljusmassan; <i>B</i>, kartesch; <i>C</i>, 
fördröjningsladdning av komprimerat krut; <i>D</i>, rum för gasernas utvidgning; 
<i>F</i>, små öppningar för tändgasernas passage; <i>G</i>, låda
som bildar kammaren <i>D</i> (denna lada drives bakåt när substansen antändes).
schemat sid. 23 fig. 5 <i>bis</i>) för att låta den rörliga stångens vidare del
passera, varigenom denna kan sänka sig och frigöra avtryckaren på 
perkussionständaren i samma ögonblick som hatten slår emot 
ballonghöljet. Man kan jämföra dessa plattor med lamellerna i en
irisbländare på ett fotografiskt objektiv, vars mittöppning ökas
eller minskas allt eftersom man vrider i ena eller andra riktningen.

Tändaren är nu armerad. Men den rörliga stången 
kvarhålles alltjämt i sitt ursprungliga läge genom friktionen som
uppkommer mellan den längst ned befintliga utvidgningen och
de framspringande partierna av två spärrhävarmar, som äro
monterade symmetriskt kring projektilens längdaxel. 
Friktionen är tillräcklig för att hålla jämvikt mot luftmotståndet, för
vilket granathatten utsättes under projektilens flykt, tack
vare centrifugalkraften och en    
passande fördelning av hävarmarnas tyngd kring deras vridningspunkter. Men då 
hatten rör vid ballongen övervinnes motståndet och den rörliga stången 
skjutes bakåt. Därvid inträffar att de två framskjutande partierna av 
spärrhävarmarna närma sig varandra, alltjämt genom centrifugalkraftens 
inverkan, och att följaktligen deras nedre partier skiljas åt.

Dessa nedre partier äro likaldes var och en försedda med en
utskjutande del som i transportläge och i <i>laddat</i> 
tillstånd ligga under huvudet på en ihålig kropp, som bär tändapparaten och
kan förskjutas i projektilkroppen. Den tjänstgör som avtryckare och en
spänd fjäder söksr konstant trycka ned den mot tändsatsen. Som den
icke kvarhålles i sitt läge annat än
genom näsorna pä sparrarmamas nedre del frigöres den när dessa
skiljas åt, fjädern sträcker ut sig och perkussionsapparatens spets träffar
tändhatten.

<img>LUDWIGS PROJEKTIL MED CERJÄRNTÄNDARE

BESKRIVNING TILL GENOMSKÄRNINGEN AV LUDWIGS PROJEKTIL
<i>A</i>, stålstift, som i övre ändan bär en stötplatta och
förlänges in i projektilen; <b>BB</b>, små böjliga trådar
fästade vid stiftet <i>A; CC</i>, plattor av cerjärn; <i>D</i>,
strimmor i projektilen mot vilka plattorna gnida;
<i>E</i>, motståndsfjäder som driver upp stiftet <i>A</i>.</img>

Av samma art som den föregående är tysken Ludwigs 
projektil. Ett stålstift, som i övre ändan bär en perkussionsplatta,
kan förskjutas in i det inre av projektilen då den stöter emot
ballonghöljet. Den är på sidan försedd med böjliga fjädrar
som i ytterändarna bära plattor av cerjärn. Då stålstiftet vid
stöten tränger in i ballongen gnida cerjärnplattorna mot 
projektilens övre del som ar fint strimmig. Därvid uppstå 
kraftiga gnistor som kunna antända gasen i ballongen. Då 
projektilen kommit in i ballongen stöter en i botten placerad
spiralfjäder tillbaka stången, vilken då återvänder i sitt 
ursprungliga läge, och därvid uppkommer en ny gnidning mellan
cerjärnet och projektilens strimmor, vilket framkallar nya 
gnistor. När den slutligen passerar igenom ballonghöljet på utgång
ur ballongen äger en tredje och sista gnidning rum.

Lentz i Berlin har konstruerat en projektil som skall explodera när den
kommer i beröring med ballonghöljet. I det inre finnes en behållare med
syra som brister då plattan i toppen kommer i beröring med ballongen. 
Syran sprider sig då i brandblandningen och antänder denna.
Den brinnande massan slungas ut ur projektilen i samma ögonblick denna
passerar igenom ballongen. Men som brandmassan är omgiven av 
ballonggaserna kan den icke brinna av brist på syre. Det ar nödvändigt att den
kommer i kontakt med luften. Av egen tyngd faller den ned mot
ballonghöljet, där den åstadkommer ett hål. Luften kommer in denna
väg och ballongen tar eld och förstöres.

Många brandprojektiler kunna, som vi ovan sagt, upprita banan, och 
därigenom kan artilleristen tillräckligt noga konstatera avvikningen i höjd och
riktning för att kunna rätta på siktningen. Projektilens spår i luften
tecknas om natten i en eldlinje och om dagen i en svart röklinje, såsom
synes av vår figur på sidan 21.

Amerikanaren John Bonner Semples granat är baserad på följande princip:
om den skall avskjutas på dagen innehåller den sot enbart eller i blandning
med olja eller vatten; om den skall användas på natten fylles den med en
brännbar blandning som tänder sig av sig själv vid beröring med luften
t. ex, en lösning av fosfor i kolsvavla eller zinketyl.

Hartbaums, i Essen, granat innehåller en platinasvamp i mitten av dess
avsmalnande del. Rummet där platinasvampen finns står genom kanaler framåt
och åt sidorna i förbindelse med den yttre atmosfären. När projektilen kommer in
i ballongens vätgas blir platinasvampen glödande av kontakten med gasen och
sätter eld på en explosiv laddning. Genom explosionen spränges en 
behållare som omger laddningen och innehåller flytande syre,
vilken därvid förflyktigas och bildar en explosiv gasblandning med vätet i 
ballongen.

Wedde i Altmark har konstruerat en shrapnell med bakladdning, vilken
verkar som en vanlig shrapnell, men kulorna äro ersatta med små långsträckta
maskiner inrättade som brandprojektiler och baktill försedda med ert
svans. De bestå av en tändare som antänder laddningen. Denna har
två uppgifter att fylla. Dels driver den fram projektilerna, vilka slungas
ut så snart shrapnellprojektilens spets blivit öppnad av explosionen och dels
skall den antända gasen så snart den genomträngt ballonghöljet. I granaten
ligga de hopbultade och när de slungas ut bilda de ett knippe som
ökar utsikterna att träffa ballongen.

Rheinische Metallwaaren har konstruerat en projektil som är en 
kombination mellan shrapnell och brandgranat. Då den blivit utskjuten på
vanligt sätt och under mycket spetsig vinkel lösgöres huvudet från kroppen
och fortsätter i samma riktning. Det innehåller en brandmassa som tändes
och visar projektilens bana, vilken därigenom lätt kan inriktas. 
Dessutom innehåller den en sprängladdning som exploderar när 
brandmassan är utbrunnen och spränger väggarna och verkar som
en liten granat. Verkan av projektilen i dess helhet blir
på detta sätt mera vidsträckt och följaktligen också mera effektiv.

Tysken Helberger fyllde sin projektil med en blandning som vid antändningen
bildade en brinnande vätska, vilken utsläpptes genom
lämpliga öppningar och på avsedd tid vid projektilens
passage över den fientliga ballongen så att denna 
antändes. Blandningen skall icke explodera utan brinna.
Termiten - vilken vi skola omtala längre fram - som
vid förbränningen åstadkommer flytande metall av
hög temperatur skulle lämpa

<img>LENTZ SYRAPROJEKTIL
<i>A</i>, stötplatta; <i>B</i>, kilar som fastpressa tändstiftet; <i>C</i>, ring, 
som vilar mot membranen; <i>D</i>, böjlig membran som kan pressas ned och tjänar 
som stöd för tändstiftet; <i>E</i>, tändstiftet med dess spets;
<i>F</i>, tändsats; <i>G</i>, städ; <i>H</i>, kanaler som föra elden från 
tändsatsen till brandmassan; <i>I</i>, glasbehållare som innehåller syra; <i>J</i>, 
brandmassa; <i>K</i>, botten som lätt kan lösgöras. - Då projektilen lämnar
kanonen skjuta kilarna <i>B</i> ut, och tändstiftet <i>E</i> lösgöres; då plattan <i>A</i> träffar ballongen som skall förstöras, tryckes membranen ned och stiftet 
slår emot tändhatten.
sig väl för detta ändamål Det inre av projektilen bör vara beklätt med
en eldfast materia sa att den icke förstöres vid den höga temperatur som
uppstår. (Se nedanstående fig.)

Fördelen med detta system är att det lämnar en viss frihet vid 
uppskattningen av höjd och avstånd vilket är så svårt när målet är en
ballong som hastigt förflyttar sig. För att träffa är det nog att banan går
ovanför ballongen och att eldregnet inträffar när projektilen är lodrät över
denna. Och om man inriktar noggrannt över ballongen är det sannolikt
- om icke felet varit alltför stort - att projektilen icke kommer att 
passera under densamma.

Nästan alla för ballongförstöring avsedda projektiler, vilka icke
äro mer än några gamla, kunna hänföras till två typer: den ena är 
brandprojektilen, vars innehåll tänder sig
spontant i beröring med luften eller när den träffar ballongen under 
påverkan av en känslig perkussör. Den andra är konstruerad så att den skall
åstadkomma så stora remnor som möjligt i ballonghöljet, varigenom
gasen skall strömma ut så hastigt att ballongen störtar ned.

Till denna kategori hör bland andra Werners projektil, som är försedd
med i zick-zack böjda trådar med mycket skarpa horn. När 
projektilen ligger i kanonen äro trådarna inböjda utefter dess sidor. När 
skottet är lossat boja de ut sig som armar, och när de träffa ballongen fastna de
i höljet som de slita sönder under det brandmassan i projektilen 
antänder gasen.

Såsom ett tredje slags brandgranat speciellt avsedd for beskjutning
av krigsfartyg har man föreslagit en projektil innehållande termit, vilket
ar en blandning av aluminiumpulver och järnoxid. Om man antänder denna
blandning med en lämplig tändsats bildas flytande aluminium och
det frigjorda värmet räcker till for att smälta järn; man uppnår 3 000 grader.

Ehuru de moderna krigsfartygen nästan uteslutande äro av stål kunna
de dock vara utsatta för svåra eldsvådor därigenom att de föra med sig
ombord kol, petroleum och explosivämnen. Och de senaste sjökrigen 
överflöda av eldsvådor, som förorsakats av de vanliga granaterna, trots att dessas
temperatur är mer än 900 grader och blott räcker ett ögonblick.
Vilken verkan skulle då icke uppstå av en brinnande termitmassa, som
brinner under flera sekunder och har tillräckligt hög temperatur icke endast
för att antända de lätt brännbara ämnena utan också för att smälta och
genomborra stålplåtarna.

En sådan apparat skulle också med fördel kunna användas mot 
ballongerna, om man, såsom det föreslagits, skulle lyckas att bepansra dem. Men
detta ar icke att befara, ty bepansring av en ballong eller Zeppelinare
ar omöjligt på aeronautikens nuvarande ståndpunkt. Brandprojektilerna
kunna likaledes användas mot aeroplanen, men den hastighet och ringa yta de
erbjuda som mål gör att de i viss grad kunna undgå detta slags förstöring.

<img>VERKAN AV HELBERGERS TERMITPROJEKTIL
<i>A</i>, kanon; <i>B</i>, projektilens bana; <i>C</i>, Zeppelinare; <i>DD</i>, 
eldregn som kommer ut från projektilen och består av smälta metallpartiklar.
</chapter>
<chapter name="DEN  ELEKTRISKA STÅLFRAMSTÄLLNINGEN REVOLUTIONERAR STÅLMARKNADEN">

Av G. BERNHARD
INGENIÖR

KRIGET har till fullo bekräftat att de ekonomer hade rätt, som mätte
en nations kraft i den stålmängd som årligen produceras. Åtgången på
kanoner och projektiler på de fyra europeiska fronterna är så stor, att
de högsta beräkningar blivit överträffade. En granat för 75:orna 
representerar 20 kilo stål; på en front åtgår i medetal dagligen 100 000 
projektiler, vilket sålunda representerar minst 4 000 ton stål, om man tar med
fabrikationsförlusterna, men icke inbegriper det tunga artilleriets projektiler.

Allt stål, som användes för artilleriet, måste vara av utmärkt kvalitet.
Kanonerna skola kunna stå emot de moderna sprängämnenas våldsamma
kraft. Kanonmetallen har därför blivit prototypen for högkvalificerat stål,
och man använder det också till framställning av maskindelar som utsättas
för starka påfrestningar; fabrikationen av kvalitetsstål anses därför numera
som ett av de viktigaste elementen i det nationella försvaret.

En långsam men oemotståndlig utveckling försiggår såväl i Europa som i
Amerika ifråga om stålets användning. Mer och mer får specialstålet ersätta det
vanliga stålet, vars mindre motståndskraft och ohomogena massa gör att 
konstruktioner och maskindelar måste bli tyngre fast säkerheten dock är mindre.

Ett tydligt bevis på denna lyckliga strävan är de amerikanska 

<img>HÉROULTUGN FÖR 15 TON AV NYASTE MODELL FÖR ELEKTRISK STÅLFRAMSTÄLLNING
Denna ugn, som matas med orent stål, producerar pr 24 timmar 165 ton fint kolstål 
fritt från svavel och fosfor.
ingenjörernas försök att förbättra stålrälsen på de nordamerikanska järnvägarna.
En räls skall med minsta möjliga vikt pr meter erbjuda största möjliga 
motstånd mot brott under trycket av de moderna snabbgående tågen med
deras tunga lokomotiv. Hittills ha de bäst byggda europeiska järnvägarna
varit belagda med stålräls, som väger ungefär 47 kilo pr meter. Det 
återstod då att välja stålsorten så, att man med denna bestämda vikt får fram största
möjliga motståndskraft mot belastningen.

De första järnvägslinjerna byggdes med järnräls, som hastigt slets ut.
Mot mitten av 1800-talet gjorde stålindustrien ett stort framsteg,
tack vare Henry Bessemers upptäckt. Dittills hade man fabricerat ett mycket
gott stål i små deglar, men det höga priset på den sa erhållna 
metallen begränsade dess användning till smärre stycken med ringa vikt.
Bessemers sura förfaringssätt grundar sig på att en varm luftström
får inverka på en smälta av gjutjärn, varigenom överskottet på
kol och kisel förbrinner. Behandlingen av järnsmältan sker i en öppen 
metallkonvert, som inuti ar beklädd med eldfast lera. Mot slutet av varje 
operation, som varar sjutton till tjugofem minuter, tillsätter man 10 % av ett
särskilt slags järn, s. k. spiegelleisen, för att införa en smula mera kol i 
stålbadet, vars vikt uppgår till l0 à 25 ton.

Stålet som erhålles vid det sura Bessemerförfarandet är vanligen skört
på grund av föroreningar, såsom svavel och fosfor, vilka icke kunna 
avlägsnas enligt denna metod. Dock använda de stora stålrälsgjuterierna
i Nordamerika samtliga detta förfaringssätt, vilket förklarar de därstädes
ofta förekommande rälsbrotten med åtföljande allvarliga olyckor.
Behandlingen av järnmalmer som innehålla mer an 2 % fosfor 
möjliggjordes genom den s. k. basiska metoden, en förändring i 
Bessemermetoden, som uppfanns av Thomas. Den
består i att man bekläder det inre av konverten med bränd kalksten. Innan
luften slappes på sätter man till smältan 12 till 14 % osläckt kalk.
Mot slutet av  operationen, då lågorna försvunnit, förlänger man 
påblåsningen av luft under fem à sex minuter för att taga  bort  
föroreningarna. Thomasstålet är mindre skört än Bessemerstålet,
men det är icke tillräckligt hållfast för att kunna användas till räls.
Det användes dock på många järnvägar, emedan det är billigt och man kan
erhålla det i stora mängder av mindre värdefull malm. Varken 
Bessemer- eller Thomasstålen lampa sig för framställning av 
artilleripjäser; under langa tider använde man därför till
kanonerna degelstål eller brons.

<img>STASSANOS ELEKTRISKA UGN
<i>AA</i> elektroder som föra fram strömmen över badet; <i>B</i>, 
metallbadet; <i>C</i>, cylinder, i vilken elektroden rör sig under 
påverkan av komprimerad luft,som drives in i cylindern <i>D</i>.

Ingenjör Martin, som avled för ett par år sedan, har utarbetat ett 
förfaringssätt att erhålla stål i en Siemensugn
försedd med sur (silikater) eller basisk (magnesia) beklädnad. I 
Martin-Siemensugnen behandlas en gjutjärnssmälta, till vilken man satt två gånger
dess vikt mjukt järn. Om man har en järnmassa på 15 à 60 ton varar
operationen åtta till tio timmar, ibland en smula mera.

Priset på Martin-Siemens-stålet är högre än på Bessemer- och Thomasstålen, 
men dess kvalitet är betydligt bättre såväl for framställning av 
kanonrör som för projektiler av alla kalibrar.

Detta stål är därför det mest omtyckta utgångsmaterialet för 
kanongjuterierna. Men icke ens efter hamring i hydraulisk press på l0 000 ton
är en stång av Martinstål fullt homogen så att man kan vara saker på att
icke träffa sprickor i den. Och då man gjuter större mängder av detta
stål i stänger bildas alltid vid stångens överända segregationsfenomen eller
kristallisering av vissa delar av metallen. Man måste av denna orsak
offra ända till en tredjedel av stängerna, vilket ytterligare ökar materialets
pris. Även i de delar av stängerna som kunna antagas vara homogena, kan man vid 
framställningen av ett kanonrör eller en stor projektil finna fel, som föranleda
hela pjäsens kassering.

Vidare ha vi sett att järnvägsingenjörerna och konstruktörerna i allmänhet ha intresse
av att se handelsstålets felaktigheter avlägsnade. Fruktan för att hållfastheten hos
en pjäs skall förminskas genom sprickor eller inmängning av slagg, gör att man
måste sätta säkerhetskoefficienterna mycket höga, vilket ökar vikten på
den använda metallen och försäljningspriset på de bearbetade 
produkterna. En bro på l 500 ton byggd av vanligt stål med en 
säkerhetskoefficient på 20 % väger omkring 200 ton mera än om 
säkerhetskoefficienten kunde reduceras till 5 % genom
användning av förstklassigt material. Ehuru det högkvalificerade stålet
kostar mer an det vanliga medför det dock en stor besparing, vilken 
ytterligare ökas genom lägre transportkostnader och frånvaron av all risk for
olyckshändelser. Om man använder kvalitetsstål utsättes man icke heller
för de förluster och obehagliga överraskningar, som man ofta får kanna
på hos det vanliga stålet. Ingenjörsvärlden väntade därför med intresse
ett nytt ekonomiskt förfaringssätt att framställa kvalitetsstål, så att man
kunde erhålla detsamma för rimligt pris, till exempel genom att med något
enkelt medel förbättra Martin- och Thomas-stålet.

Ett  sådant förfaringssätt finnes nu verkligen sedan ett tiotal år tillbaka,
men dess vidsträcktare utbredning har fördröjts av vissa 
tekniska-ekonomiska förhållanden.

Det ar nämligen endast sedan tio år tillbaka man kunnat 
kommerciellt smälta och rena stålet med tillhjälp av den elektriska 
strömmen. Redan 1885 hade Siemens åstadkommit små goda elektriska 
ugnar, som kunde användas i laboratorierna, men den elektriska 
energien var då för dyr för att metoden skulle få större 
utbredning. Det var först de kraftiga växelströmmaskinerna som 
möjliggjorde en industriell användning av den
elektriska ugnen därigenom att priset på strömmen föll. I vissa länder där
man har vattenfall kan den elektriska strömmen erhållas till mycket billigt
pris, under det man på andra ställen får tillgripa elektriska kraftstationer
drivna med ånga, gas eller bensin. 

De första elektriska ugnarna för industriellt bruk byggdes 1899 för
vattenkraft. De viktigaste voro Stassanos ugn i Italien, Héroults ugn i
Frankrike och Kjellins ugn i Sverige.

Det är intressant att se att alla ugnar som för närvarande äro i bruk tillhöra
någon av dessa tre typer.

Héroults ugn matas i praktiken med kallt stål eller också står den i
förbindelse med en annan ugn såsom en Thomaskonvert eller Martin-ugn,

<img>KELLERS ELEKTRISKA STÅLUGN
<i>A</i>, bad av flytande metall; <i>B</i>, degel med
ledande botten; <i>C</i>, rullbana som användes
för att svänga ugnen vid gjutningen.
vilken i man av behov matar den med flytande stål som skall renas.

For närvarande finns i hela världen över 100 Héroultsugnar i bruk särskilt
i Amerika, Tyskland, England och Frankrike.

En av de vackraste användningar denna apparat fått i Amerika är vid
stålverken Illinois Steel Co. i South Chicago, som redan 1909 hade 
installerat en ugn för 15 ton. Ditintills hade de största
apparaterna icke överskridit en kapacitet på 7 ton.

Man har här kunnat direkt framställa svavel- och fosforfritt stål i den
elektriska ugnen i stället för att helt enkelt rena en metall som redan
blivit befriad från största delen av sina föroreningar.
Héroultugnen i South Chicago matas nämligen med flytande stål från
en sur Bessemerkonvert, som lämnar kvar fosfor och svavel. Man kan
på detta sätt behandla 15 ton stål pr dygn om 24 timmar. Varje operation varar 
omkring en timme och 20 minuter, varvid åtgå nära 230 kilowatt, d. v. s.
omkring 200 kw pr ton stål, samt fyra kilo grafitelektroder. En av de
största fördelarna med denna ugn är att den fungerar säkert och enkelt,
ty avbrott för reparationer förekomma sällan, under det vissa ugnar som ha
elektroderna införda i botten få denna genomborrad oupphörligt, vilket gör
driften intermittent. Den inre beklädnaden i Héroults ugn är gjord av
brand kalksten, vilken på några minuter kan ersättas på de ställen där
den möjligtvis blivit förstörd under arbetet.

<img>RÖCHLING-RODENHAUSERS ELEKTRISKA UGN FOR TREFAS VÄXELSTRÖM
<i>A</i>, bana för att stjälpa ugnen; <i>B</i>, en av 
magnetkärnorna; <i>C</i>, uppvärmningsledning; <i>D</i>, rum
för metallsmältningen;<i> E</i>, kontakt som överför
strömmen till badet i rummet <i>D</i>.

Den elektriska induktionsmotståndsugnen av typen Röchling-Rodenhauser, 
som användes vid stålverken i Völklingen (tyska Lothringen), 
arbetar med trefasväxelström. Den är i plangenomskärning nästan 
cirkelrund och monterad på ett par krökta skenor, så att den kan lutas ned vid
gjutningen Uppvärmningen sker genom en anordning, som grundar sig
både på induktion och ledningsmotstånd. De inre kontakterna överföra
strömmen till badet medels plattor, som icke bliva ledande förrän vid
mycket hög temperatur.

Man tar bort fosforn genom tillsats av kalk och därpå
reducerar man badet med manganjärn och kiseljärn.
När slaggen blivit vit tar man bort svavlet. Metallen
rekarbureras så snart slaggen från avfosforiseringen
blivit avlägsnad. Fore gjutningen prövar man stålets
kolhalt genom en hastig analys gjord på platsen.

Då man behandlar redan förut smält metall kan man på två eller
tre timmar erhålla ett ton fint stål, till kvaliteten jämbördigt med 
degelstålet, for en energiåtgång på 200 à 300 kilowattimmar. Om man 
tillsätter metallen i stycken blir åtgången på elektrisk energi större och 
uppgår då till 900 kilowattimmar pr ton framställt stål.

Elektroderna till de elektriska ugnarna erhållas genom att 
sammanbaka olika material: koks, träkol, antracit, sot, benkol, petroleumkoks,
grafit. För att fästa det fina pulvret, som erhålles genom sönderkrossning,
användes stenkolstjära. 
Kolcylindrama pressas först i hydrauliska pressar, och torkas sedan vid 
luftfrånvaro vid hög temperatur (1550° à 1800°) mycket långsamt under 7 till
14 dagar. En del av utgångsmaterialet, såsom petroleumkoksen, torkas
innan den pulvriseras, så att alla flyktiga ämnen drivas bort. Pulvret
passeras genom fina nät med 60 till 100 maskor pr kvcm. Då de runda
elektroderna i de elektriska ugnarna ha en längd av 2,5 meter förstår man
lätt att de måste vara mycket hållbara for att kunna stå emot arbetet
i ugnen.

Redan 1910 framställde man i Amerika 55 000 ton på elektrisk väg
raffinerat stål. Räls som fabricerades av detta stål tålde vid en
stark trafik utan att bräckas, trots att den i vissa delar av 
Amerika är utsatt för mycket låga temperaturer.

När man använder den elektriska ugnen for att framställa fint
verktygsstål brukar man taga stålavfall som blandas med vanadin, krom
eller Wolfram, och dessa dyrbara metaller utnyttjas då utan förlust.
Strömåtgången pr ton smält och raffinerat stål har tack vare gjorda
framsteg sjunkit först från l 000 till 750 och sedan till 600 à 500 
kilowattimmar. Genom att kombinera en elektrisk ugn på 20 à 30 ton med
en Thomaskonvert eller Martinugn för samma kapacitet kan man 
erhålla stora mängder av ett kvalitetsstål som är betydligt överlägset den
vanliga icke raffinerade metallen.

I Sverge, som fullständigt saknar

<img>EN AV DE FÖRSTA UGNARNA FÖR ELEKTRISK STÅLFRAMSTÄLLNING
Denna lilla ugn användes i Prazverken i Savojen av Héroult vid hans första försök 
att framställa stål på elektrisk väg.
mineraliska bränslen, har man byggt elektriska masugnar som äro avsedda
att på elektrisk väg taga fram metallen direkt ur malmen. Försök med
dessa apparater ha gjorts i Norrland och metoden har också kommit till
användning. Ävenså har man här arbetat på att åstadkomma metallsmältning 
på elektrisk vag även av andra metaller än stål.

Hittills har den elektriska masugnen blott varit av intresse för 
sådana länder som totalt sakna kol eller koks. Stålugnen däremot erbjuder
stort intresse även för länder, som redan ha en högt utvecklad 
metallurgi. För närvarande äro ungefär 250 sådana ugnar i bruk över hela
världen. I Förenta Staterna finns det ett stort antal Héroult- och 
Girod-ugnar som arbeta med surt Bessemerstål. Man träffar där likaledes några
Stassano-, Snyder-, Frick- och Rennerfeltugnar.

Tyskarna insågo snart vilken fördel det skulle vara att använda stora
elektriska ugnar i kombination med Thomaskonverter. Den berömde
tyske metallurgen Thyssen, som dog för ett par år sedan, byggde 
Héroultugnar for trettio ton i sina stora stålverk i Brückhausen och Hagendinge;
Den väg han slog in på följdes av flera andra stålverk: Rombas, 
Dortmund Union, Gelsenkirchen och Mannesmannverken. De Kruppska verken
som framställa mycket fint degelstål ha mera blygsamt följt den nya vägen;
de ha likväl satt upp ett antal Girod- och Frick-ugnar i Essen.

En av de i Tyskland mest använda apparaterna är Röchling-Rodenhauser-ugnen, som är 
i bruk särskilt i Remscheid, Völklingen, Peine etc.

I England finns det knappast några Thomas-stålverk, enar de engelska
malmerna icke lämpa sig for detta slags behandling. Dock ha några
elektriska ugnar blivit uppsatta i vissa stålverk i Sheffield (Edgar Allen,
Thomas Firth & Sons, Vickers Maxim & Co.).

I Frankrike har den elektriska ugnen endast gjort långsamma 
framsteg. Ugineverken i Savoyen använda fem Girodugnar, av vilka en
på 15 ton; Allevardverken ha sex elektriska ugnar och tio specialugnar
för framställning av ferrolegeringar; Héroultugnar för flytande martinstål
finner man i Praz och många andra platser. Creusot, den stora stålfirman,
har lika litet som Krupp intresserat sig i högre grad för den elektriska
stålframställningen.

I Sverige användes mycket Rennerfelts ugn for framställning av
kvalitetsstål, såsom exempelvis vid Ljusne-Voxna, Hallstahammar och
andra verk.

Denna ugn konstruerades 1912 av ingenjör I. Rennerfelt och ansågs 
besitta flera företräden framför redan existerande. Redan 1913 anlades
därför fyra sådana ugnar för framställning av verktygsstål vid 
Bultfabriks A.-B. i Hallstahammar.

Numera är den allmänt erkänd även i utlandet och har kommit i bruk i
de flesta ståltillverkande länder och antalet ugnar som placerats i 
världsmarknaden närmar sig nu 150.

Rennerfelts ugn är en ljusbågugn, d. v. s. den elektriska energien 
överföres till värme medels ljusbågar som alstras av tre elektroder. Dessa 
utgöras av kol eller grafit och variera mellan l 1/2 tum och l0-12 tum i
diameter.

I praktiken har Rennerfeltugnen visat sig hava en synnerligen hög
verkningsgrad, som vid de vanliga ugnarna växlar mellan 60 och 80 %,
beroende på storlek och tillgänglig kraft. I fråga om dimensionernas 
nedbringande och godsets täthet överträffas denna metod icke av något
annat fabrikat.

Den elektriska stålframställningen ådrager sig, kort sagt, för närvarande
stort intresse. Den har sina appatrater och sin personal fullt redo for
den stora utveckling den utan tvivel kommer att få för framställning av
kvalitetsstål i stora mängder och till billigt pris, vilket behöves för såväl
brokonstruktioner och maskiner som för kanoner och projektiler.
</chapter>
<chapter name="KARTLÄGGNING FRÄN LUFTEN">

Av INGENJÖR G. HOUARD

FLYGINDUSTRIEN har gjort så * stora framsteg sedan krigets början,
att man har all anledning förmoda att den efter fredens återställande skall
fullfölja sin logiska utveckling. Även om privataeroplanet, turistaeroplanet,
ännu ej ersatt privatbilen, så kommer däremot statsaeroplanet, särskilt 
postaeroplanet att snart se dagen till förmån för vår ekonomiska framtid.

Iden att med aeroplan sammanbinda världens huvudstäder gör att
man måste upprätta veritabla luftrouter för att underlätta flygarnas
krävande värv. I krigstid är det svårt att känna igen en trakt, 
emedan flygaren då måste hålla sig så högt för att undgå elden från fiendens
artilleri. Risken att råka vilse är sålunda stor, och det fordras både 
kunskap och skicklighet för att under nuvarande förhållanden göra
en färd på blott 700 kilometer över ett obekant område.

I fredstid blir det naturligtvis lättare, men för att upprätthålla
en <i>reguljär</i> flygtrafik från stad till stad måste man dock skapa en ny 
organisation, som huvudsakligen kommer att grundas på upprättandet
av luft-<i>kartor</i>.

Behovet efter särskilda kartor för luftfärder gör sig kraftigt gällande.
När man betänker hur ofta en automobilist, en cyklist eller till och med en vanlig 
fotgängare råkar vilse och detta trots alla de medel han har att göra sig 
underrättad om vägen, förstår man lätt att en flygare som far fram mer än 
hundrafemtio kilometer i timmen på två eller tre tusen meters höjd måste ha 
ofantligt svårt att känna igen den väg han skall följa. Dimmor och moln lägga sig
mellan aeroplanet och jordytan, och dölja så för flygaren alla märken som
skulle hjälpa honom att orientera sig.

Om flygturisten ser två vägar framför sig och icke säkert vet vilken han
skall följa, kan han icke som automobilisten sakta farten eller till och
med stanna för att läsa vad det står på vägvisaren eller fråga en välvillig
förbigående. Om vi tänka oss att vi inom en nära framtid skola få en
organiserad reguljär lufttrafik, måste vi åt dem som åtaga sig 
flygningarna giva en karta som exakt återger de trakter, över vilka färden går
fram.

För närvarande finns ingen sådan karta.

<img>SCHEIMPFLUGS APPARAT MED DESS ÅTTA KAMEROR
Denna  apparat kan användas på såväl ballonger och
Zeppelinare som aeroplan och drakar. De åtta slutarna
avtryckas automatiskt medels en kaytschukblåsa, var-
vid 8 bilder upptagas samtidigt.

Den som flygarne vanligen använda är alldeles för ofullkomlig. Den
utgöres vanligen av lösa blad av generalstabskartorna, på vilka 
flygaren med rödkrita prickat ut de viktigaste
vägmärkena. Men detta ar ett rudimentärt hjälpmedel som man icke
kan nöja sig med.

De vanliga kartorna äro upprättade för automobilister, cyklister och 
fotgängare, vilkas maximala hastighet
växlar mellan sex och sextio kilometer i timmen. De lämpa sig icke för en som
flyger fram med tre eller fyra gånger större hastighet, och som har föga
gagn av en del upplysningar, som äro nyttiga eller- oundgängliga for
den som rör sig på marken. Gångstigar i skogen, små byvägar, 
gränsmärken mellan landskapen äro till exempel fullkomligt överflödiga för
en luftkarta, på grund av alt flygaren på hundrafemtio eller tvåhundra 
meters höjd överblickar ett så
vidsträckt område. Däremot kan det vara av intresse för honom att hava
vissa platser utsatta, som lätt kunna igenkännas, till exempel genom att     
där finns ett tom, en lantgård, ett slott, en järnvägsbro, en älv etc. Att upprätta
en luftkarta blir sålunda något helt annat än att åstadkomma en vanlig landkarta.

För att en luftkarta skall vara fullgod måste den återgiva terrängen
alldeles så som flygaren ser den, när han befinner sig i sitt aeroplan. När
man betraktar marken uppifrån, har den ett helt annat utseende än vad

<img>DE ÅTTA FOTOGRAFIERNA SOM UPPTAGITS
SAMTIDIGT AV SCHEIMPFLUGS APPARAT

Dessa bilder äro tagna på över 2 500 meters höjd.

Terrängen är fotograferad på 12,5 kilometers bredd.

ALLA KARAKTÄRISTISKA MÄRKEN PÅ MARKEN AVTECKNAS MED
ANMÄRKNINGSVÄRD TYDLIGHET

I mitten den vertikalt tagna bilden.</img>
vi äro vana att se. Vägarna, städerna, skogarna, vattendragen få en
säregen fysionomi, som det är mycket svårt, om icke rent av omöjligt
att återgiva på en karta. Men där kartografen ställes inför oöverstigliga
svårigheter kan fotografen lyckas fullkomligt.

Lösningen på problemet ligger också i att använda luftfotografien 
på kartografien. Man behöver
blott betrakta en fotografi tagen på tusen meters höjd över
marken för att se att den utgör en idealisk luftkarta, vars
utseende är så bekant för flygaren att den så att säga omöjliggör varje
misstag.

Men en sådan fotografi på en liten plåt återgiver blott en obetydlig del
av terrängen. Kan man använda samma förfaringssätt även på en
längre sträcka och få en luftkarta, som omfattar ett stort område? Man
kan besvara den frågan jakande, ty det skulle vara möjligt redan med
de hjälpmedel vi nu besitta, och kommer att gå ännu lättare när 
förbättrade apparater bli utarbetade. Uppgiften ar svår, det är
sant, men dock fullt utförbar.

<img>DE ÅTTA FOTOGRAFIERNA PÅ FÖREGÅENDE SIDA KORRIGERADE I PERSPEKTOGRAFEN 
OCH SAMMANFOGADE TILL EN GEOGRAFISK LUFTKARTA

Vi skola här beskriva två apparater, som gott kunna användas för detta ändamål. 
Den ena är österrikisk; den andra har nyligen
blivit konstruerad av en italiensk officer, överste Douhet.

Med den förra kan man erhålla utomordentligt noggranna dokument,
vilka sammanlagda bilda den fullständiga fotografiska kartan. 
Bildupptagningen sker fördelaktigare från en styrbar ballong, en ballong-captif
eller en drake än från ett aeroplan. Den andra apparaten åter har blivit
speciellt konstruerad för att fotografera terrängen från ett aeroplan; de
erhållna vyerna bilda utan vidare en fotografisk karta över luftvägen, utan
att man behövt göra något annat än att en enda gång flyga fram över
det område man vill kartlägga.

Den österrikiska apparaten är konstruerad av kapten Scheimpflug, och
grundar sig på ett gammalt förfaringssätt av Laussedat. Man använder
två olika apparater. Den ena tar bilderna från en flygapparat; den
andra användes för att inrikta bilderna, som tagits med den första
apparaten, så att alla perspektivfel korrigeras, vilka möjligen uppkommit
genom att fotografiplåten stått snett vid exponeringen.

Den apparat som upptar bilderna består av åtta kameror, av vilka sju
äro grupperade omkring den åttonde. Dennas objektiv är inriktat vertikalt
mot marken, medan de övrigas optiska axlar äro inställda i 45 graders
vinkel mot horisonten. Med denna anordning vinner man en stor fördel:
genom en enda tryckning lösgör man de åtta kamerornas slutare och 
fotograferar en sjusidig yta av marken, vars diameter ar fem gånger så stor
som apparatens höjd över marken. Om man blott använde en enda 
kamera skulle man få en femton gånger mindre yta. På två tusen meters
höjd täcker Scheimpflugs apparat sålunda en yta av 10 kilometers
bredd. För att fotografera en terräng från den höjden utan avbrott 
behöver man därför blott trycka av apparaterna var sjunde kilometer,
vilket avstånd är exakt lika med tre och en halv gång apparatens höjd
över marken.

For att ur perspektivsynpunkt få en fullt exakt reproduktion av den
fotograferade terrängen måste man försäkra sig om att plåten ligger
fullkomligt horisontell. Detta skulle vara svårt att uppnå med en enda
apparat, isynnerhet om man placerade den på en ballong eller en drake.
Man skulle kunna lösa problemet genom att lösgöra slutaren elektriskt
med en kvicksilverkontakt, som sluter strömmen endast när apparaten 
ligger fullt horisontell, men Scheimpflug föredrog att angripa frågan från en
annan sida. Medels <i>perspektografen</i> förvandlar han varje snett upptagen
bild till en horisontell. Plåtens inställning i horisontalplanet blir 
sålunda icke ett villkor <i>sine qua non</i> för att kunna upptaga en fotografisk
karta; i följd därav tvekade Scheimpflug icke att tillgripa sitt 
utomordentligt snillrika system med många
kameror för att få en mycket större terrängyta.

När en bild blivit tagen med fotografiapparatent måste den sålunda
korrigeras med perspektografen. Denna ar blott och bart en 
reproduktionskamera, men i stället för att endast förstora eller förminska 
bilderna, i likhet med de vanliga reproduktionsapparaterna, kan den 
fotografiskt lösa alla perspektivproblem.

Principen för perspektografen visas schematiskt av figuren på sidan 38.
Men ser att reproduktionsplanet <i>HD</i> bildar en bestämd vinkel med 
reproduktionsobjektivets plan. Däremot är vinkeln som detta senare gör med
originalplanet variabel. Men vilken denna vinkel än må vara är det
nödvändigt att objektivplanet går genom skärningslinjen mellan 
originalplanet och reproduktionsplanet. Man åstadkommer detta genom att
göra originalplanet rörligt kring förbindelseaxeln <i>H</i>, eller, vilket är 
detsamma, genom att bestämma originalplanets förflyttning genom 
vridningen på två skruvar med lika gänghöjd. Dessa skruvar vridas 
samtidigt men varvtalet är proportionellt mot objektivplanets avstånd. För att
kunna inställas for alla avsedda vinklar skall objektivet kunna avlägsnas
eller närmas till förbindelseaxeln och dock kvarstanna i samma plan.
Bilden  på originalplåten passerar då objektivet och reproduceras
på reproduktionsplåten. En framställning av teorien för
den fotografiska korrigeringen skulle föra oss för långt
och ligger dessutom utom ramen för denna artikel. Det
må vara nog att påpeka att originalplanet och reproduktionsplanet med 
objektivets optiska centrum bilda ett verkligt projektionssystem, på vilket
alla perspektivlagar kunna tillämpas, och som förvandlar varje lutande
bild till en horisontell bild. En kvicksilverlampa kastar sitt skarpa ljus
genom originalplåten på reproduktionsplåten.

<img>VANLIG KARTA ÖVER SAMMA TRAKT SOM ÅTERGIVES AV SCHEIMPFLUGS
KARTA PÅ SIDAN 35

De åtta fotografierna som tagas av kameraapparaten äro till formen fyrkantiga. 
Synfälten i de olika kamerorna täcka varandra, så att bilderna när de
blivit korrigerade i perspektografen och äro färdiga att sammansättas, ha form
av trapetser. Hopfogningen sker medels en särskild apparat, som med 
mikroskopisk noggrannhet förenar de sju sneda bilderna med mittbilden och 
åstadkommer totalplanen, som täcker en synvinkel på 140°. (Figuren här nedan.)

<img>SGHEIMPFLUGS PERSPEKTOGRAF SOM ÅTERFÖR DE AV KAMERAN TAGNA BILDERNA TILL
RIKTIGT PERSPEKTIV
Plåtarna, som erhållits med den multipla kameran, insättas i perspektografen, 
vilken förvandlar varje sned bild till en horisontell och sålunda korrigerar alla 
perspektivfel med beundransvärd noggrannhet.
Man har då framför sig en fotografi som utgör en fullkomligt korrekt
karta med alla detaljer som synas från ett aeroplan och förminskade
till sina relativa proportioner.   

För att giva den fotografiska kartan ännu större precision och göra 
avläsningen lättare har Scheimpflug försökt sig på att erhålla 
stereoskopiska bilder, det enda sättet att få fram höjddifferenserna i det 
överflugna området. För att åstadkomma detta måste man fotografera varje 
terrängelement från två skilda punkter, vilket erbjuder många
svårigheter men dock har lyckats. För övrigt har man ett mycket enklare medel 
att utmärka markens nivåskillnader. Enligt en teori, som uppställts av en av 
Scheimpflugs medarbetare, ha vissa färger förmåga att giva intryck av sänkor,
andra av höjningar. Det fysiologiska färgsystemet har blivit använt på
Scheimpflugs kartor och givit ganska gott resultat. Dalar och låga slättland
hållas i ljust grönt, kullar och berg i brunrött.

<img>SCHEMA ÖVER PERSPEKTOGRAFEN
<i>H D</i>, reproduktionsplanet; <i>H B</i>, objektivplanet;
<i>H C</i>, originalplanet;  <i>O</i>, skärningen mellan
reproduktionsplanet och originalplanet;
<i>H</i>, objektivets förskjutningslinje; <i>S</i><sup>1</sup> <i>S</i><sup>2</sup>,
skruvar med lika gänghöjd; <i>F</i>, fokalplan.</img>

<img>SCHEMATISK BILD AV DOUHETS APPARAT
<i>M</i>, vev; <i>N</i>, visare; <i>C</i>, graderad skala; <i>H</i>, drivpropeller; 
<i>B</i>, växellåda; <i>D</i>, transmissionsaxel; <i>J, J</i><sup>1</sup>, 
<i>J</i><sup>2</sup>, tandhjul; <i>E</i>, kedja; <i>P</i>, objektiv; 
<i>O</i>, fotografikamera; <i>L</i>, sekundärt objektiv för att 
fotografera höjdmätaren och kompassen <i>K</i>. </img>

Dessa färger framhäva terrangens relief vid första anblicken.

Överste Douhets apparat, cine-aerofoton, strävar icke direkt till samma
mål som den föregående. Med denna
kan man icke taga verkliga luftkartor liknande Scheimpflugs fotokartor,
men man kan på mycket kort tid få en fotografi av en luftfärd utan 
minsta avbrott på bilden. Den är sålunda av ofantligt intresse för 
upprättandet av de blivande luftrouterna. Utan ny laddning
kan apparaten nämligen från exempelvis l 000 meters
höjd fotografera en terrängremsa av 600 meters bredd och
250 <i>kilometers längd</i>.

En positiv kopia av en sådan bild som automatiskt rullar upp sig framför 
flygarens ögon gör att han kan följa samma väg utan möjlighet att råka vilse.

Apparaten består huvudsakligen av en kamera, vars objektiv är ställt i lutning 
mot marken. Bilden upptages på en film, som är tillräckligt lång för att kunna
mottaga 300 fotografier efter var andra, var och en 6 centimeter bred.
Filmen rullas upp automatiskt och bilderna förenas den ena efter den 
andra med förvånansvärd precision.

Filmremsans hastighet regleras av aeroplanets hastighet medels en liten 
propeller, som sättes i rörelse av luftdraget vid aeroplanets förflyttning,
och som genom sin rotation sätter mekanismens drivaxel i rörelse.
På varje bild reproduceras en kompass och en höjdmätare, vilka 
fotograferas av ett särskilt objektiv. De båda objektiven äro placerade så
att bilderna av instrumenten och terrängen icke falla på varandra utan var
för sig bliva fullt tydliga. Detta är det originella i uppfinningen.

Kompassen och höjdmätaren lämna viktiga anvisningar för bestämning 
av fotografiens läge och höjden på
vilken den blivit tagen. Den angivna höjden kan antingen betyda 
aeroplanets höjd över marken eller över havsytans medelnivå. I båda fallen
kan man, om man känner objektivets, brännvidd, lätt beräkna skalan för,
den fotografiska kartan. Om formatet på varje bild är 6x6 cm och
brännvidden 100 mm kommer varje
bild som är tagen på l 000 meters höjd att täcka en kvadrat med 600
meters sida. Skalan för den fotografiska kartan är exakt bestämd 
följande:

1/15 000 om fotografien blivit tagen på 1 500 meters höjd;

1/ 10 000 om fotografien blivit tagen på l 000 meters höjd;

1/ 5 000 om fotografien blivit tagen på 500 meters höjd.

Objektivet är mycket ljusstarkt och slutaren synnerligen snabb. Den
vanliga slutarhastigheten är 1/100 sekund, men om aeroplanet flyger på
över 500 meters höjd och 100 kilometer i timmen kan man erhålla
goda bilder med en slutarhastighet på 1/25 sekund.

Apparatens manövrering sker i tre

<img>DOUHETS APPARAT FÖR FOTOGRAFERING FRÅN AEROPLAN
Apparaten är sammansatt av två delar: den ena (till vänster) utgöres av en vev 
för igångsättning, en regleringsarm, en hastighetslåda och drivpropellern; den 
andra (till höger) utgöres av den egentliga fotografiapparaten, en höjdmätare och 
en kompass, vars anvisningar bliva avfotograferade på
varje bild. De båda delarna stå i förbindelse med varandra genom en liten transmissionsaxel.</img>
<img>ETT STYCKE AV EN FILM, SOM ERHÅLLITS MED DOUCHETS APPARAT SEDAN 
BILDERNA BLIVIT SAMMANFOGADE

enkla operationer. Då en fotografi blivit tagen måste mian
nämligen för att taga nästa bild, l:o vrida fram 
filmremsan, 2:o spänna slutarna till de
båda objektiven - det som tar bilden och det som tar 
höjdmätaren och kompassen - samt 3:o trycka av slutarna.

Dessa trenne operationer ske automatiskt medels en liten
drivaxel, som verkställer såväl filmbytet som uppspänningen
och lösgörandet av slutarna. När apparatens axel gör ett
helt varv utföras alla dessa operationer. Axeln sättes i
rörelse av en liten vev nära flygaren. Då denne vill taga
en fotografi behöver han alltså blott vrida ett varv på veven.
Men för att få bilderna att följa efter varandra och täcka
varandra i kanterna måste man förena vevmekanismen med
den lilla propellern, som vi talade om nyss. Dennas axel,
som sålunda är drivaxel, är försatt i konstant rörelse, 
vilken överföres till apparataxeln medels ett visst antal 
utväxlingar. Allteftersom aeroplanet går mer eller mindre högt 
roterar apparataxeln mer eller mindre fort. Hastighetsregleraren
är försedd med en visararm och en skala, på vilken finnes
utsatt ett antal siffror: 0, 100, 200, 300, 400, 800, 1000, 1200
o. s. v. Dessa siffror motsvara aeroplanets höjd över marken.
Då visaren ar ställd på 0 ar systemet urkopplat och rörelsen
från propellern överföres icke till apparaten. Dock kan 
flygaren även då taga enstaka bilder genom att vrida på
veven.

Då visararmen står vid en siffra, t. ex. 500, fungerar 
systemet så att apparatens axel gör ett fullständigt varv exakt
på den tid som behövs for att bilden skall tacka den yta
aeroplanet flugit över på den angivna höjden. Då höjdmätaren ombord
anger apparatens höjd behöver aviatören blott sätta visararmen på den
siffra, som närmast motsvarar den avlästa höjden, för att sätta i gång
fotografiapparaten, vilken då fortsätter att arbeta tills filmen ar slut eller 
tills flygaren för tillbaka visaren till siffran 0.

Om man tar sådana successiva bilder under en färd, kommer varje
bild att återgiva en smal horisontal remsa av den terräng som redan
blivit tagen på föregående bild. Med andra ord, bilderna täcka varandra i
kanterna. Det ar sålunda lätt att göra positiva kopior på papper genom
direkt kontakt eller förstoring och sålunda få fram en fotografisk bild
av hela den beresta sträckan.

Scheimpflugs fotogrammetriska principer äro som vi sade här ovan en
utveckling av Laussedats teori för luftkartografi, av år 1845. Hans 
metod kom först till användning i Spanien, Canada, Ryssland och 
Österrike, där man uppskattade den bättre än i hans eget land. År 1888 
använde sig en canadensisk ingeniör, Deville, av Laussedats metod för att
kartlägga de otillgängliga bergstrakterna.

I Ryssland användes samma metod av ingeniör Thiele på ett verkligt
praktiskt sätt vid anläggningen av Transbaikaljärnvägen i Kaukasus och
Persien. Han släppte upp en fotografikamera med hjälp av Lecornus
drakar och fick mycket vackra bilder, som satte honom i stånd att fullborda
det svåra och krävande arbetet. Thieles förfarande liknar för övrigt i
huvuddragen Scheimpflugs. År 1897 började han nämligen sina försök med
sju kameror, av vilka en var placerad i mitten och hade objektivet riktat
vertikalt. För att överföra dessa panoramafotografier i ortogonalplanet
använde Thiele en särskild apparat, som han kallade <i>perspectometer</i> och som
är föregångare till perspektografen.

Thieles apparat skiljer sig från Scheimpflugs därigenom att de sex
periferiobjektiven äro vända utåt, under det de i Scheimpflugs apparat
äro vända inåt i den krona som bildas av själva kamerorna. Avtryckningen
sker elektriskt från marken medels en ledningstråd; denna operation 
utföres medels en elektronivellör sa att strömmen icke kan passera annat än
då mittenkamerans objektiv ar noga vertikalt och plåten sålunda horisontal.
Man kan bestämma höjden, på vilken plåten blivet tagen, genom att 
jämföra längden på en viss sträcka med längden av samma sträcka direkt 
uppmätt på marken. Därigenom får man också skalan på kartan.

Med denna apparat företog Thiele år 1902 en kartläggning av 
befästningarna på stränderna av Pripet. Han lyckades utmärkt med detta och
erhöll vid sitt första försök från 300 meters höjd en fullkomlig plan av
100 kvadratkilometers yta och med utomordentligt klara detaljer.

Det ar givet att Douhets förfaringssätt, som vilar på kinematografens
förmåga att upptaga en lång serie av bilder i följd och utan avbrott, 
besitter vissa fördelar framför de andra metoderna med multipla kameror.
Den måste därför bli av allra största nytta vid en kommande kartläggning
av luftvägarna. I synnerhet som den klart utvisade vägen än mer 
förtydligas av de noggranna höjd- och riktningsangivelserna.

Förövrigt är förfaringssättet icke begränsat till blott och bart 
upptagning av aeronautiska kartor. Det underlättar också det topografiska
studiet av nyupptäckta länder och deras kartläggning. Professor Berget
har beräknat att en undersökning av Afrika enligt de gamla metoderna
skulle kräva en tid av två hundra år och kosta cirka en milliard; med
luftfotografien skulle det gå på tjugo år, och kostnaderna skulle reduceras
till tjugo millioner.
</chapter>

<chapter name="TYSKARNAS PERISKOPMAST">

For att kunna iakttaga striderna i skydd bakom smärre höjningar i 
terrängen ha tyskarna konstruerat en perisköpmast, som
kallas <i>Mastfernrohr</i>, som sätter dem i stånd att överblicka
horisonten obehindrade av träd och små kullar. Masten utgöres av 7 
kopparrör som glida i varandra. Då den är fullt utdragen är
den 25 meter lång och hopskjuten 5 meter. I övre ändan
är den försedd med en optisk kon och längs masten ligger
en kikare och en inställningsapparat.

Masten transporteras på en vagn och ligger då horisontellt. När den
skall användas uppreses den vertikalt och tuberna skjutas
upp med en vevmekanism. Inställngen sker med vattenpass.

Den optiska konen innehåller ett prisma som sänder ljusstrålarna ned
mot mastens fot, där ett annat prisma och en lins koncentrera dem i kikaren.
Kikarens okular förstorar föremålen fjorton och tjugoen gånger.
Den som ser i kikaren kan vrida den optiska konen så att han får en
överblick över hela horisonten.

Nedanför kikaren finns en karthållare, på vilken man kan rita. Man kan vidare
taga fotografier genom att fästa en liten kamera vid kikaren.

Alla tyska arméns periskopmaster äro byggda hos Carl Zeiss i Jena. De 
betjänas av en särskild truppavdelning som kallas Mastfernrohrtrupp och som nu
omfattar omkring 100 man. Dessa använda sina instrument i rörelsekriget och
placera masten invid ett träd sa att den optiska konen når upp över kronan.
Kikaren skyddas så vitt möjligt av en kasematt. Dessa instrument göra 
obestridligt stora tjänster ty man kan i dem upptäcka fiendens
väl maskerade ställningar. De allierades arméer äro förövrigt försedda
med liknande apparater.

<img>MASTEN UPPREST i SKYDD AV ETT TRÄD
<i>E</i>, optisk kon; <i>G</i>, stång som vrider den övre konen; <i>N</i>, kikare; 
<i>T</i>, trossar som hålla vagnen.</img> 

Av samtliga de stridande ha engelsmännen bäst förstått att utnyttja periskopet i 
alla dess former och de ha särskilt vid Somme uppställt sådana
i pansarvalv för att över löpgravarne kunna iakttaga tyskarnas rörelser.

Italienarna ha likaledes en apparat som består av i varandra 
förskjutbara rör. I det inre av dessa finnas prismer som sända 
bilden ned till en spegel, i vilken man ser.

<img>VAGNEN PÅ VILKEN MASTEN TRANSPORTERAS
<i>E</i>, optisk  kon; <i>N</i>, de i varandra inskjutna rören; <i>O</i>, 
hållare: <i>T</i> stång som vrider den övre konen; <i>L</i>, kikare; <i>R</i>,
hjul som skjuter ut rören ur varandra.
</chapter> 
<chapter name="DE STORA AMERIKANSKA TRUSTERNA">

Av F. ROZ

FÖRESTÅNDARE FÖR INFORMATIONSAVDELNINGEN
VID UTRIKESMINISTERIET I PARIS

UNDER alla tider ha producenter av fabriksalster och livsmedel 
slutit sig tillsammans för att behärska vissa varor och sålunda åstadkomma
en prisförhöjning som går ut över konsumenterna.

Det gamla Europa har länge haft lagar mot detta slags jobberi, men i
nya länder såsom Förenta Staterna har lagen varit för illa rustad för att
förmå stävja producenternas sammanslutningar i deras begynnelse.

I Amerika, och i mindre grad i Tyskland, ha associationerna mellan 
industrioch jordbrukskapitalisterna sedan ett trettiotal år 
tillbaka vunnit en ofantlig styrka, som oroat allmänna meningen och förorsakat 
regeringen allvarliga och välgrundade bekymmer.

I avseende på dessa sammanslutningars ändamål och form kan man uppdela dem
i flera kategorier allt efter den tid stiftarna sinsemellan ingått sin förbindelse.

Om det gäller att tvinga fram en ögonblicklig prishöjning på vissa varor i marknaden,
behövs det blott ett övergående kontrakt mellan fabrikanterna av den 
ifrågavarande produkten, ty vinsten som uppstått på de mer eller mindre 
hastiga försäljningarna likvideras så snart det önskade resultatet är uppnått.

Engelsmän och amerikaner kalla denna manöver <i>corner</i>; det motsvarar 
tyskarnas <i>ring</i>, vilken är en överenskommelse av kort varaktighet.

I alla länder känner den stora allmänheten numera till vad som menas
med <i>kartell</i>, som är av tyskt ursprung och motsvarar amerikanarnas <i>pool</i>.

<img>MR W. CARNEGIE
Grundläggaren av de stora stålverken i Pittsburg i Pennsylvanien;
han var Amerikas första "stålkung"

Kartellen är en för flera år ingången överenskommelse mellan fabrikanter
av en och samma vara i avsikt att begränsa eller till och med alldeles
undertrycka den konkurrens som förut rådde mellan dem. Kartellerna äro
grundade på regelrätta fördrag för bestämd tid, de styras av en 
direktionskommitté och straffa brott som begås av deras medlemmar mot de
undertecknade kontraktens bestämmelser. Där fastslås de minimumpriser, till vilka 
undertecknarna lägst få sälja sina varor ävensom de försäljningsvillkor de skola
hålla mot sina kunder.

Fabrikationen vid vart och ett av syndikatets verk är begränsad till en bestämd
mängd eller en viss proportion av totala försäljningen, med skyldighet att utbetala
skadestånd till de övriga i syndikatet för den som säljer mer än vad han har
rätt till. Ibland uppdelas också kundkretsen geografiskt mellan de olika 
industrigrupperna som anslutit sig till kartellen. Slutligen skola delägarna i en 
sammanslutning av detta slag dela vinsten och avsätta till en gemensam kassa en viss
bestämd del av bruttobehållningen eller nettoproduktionen.

Starka organisationer av detta slag arbeta i Tyskland för försäljningen
av järn, stål, koks och kol etc.

De enskilda företagens egen verksamhet påverkas icke av 
kartellsammanslutningen. Detta är däremot fallet i det särskilda slag av 
organisationer som fått stor utbredning i Amerika under namnet <i>truster</i>. 
Detta slags sammanslutning kräver att alla 
företag som inga i densamma skola vara aktiebolag. De ingående företagens
aktier deponeras i en gemensam kassa, som förvaltas av ett förtroenderåd
som kallas <i>trustees</i>, och aktieägarna få i stället mottaga trustens certifikat.
Dennas direktörer, som ha majoriteten i styrelsen, härska där efter 
gottfinnande över en stor mängd verk eller företag som sysselsätta sig med
samma fabrikation, och utesluta vid behov i trusten ingående fabriker som
förefalla illa organiserade eller icke i stånd att åstadkomma de relativt låga
framställningskostnader som fordras.

I trusternas begynnelse - namnet är härlett ur ett gammalt engelskt
ord som betyder förtroende - opererade dessa mera brutalt, i det de 
inköpte aktiemajoriteten i de ingående företagen, vilka därpå försvunno för
att lämna plats åt en ny affär. Denna första form för trusten använde 
systemet <i>konsolidering</i> eller <i>fusion</i>.

Man manövrerade då så att man satte i gång ett hänsynslöst krig mot
de verk som man ville tvinga in i trusten. Man offrade en viss summa,
som ibland kunde bli ganska stor, på att ställa till en konkurrens 
grundad på en betydande sänkning av de priser som förut varit gällande på
marknaden. Efter en viss tid upphörde de så angripna fabrikanterna
med sina affärer eller tecknade på de kontrakt som trustdirektörerna
förelade dem.

De nyare trusterna tillhöra icke längre konsolideringskategorien utan
äro <i>Holding trusts</i>. Denna nya form följer skenbart lagen mot 
trustbildning (Anti Trust Law), men nästan huvuddelen av de ingående företagens
aktier stanna i händerna på ett av dem; det är fortfarande en 
sammanslutning för att fördyra varorna, trots det skenbara oberoende delägarna
hava.

Ar 1872 bildades petroleumtrusten eller Standard Oil Co. och införlivade
i sig 39 bolag, vilka reducerades till 20; de nitton övriga ansågos för svaga
att kunna hålla ut i striden. Den nya trusten, som dock behärskade
järnvägarna på vilka den transporterade sina produkter, inköpte största
delen av kanalledningarna eller "pipe lines" som voro byggda för att leda
oljan från produktionsorten till inlastningshamnarna.

Den kunde under perioden 1901 till 1907 årligen utdela 14 milliarder
på ett kapital på 350 millioner kronor. Denna framgång beror på 
organisatörernas energi; den arbetade också på en tidpunkt, då lagen ännu icke
hade väpnat sig mot trusterna och inga juridiska hinder av den art som
mötte deras efterföljare fanns på deraso väg.

År 1901 utarbetades planen för ståltrusten eller United States Steel 
Corporation, som för närvarande är den största och samtidigt den mest 
fruktbringande industriella sammanslutning i världen.

Inom metallurgiens vidsträckta område har på detta satt koncentreringen
av gruvorna, stålverken, järnvägarna, rederibolagen och andra mindre organ
som äro intresserade i transport och utvinning av järnmalmerna kunnat
åstadkomma största möjliga produktion.

Vid sitt första framträdande omfattade trusten tio företag 
representerande 3 millioner kronor, och kapitalet ökades till över 6 milliarder 
från det trusten blivit definitivt bildad.

En del av de verk som inträdde i trusten voro redan mycket 
produktionskraftiga när de uppgingo i Schwabgruppen, som den kallas efter
grundaren.

Det största stålverket som inträdde i syndikatet var Carnegie Steel Co.,
grundat i Pittsburg 1860 av en skottsk emigrant. Vid den tidpunkt det 
anslöt sig till United Steel Corporation omfattade Carnegiebolaget de 
ofantliga stålverken Homestead, Bruddok och Bessemer; det hade också 
absorberat ett stort gruvföretag, Oliver Iron Mining Co., samt de under
namnet Frick Coke Co. kända koksverken. Det var ägare till järnvägar
och ångbåtslinjer på Stora sjöarna och framställde redan 1899 2 200 000
on gjutjärn; vid sidan av detsamma ha sedan ställt sig The Federal Steel
Co. med 19 masugnar som producera 1 900 000 ton järn, samt The 
National Steel Co., vars åtta verk leverera 1 500 000 ton järn och 180 000
ton stål.

Med dessa tre järn- och stålverk hade trusten kombinerat fabriker för
framställning av ror, plåt och ståltråd eller spik, vilka fabriker själva voro
veritabla truster; National Tube Co. t. ex. inneslöt i sig 17 bolag, som
fabricerade l 500 000 ton stålrör. På samma sätt bildade American Steel
and Wire Co. en trust för sig, som omfattade 27 verk för tråddragning.

Innan den slutliga ståltrusten bildades försiggick en häftig strid mellan 
Carnegiegruppen å ena sidan och Morgan-Rockefellerassociatiohen å den andra,
angående tariffer. Den senare 
vann, men som god spelare förmådde den sin motståndare att gå in i
ståltrusten genom att lämna honom obligationer till ett värde av l 064
millioner i utbyte mot det kapital på 896 millioner, vilket han som ny 
medlem tillförde trusten.

<img>MR JAMES HILL
En filosof och finansman som givit upphov
till The Far West Canadian banan.

Den besegrade Carnegie vann sålunda 168 millioner kronor på affären,
vilket rikligt kompenserade hans sårade fåfänga att se sitt företag i trustens
händer.

Sedan Schwabgruppen fått en stor del av de större amerikanska 
stålverken under sin kontroll, började den förbättra sina 
fabrikationsmetoder, reorganiserade de bästa 
fabrikerna, nedlade de mindre goda och grundade slutligen i Gary i Indiana
Förenta Staternas största metallurgiska verk, där man införde de mest 
moderna maskiner och apparater för att framställa järn och stål ävensom räls
och profiljärn. Samtidigt hade man drivit exploateringen av de rika 
järnförekomsterna vid Lake Superior till sin höjdpunkt; från 34 millioner ton
1914 har den stigit till 47 millioner ton 1915 och till 67 millioner ton 1916
tack vare de givande utvinningsmetoderna och transportanordningarna,
som tillföra trustens verk en malm betydligt överlägsen den gamla från
Pennsylvanien. Tack vare stålkungens och petroleumkungens, Carnegies och
Rockefellers, energi och geni kan nu en båt som anländer lastad
med 6 000 ton kl. 6 på morgonen till någon hamn vid Eriesjön 
avgå redan kl. 8 på aftonen fullt lastad. Ett tåg med 30 vagnar
för automatisk lossning lastande 40 ton kan lossas fullständigt på två 
timmar. Det är genom sådana anordningar Förenta Staterna kunna
driva upp stålproduktionen till en sådan höjd att den 1914 
uppgick till 23 millioner ton, 1915 till 32 millioner ton och 1916 till 42 
millioner ton.

Ehuru ståltrusten organiserades av intelligenta och finansiellt mycket
kraftiga män uppgick dess vinst år 1907 endast till 500 millioner. Värdet
på dess egendom, däri inbegripet gruvorna, bruken och järnvägarna var
vid samma tid taxerat till den enorma summan 7 milliarder.

Vi sågo i Standard Oil exempel på en trust som lyckades briljant.
United Steel Corporation visar oss en trust som ur finansiell synpunkt
visserligen uppnått tillfredsställande 

<img>MR PIERPONT MORGAN
Den ryktbare amerikanske bankiren som sökte
trusta transatlanttrafiken genom att bilda <i>The 
International Mercantile Marine Co</i>., vanligen känt
under namnet "Oceantrusten".
resultat, men som dock icke på långt när fått en sådan framgång som dess
föregångare.

Oceantrusten däremot har inom affärsvärlden uppvisat ett fullkomligt
strandande, som dess mäktige upphovsman, den ryktbare Pierpont 
Morgan, icke förmådde avvända.

Den 4 februari 1902 undertecknades en överenskommelse, enligt vilken
tre amerikanska bolag: Layland Line, International Navigation Co. och 
Atlantic Transport Co. ingingo förbund med två engelska rederibolag, White
Star Line och Dominion Line. Dessa firmor som ägde 136 fartyg på 
tillsammans omkring en million ton sålde sina aktier till Morgangruppen, som
organiserade den nya sammanslutningen under namnet International
Mercantile Marine Co. vanligen kallad Oceantrusten (Atlantic Combine). De
tre amerikanska företagens aktier uppskattades till omkring 160 millioner
kronor och de två engelska bolagens till tio gånger nettovinsten under året
1900. Oceantrusten kom nu i stället för de fem bolagen med ett 
aktiekapital på 420 millioner kronor, till vilket lades ytterligare 175 millioner
i obligationer.

För att försäkra sig om att kunna utöka flottan i den på förhand 
beräknade omfattningen hade Oceantrusten samtidigt ingått en 
överenskommelse med den berömda irländska skeppsbyggarefirman Harland &
Wolf i Belfast, vilken förband sig att icke bygga fartyg åt syndikatets 
konkurrenter, på villkor att detta å sin sida förband sig att låta varvet i fråga
utföra alla nybyggnader och reparationer på syndikatets båtar.

Utan att bekymra sig om den fara som låg i konkurrensen med de övriga
stora engelska, holländska och franska transatlantiska linjerna trodde 
Oceantrusten att den skulle komma att kontrollera en tillräcklig del av sjöfarten
mellan Amerika och Europa genom att ingå fördrag med två stora tyska
bolag, Hamburg-Amerika Linie och Norddeutscher Lloyd, vilket tillförde
den 277 fartyg på inalles nära l 200 000 ton. Denna överenskommelse var en
kartell, genom vilken de båda kontrahenterna ömsesidigt garanterade 
varandra ett bibehållande av sina respektive ställningar. Trusten förband sig
att icke skicka någon ångare till tyska hamnar utan tillstånd av 
Hamburg-Amerika Linie och Norddeutsche Lloyd; dess båtar skulle endast få
anlöpa franska hamnar två gånger i veckan. De tyska bolagen å sin sida
fingo lova att icke anlöpa belgiska hamnar och att endast anlöpa de
engelska hamnarna i kanalen med 300 resor.

De tyska företagen, som uppbringat sitt aktiekapital till 87,5 millioner 
kronor, lämnade fjärdedelen av sin utdelning till trusten, som i gengäld
garanterade dem 6 % ränta på fjärdedelen av deras kapital. Detta 
betydde sålunda för trusten en årlig belastning på 4 375 000 kronor i 
händelse vinsten slog fel. Men den nya sammanslutningens organisatörer
trodde sig tillräckligt skyddade för varje finansiell fara på grund av det
faktum att de tyska bolagen under 1901 hade utdelat 6 % till sina 
aktieägare.

Transporttarifferna för de i syndikatet ingående bolagen voro fixerade
genom en särskild överenskommelse, enligt vilken var och en bibehöll 
fullständig frihet i avseende på fraktpriser.

Denna sammanslutning uppväckte berättigad rörelse i England och 
Euroropas övriga stora sjönationer. Englands Board of Trade och Amiralitet
fordrade att officerarna och de flesta styrelsemedlemmarna i de bolag som
ingått i trusten fortfarande skulle vara av engelsk nationalitet. Vidare skulle
intet fartyg få gå under amerikansk flagg utan engelska 
handelsministeriets skriftliga tillstånd, och minst hälften av de båtar Oceantrusten
köpte eller lät bygga for sin räkning skulle vara helt och hållet av brittisk
nationalitet.

Som vi nyss sade hade trusten begått den oförsiktigheteri att negligera
samarbete och underskatta 
konkurren-en med de övriga utländska stora bolagen, såsom Cunardbolaget, vilket
började en energisk strid mot Morgangruppen. Det erhöll ett stort 
understöd av engelska regeringen, varigenom det sattes i stånd
att bygga nya, snabbgående och stora fartyg (Lusitania och Mauretania).

Oceantrusten representerade endast 60 % av atlanttrafiken, men den hoppades
att kunna besegra motståndarna genom att sänka frakterna. På en kort tid föll
fraktprisen till den grad att emigranterna för en obetydlig summa kunde göra
färden mellan Europa och New-York.

För en långvarig kamp var trustens ställning mycket sämre än dess 
europeiska motståndares. Dess kapital var nämligen högt uppdrivet, och priset på 
dess flotta uppgick till 350 kronor pr ton i stället för 210 för de 
engelska bolagen. Det första arbetsåret 1903 gav en löjligt liten behållning, 
1 242 500 kronor på ett kapital på 595 millioner kronor, d. v. s.
0,2 %, ty man hade måst avräkna 12 757 500 kronor för att betala 
inkomstskatten och räntan på 175 millioner obligationer. I juli
månad 1903 föllo trustens preferensaktier från 263 kronor till 70 kronor och
stamaktierna från 70 till 25 kronor. Hamburg-Amerika linjen blev tvungen
att utjämna Norddeutsche Lloyds ofantliga förluster genom att taga den 
nödvändiga summan från sina reservfonder. Trusten hade sålunda
strandat på att den icke förmådde förena mer an sex tiondelar av 
oceantrafiken och därför att dess begynnelsekapital blivit alltför högt upptaxerat 
för spekulation. Vidare voro de främmande
regeringarna för starkt intresserade av att bibehålla sina handelsflottor
för att de skulle låta dem utan försvar utsättas för konkurrenters angrepp.

<img>MR CH. SCHWAB
Direktör för de stora stålverken i Bethlehem
och grundare av ståltrusten.

<img>MR J. ROCKEFELLER
Den rikaste av de stora amerikanska trustmännen. Rockefeller har
särskilt skapat sin förmögenhet på petroleum och bildat Standard
Oil Co.

Om man söker förklara trusternas storhet och fall, kan man
lätt se att denna icke beror av en slump, men att den
icke heller uteslutande beror på de stora 
organisationernas ledande förmågor. Trusternas existens beror
av vissa ekonomiska betingelser, som äro särskilt 
gynnsamma för dem, och på vissa politiska förhållanden som
verka i samma riktning. Att de stranda beror på att de
nödvändiga förhållandena saknas.

Naturen själv tyckes på Förenta Staternas jord ha förberett en industriens
koncentrering genom att koncentrera råvarorna såsom petroleumförekomsterna i 
Pennsylvanien och Ohio, malmerna kring Lake Superior samt genom
att samla rikedomar i det nya landet vars fruktbarhet
inbjöd till stora företag.

Men den verkliga koncentrationen i Förenta Staterna är den, där industrien
blivit framskjuten av maskinismens och transportväsendets utveckling. Och
låt oss till dessa orsaker lägga en mycket mänsklig faktor, företagarandan, 
vilken uppstått just av det sätt på vilket det amerikanska folket rekryteras av 
utvandrare från andra länder.

Det äar sålunda intet märkvärdigt att se den amerikanska industrien 
koncentrera sig i proportioner som vi icke ha motstycke till här. Denna
koncentration är dock icke nog för att förklara trusterna, av vilka en del
såsom exempelvis sockertrusten eller whiskytrusten icke vila på någon
som helst naturlig grund och som för 
att kunna triumfera ha behov av särskilda privilegier som totalt utestänga
varje obehaglig konkurrens.

Det är här sådana konstlade förhållanden inträda som den 
amerikanska järnvägsförvaltningen och tulltariffen.

Förenta Staternas järnvägar ha en alldeles särskild karaktär. Då de första
banorna planerades och byggdes uppslukade det privata livet nästan helt
och hållet samfundslivet. Staten överlät åt det privata initiativet omsorgen
om och vinsten på företaget, utan att taga någon ersättning av bolagen för
de rättigheter man sålunda gav dem. Den förbehöll sig ingen tid, efter 
vilken järnvägarna skulle bli statsegendom, och den reserverade icke ens
rätten för sig att kontrollera att allt sköttes effektivt. Följden blev att
järnvägsdirektörerna blevo veritabla potentater, som hade full frihet att
förvalta en allmän inrättning i sitt privata intresse. Följaktligen kunde
trusterna erhålla mera gynnade tariffer genom att intressera järnvägsägarna
i sina affärer; och genom dessa favörtariffer, som gav en viss industrigren
monopol på transporten, kunde denna monopolisera sin industri efter behag.

Vi se här hur en inskränkning av statens normala funktioner kan 
förvandla det vanliga industriella koncentrationsfenomenet till ett monopol.
Skyddstariffen verkar, fast på annat sätt, i samma riktning: den visar hur
en överdrift av statens makt kan åstadkomma en liknande verkan. I
säkerhet bakom den förskansning, som utgöres av höga skyddstullar, är
det lätt att begränsa varutillförseln på en sluten marknad. Ingenting
hindrar då industrimännen att i likhet med sockertrusten inskränka 
produktionen och höja försäljningspriset.

De stora kapitalisterna Vanderbilt, Gould, Harriman, Rockefeller, 
Pierpont Morgan höggo in på alla industriella och kommersiella organismer i
Förenta Staterna och blevo järnvägskungar, petroleumkungar eller 
stålkungar. Deras strävan, som hade till mål att döda konkurrenterna och höja
priserna i ofantlig proportion på konsumenternas bekostnad, började till
slut oroa staten. Shermann-lagen, som gick igenom 1890, bestämmer
att upphovsmännen till varje sammanslutning i syfte att inskränka det fria
varuutbytet mellan unionens olika stater och främmande länder, skall
straffas med böter till 5 000 dollars eller fängelse under ett år. Men
trusterna ha dock tydligen fortsatt att utveckla sig på bästa sätt, ty 
Stock-Exchange i New York eller börsen vid Wall Street, som 1890 noterade
tjugu truster kan nu inregistrera över fyrahundrafemtio, vilka tillsammans
representera ett kapital på omkring 35 milliarder.

Ofantliga förmögenheter skapades av trustbildarna, och de underbaraste
resultaten ur denna synpunkt åstadkoms av John D. Rockefeller, 
petroleumkungen, vars tillgångar av alla slag uppskattats till över 2 milliarder
kronor.

Trusterna ha icke gått över Atlanten emedan de speciellt amerikanska
förhållanden som gynnat deras uppkomst i Förenta Staterna saknas här
hos oss i Europa; men en europeisk form av dem har kommit till synes
i en allt kraftigare koncentrering av våra industrier. Så ha t. ex. 
sockerfabrikerna slutit sig tillsammans för att utestänga konkurrensen och 
fastslå pris som ingen av dess medlemmar får gå under. Detsamma är
förhållandet med fotogenraffinaderierna.

Även i Förenta Staterna har den gamla brutala och egoistiska trusten
numera dött bort. Dess nuvarande ställföreträdare gör stora tjänster och
bidrar till konsumenters och producenters allmänna bästa utan att som
den gamla trusten tjäna till att samla ihop stora förmögenheter åt enskilda
på det allmännas bekostnad.

Nyligen har president Wilson av ståltrusten erhållit en sänkning av 
försäljningspriset på stål med en tredjedel, vilket skulle ha varit omöjligt om
icke denna väldiga industri legat centraliserad i några få händer.
</chapter>
<chapter name="SPÖKDJUR OCH ANDRA APOR PÅ BORNEO">

Av CARL FORSSTRAND

ALLT SEDAN Alfred Russel Wallace, den berömde, för några år
sedan vid hög ålder avlidne engelske naturforskaren, på 1850-60-talen 
utförde sin forskningsfärd inom den Malajiska övärlden, har denna varit
föremål för livligt intresse. Wallaces mångåriga och resultatrika 
undersökningar, som han några år efter hemkomsten skildrade i sitt 
stora verk "The Malay Archipelago", ställde nämligen det
vidsträckta områdets fauna och flora i ny belysning, och
många av, de betydelsefulla och intressanta djurgeografiska
problem, som Wallace fann uppslagen till och som han
även avhandlat i senare verk, såsom det i flera
upplagor utgivna "Island Life or the Phenomena and
Causes of insular Floras and Faunas", stå ännu på dagordningen. Det är
under sådana förhållanden lätt förklarligt, att Wallace fått åtskilliga 
efterföljare och att särskilt många av hans landsmän under de senare 
decennierna begivit sig till skilda delar av hans forskningsfält, lockade av 
tropikernas underbart rika natur och av utsikterna att kunna göra lika rika
samlingar och kanske lika intressanta upptäckter som han. Till dem hörde
den år 1912 av döden bortryckte Robert Walter Cambell Shelford, vars nyligen
av en bland hans vänner utgivna bok "A Naturalist in Borneo" är rik på
intressanta upplysningar om den stora öns djur- och växtvärld, etnografi m. m.
Under sina exkursioner kom den energiska forskaren, som förvånansvärt väl
tycks ha funnit sig till rätta med de klimatiska förhållandena, i beröring
med däggdjur, fåglar, krokodiler, ormar o. s. v., och bland
de iakttagelser, han härom nedskrivit, äro flera av mer än 
vanligt intresse.

<img>SPÖKDJURET, TARCIUS SPECTRUM, FRÄN RORNEO
Av detta djur har ännu intet exemplar kommit till
något europeiskt museum och naturforskaren som får
se det i frihet kan icke undgå att förvånas över
dess underliga utseende.</img>

Bland de talrika egendomliga och intressanta djur, med vilka Robert
Shelford stiftade bekantskap, må särskilt nämnas det lilla 
underliga och förut rätt ofullständigt kända <i>spökdjuret</i> eller 
<i>koboltmahiu, Tarsius spectum</i> Geoffr. När de första exemplaren 
av denna såväl genom sitt lustiga utseende som genom sin 
allmänna skapnad uppseendeväckande varelse kommo under vetenskaplig
granskning och diskussion, blevo vetenskapsmännen tveksamma om djurets
plats och ställning i det zoologiska systemet. På grund av dess mycket långa
mellanfotsben (tarsen) ville några räkna detsamma till springmössen
bland gnagarne, och andra ansågo, att det tillhörde pungdjuren, men slutligen
enades man om, att det var den enda kvarlevande representanten för en 
särskild familj, <i>Tarsidæ</i>, inom halvapornas
ordning. Där har också spökdjuret eller spökapan, såsom det även kallas,
ännu sin plats, och tydligen med rätta, fastän det i många hänseenden 
väsentligt skiljer sig från det talrika, i nämnda ordning inrangerade 
sällskapet. För övrigt har kunskapen om det lilla djuret varit mycket 
knapphändig, i det att blott helt få exemplar kommit till Europa och i de 
fackkunnigas händer. Även i sina hemtrakter Borneo, Sumatra, Celebes,
Filippinerna och några andra av de Malajiska öarna, är det mycket 
sällsynt. Det lever ensamt eller parvis, har nattliga vanor och uppträder även
i övrigt så att det undgår uppmärksamheten. Robert Shelford är en av
de få, som lyckats komma det inpå livet och hålla det i fångenskap. Han
torde också hittills vara den ende, som lyckats få fotografier av det i
levande livet, och som hans beskrivning innehåller åtskilligt nytt och 
lämnar intressanta kommentarer till de förträffliga bilderna, må ur densamma
följande anföras:

"Spökdjuret är den egendomligaste lilla varelse, man kan tänka sig, och
som intet exemplar ännu kommit till någon zoologisk trädgård i Europa,
blir naturforskaren, då han först påträffar djuret i dess hemland, högst
överraskad av dess sällsamma utseende. Kroppen, som är klädd i en
mjuk brun päls, är blott omkring fem och en halv tum lång; svansen är
sex tum lång och alldeles naken med undantag för en kvastlik tofs av
spridda hår vid spetsen. Huvudet är nästan klotrunt och ögonen oerhört
stora. De likaledes stora öronen stå rakt ut från huvudet och äro mycket
rörliga och känsliga. Under vilan äro de skrynkliga och delvis hopdragna
i transversala veck, men vid minsta buller spännas de ut och alla spår av
skrynklor försvinna. Nosen är mycket kort, och läpparna äro ganska tjocka
och köttiga, vilket ger djuret ett putslustigt utseende, särskilt då det är
belåtet och befinner sig väl. Jag har ibland av mina vänner blivit 
uppmanad att beundra favorithästars eller hundars 'leende', men efter mina 
erfarenheter av mångahanda djur kan jag försäkra, att intet kan le lika bra
som spökdjuret.

I förhållande till kroppen äro bakbenen mycket långa, och spökdjuret
ar följaktligen i stånd att göra betydande språng. Det måhända mest
anmärkningsvärda i dess anatomi är emellertid händerna och fötterna.
Dessa äro nakna med undantag för litet ludd på baksidan av mellanhands-
och mellanfotsbenen. Både fingrar och tår äro utomordentligt långa och
smala samt sluta i stora platta skivor, liknande sugskivorna hos lövgrodan.
Även i fotledens stora längd finns ett grodliknande drag. Med tillhjälp
av sina fästskivor kan spökdjuret utan svårighet klänga sig fast även vid
vertikala ytor, om de ej äro för glatta. Naglarna på alla fingrarna och tårna,
med undantag av de andra och tredje, äro mycket små, triangulära till 
skapnaden och inbäddade i de köttiga skivorna; men på andra och tredje
tårna ha naglarna formen av utstående klor. Stortån är stående mot de 
övriga, men icke så tummen. Huden på fingrarnas och tårnas undersidor
är betäckt med talrika rynkor och sprickor, som antagligen bidraga till
fasthållandet av de insekter, på vilka spökdjuret lever.

Jag brukade föda ett fånget spökdjur med kackerlackor och gräshoppor,
och jag iakttog hur den lilla varelsen oföränderligen brukade springa fram
till sitt byte, gripa det med bägge händerna samt illa tilltyga det och
därpå bita av alla de delar av insekten, som stucko ut utom greppet.
Ej ens den allra halaste kackerlacka kunde klara sig, sedan den blivit
gripen av dessa långa, smala fingrar.

Dyakerna (infödingarna på Borneo) försäkra, att spökdjuret kan vrida sitt
huvud runt i en fullständig cirkel; men detta är en överdrift av det
faktum att djuret kan vrida det i en halv cirkel, d. v. s. att det, om det
fäst sig på en vertikal yta kan utan att ändra ställning titta en iakttagare,
som står mitt bakom, rätt i ansiktet.
Under dagen håller sig spökdjuret nästan orörligt i vila, sittande på
någon undangömd trädgren, med knäna uppdragna nästan till huvudet
samt ögonen halvt slutna och pupillerna sammandragna till nästan 
omärkliga springor. Men mot aftonen vaknar det upp och börjar
sin jakt för föda, vilken består uteslutande av insekter.
En gång såg jag ett exemplar söka efter sådana i 
kannorna hos <i>Nepenthes</i>, varvid det fiskade upp och med god
smak förtärde de drunknade skalbaggar och flugor, vilka
hade fallit ner i det vatten, som alltid samlas i dessa 
växters egendomliga insektfällor.

Det enda ljud, jag någonsin hört från spökdjuret, är ett litet 
klagande pipande. Djuren trivas ej i fångenskapen, och det
grämde mig alltid, att det läraktiga och högeligen 
intressanta spökdjuret trots alla omsorger
att ge det omväxlande och lämplig föda efter några få veckor alltid skulle
dö, medan den surmulna och vresiga, jämförelsevis ointressanta <i>Nycticebus</i> 
<footnote>Den till fam. <i>Lemurida</i> hörande lorin <i>N. tardigradus</i> Gray.
</footnote> kunde uthärda fångenskapen under
månader, ja till och med år. Spökdjuret har en mycket egendomlig lukt, 
vilken jag endast kan beteckna som
en behaglig råttliknande doft, om nu en så uppenbar motsägelse i uttrycken
kan finnas. Både <i>Nycticebus</i> och <i>Tarsius</i> föda blott en unge åt gången; 
den senare har man sett bära sin unge i munnen, alldeles som kattorna pläga
göra med sina ungar."

<img>EN UNG MAJAS (ORANGUTANG) FRÅN SADONG FOTOGRAFERAD I ETT ORANGETRÄD
Maias vistas i Borneos sumpmarker där han mestadels
håller till uppe i träden och lever på frukter.</img>

Under sin mångåriga vistelse i Sarawak hade Robert Shelford tillfälle att göra 
bekantskap även med flera andra av den Malajiska övärldens apdjur.
Om den märkligaste av dessa eller <i>orangutangen (Pithecus satyrus</i> Geoffr.) 
har han lämnat några meddelanden. Ehuru orangutangen är vida bättre känd och
mycket oftare omtalad än sin oansenliga och mycket avlägsna frände 
spökdjuret, äga några av Shelfords meddelanden nyhetens intresse. Efter att
ha erinrat om hur namnet orangutang på denna stora, högt stående
och människoliknande apa är oegentligt och oriktigt och att infödingarna
på Borneo aldrig använda det utan det iridigena namnet <i>Maias</i>, berättar
Shelford att djuret ännu förekommer talrikt i Sarawak, men har en ganska
begränsad utbredning, nämligen i Simunjans, Batang Lupars och Rejangs
<img>SPÖKDJURET ÄR ETT LITET BRUNT DJUR AV 5 1/2 TUMS LÄNGD
Intet djur, varken hund eller häst, kan le ett så behagligt leende 
som denna lilla varelse med de tjocka läpparna.

floddalar. Utom på Borneo finns det numera endast på Sumatra, men torde
fordom ha funnits även på halvön Malacea. Maias är ett utpräglat 
skogsdjur, som mest tillbringar sitt liv uppe i träden och blott
går ner till marken for att dricka. "Om nätterna göra de sig ett bo 
eller viloställe av nedböjda grenar eller kvistar, som de forma 
till en bädd eller plattform av omkring 4 1/2 fot i genomskärning.
Sedan Maias gått till vila, ligger hon utsträckt på ryggen och håller
sig med händer och fötter fast i de boet omgivande grenarna. Maias äro
i regeln mycket fredliga, men de gå till anfall, om de bli retade och arga. 
Wallace omtalar ett exempel härpå, och nyligen lästes i <i>Sarawak-Gazette</i> 
en berättelse om en Maias, som sprang ner från ett Durianträd, vars
frukter det höll på att skatta, och i raseri angrep en dyak,
som försökte att jaga bort henne. Som djuret är utrustat med
oerhörd styrka, blev den olyckliga infödingen mycket illa
tilltygad och skulle blivit dödad, om ej hans vänner hade
skyndat till och drivit djuret på flykten. Som sällskapsdjur
är den unge Maias oöverträffad, han är renlig, tillgiven, utomordentligt 
intelligent och roande. Ett exemplar, som jag under några månader höll i
fångenskap, brukade lägga sig på rygg och skrika som ett okynnigt barn,
då det blev förargat. Men i allmänhet är Maias mycket tysta djur, som
blott då och då ge ifrån sig ett litet knotande läte.
De äro mycket stillsamma och betänksamma i sina rörelser,
även då de intaga sin föda. Om man ger dem en frukt eller något 
annat att äta, som de ej sett förut, undersöka de det omsorgsfullt
och lukta på det, varpå de taga en liten bit och rulla den av
och an i munnen. Därpå lägger djuret biten på underläppen och skjuter ut denna
ett långt stycke samt tittar sedan på det mest komiska sätt
på biten, för att se hur den tar sig ut efter tuggningen. De
apliknande egenskaperna hos människobarn ha ofta blivit
skildrade; men en liten detalj har undgått uppmärksamheten. När en ung Maias
skall taga upp ett mycket litet föremål, såsom en ärta eller
en brödkula, så griper han det ej med ändarna av tummen
och pekfingret utan skjuter det med tumändan mot den närmaste delen av 
långfingret, medan alla de andra fingrarna hållas 
utspärrade, och lyfter på så sätt upp det.
Ungefär på samma sätt gör ett litet barn, då det vill gripa något mindre
föremål."
<img>SPOKDJURETS HÖGRA FOT MED DESS KLÄTTERSKIVOR
</chapter>
<chapter name="NICKELPRODUKTIONEN OCH NICKELS ANVÄNDNING">

Av CH. LORDER
GRUVINGENJÖR

I VÅRA KEMISKA läroböckerna få vi veta, att nickel är en med järn
besläktad metall, men det är dock en stor praktisk skillnad emellan dem:
i jordskorpan finnes järnet utbrett överallt och på sina håll i ofantliga
massor, medan däremot nickelmalmerna äro ganska sällsynta.

Detta förklarar varför nickel icke fått någon större användning förrän
under de senare åren och icke spelat någon roll som handelsvara förrän
cirka hundrafemtio ar efter det den blivit upptäckt. Kineserna kände
dock till metallen ifråga och använde den i en legering som kallades 
packfong. Men nickel i metalliskt tillstånd upptäcktes först år 1751 av
svensken Cronstedt vid hans undersökningar över mineralet kopparnickel.

Den nya metallen blev till en början ett kuriosum för dåtidens 
kemister såsom Bergmann, Arfvidson, 

<img>PÅ DETTA SÄTT UTVINNES NICKELMALMEN PÅ NYA CALEDONIEN
Kullens sluttning är uppdelad i ett antal terasser utefter vilka järnbanor 
löpa och föra ned malmen. Det påminner om ett i dagen liggande marmorbrott.
Proust, Richter, Berthier, vilka lyckades få fram den i nästan 
fullkomligt rent tillstånd och utredde dess fysiska och kemiska egenskaper.

Ren nickel ar stålblå och har en täthet som växlar mellan 8,3 och 8,8.
En av dess mest anmärkningsvärda egenskaper är att den förenar 
verktygsstålets överlägsna hårdhet med kopparns smidighet och böjlighet.
Man kan sålunda draga ut den till mycket fina och starka trådar. 
Vidare kan den smidas som järn, men den står mycket bra emot oxidation,
varför den användes för att överdraga andra metaller med ett 
skyddande hölje, som kan blankpoleras och håller sig mot fuktighet.

Denna sistnämnda egenskap, som är ganska sällsynt hos metallerna,
förskaffade nickel dess första större användning i industrien.

Vidare äro nickelsalter ofarliga i mindre mängder, och lösningar av
koksalt och ättika inverka endast svagt på metallen. Den lämpar sig
därför till framställning av husgeråd och toalettföremål, vilka måste
skyddas for den farliga ärgen.

Då nickeln alltid varit mycket för dyr för att man skulle kunna tänka
på att använda den i stället for koppar eller mässing, belägger matn på
galvanisk väg husgeråd och lyxartiklar med ett tunt nickellager. I
legering med koppar och zink bildar den nysilver, vilket ofta i elektrolytiskt
bad överdrages med en tunn hinna av rent silver. Många järn- och 
stålföremål, särskilt pistoler och revolvrar, äro helt enkelt förnicklade, d. v. s.
skyddade för oxidation genom ett nickellager som på galvanoplastisk
väg blivit utbrett på deras yta. Nickeln kan även läggas på andra 
metaller i form av mycket tunna blad. Den måste då renas ytterst noga
genom tillsats av en smula magnesium, som på grund av sina 
reducerande egenskaper förstör de oxider som handelsmetallen ofta innehåller.

I vissa länder präglar man skiljemynt av nickel. Man undviker 
därigenom olägenheterna med bronsmynten, som innehålla mycket koppar.

Den stigande åtgången på nickel under de senaste tjugo åren beror
framfor allt på att den användes i manteln på gevärskulor och inblandas
i stål. Till detta sista ändamål åtgå stora nickelmängder, vilka ytterligare
ökats genom kriget.

En tillsats av l-5 % nickel till järn gör produkten hård men icke skör.
Den ställer sig dock ganska dyr, om man blott ser på metallkostnaden
per ton. När nickelstålet användes till kanonmetall (2 %) pansarplåt 
(3-5 %), däcksplåtar (3 %) och vissa maskindelar åstadkommer man dock
så stora materialbesparingar att de nya stålen med deras höga pris 
betala sig.

De ofta inträffande rälsbrotten på de amerikanska järnvägarna 
föranledde järnvägsbolagen att försöka stålräls med 3,5 % nickel, vilket visade
sig fördelaktigt. Om en sådan legering kunde få allmännare användning
för sagda ändamål, skulle det betyda ett stort framsteg för nickelindustrien.

Genom motståndskraftigt nickelstål kan man minska vikten på broar och
andra stålkonstruktioner (10-30 %), men man får härvid icke gå för långt,
vilket bevisas av olyckan med Quebecbron.

För närvarande har ett slags stål med hög nickelhalt kommit mycket
i bruk för framställning av kanoner och gevär. Genom den stora 
nickelmängden (20-25 %) blir nämligen stålet mindre sprött, så att det tål
vid härdning utan att spricka, medan de här ovan omtalade stålsorterna
ofta visa sprickor när man tar ut dem ur härdningsbadet. Vidare är det
nickelhaltiga stålet tänjbart vid brytning och motståndskraftigt vid stöt
så att det tål de moderna sprängämnenas våldsamma tryck.

För fysiska instrument användes en stållegering med 36 % nickel som
kallas Invarmetall, och som röner mycket liten inverkan av 
temperaturväxlingar. Man framställer av densamma måttsatser, urpendlar etc.
Efterfrågan på nickel har sålunda stigit betydligt under de sista tio
åren. Från 400 ton 1908 har konsumtionen sa småningom gått upp
till ornkring 27 000 ton pr år.

Som vi sade här ovan är nickel ganska sällsynt i naturen.

<img>ETT MALMTÅG ANLÄNDER TILL CENTRALSTATIONEN (NYA CALEDONIEN)
För att kunna tillgodogöra sig malmen har man förenat de viktigaste 
gruvcentrerna och utskeppningshamnarna med järnvägar, på vilka 
malmen forslas fram.</img>

Omkring 1840, d. v. s. nära hundra år efter Cronstedts upptäckt, 
exploaterade man blott de svavel- och arsenikhaltiga nickelmineralen eller 
nickelhaltiga koboltmineral.

Först 1865 upptäckte J. Garnier på Nya Caledonien <i>garnieriten</i>, ett nytt
mineral, som innehåller 8-12 % nickelmetall. Garnieritfyndigheternas
exploatering började år 1875 och översteg 1899 100 000 ton pr år. Man
bryter nu på Nya Caledonien ansenliga mängder av dessa vattenhaltiga
silikat» vilkas handelsvärde uppgår till 7 % nickel efter torkning vid 
100 grader. Bristen på kommunikationer och arbetskraft har krävt 
ofantliga anläggningar for att göra gruvorna givande. De viktigaste 
fyndorterna äro förenade genom vägar, järnvägar eller linbanor samt 
telefonnät. Vid kusten finnas flera inlastningsplatser, från vilka malmen lastas
direkt ned i fartygen, seglare eller ångare, som föra den till Europa.

De stora smältverken, som anlades i Thio 1911, mottager malmen på
en linbana av 17 kilometers längd, vars pelare på flera ställen äro 25
meter höga. Detta verk, som kan behandla 60 000 ton malm pr år,
framställer antingen rostade och till 45 % anrikade malmer, vilka 
transporteras till Europa under namnet koncentrationssten, eller också 
metallisk nickel, som erhålles genom att den föregående produkten raffineras
på platsen.

Malmen eller koncentrationsstenen säljes vanligen i Europa eller Amerika.
Det finns stora nickelgjuterier samt malmrostverk i Havre, Glasgow,
Swansea, Erdington nära Birmingham samt i Iserlohn i Westphalen. Efter
säkra källor kan man uppskatta nickelmängden, som årligen kommer
från Nya Caledonien, till cirka 9 000 ton.

Åtskilliga tusental arbetare användas for exploateringen av de 
nycaledoniska gruvorna och bruken, vilka äro fördelade på vissa centrer
utmed östra och västra kusten, såsom Thio, Canala, Nouméa, 
Kouaoua och Koné samt Nepoui. Fotografien på sidan 53 visar att 
brytningen av malmen äger rum i öppen dag alldeles som i 
marmorbrotten ; totalkostnaderna, däri inbegripet transport- och 
lastningskostnader, kunna uppskattas till minst
25 kronor i fredstid. De största svårigheterna, som gruvägarna ha att
övervinna, äro bristen på lämplig arbetskraft och de höga frakterna,
vilka redan under fredstid uppgå till 29 kronor pr ton 7-procentig torr
malm i europeisk hamn (Rotterdam, Glasgow, Havre).

Trots de nycaledoniska garnieritgruvornas utveckling skulle dessa
måhända icke ha räckt till för världsmarknadens nickelbehov, om man
icke tillgripit de canadensiska förekomsterna av koppar- och 
nickelhaltiga pyriter, som upptäcktes 1856 av
geologen Murray och äro särskilt rikliga i trakten av Sudbury i 
provinsen Ontario.

Dessa mineral förekomma i stora mängder, och företagna borrningar
ha bevisat tillvaron av över 50 millioner ton pyrit. Gruvorna och 
bruken i Ontario, som ägas av tre engelsk-canadensiska bolag, ha sedan
1900 blivit världens kraftigaste nickelproducenter. Metallen som 
kommer därifrån är mindre ren än den från Nya Caledonien, ty den 
innehåller en smula fosfor och arsenik samt koppar växlande mellan 0,8
och 0,9 %.

Nickelns skiljande från kopparn är en svår operation, som kan utföras
enligt flera olika förfaringssätt, av vilka de numera mest använda äro
Orfords, Monds och Hybinettes.

Orfords metod består i att smälta koncentrationssten som erhållits i
basisk konvert anda till 5 eller 6 gånger å rad med alkalisk fluss, som
löser koppar- och järnsulfiderna och avskiljer nickelsulfiden. Den senare
smältes på nytt med koks och natriumsulfat for att avlägsna de sista
spåren av koppar. Denna metod användes i Amerika, särskilt i 
Bayonne (New Jersey) i International Nickel Co:s stora verk.

I Tyskland och Österrike finnas några mindre nickelförekomster. Nu
då behovet efter nickel har stigit i så hög grad har man återupptagit
arbetet på en del europeiska gruvor som legat nere. Tyskland betalade
nämligen i början av 1917 ända till 6 875 kronor tonnet.

Till dessa höra vissa norska gruvor, såsom Flaadgruvan nära Kristiansand.
I grannskapet av denna finnas bruk, där man framställer omkring 800 ton
metallisk nickel pr år.

De övergivna järngruvorna på Cuba hålla malmer med l % nickel, vilka
kunna användas till framställning av ferro-nickel.

Tyskarna som ha svårt att skaffa sig nickel ha förstått att ersätta den
med andra metaller. Så är kulan till deras mausergevär numera 
försedd med stålmantel, och för andra ändamål har man sökt ersätta
nickeln antingen med krom, som importeras från mindre Asien, eller
också med mangan.

I Sverige förekommer nickel på några få platser, t. ex. Kleva gruva
i Småland, Slättberg i Dalarna och Los i Hälsingland. Under de 
senaste åren ha emellertid de svenska nickelfyndigheterna icke bearbetats.
</chapter>
<chapter name="HASTIGHETSMÄTARE">

Av P. MEYAN

HASTIGHETSKÄNSLAN var en förnimmelse som vi icke lärde
känna förrän den dag då våra fulländade automobiler lät oss susa fram
på vägarna med en dittills oanad fart. Vid sådana hastigheter på 60,
80, 100 kilometer i timmen kila träden, husen och vägmärkena förbi som 
projektiler; det minsta hjulspår, den minsta förhöjning i vägen slungar en upp
och ned på sätet som en tennisboll mot racketten, vinden visslar om öronen, 
ögonen fyllas av tårar, rösten kan icke komma över läpparna -
och många ha tjusats av denna fart och velat driva upp den än ytterligare...

Hur stor är hastigheten? Hur många kilometer i timmen gör
vår bil? Med klockan i handen och fingret på avtryckaren sätter
man plötsligt i gång urverket, då bilen passerar ett kilometermärke,
och , vid följande märke stoppar man lika tvärt visarens gång över
tavlan. Därpå beräknar man med hjälp av en skala på urtavlan att
under 42 sekunder, till exempel, hastigheten varit 86 kilometer i 
timmen. Och vilken stolthet att då måhända ha slagit ett rekord, att ha
besegrat en konkurrent!

Metoden med tidtagaren, som for övrigt är föga praktisk, har
liksom allt annat blivit förbättrad och ersatt av apparater, som i varje
ögonblick, för varje sekund angiva vagnens hastighet.
Numera ha hastighetsgourmanderna blott att konsultera urtavlan, på
vilken visaren rör sig från 0 vid stillastående till 90,
100, 150 alltefter den beräknade maximala hastigheten. Det har till och
med hänt att en del kapplöpningsbilar på tävlingsbanorna drivit
visaren över skalans gränser, men detta är sällsynta fall, som man talar
om och som noteras i rekordens ärofulla tabeller.

<img>ANEMOMETERFLOJELN
Denna apparat användes för att uppmäta vindens hastighet.</img>

Men man får icke tro att hastighetsmätarna blott kunna vara till gagn
i de fall vi här omtalat, och att de icke ha någon annan uppgift än att
angiva rekordmännens fart och sätta i gång den hjärtklappning, som dessa
vansinniga hastigheter åstadkommer.

Vetenskapen har icke väntat på automobilerna för att sysselsätta sig
med de tusentals fall, där det är nödvändigt att mäta hastigheten och
den regelbundna rörelsen hos något organ. Det finns hastigheter så stora, 
att tanken har svårt att föreställa sig dem. Vårt
öga, som dock är så snabbt, kan icke se en dynamo rotera, kan icke
följa rörelsen hos en explosionsmotors kolv, vilken löper genom
cylindern 2 400 gånger och mer i minuten, 40 gånger i sekunden.
Man måste dock kunna iakttaga, avläsa och inregistrera dessa 
hastigheter hur stora de än äro.

Då man vill köra med den stadgade farten för att undvika 
trafikstockningar är hastighetsmätaren
lämplig att tillgripa.  Flygaren och luftseglaren använda sig av den för
att bestämma vindens hastighet; lokomotivföraren för att
reglera lokomotivets fart, ingeniören för att övervaka det mekaniska 
arbetet,  konstruktören för att mäta arbetsförmågan hos
en motor, som han bygger, kaptenen på undervattensbåten i dykläge för
att få veta båtens hastighet. Alla mekaniska 
verkstäder, väverier, pappersbruk etc., kraftstationer med turbiner måste med
hastighetsmätare övervaka maskiner och transmissioner för att erhålla
regelbunden produktion och största möjliga utbyte.

Alla dessa hastighetsmätare, som i själva verket ingenting annat
äro än varvräknare, vilkas observationer visas för avläsaren på olika satt,
bära olika namn från de olika fabrikerna. De kallas tachometrar, autodometrar, 
kinemometrar, anemometrar, speedometrar, aerokontrollörer, stroboskop etc.

Man kan indela dem i fyra grupper efter den princip, på vilken de äro 
grundade, nämligen allt efter som de gå av centrifugalkraften, 
magnetisk eller elektrisk kraft eller helt enkelt mekanisk.

Låt oss se på det första fallet. 

I centrifugalindikatorerna påverkar tachometeraxeln en kulregulator, som
verkar på en spiralfjäder med avpassat motstånd. Spiralfjädern sträcker
sig så mycket mera ju större rotationshastighet regulatorn har, och sätter
därvid i rörelse en moderator, ett organ, som är sammansatt av olika
rörliga delar, kuggutväxlingar och kompensationsstycken och som utan stötar
och skakningar for fram nålen som på tavlan anger den uppnådda 
hastigheten. Graderingen på tavlan varierar naturligtvis allt efter dess olika 
ändamål; strecken kunna angiva meter eller kilometer, ett varv, tio varv,
hundra varv alltefter den normala verksamheten hos maskinen, vars
hastighet man vill bestämma.

<img>GENOMSKÄRNING AV EN TACHOMETER MED PENDELREGULATOR
<i>1</i>, den yttre cirkelrunda dosan; <i>2</i>, glas; <i>8</i> 
visarenålen; <i>9</i>, regulatormassan; <i>10</i>, motverkande 
spiralfjädrar; <i>13</i>, regulatoraxeln; <i>16</i>, koniska kugghjul;
<i>17</i>, drivaxel; <i>23</i>, drivtrissan.</img>

Några system för centrifugalhastighetsmätare använda i stället för 
kuleller massregulatorn en regulator bestående av en ring som står
snett mot axeln. Vid rotationen söker ringen att bli vinkelrät mot
axeln. Så snart kraften upphör föres den av motverkande
fjädrar tillbaka till sitt utgångsläge. Genom en liten vevstake,
som är fastsatt i en bestämd punkt på ringen och står i 
förening med en cylinder, som rör sig i det inre av axeln, vilken
är ihålig på en viss längd, överföres ringens verkan på ett
annat organ, som på samma gång utgör moderator och stotdämpare och
gör att visaren lätt kan röra sig över tavlan.

Till dessa tachometrar lägger man ofta en varvräknare, som 
kompletterar deras anvisningar genom att registrera och summera antalet varv. Det
kan också hända att man har intresse av att bevara en kurva över 
hastighetsförändringarna under färden. I sådant fall använder man en 
registrerinigsapparat med en rulle, på vilken en arm med en penna ritar
upp en mer eller mindre regelbunden linje.

De magnetiska apparaterna vila på följande princip: en magnet som är
placerad ovanför en lätt skiva av aluminium ger, när den roterar, 
upphov till en magnetisk ström, som strävar att draga med sig skivan i
en kretsrörelse i samma riktning som magneten. Magneten har så
mycket starkare inverkan på skivan ju hastigare den roterar. Om nu
ena ändan av en spiralfjäder är fäst vid skivan, och fjäderns andra 
ände sitter fast i en fix punkt, måste skivan övervinna motståndet i
spiralfjädern och kan, om dennas motstånd är riktigt avpassat, 
icke göra ett helt varv kring sin axel.

Om nu skivan får vrida en nål, som rör sig fram över en graderad tavla, eller
om skivan själv bär siffror, som visa sig den ena efter den andra
i ett fönster på lådan, som omsluter mekanismen, så har man
en magnetisk hastighetsmätare.

De på detta system grundade apparaterna äro helt
säkert de enklaste, men de ha det felet att de ganska lätt förlora sin
magnetism och att de röna inflytande av den omgivande temperaturen, så
att felangivelserna kunna uppgå till 12 à 15 % mellan sommar och vinter.

Låt oss nu övergå till de elektriska mätarna. Dessa äro oberoende av
temperaturen och ha den fördelen att de kunna överföra sina angivelser på 
avstånd. Detta slags apparater bestå av två skilda delar: överföraren och indikatorn.

<img>GENOMSKÄRNING AV EN MAGNETISK HASTIGHETSMÄTARE
<i>H</i>, mätaredosan; <i>A</i>, magnet; <i>G</i>, magnetens drivaxel;
<i>E</i>, aluminium cylinder med graderingen; <i>DD,</i> stödpunkter för 
pivoten som uppbär cylindern <i>E; C,</i> motverkande fjäder; <i>B</i>, stöd 
som håller pivoten lodrät; <i>F</i>, öppning i dosan, varigenom siffrorna på
den graderade cylindern synas.
DESSA APPARATER RÖNA STARK INVERKAN AV TEMPERATUREN</img>

Överföraren består av en liten elektromagnet som levererar en 
växelström. Trådlindningen, i vilken strömmen induceras, är fullkomligt orörlig
och följaktligen förenad med ledningsbanan utan några borstar, som kunna
nötas ut. Den lilla magnetapparaten sättes i rörelse av ett 
kautschukband, som går över dess axel och i en skåra på den hjulaxel
som skall kontrolleras.

Indikatorn utgöres av en aperiodisk dilatationsgalvanometer, d. v. s. 
galvanometernålen intager sitt jämviktsläge utan att påverkas av
skakningar eller vibrationer. Skalan ar graderad så att den anger
hastigheten i kilometer pr timme. Indikatorgalvanometern
är förenad med överföraren medels två ledningstrådar, 
vilkas längd varierar med olika installationer.

En totalisator, som anger kilometertalet, kompletterar vanligen
denna apparat, som ger goda resultat.

Det återstår nu att tala om de rent mekaniska hastighetsmätarna.

Ur mekanisk synpunkt är hastigheten förhållandet mellan den 
passerade sträckan och tiden som åtgått för att passera den. Man har också
uppfunnit ett instrument, som automatiskt och kontinuerligt ger kvoten
av dessa båda faktorer. Detta instrument visas i figuren på sidan 60.

Skivan <i>A</i> står med en rem i 
<img>TOTALBILD AV MEKANISMEN I RICHARDS HASTIGHETSMATARE
<i>A,</i> Trissa som är förenad med det organ, vars hastighet skall bestämmas; 
<i>B</i>, axel som driver trissan; <i>D</i>, konisk skiva; <i>F</i>, friktionsrulle 
som driver axeln <i>G; H</i>, kulregulator; <i>P</i>, platta; <i>T</i>, 
tandhjul, som drives av den ändlösa skruven på axeln <i>R,</i> och som självt driver 
axeln <i>K</i>, i vars ytterända befinner sig ringen <i>Q</i>, som här är dold bakom 
skivan <i>P; M,</i> hävarm; <i>N</i>, tandad sektor.</img>

förbindelse med det organ, vars hastighet skall mätas. Skivan är fastsatt
på huvudaxeln <i>R</i>, vilken i ytterändan bär en ändlös skruv.
På axeln finns en skiva <i>D</i>, som genom en friktionstrissa <i>F</i> driver en
sekundär axel <i>G</i>, vilken sätter i gång de båda plattorna
<i>P</i>, som omfatta en ring <i>Q</i>. På denna sekundära axel finns dessutom ett 
urverk, som reglerar de båda plattornas rörelse i ett visst förhållande till tiden.

Skruven på axeln <i>R</i> driver vidare ett kugghjul <i>T</i>, som i sin tur driver
en ändlös skruv på axeln <i>K</i> och P sålunda försätter denna axel i 
rotation. Ringen <i>Q</i> vilar ständigt mot ytan på en av plattorna <i>P</i>. När nu
skivan <i>A</i> börjar rotera i en viss riktning söker den avlägsna ringen
<i>Q</i> från plattans centrum. Men därigenom drives ringen att söka intaga ett 
jämviktsläge på plattan, och detta motsvarar till följd av apparatens 
<img>ANORDNINGEN I HASTIGHETSMATAREN FÖR LOKOMOTIV
<i>A</i> och <i>B</i>, tandhjul som röra sig oberoende
av varandra kring axeln <i>P; C C'</i>, spärrhakar;
<i>G G'</i>, tappar som röra sig i samma plan.</img>
konstruktion förhållandet mellan dess förflyttning på plattan
och tiden för denna förflyttning. Dess nya jämviktsläge 
uttrycker därför förhållandet mellan dessa båda faktorer
och följaktligen hastigheten. Det är sålunda axeln
<i>K</i>:s framåtgående rörelse, som medels en ledad
hävarm <i>M</i> och en tandad sektor <i>N</i> påverkar
registreringsnålen som ritar upp hastighetskurvan.

Vi sade här ovan att lokomotivföraren måste noggrannt 
kunna bestämma med vilken hastighet han kör.
Genom mätning av farten kan han hålla den bestämda tiden,
och tack vare den grafiska kurvan, som uppritas på 
registreringsapparatens rulle, se till att de givna orderna
bliva noggrannt uppfyllda.

Vi skola här omtala en sådan apparat som är helt och hållet mekanisk.
Schematiskt kan anordningen förklaras sålunda: Två tandhjul <i>A</i> och
<i>B</i>, som äro oberoende av varandra, rotera kring axeln <i>P</i>. De påverkas
av fjädrar, som söka driva dem runt i pilarnas riktning, från vänster till
höger, men de kvarhållas av spärrarna <i>C</i> och <i>C'</i>. Vart och ett av
tandhjulen bär en tapp <i>G</i> och <i>G'</i>,
som är vinkelrät mot hjulets plan och placerade så att de
när de rotera beskriva samma cirkel, d. v. s. att om hjulet <i>B</i>
går fortare än hjulet <i>A</i> så kommer tappen <i>G</i>
att stöta på tappen <i>G'</i> och driva fram den.

<img>SJÄLFREGISTRERANDE HASTIGHETSMATARE MONTERAD PÅ LOKOMOTIVET
Hjulets rotationsrörelse överföres medels vevstakar till
mätarens tavla,  som lokomotivföraren har framför sig.</img>

Låt oss nu antaga att hjulet <i>B</i> drives av det organ, vars 
hastighet skall bestämmas och att det går från höger till 
vänster i motsatt riktning mot pilen. Tappen <i>G</i> stöter på 
tappen <i>G</i>'. Men efter några sekunder (låt oss antaga 4,8) 
upphör pådrivningen; spärren <i>C</i> lossas och det nu fria hjulet <i>B</i> 
föres tillbaka av fjädern till sitt utgångsläge, under det hjulet
<i>A</i> och dess tapp <i>G'</i> förblir där de voro.

Om nu hjulet <i>B</i> driver indikatorvisaren kommer det läge i vilket
nålen stannar att exakt giva hastigheten, åtminstone under de 4,8 
sekunder, som hjulet rörde sig. Förflyttningen hos det drivande 
tandhjulet <i>B</i> är sa mycket större ju större
hastigheten är; ju större hastigheten sålunda blir dess längre skjutes 
tappen <i>G'</i> fram och följaktligen också visaren på indikatorn ett så mycket
längre stycke. Om hastigheten däremot avtar lösgör sig spärren <i>C'</i> 
automatiskt, och <i>G'</i> föres mot höger i pilens riktning ända så långt att
han ånyo hejdas av <i>G</i>. Alla dessa rörelser regleras av ett urverk, så
att man erhåller 750 inställningar i följd under en timme. Själva 
urverket drives av en serie fjädrar inneslutna i två fjäderhus.

Verkan hos dessa två fjädrar, som avspännas i följd efter varandra, varar
ungefär en timme utan att man behöver röra apparaten, vilken drar
upp sig själv sa snart lokomotivet är i gång.

Dessa hastighetsmätare användas också på krigsfartygen. Varje 
fartyg är försett med ett visst antal placerade på olika
poster, i maskinrummet, på kommandobryggan, i kanonbatterierna
och alla dessa gå synkront. Den som sköter skjutningen vet sålunda exakt
hur fort fartyget går och kan därav bestämma projektilens avvikning.

Studiet av de fysiska fenomen, vid vilka vindens hastighet spelar en roll,
såsom vid de meteorologiska eller aeronautiska, ha givit upphov till en
stor mängd apparater, som gå under namnet anemometrar. Dessa äro 
grundade på de principer vi här ovan omtalat. De drivas med 
luftpropellrar eller av Robinsons anemometer.

Denna består av fyra halvklotformiga kroppar, som äro fästa i 
ytterändarna av fyra armar, vilka alla sitta fast på ett gemensamt nav på en 
vertikal axel. Deras dimensioner äro tilltagna så, att ett varv motsvarar
sex meter passerad vind, sa att man för att bestämma vindhastigheten 
endast behöver rakna antalet varv under ett visst antal sekunder och dividera
det första talet med det andra. I praktiken räknar man antalet varv
under en minut; genom att dividera det erhållna varvtalet med tio får
man vindens medelhastighet i meter pr sekund under den tid försöket
varat.

<img>HASTIGHETSMATARE FOR AEROPLAN
Denna apparat anger för flygaren aeroplanets hastighet i 
förhållande till motvinden.</img>

Flygaren har stor nytta av att känna aeroplanets hastighet i förhållande
till luften. Detta ar ofta för honom det enda sättet att få reda på motorns
arbetsförmåga och följaktligen om den fungerar rätt. Om han till exempel
vet att hans maskin under de mest gynnsamma förhållanden uppnår en
hastighet av 140 kilometer i timmen måste han kunna se, att han 
verkligen kan driva upp denna hastighet. Och om han verkligen rör sig framåt
med 140 kilometer i timmen, så kan det mycket väl hända, att han tycks gå 
långsammare i förhållande till marken över vilken han flyger;
detta inträffar om han flyger fram i motvind, och dennas hastighet 
uppgår till 30 meter i sekunden. Den skenbara hastigheten kommer då att bli 
skillnaden mellan den verkliga hastigheten och
vindens hastighet, d. v. s. 40 km i timmen.

Apparaten, på vilken flygaren kan se, om hans motor fungerar bra, 
består av ett ihåligt svängande klot, på vilken vinden verkar. Klotet föres
tillbaka av en fjäder, och dess rörelse överföres till en nål, som förflyttar
sig på en tavla. Apparaten placeras på aeroplanet med spetsen framåt
och naturligtvis utanför propellerns verkningsområde.

Sålunda skapar vetenskapen organ för varje nytt behov. Apparater,
som förefalla komplicerade, men i grund och botten äro så praktiska,
att man frågar sig hur man hittills kunnat reda sig utan dem.
</chapter>
<chapter name="SVERIGES INDUSTRIELLA OCH EKONOMISKA
UTVECKLING UNDER KRIGET I SIFFROR">

Av AXEL EDENGREN

TELEGRAMMEN om krigsutbrottet vållade i Sverige en omfattande
stagnation på det ekonomiska området, liksom det även gjorde i alla andra
till de krigförande gränsande neutrala länderna, där man också fruktade att
bli indragen i kraftmätningen. Att dessa farhågor icke voro överdrivna
inser man i dag, då antalet av de - om också blott till namnet -
krigförande växt till att omfatta så gott som hela världen. Hur 
internationaliserat affärslivet blivit och hur
beroende de mindre staterna äro av de ekonomiska företeelserna inom
stormakterna, hade vi ju här i Sverige helt nyligen erfarit, då en finansiell
kris i Nordamerika hos oss framkallat betydande penningknapphet och ett
flertal betalningsinställelser. Under den "Svarta vecka", som föregick 
krigsutbrottet, gingo noteringarna ned på ett sätt, som varslade, om en 
ekonomisk katastrof, vilken säkerligen blott undgicks därigenom, att fondbörsen
stängdes och anstånd med betalning, moratorium, infördes. Situationen var
dock synnerligen brydsam. Till sjöss väntades en sammandrabbning mellan
ententemakternas och centralmakternas örlogsflottor, och i avvaktan
därpå vågade redarna ej låta sina fartyg löpa ut ur hamnarna. När
sjöslaget uteblev och den uppjagade stämningen började lägga sig, började
trafiken så småningom komma in i sina gamla spår samtidigt med att
affärslivet gradvis fann sig till rätta med de nya förhållandena och trots
det tyngande moratoriet, vilket tilllämpades både inom- och utomlands.
Statsfinansernas ställning var svag, ty kostnaderna för 
neutralitetsförsvarets ordnande, de utsträckta 
värnpliktsövningarna och de omfattande mobiliseringarna samt den nyantagna,
för svenska förhållanden oerhört kostsamma och betungande 
härordningen krävde stora kapital och det under en tid, då den utländska 
lånemarknaden var stängd. Härtill kom att mobiliseringarna borttogo 
ansenliga arbetsstyrkor från industrien,
som utgör det förnämsta beskattningsobjektet.

Det är mot denna bakgrund de förflutna årens kraftiga ekonomiska
expansion måste ses om man skall få en rätt överblick över situationen.
Då det gällde att möta de utökade finansiella kraven ägde staten till all
lycka en under de närmast föregående åren hopsparad disponibel
fond att täcka de närmaste behoven med. Ett gott bevis
på landets välstånd var det, att man lyckades få ett på
hösten 1914 utbjudet statslån på 30 miljoner kr. 
fulltecknat. Kort därefter, i januari 1915 fulltecknades
ytterligare ett på 35 miljoner, vilket visar att allmänheten hyste
förtroende för denna, inom Sverige ovanliga form av 

<img>ÅRSOMSÄTTNINGEN PÅ STOCKHOLMS FONDBÖRS UNDER ÅREN 1906-1917
Varje mynt representerar 20 miljoner kronor, och bilden åskådliggör sålunda den 
enorma stegringen i spekulation från 2,85  miljoner  1906 till  l 321,84  miljoner 1917.
<img>KAPITALÖKNINGEN I NYA REDERIBOLAG OCH UTVIDGNING AV GAMLA 
SÅDANA UNDER ÅREN 1914 TILL l917
1914: 3 885 250 kronor
1915: 21 876 375 kronor
1916: 48 927 775 kronor
1917: 83 392 275 kronor</img>

kapitalplacering. Hur snabbt detta förtroende blev rotat, synes av det tredje
statslånets öde. Redan i maj 1915 utbjöds nämligen ett lån på 50 miljoner,
vilket övertecknades ända till 83,15 miljoner. Efter verkställd reduktion
accepterades 75 1/2 miljoner kr. Som illustration till kapitaltillgången kanske
de under 1916 och 1917 upptagna lånen även förtjäna att omnämnas.
I januari 1916 upplånades 60 miljoner, i oktober samma ar 50 miljoner och
i april 1917 60 miljoner. Summa alltså under krigsåren 310,50 miljoner kr.
Härvid ar att märka att de tre sista lånen emitterats till en kurs av 
respektive 98 %, 99 1/2 % och 100 % samt alla löpande med 5 % ränta. Sålunda
i fortlöpande skala allt billigare pengar för staten.

Denna ökade penningtillgång utgör jämte penningvärdets fall det mest
karakteristiska för de ekonomiska förhållandena under kriget. 
Nationalekonomerna tycks vara tämligen allmänt ense om att dessa bägge 
faktorer på det intimaste höra tillsammans, så att dyrtidens orsak ligger i
överflödet på penningar. Riksbanken har ökat sedelutgivningen i samma
mån som exporten till de krigförande stegrats. Den 25 juli 1914 uppgick
sedelmängden till 206,21 miljoner kr. mot 572,72 miljoner den l januari
1918. Alltså en ökning under kriget på 366,51 miljoner. Riksbankens 
metalliska kassa har visserligen inte hållit jämna steg med 
sedelutgivningen, men har även den ansenligt ökats. Mot 105,81 miljoner den 25
juli 1914 svarar 244,45 miljoner den l jan. 1918, vilket betyder en ökning
på 138,64 miljoner kr.

För att få ett rätt mått på den ekonomiska utvecklingen under 
kristiden bör man jämföra antalet nyinregistrerade aktiebolag och det i dem
tecknade kapitalet samt antalet bolag, som beslutit utöka sitt aktiekapital.
Antalet nya bolag och banker som inregistrerats voro 563 år 1913, lika
många 1914, 578 år 1915, 935 år 1916 och l 232 år 1917. Det i dessa 
nystartade företag tecknade kapitalet fördelar
sig på följande vis: 106,02 miljoner kr. år 1913, 80,99 miljoner år 1914, 94,63
miljoner år 1915, 200,72 miljoner år 1916 och 413,21 miljoner år 1917.
Antalet bolag, som utökade sitt rörelsekapital, brukade före krigsutbrottet
årligen konstant hålla sig i ungefär hälften mot de nystartade. Under
kriget har en förskjutning ägt rum till fördel för de äldre expanderande
företagen, helt naturligt för övrigt, eftersom de redan inarbetade 
företagen först utnyttjade konjunkturerna. Dessas kapitaltillväxt belöper sig till
111,49 miljoner år 1913, 72,39 miljoner år 1914, 112,09 miljoner år 1915, 242,48
miljoner år 1916, och för 1917 732,89 miljoner. Undersöker man, hur 
ökningen faller på de olika grupperna, finner man att rederiföretag, banker
industrier och handelsföretag visa den häftigaste stegringen, medan däremot
utsikterna för lanttrafikföretag mörknat. De summor, som insatts i nya
rederiföretag ha växt från 2,43 miljoner år 1913 och l,21 miljoner 1914 till
17,16 miljoner 1915, 33,70 miljoner år 1916 och 24,98 miljoner år 1917. Äldre
sjötrafikbolag ha 1913 ökat sitt kapital med 2,60 miljoner, 1914 med 2,68
miljoner, 1915 med 4,71 miljoner, 1916 med 15,23 miljoner och 1917 med
58,41 miljoner. Nya banker ha startats 1914, 1915 och 1917 med fonder på för
respektive år: 0,360 miljoner, 1,005 miljoner och 38,550 miljoner. Samma
ojämna utveckling visar också kapitalökningen för äldre banker 12,57 
miljoner år 1913, 15,09 miljoner år 1914, 13,95 miljoner år 1915, 32,49 
miljoner år 1916 och 159,21 miljoner år 1917. I nya bolag för 
handelsrörelse tecknades 44,41 miljoner år 1913, 42,00 miljoner år 1914, 51,05
miljoner år 1915, 73,49 miljoner år 1916 och under 1917 en oerhörd
stegring till 177,70 miljoner. De nystartade industriföretagen visa ett ännu
raskare framåtskridande. År 1913 omfattade de 42,08 miljoner, år 1914
24,77 miljoner, 1915 15,00 miljoner och för de bägge sista krigsåren stiga
siffrorna så kolossalt som till 52,37 miljoner och 143,42 miljoner. 
Överflödet på pengar samt de lysande årsresultaten och därmed ofta följande
utdelning av gratisaktier har helt naturligt lett till en väldig utökning av
kapitalet inom industri- och handelsbolag. Ar 1913 utökades 
industriföretagen med 53,32 miljoner, 1914 med 37,83 miljoner, 1915 med 44,55
miljoner, 1916 med 106,10 miljoner och är 1917 med 310,06 miljoner. För
handelsföretagen bli motsvarande siffror: 11,73 miljoner är 1913, 11,75 år
1914, är 1915 springer summan upp till 32,08 miljoner, är 1916 till 56,75
miljoner och är 1917 174,98 miljoner. Antalet av de till de olika grupperna
hörande affärsföretag, som tillkommit eller utvidgats, är inte av något större
intresse. Det torde vara nog att nämna, hur de gestalta sig inom de bägge
ledande grupperna industri och handel. Förhållandet mellan antalet nystartade
företag inom dessa grupper har förblivit konstant, medan däremot 
antalet äldre handelsföretag, som utökat sitt kapital, växt proportionellt

<img>KAPITALÖKNINGEN I NYA INDUSTRIFÖRETAG OCH UTVIDGNINGEN AV GAMLA 
SÅDANA UNDER ÅREN 1914 TILL 1917
1914: 62 604 600 kronor
1915: 59 546 240 kronor
1916: 158 468 135 kronor
Genom industriens livliga omsättning och de
många nybildade företagen uppnådde man 1917
453 479 915 kronor
fortare än motsvarande antal inom industrien.

Denna benägenhet för spekulation får sitt mest pregnanta uttryck i 
omsättningen på Stockholms fondbörs. Årsomsättningen på fondbörsen var
180,02 miljoner år 1913, 51,60 miljoner år 1914 (då fondbörsen var stängd i
tre månader), 50,94 miljoner år 1915 604,75 miljoner år 1916 och 1917 med
rekordsiffran l 321,84 miljoner. Årsresultaten 1906-1915 (med undantag
för 1912, som var ett särskilt gynnsamt år) överträffats av vissa 
månadsresultat under högkonjunkturåren 1916 och 1917. Då man betänker att 
årsresultatet 1906 inte var större än 2,85 miljoner, inser man vilken väldig 
ökning börsspekulationen tagit till 1917 årsresultat på över miljarden. 
Sammanlagda omsättningen för tioårsperioden 1906-1915 är 975,30 
miljoner under det de bägge återstående åren tillsammans representeras av
l 926,59 miljoner, eller i det allra närmaste dubbelt så mycket. Rekordet
för månadsomsättningen innehas - än sa länge - av november 1917,
då fredsförhoppningarna bragte upp spekulationen till en summa av 213,28
miljoner. Högsta dagsresultatet faller också inom denna månad, eller 
närmare bestämt den 15 nov., då värden for 13 1/4 miljoner kr. bytte ägare.
Detta dagsresultat är mer än fyra gånger sa stort som omsättningen för
hela året 1906! Denna abnormt utvecklade spekulation torde till stor
del bero därpå, att många, som ha kapital ledigt, inte vilja binda det vid
produktiva företag under de osäkra förhållanden, som nu råda - en 
ekonomisk politik, som förr eller senare torde komma att visa sig fullkomligt förfelad.

Det gångna året har gått i ententeoch U-båtsblockadens och därefter i
fredsförhoppningarnas tecken. Fredshoppet ärves väl av 1918 men 
därjämte torde for vårt lands vidkommande ententeblockaden bli den 
viktigaste faktorn. Tonnagebristen har blivit sa kritisk för ententemakterna
att de med alla medel söka få kontroll över de neutrala staternas 
handelsflottor. Då det gäller att få in råvaror och brödspannmål från dem,
är det tydligen för de neutrala av oersättligt värde att ha tillräckligt 
tonnage. Fartygen ha stigit i värde allt högre och högre och vi veta icke hur
högt de ännu skola stiga innan kriget är slut och även sedan freden slutits.
Siffrorna för vår handels flottas utveckling under de tre sista åren äro icke
gynnsamma; man kan snarast säga att de tyda på en avveckling. 
Nyåret 1915 hade Sverige ett tonnage på 2 845 fartyg om tillsammans
l 247 685 bruttoton och vid nyåret 1918 hade dessa siffror nedgått till
2 512 fartyg om l 031 149 bruttoton.

Och denna minskning är inte i första rummet beroende på torpederingar,
utan på försäljning till utlandet. Under 1915 minskades nämligen flottan med
101 236 ton därav 34 609 bruttoton i krigsförluster, år 1916 med 66 958 ton
därav 45 620 bruttoton i krigsförluster och år 1917 med 48342 ton. 
Minskningen är alltså minst under det år U-båtskriget rasat hårdast eller i 
procent 2,7 av bruttotonnaget och 3,3 av antalet fartyg. För norska 
handelsflottan, som gått i fraktfart för ententemakterna, är minskningen under år
1917 23,3 % av bruttotonnaget och 11,2 % av fartygsantalet. Det är siffror,
som tydligt visa hur stor risken är, och att för Sveriges del endast den
mest trängande nödvändighet får vara orsak till att vi följa Norges exempel.
Dock spela många faktorer härvid in, och den främsta är nödvändigheten att
till varje pris förse vårt folk med föda.

Om man med stöd av de siffror för industriens och handelns 
utveckling, som här anförts, försöker ställa horoskopet för vårt lands 
kommersiella framtidsutsikter får man icke överskatta betydelsen av den rikligare
tillgången på kapital. Man måste nämligen räkna med ännu kraftigare 
konkurrens och att penningvärdet fortfarande kommer att hålla sig lågt
samt att den mängd av varor, som efter kriget måste importeras kommer
att sluka en stor del av våra tillgodohavanden i utlandet.
</chapter>
<chapter name="FARTYGEN LASTA OCH LOSSA AUTOMATISKT">

Av HAMNKAPTEN R. CARBONNEL

TID är pengar. Detta talesätt gäller i all synnerhet om sjöfart, 
befraktning och alla dit hörande områden, och ger förklaring till den långsamma
men oemotståndliga frammarsch, vari alla hamnar jämte lastnings- och 
lossningsanordningarna befinna sig. Man måste öka hastigheten, alltjämt öka
hastigheten. Några timmar som vinnas på varje operation betyda kanske en
resa mer på året; några förlorade timmar däremot betyda ett försenande,
som redaren måste räkna med i sitt förlustkonto. Väntpengarna få också
betalas av förbrukaren, till vilken de försenade varorna i sista hand äro
destinerade, de må nu bestå av säd, kol, fotogen eller vad annat som helst.
Man förstår alltså den iver, med vilken affärsmännen och naturligtvis
även deras representanter, handelskamrarna, arbeta för att få till stånd
stora hamnanläggningar, modernt utrustade och väl skötta, så att det
alltid finnes plats ledig för långväga postångare och andra fartyg och med
så fullkomliga lossnings- och lastningsanordningar att omsättningen blir
den snabbast möjliga.

Dessa anordningar, vilka vi längre

<img>LOSSNING AV LÅDOR MED EN ELEVATOR-TRANSPORTÖR
Det ändlösa bandet, som föres fram av kedjor, bildar fickor vari lådorna ligga 
tills de stjälpas av på lossningsbordet.

fram skola studera i detalj, karakteriseras först och främst därav, att
man så långt som möjligt sökt undvika mänsklig arbetskraft. Det är
maskinen i alla dess former man tagit i användning, och numera 
tömmes lastrummet genom någon mekanisk metod på sitt innehåll eller
fylles med varor under uppsikt av arbetare, vilkas enda uppgift är att
övervaka och leda arbetet, som snabbt och noggrant utföres av den goda
féen Elektriciteten.

Man behöver inte gå långt tillbaka för att återfinna de gamla metoderna.
För knappa trettio år sedan erbjödo kajerna i den gamla hamnstaden 
Marseille en pittoresk anblick, vilken försvunnit i den mån de nya dockorna
kommo till.

I den gamla hamnen löpte seglarna, stora tremastare, briggar och skonare,
in för att ankra med förstäven mot kajen. Genast började lossningsarbetet. 
Inga lyftkranar, inga vridbara ångkranar; män i hundratal användes
till allting.

Om fartyget var lastat med trä, öppnades en port i fören i jämnhöjd
med kajen, och om plankorna voro av små dimensioner, bar man dem
i land. Var det däremot stora bjälkar, släpades dessa fasthållna av en
grov kätting in till ett på kajen beläget vindspel, vilket drogs av ett par
karlar. Åtta karlar, delade i två lag, buro därpå varje bjälke på axlarna
bort till dess bestämda plats.

Men först då det gällde lossning av säd och spannmål firade det gamla
systemet verkliga triumfer. Då kände sig hamnarbetarna riktigt i sitt esse;
deras närvaro gav åt kajerna liv och rörelse och ett måleriskt behag som
saknas nu förtiden. På en lång planka, som upphängd i ett par kablar sträckte
sig från skeppets däck halvvägs över kajen, närmade sig långsamt en 
hamnarbetare med en fylld men icke tillbunden spannmålssäck på ryggen.
Han balanserade sig fram på den smäckra plankan som rytmiskt 
sviktade i takt med hans steg. Kommen till brädans ändpunkt, kastade han
med ett ryck på höfterna av säcken, vars innehåll störtade till marken och
inom kort bildade en imponerande hög. Säden passerade ytterligare 
genom ett tiotal händer. Några befriade den från halm och andra främmande
föremål, andra öste den i säckar, vägde den och lastade den i kärror
som förde den till kvarnarna. Dessa grupper av män, som klädda i vita
blusar mitt i det glödande solskenet arbetade i en sky av gyllne damm
från vetet, som vinden virvlade upp, utgjorde en tavla, som mången ännu
erinrar sig men som man aldrig mer får återse. Vetenskapen ger upphov till
betydelsefulla framsteg, men den röjer också ur vägen många gamla 
sedvänjor.

Sedan dess har det uppstått en ny vetenskap, som sysselsätter sig med
att konstruera apparater för transport av alla de olika slags varor, med vilka
man måste ta befattning i en stor hamn.

Man kan indela varorna i olika klasser, av vilka var och en tarvar sin 
särskilda mekaniska transportmetod. En apparat, som användes för lastning av
malm är mindre lämplig för stenkol vilka kunna krossas vid lossningen.
En hel serie speciella transportörer ha konstruerats för lastning eller 
lossning av spannmål och pulverformiga produkter i säckar eller oemballerat.
Den största svårighet uppfinnarna haft att bekämpa är hur det skall förfaras
vid mekanisk lossning av lådor eller av mycket olikformade föremål såsom
balar, tunnor och plåtaskar.

De mekaniska lossningsanordningarna ha i främsta rummet funnit
användning på kolångarna där det gäller att på kort tid lossa 
milliontals ton. För dessas del är problemet bäst och mest konsekvent löst
med de självlämpande kolångarna, vilkas uppgift det är att fylla eller
tomma lastångarna. De självlämpande båtarna passa bäst för flodhamnar 
såsom Bordeaux, Rotterdam m. fl., enär fartygen lägga till vid
kaj. Deras lastningsförmåga varierar mellan 600 och 2 500 ton, och
lastrummen äro uppdelade av 

innerväggar i rum, vilkas storlek och antal växla och vilka tömmas successivt
genom skjutluckor ned i ett slags paternosterverk, som löper genom en
trumma i båtens botten. Tillvägagångssättet är mycket enkelt. 
Den ändlösa transportkedjan drives av fartygets
maskiner, går genom trumman och föres av en styrarm ut över relingen.
Armen kan vara fast eller rörlig; i senare fallet är den upphängd på
mitten och kan höjas och sänkas allt efter kolens höjd i lastrummet. Då
skoporna kommit på krönet av armen stjälpa de ut sitt innehåll i en 
behållare, så att kolen strömma ned i en annan båt, som ligger långsides 
utmed kolångaren. På så sätt kan 500 till 1 000 ton kol lossas per timme.

<img>KOLELEVATOR PÅ PONTON LASTANDE 500 TON I TIMMEN
Den svängande styrbanan 1 är fäst vid en rörlig arm 2. Transportören består av 
ett ändlöst band av en meters bredd löpande på den rörliga armen 3.   
En nedgående styrbana med teleskoptrumma 4 användes för att direkt fylla 
fartygens kolboxar.</img>

I de stora kolhamnarna använder man sig av elevatorer, monterade på
kajen eller på pontoner. Dessa maskiner tjäna till att lasta stenkol
i där bredvid förtöjda pråmar eller lossa det ur kolångare eller också
lägga upp det på kajen eller i järnvägsvagnar. Ofta äro de monterade
på starka pontoner, vilka lätt uppbära järnkonstruktionens oerhörda tyngd.
Vad som skiljer dem från de självlämpande kolångarna är att de icke
ha något lastrum.

<img>OXARNA KUNNA NUMERA LÄMNA SITT FLYTANDE STALL LUGNT OCH FRIDFULLT

Elevatorn tömmer eller fyller lastpråmarna medels en svängbar styrarm
med dubbla rader skopor, som nedhänger från en rörlig arm. Sedan
skoporna fyllts med kol röra de sig lodrät uppåt, tills de komma till den
rörliga armen, som under arbetet står i det närmaste vågrätt. De fortsätta
nu fram längs med denna och föra med sig kolet ända till armens 
ytterända där kolet glider ned i en behållare under det de nu tomma 
skoporna fortsätta sin bana och återvända till upphämtningsplatsen.

Från behållaren kan kolet ta två olika vägar. Vare sig man vill lasta
det i lastrummet på en ångare eller önskar fylla det i en vagn på kajen 
begagnar man sig av ett ändlöst band av en meters bredd som löper på en
rörlig arm, vilken under arbetet är riktad nästan horisontalt.

Man kan också använda elevatorn för att direkt lasta ett fartygs 
kolboxar och man förser den för detta ändamål med en nedgående 
styrbana med teleskoprör och decimalvåg som automatiskt inregistrerar vikten.
Man kan på detta sätt ledigt inlasta 500 ton kol i timman.

När elevatorn är i vila eller under det man bogserar den till en annan
arbetsplats, stagas styrbanorna med kablar för att förebygga en farlig 
lutning utanför pontonen. Denna är indelad i ett stort antal vattentäta rum,
så att ingen olycka skall inträffa om den råkar ut för en kollision. Då
styrbanan ofta måste sträckas långt utanför pontonen hindrar man denna
från att luta över åt sidan genom jämviktsreservoarer som hastigt fyllas
med vatten, så snart pontonen visar minsta lutning.

Det nu pågående kriget, som utom allt annat även åstadkommit omvälvningar 
i de förhållanden, under vilka spannmålshandeln hittills försiggått,
har nödvändiggjort konstruerandet av automatiska lossningsapparater för
spannmål. Här är problemet mycket enklare att lösa än när det gäller

kol, ty de vanliga sädesslagen bestå av en mängd korn som alla äro 
överensstämmande i vikt och storlek, och då partiklarnas dimensioner äro 
synnerligen små bildar en oemballerad vete- eller kornlast nära nog en 
flytande massa. Dessutom är det sällsynt att sädesslagen skadas av de
mekaniska hjälpmedlen.

Två olika system av mekaniska transportörer och elevatorer äro i bruk
i spannmålsimporterande hamnar. Det ena utgöres av pneumatiska 
apparater, som suga upp sädeskornen genom rör ur fartygens lastrum. Detta slags
apparater voro redan före krigsutbrottet mycket vanliga, isynnerhet
i tyska, holländska och belgiska hamnar. Sugapparaterna äro uppsatta på
tjugu meter långa pontoner, vilka uppbära hela maskineriet. Varje 
apparat lossar 1 500 centner vete i timmen, när det gäller lös säd, men
endast 1 000 centner när säden skall läggas i säckar.

I England föredrog man förr ett slags skopelevator som påminner om
ett mudderverk. Skoporna grävde sig ner i lastrummens innehåll och
fylldes där med sädeskorn, vilka fördes upp på kajen eller 
upplagsplatsen eller direkt till kvarnen. Detta
maskineri, som att döma av det yttre förefaller en smula komplicerat, är
tvärtom synnerligen enkelt ty det består endast av kedjeskopor och 
transportband som förflyttas mekaniskt på självrörliga bärrullar.

Bristen på arbetskraft i de stora hamnarna har fäst redares och 
speditörers uppmärksamhet på elevatortransportörerna, maskiner som äro
särdeles praktiska och lämpliga för transport av allehanda vanliga 
handelskolly.

Dessa maskiner ersätta icke lyftkranar och vinschar utan komplettera
dem snarare. De möjliggöra en snabb och riskfri lossning eller lastning av
oregelbundna saker, av kollin av små dimensioner och av ömtåliga föremål,
som annars blott med största svårighet låta sig flyttas hopvis och som
av ekonomiska skäl icke kunna tagas en och en. Vidare kunna de lätt
installeras i lastrummen utan att störa 

<img>LASTÅNGARE MED AUTOMATISK KOLLOSSNINGSANORDNING

lyftkranar och vinschar, med vilka de tvärtom samverka. Det
ekonomiska resultatet av den mekaniska lossningen av vanliga handelskolly är att
redarna   kunna högst  betydligt nedbringa de enorma väntpengar som de
ha att betala då deras fartyg överskridit den tid hamnmyndigheterna 
medgivit för lossning eller lastning.

En elevator av detta slag skall uppfylla långt gående anspråk för att
dess användning skall ställa sig verkligt fördelaktig. Den skall fungera
tyst och det mänskliga arbetet skall vara reducerat till ett
minimum. En god maskin skall utan förändringar kunna användas både
för lastning och lossning och skall automatiskt utjämna skillnaden i nivå
mellan lastrummet och kajen samt tidvattensdifferenserna liksom lastens
djup i lastrummet under lossningen.

Samma apparat skall kunna användas för fartyg av alla storlekar
och skall kunna fungera i alla väder utan att utsätta godset för regn eller snö.

Vanligen drives denna apparat med elektrisk motor, men man kan även
använda vinscharna ombord eller en ångmaskin.

Apparaten, som återfinnes å sid. 67, består huvudsakligen av en 
horisontal arm, som uppbär maskineriet och motorn.

Två ändlösa kedjor löpa över styrrullar och en styrbana. Mellan 
kedjorna äro tvärgående järnstänger fästa på lika avstånd och utanpå 
dessa ligga rör som fritt kunna vrida sig kring stängerna. Vid dessa rör fästas
bärorganen med vilka transportören skall förses alltefter som man
skall lasta eller lossa löst gods eller balar, kistor, fruset kött etc.

I de flesta fall bestå bärorganen helt enkelt av ett linneband som är skuret
något smalare än avståndet mellan kedjorna. Bandet är fäst vid 
stängerna så att det bildar som en öppen ficka i vilken varorna
läggas in.

Inlastningen sker från ett lastningsbord. Detta består vanligen av en enkel
planka eller av ett rullbord för lådor och är lutat så att godset skall falla  
mjukt ned i fickorna som passera framför detsamma.

Lossningen på kajen sker automatiskt, och under de ogynnsammaste
förhållanden skadas knappast mer än en procent av varorna, ty godset
kan icke falla ned. Med en enda elevator har man sålunda lossat 1 500
knippor bananer i timmen utan att på minsta sätt skada denna
vara, som dock är beryktad for sin ömtålighet. Transportelevatorn är 
idealet for en god lastnings- och lossningsmaskin.

<img>PNEUMATISK SPANNMÅLSELEVATOR I ARBETE          
I dessa elevatorer arbeta pumpar som suga upp lasten ur lastrummet
genom rör och tömma ut den i pråmarna
</chapter>
<chapter name="STRÖVTÅG I VETENSKAPENS OMGIVNINGAR"> 
<i>UPPFINNINGAR, UPPTÄCKTER, KURIOSA</i>

<b>Några nyheter på de amerikanska bilarna.</b>

I en artikel som vi nyligen publicerade (se <i>Vetenskapen och Livet</i>
augusti-september 1917) omtalade dir. Mortimer Mégret vilken storartad 
utveckling den amerikanska automobilindustrien genomgått sedan 
krigsutbrottet, och han nämnde också något om den komfort och bekvämlighet
som de amerikanska konstruktörerna förläna sina vagnar. Vi äro i dag
i tillfälle att visa våra läsare några nyheter som funnos att se på den
senaste automobilutställningen i New-York, och av vilka var kollega 
<i>Scientific American</i> haft godheten lämna oss några upplysningar och fotografier.

Bilden här nedan visar en anordning för att hastigt och utan att 
behöva stanna bilen kunna draga upp suffletten som tjänar som tak på alla
öppna karosserier. Suffletten består av impregnerat tyg och ligger 
upprullad på en trumma i en låda som följer karosseriets form. Medels en
hävarm, som är placerad vid förareplatsen och genom en lina står i 
förbindelse med sufflettens ena ände, kan föraren draga upp eller fälla ned
denna utan att stoppa bilen eller lämna sin plats. De åkande behöva
icke på minsta sätt deltaga i manövern och besväras icke av den. Det
hela är mycket enkelt, men som vanligt måste någon komma att tänka
på det.

Vi se vidare här två lyktglas som efter vad uppfinnarna påstå skola äga
många fördelar. De öka ljuskällans kraft och räckvidd, de blända icke
föraren, de genomtränga dimma, rök och damm, de breda ut ljuset åt 
sidorna så att hela vägen blir belyst, de betäckas aldrig med smuts, lera,
snö eller is — vi förstå icke rätt varför. Vidare kunna de insättas i vilken
lykta som helst, och detta ar ju en stor fördel för köparen. Som man
ser av fotografierna äro de sammansatta av ett stort antal prismatiska,
sfäriska och koniska linselement, vilkas egenskaper uppfinnaren väljer
ut med hänsyn till den ljusverkan han vill uppnå.

Den anordning vi därefter finna avser att hålla en större eller mindre

<img>PÅ DENNA VAGN KAN CHAUFFÖREN DRAGA UPP 
SUFFLETTEN UTAN ATT STANNA ELLER LÄMNA SIN PLATS

del av skyddsrutan klar, d. v. s. den glasskärm som finnes framför 
förarens plats. Idén ar icke ny, men hur enkelt problemet än kan synas är det
dock mycket svårt att på ett tillfredsställande sått lösa det och hålla glaset

<img>GLAS FÖR AUTOMOBILLYKTOR SAMMANSATTA AV LINSER OCH AVSEDDA ATT ÖKA LJUSSTYRKAN

rent sa att föraren kan se fram över vägen då det snöar, regnar eller 
dammar starkt. Många ha försökt sig på mer eller mindre praktiska 
lösningar, men det förefaller som om ingen skulle ha varit riktigt lyckad.
Den apparat vi här visa är ganska enkel. Ett slags skrapa som pressas
av en fjäder mot glasets yttersida kan vrida sig i en halvcirkel kring
en axel, som är fäst på den övre ramen. Skrapan är kantad med en
filt- eller kautschukremsa eller något annat lämpligt material, och gör glaset
rent på den halvcirkelformiga yta över vilken den stryker fram. På glasets
innersida finns en liten vev, som föraren blott behöver vrida på för att
skrapan skall röra sig.

Men låt oss avsluta vår lilla revy. För att kunna rengöra motorn eller
någon annan del av vagnen måste chauffören eller mekanikern lysa sig,
i synnerhet om han skall krypa under vagnen. Ofta tar han därvid ett ljus
eller en lampa som han håller i ena handen eller lämnar åt någon 
annan att hålla. Men på detta sätt får han
endast ena handen fri eller också upptar han en annans tid. I kriget
har man haft den allra största nytta av den lilla elektriska ficklampan.
och det var att vänta att denna också i en eller annan form skulle komma
till användning för detta fall. Så har också skett efter vad som fraingår av
de bilder vi här återgiva. Båda lämna mekanikern fria händer att arbeta.
Vi vilja dock giva företrädet åt den första,  vilken som man ser består i
att fästa lampan vid pannan med ett elastiskt band. Elementet har man
i fickan för att själva lampan skall bli lättare, När blicken flyttas från
ett föremål till annat följer ljusknippet från lampan med.

Den andra apparaten är måhända mera kuriös, men den har icke så
vidsträckt användning. Lampan är fäst i en hållare som i botten är 
försedd med en elektromagnet, vilken liksom lampan matas med strömmen
från vagnens ackumulatorer. Hållarens botten är av mjukt järn och
bildar en del av magnetkärnan, så att man kan placera lampan eller
rättare sagt <i>häfta fast</i> den, varhelst det finns ett stycke stål eller järn i

närheten av den punkt man skall belysa. Hållarens inre är av förnicklad
eller försilvrad mässing så att den verkar som en spegel.
Lampan brinner med sex volts spänning och är sålunda starkare än de
vanliga ficklamporna.

Amerikanaren tycker mycket om turistfärder och "camping" och han tar
ofta sin familj med sig ut på långa bilfärder. För att icke vara
beroende av hotellen har han utrustat sin bil med en mängd små
praktiska och sinnrika anordningar. Utmed vagnens fotsteg finnas remmar som 
hålla kappsäckar och koffertar, en spis som eldas
med bensin och en hel köksattiralj.

Ur en tygpåse, som man skulle kunna tro innehöll käppar och filtar, drar
han fram ett bord med stolar för sex personer. Vid sidan av vagnen finner man
vidare tältsängar hopbuntäde. Och än mer — ty allt är förberett för att icke
behöva lämna någon hemma — över baksätet finnes en vagga av tyg som 
gungar på mjuka fjädrar och är redo att vagga lillen i sömn.

Allt är så väl beräknat, så skickligt gjort och hoppressat
på så liten volym att man icke kan tro 
att vagnen för med sig ett helt hus — av tyg visserligen — och dess
fullständiga inredning.

<img>FÖR ATT ALLTID KUNNA SE GENOM SKYDDSRUTAN
HAR MAN UTANFÖR GLASET ANBRINGAT EN APPARAT
SOM TAR BORT SNÖ OCH VATTEN

<img>SOM EN NY CYKLOP BAR DENNE CHAUFFÖR ETT ÖGA MITT I PANNAN

<b>Ständig bevattning av trädgårdarna.</b>

I <i>Comptes Rendus</i> beskriver en författare verkan av kontinuerlig 
bevattning i trädgårdarna stället för den vanliga, som göres med 
bestämda mellantider. Vanligen går man ju härvid tillväga så att
man med vattenkanna eller med spruta vattnar både växten och 
jorden omkring den. Men därvid slösar man med vatten och arbetskraft och man
kan icke heller avpassa vattenmängden efter växtens behov för tillfället.
Även om den fått rikligt med vatten och sedan får stå i solgasset sloka 
bladen och förlora sitt friska utseende. Enligt den här beskrivna
metoden skall man gå tillväga på ett annat sätt. Kärl med vatten placeras i 
närheten av växterna och vattnet ledes ned till deras rötter 
genom bomullsvekar. Det är lätt att räkna ut hur mycket vatten
en viss växt behöver och följaktligen hur grov veken bör vara.
Fördelen med denna metod är att man spar vatten och 
bladen icke torka även

<img>MAGNETISK LAMPA SOM MAN FÄSTER VID EN JÄRN-
ELLER STÅLDEL FÖR ATT LYSA SIG UNDER REPARATIONEN

när växten står i fullt solsken, samt att man icke genom for riklig 
bevattning drar ut näringsämnena ur jorden. Vid  de anställda försöken 
frambringade den kontinuerliga bevattningen starkare och frodigare
växter än den vanliga. Man prövade den också på frön, vilka
då utvecklades hastigare och kraftigare.

<b>Elektromagnetisk koppling av järnvägsvagnar.</b>

Det är icke först nu man kommit på idén att koppla järnvägsvagnarna
automatiskt för att undvika alla de olyckor som uppkomma genom att en karl
skall tränga in sig mellan vagnarna för att verkställa denna operation.
Många system ha blivit försökta, men de flesta av dessa ha varit rent mekaniska.

Från dessa skiljer sig ett av ett schweiziskt järnvägsbolag för
att användas vid vagnväxling på stationerna i Bern. Vi vilja genast 
påpeka, att även om systemet med fördel kan användas för detta speciella
ändamål, så kan det dock icke utan
stora förändringar som måhända äro outförbara, komma i bruk i den
verkliga reguljära trafiken. Hur därmed än må förhålla sig, är 
anordningen följande: det med ackumulatorer försedda lokomotivet är
framtill och baktill försett med två kraftiga elektromagneter i stället 
för buffertar. Dessa bestå av en trådrulle med järnkärna,
vars ytterdel slutar i en konkav skiva som ansluter sig efter den konvexa
ytan på vagnens buffert.

Hos föraren finns en strömbrytare, varmed han lätt kan öppna eller sluta
strömmen till magneterna.

Då en vagn skall flyttas antingen för att göra banan klar eller
för att sättas in i ett tåg, kör föraren fram sitt lokomotiv till  
vagnen så att han stöter emot denna och sluter strömmen till
elektromagneterna just innan dessa komma i kontakt med
vagnens buffertar;  kopplingen sker då automatiskt och kraftigt. 
Om vagnen icke är lastad behöver han icke sluta
strömmen till båda elektromagneterna utan det räcker med en.

Det schweiziska bolaget tyckes mycket tillfredsställt med den nya

<img>SCHEMA FÖR MAGNETISK TÅGKOPPLING
<i>n</i> och <i>c</i>, vagnens buffertar; <i>I</i> och <i>e</i>, lokomotivets 
elektromagneter; <i>d</i>, konkav skiva; <i>F</i>, ledningstråd; <i>o</i>, 
magnetkärnan; <i>B</i>, trådlindning; <i>W</i>, vagn; <i>A</i>, lokomotiv,    
uppfinningen som ställer sig ekonomisk därigenom att 
olycksfallsförsäkringspremierna bli lägre och man spar
mänsklig arbetskraft.

<b>Italienska jätteaeroplan.</b>

Alltsedan Italien gick med i kriget har man där arbetat på att utveckla
landets flygindustri så att det nu står främst i avseende på moderna 
jätteaeroplan. Typiska för de nya apparaterna äro de olika modellerna av
Caproniaeroplanen, vilka äro byggda som biplan eller triplan. En del av
dessa maskiner ha en besättning på fyra eller fem man och taga 
dessutom flera hundra kilo bomber. Caproniapparaterna äro huvudsakligen
avsedda för bombardering. Under hösten 1917 gjorde 36 sådana biplan en
raid mot Pola, den österrikiska flottstationen, och släppte ned bomber
vägande upp till 100 kg. Ungefär ett halvt ton bomber regnade ned under
denna raid. Följande natt kom flottan tillbaka över Pola och lyckades
då kasta ned över 8 ton bomber.

<img>
KLÄMMARE FÖR ATT FÄSTA VID PROFILJÄRN

<b>En anordning att fästa på profiljärn.</b>

Då man numera nästan undantagslöst använder profiljärn vid byggningar har man
svårt att fästa de elektriska ledningarna. Man kan varken skruva eller spika i 
T-balkarna, vilka dessutom variera så i sina dimensioner, att man endast kan använda
inställbara klämmare, som kunna anpassas till järnets olika tjocklek.
Den utomordentligt enkla och praktiska hållare som visas av vår figur
består av ett par krampor, som man skruvar till över järnbalken så att
en planka blir pressad mot dess 
underdel. Man kan då använda vanliga träskruvar för att fästa 
ledningstrådarna eller rören, som användas för att draga fram den elektriska
kraften. Klämmarna äro av mjukt järn, och deras nedre kant är försedd
med två eller tre triangelformiga upphöjningar som hindra plankan att
glida.

<b>En elektrisk slipsten för att rengöra skolpulpeter.</b>

Skolbarn ha sällan respekt för möblerna i klassrummet, och underhållet
av pulpeterna blir en ständigt återkommande utgift.

Detta arbete har hittills gjorts för hand till stor möda och besvär för
skurpersonalen, och det är tydligt att en maskin skulle vara mycket 
bekvämare och framför allt mera ekonomisk.

Det är för detta ändamål man har konstruerat en slipsten i form av en
skiva som drives av en elektrisk motor. Denna lätt transportabla 
apparat matas med strömmen från vilken väggkontakt som helst och ger
utmärkta resultat, ty skivan roterar med en hastighet av 1800 varv i 
minuten.

Skivan är monterad på ett böjligt ställ som ger det hela den 
erforderliga elasticiteten. Den arbetar jämt och kontinuerligt då man flyttar den
fram över bordet som skall rengöras. Den är försedd med fyra små 
trähjul så att den icke gör några repor i skivan under arbetet. Själva 
slipstenen är 20 centimeter i diameter och 64 millimeter bred. Den kan lätt
ersättas då den blivit för mycket utnött. Den lilla billiga och praktiska 
apparaten användes överallt i Amerika.

<b>Telefoten.</b>

<i>Vetenskapen och Livet</i> beskrev i sitt marsnummer för 1917 en 
skrivmaskin, som själv skrev ned en text som man satte framför densamma.
Apparaten var grundad på egenskaperna hos selen. Här ha vi en 
maskin, som skall göra det möjligt för oss att se på långa avstånd genom
att använda samma ämne.

Vi ha redan varit med om telegrafen och telefonen, som överföra
det talade ordet längs tråden; nu kommer telefoten, som skall hjälpa
oss att se vad som finns i andra ändan på tråden. Liksom på 
skrivmaskinen utgöres dess viktigaste organ av ett artificiellt
öga, där bilden uppstår på en näthinna som är sammansatt av mycket små 
selenceller, vilka ligga tätt intill varandra.

Man framställer numera selentrådar av ungefär en femtiondels millimeters
diameter. Cellerna kunna sålunda bildas av segment av sådana trådar
av omkring en femtedels millimeters längd. Men denna näthinna måste
vara känslig, levande på något sätt. Känslighet får den genom selens
märkvärdiga egenskap att förändra sin elektriska ledningsförmåga i 
omvänd proportion till belysningsstyrkan. Om man sålunda i en strömbana
inför en selencell och en glödlampa, kommer lampan att vara släckt om
cellen själv befinner sig i mörker under det den tänder sig om 
selencellen blir belyst. För att åstadkomma större känslighet kan man placera 
lampan i en andra strömbana genom att införa ett relä, som gör variationerna i
lampans ljusstyrka mera märkbara.

Om sålunda var och en av de små cellerna i näthinnan, som kunna 
betraktas som punkter, är införd i en strömbana innefattande ett relä och
en lampa, så komma de på en tavla uppsatta lamporna att i form av ljusa
eller mörka punkter återgiva de belysta eller förmörkade punkterna på
den artificiella näthinnan. Men för att få en noggrann bild ersätter man
lamporna med små platinatrådar av samma storlek som selencellerna och
insatta på en tavla. Tavlan inneslutes i ett glashölje som göres så 
lufttomt som möjligt.

Man får på det sättet en serie av ljusa eller mörka punkter som 
reproducera bilden på näthinnan enligt ungefär samma metod som en kliché
återger en bild i form av större eller mindre svarta punkter,
som man kan se på våra bilder här.

Denna maskin har lika litet som skrivmaskinen blivit
konstruerad, men man förstår lätt vilken nytta man skulle kunna ha av den.
Den är invecklad och dyrbar, men skall utan tvivel kunna förenklas.

<img>
SCHEMA ÖVER TELEFOTEN
<i>p</i>, element; <i>R</i>, relä.

<b>En elektrisk brevöppnare.</b>

Elektriciteten har funnit vägen också till kontorsmaskinerna och en av
de senaste nyheterna är en apparat som öppnar 73000 brev på åtta 
timmar. Breven läggas i packar om cirka 50 stycken på ett bord och föras av
två gummivalsar längs ett par knivar. Dessa kunna inställas så att man icke
behöver riskera att de skära in i själva brevet. För att man under arbetet
icke skall skära sig i fingrarna mot knivarna äro dessa anbragta bakom
en skyddsanordning. Apparaten drives av en 1/20 hästkraft motor och de
uppskurna breven falla ned i en behållare bakom maskinen. 
Brevöppnaren som kommit i bruk i en mängd affärshus, där man varje dag har en
stor korrespondens att öppna, är lättskött och arbetar tack vare den 
noggranna inställningen av knivbladen synnerligen tillfredsställande.

</chapter>

<chapter name="PAPPER ANVÄNDES SOM ERSÄTTNING FÖR JUTE.">

Redan före kriget hade den alltmer ökade bristen på jute föranlett 
tyskarna att söka ersätta det med andra ämnen, och man hade också 
kommit på idén att framställa garn av papper.

Detta göres av svenskt kraftpapper som är elastiskt och hållbart. Det
skäres i strimlor och rullas upp alldeles som telegrafremsor. De på
detta sätt erhållna flata pappersrullarna pressas fast mellan två skivor
och fattas av en spole som gör 5 000 till 6 000 varv i 
minuten. I de första apparaterna snoddes trådarna i fria luften, varvid de ofta
trasslade sig i varandra; detta undvikes på de nyare apparaterna. Man
försökte också underlätta spinningen genom att fukta garnet, men även detta
har man nu övergivit. Det erhållna garnet är dock icke tillräckligt hållfast,
och för att öka dess kraft försökte man till en början att dränka in det med
linolja, harts, paraffin etc., vilket dock icke medförde önskat resultat. Nu 
använder man ett formaldehydpreparat. Papperet är indränkt med ett ämne
som koagulerar vid beröring med formaldehyden, och detta gör att 
garnet icke mjuknar i vatten och efter torkning är lika starkt som förut.

<img>
PAPPERET SKÄRES I REMSOR

Frågan är om man med detta hunnit fulländningen i pappersgarntillverkningen. Det
förefaller icke så, ty produkten har många olägenheter, men tvånget att skaffa ett 
ersättningsmedel för jute framtvingar utan tvivel nya metoder och nya
utgångsmaterial som kunna giva en fullgod produkt. Före kriget ansågs pappersgarn av
många fabrikanter som en kuriositet och en nyhet utan större framtid. Nu
har man emellertid blivit medveten om att det här är fråga om en ny 
industrigren, som har rika möjligheter att utveckla sig på grund av bristen på
jute. Man har därför också i de neutrala länderna börjat framställa textilvaror ur
papper, varvid man på somliga håll använder hälften papper och hälften jute.

<img>
REMSORNA TVINNAS TILL TRÅDAR
Bilder från Örnsbergs Pappersspinnerier.

</chapter>

<chapter name="LÅT OSS SÖKA SKÖNHETEN I VÅRA TRÄDGÅRDAR">

MAN får räkna trädgården som en yttring av människans drift att
skapa skönhet i sin omgivning och att förändra naturen efter
sina känslor och sin smak. Detta gäller vare sig hon
uppodlar sin trädgård för att där erhålla växter som i ett
eller annat avseende kunna förhöja njutningen av hennes
föda och som hon genom lämplig omvårdnad där kan
få fram rikare och bättre än i naturen, eller om hon vill
låta sin blick förtjusas av former och färger 
sammanställda efter hennes egna impulser. Naturen har där givit
henne ett rikt material att bearbeta, och sällsamma 
former som av en slump åstadkommits av naturkrafternas
verkningar har hon förstått att utnyttja för att 
tillfredsställa sin fantasi. Ett studium av trädgårdskonstens
historia är därför av stort intresse för att omforma och
mänskliggöra naturen efter vår konstnärliga smak. I
sin bok "Trädgårdskonstens historia i Europa" <i>(Hugo
Gebers Förlag - Pris häftad 18 kronor, inb. i halvfranskt
band 32 kronor)</i> säger Carl W. Schnitler om det 
genombrott i trädgårdskonsten som renässansen åstadkom, att
vi än i dag ha mycket att lära av detsamma. "Renässanskonstens geniala insats
består däruti att den med stöd i de antik-romerska traditionerna till sist når fram
till att av trädgården göra ett led i själva byggnadskompositionen. Trädgården
blir tänkt och samorganiserad med huset till en 
konstnärligt sammanhängande helhet. 
Trädgården blir någonting annat och mera än ett av slumpen beroende stycke
mark med plantor och träd omkring ett hus. Den blir en organisk fortsättning och
utvidgning av husets linjer och ytor och rumförhållanden, hus och trädgård bindas
samman med tillhjälp av symmetriska gångar med häckar och alléer, pelar- och
valvgångar, terrasser, fast ordnade sittplatser o. s. v.

Under de senare åren har man med förkärlek upptagit till studium dessa gamla
trädgårdar. De ha för första gången i modern tid givit klassiskt uttryck för vad en
trädgård enligt sin natur och upprinnelse bör vara - en ordnad regelbunden 
anläggning. Emedan den är en produkt av den mänskliga anden bör den få tektonisk
karaktär. Det har den haft i alla tider, tills det döende
18:de seklet i sin sentimentalitet hittade på att försöka
efterapa naturens tillfälligheter innanför en trång trädgårdsmur och frambragte
landskapsstilen. De som finna det onaturligt att klippa häckar och beskära träd 
glömma att de själva ständigt göra ungefär detsamma med gräsplanerna för att hålla 
dem jämna och frodiga. Liksom det rytmiska är slutmålet för all konst, blir den bundna
formen den enda för en trädgård naturliga." Var 
och en som intresserar sig för trädgårdar i naturvetenskapligt eller estetiskt 
avseende får en god behållning av detta verk.

<img>
MEDELTIDSTRÄDGÅRD MED BLOMSTERBÄDDAR OCH SKURNA TRÄD

</chapter>

<chapter name="N:R 2 INNEHÅLL 1918">

De nyare framstegen i astrofotografiska
undersökningar av töckenstjärnor.....  K. Bohlin,    
Professor, Direktör för Stockholms Observatorium.....  83

Känner man svindel vid flygning?.....................  90

Fartyg av armerad betong.....Ch. Vireton, Ingenjör...  91

Verkar kolsyra gynnsamt på växternas ututveckling?...  98

Sprängämnenas verkningar ..... H. Maxim, 
Uppfinnare av Maximit och Stabilit...................  99

En ny metod att filma blodkropparnas rörelser........ 104

Zinken, en krigets metall......... F. de Lestrac. . . 105

En snara för undervattensbåtar......................  112

Sambandet mellan ljus och elektricitet... C. W. Oseen, 
Professor i fysik vid Universitetet i Uppsala. .....  113

Spelet krona och klave och ärftligheten ....E. Borel, 
Professor vid Sorbonne............................... 119

Framställning av febertermometrar ....Ph. Sandrac ... 127

Ballongernas fallskärmar...........  Kapten Mantony . 131

Räknemaskinen och dess användningar ...  J. Boyer.....135

En fotografiapparat för att enklare erhålla
fotografiska fingeravtryck..........  R. Maistre .... 141

Ett utställningståg i Förenta Staterna............... 147

Strövtåg i vetenskapens omgivningar

<i>Uppfinningar, upptäckter, kuriosa</i>  ...............151

Människan för hundra tusen år sedan ..................160

VETENSKAPEN OCH LIVET UTKOMMER UNDER 1918  VARANNAN MÅNAD
Pris pr häfte kr. 1.75, Årsabonnement: kr. 10.50.
Redaktion 14  Götgatan - Expedition och annonskontor 19-21 Regeringsgatan - Stockholm

HUGO GEBERS FÖRLAG - STOCKHOLM
</chapter>
<img> Fig. 1. PARTI AV YERKESOBSERVATORIET, CHICAGO
Södra kupolen, innefattande 40-tums refraktorn. Tvenne mindre kupoler avsluta 
byggnadens å figuren, ej synliga norra del.
VETENSKAPEN OCH LIVET

MAGASIN FÖR VETENSKAPERNA OCH DERAS TILLÄMPNINGAR I DET MODERNA LIVET
<i>Redigerat och illustrerat för var man</i>

Redaktion: 14 Götgatan, Stockholm - Telefoner: Riks 13569, Sthlms 13526
Annonskontor och expedition: Regeringsg. 19-21 - Telefoner: Riks 1592, 22785, Sthlms 5149
Utgivare: Fil. Kand. Edvin Thall - Förlag: Hugo Gebers Förlag

<i>Eftertryck av text och illustrationer förbjudes</i>

Band IV Årg.    III N:r 2.    Mars-April 1918    N:r 12

<chapter name="DE NYARE FRAMSTEGEN I ASTROFOTOGRAFISKA UNDERSÖKNINGAR
AV TÖCKENSTJÄRNOR">

Av KARL BOHLIN

PROFESSOR, DIREKTÖR FÖR STOCKHOLMS OBSERVATORIUM

DET ÄR i Amerikas Förenta Stater, som den astronomiska forskningen
i vår tid äger de största förutsättningarna, såsom ock Amerika sedan flere decennier
tillbaka intagit den ledande ställningen inom denna vetenskaps intressesfär.

Man erinrar sig, vilket uppseende det väckte, då under de dagar, det 
Internationella Astronomiska Sällskapets kongress ägde rum i Stockholm, 
det telegrafiska meddelandet ingick till densamma från Washington att tvenne månar
till planeten Mars - numera kallade <i>Deimos</i> och <i>Phobos</i> - hade blivit 
upptäckta. Det var år 1877. Upptäckten gjordes av <i>Hall</i> med 26-tums refraktorn 
vid det s. k. Naval Observatory i Washington, vilken konstruerad av <i>Alvan Clark</i> 
och uppställd vid observatoriet 1871, vid denna tid var den största existerande.

<img>PROFESSOR KARL BOHLIN

Exemplet manade, såsom naturligt var, till efterföljd i fråga om 
konstruktion av större astronomiska refraktorer i Europa. 
Observatoriet i Wien gick härvid i spetsen med byggandet av en 27-tums
refraktor 1878 och därefter kom observatoriet i Greenwich 1894 med en
28-tums. Rekordet var då emellertid förut slaget genom 30-tums 
refraktorn 1882 vid det s. k. Nikolai-Centralobservatoriet i Pulkowa i Ryssland,
vilken en längre tid förblev världens största astronomiska instrument.
I militärstaten Tyskland var det med svårighet och först efter långvariga
bemödanden som anskaffandet av ett dylikt större teleskop
för observatoriet i Potsdam kunde realiseras på statsbekostnad. Rätt
långvariga underhandlingar med regeringens inflytelserikaste personer
försiggingo och någon gång i början

av 1890-talet hade H. M. kejsaren inbjudits till observatoriet i Berlin av
dess dåvarande direktör. Vid tillfället demonstrerade denne den vid
denna tid med mycket intresse motsedda undersökningen av en ny 
omkring fjorton månaders periodisk förändring i jordaxelns läge, vilken just
hade blivit konstaterad. Då härvid framhölls huru liten denna oscillation
egentligen var - blott någon bråkdel av en bågsekund - lär H. M. med
studentikos älskvärdhet ha utbrustit: "Gott sei dank, ich glaubte, dass die
ganze Kiste caput gehen würde." Som sagt, sammanträffandet å 
observatoriet i Berlin blev kordialt och den nya refraktorn därpå beviljad.
Den blev dock fullbordad först 1899 och är en dubbelrefraktor med en
visuel och en fotografisk tub, vilken senare har ett objektiv av 80 cm.
Den har betingat ett pris av 260 000 mark, varav 110 000 mark komma
blott på de optiska delarna. Det franska Nationalobservatoriet i 
Meudon går något längre med ett 32,5-tums objektiv, 1891. Dessförinnan
hade emellertid 36-tums refraktorn å Lick-observatoriet i Californien 
installerats 1888 och sekunderades 1897 av 40-tums refraktorn å 
Yerkes-observatoriet i Williamsbay, Chicago.

På senare tid ha <i>spegelteleskopen</i> med vanligen på glas försilvrad sfärisk
spegel mer och mer kommit till sin rätt framför refraktionsinstrumenten
och detta av flera mycket viktiga skäl. Till en början är konstruktionen av
ett spegelteleskop lättare och följaktligen även priset billigare än för
en motsvarande refraktor. Den konkava spegeln har blott <i>en</i> yta att 
poleras, under det att ett refraktorobjektiv sammansatt av t. ex. tre 
linser har sex ytor, vilka skola med största precision slipas. Härtill 
kommer att linserna ställa de största fordringar på exakt likformig eller 
homogen konsistens hos glaset, då ju ljuset har att passera därigenom, under det
att spegeln icke ställer dylika fordringar, då härvid ljuset, som 
reflekteras från silverbeläggningen, där icke har att gå igenom glasmassan. Den
reflekterande spegeln har för det andra det viktiga företrädet att vara
fullt akromatisk, i det den återkastar alla ljussorter (färger) på identiskt
samma sätt. Detta är isynnerhet av stor betydelse, då det gäller att 
fotografera celesta objekt, emedan då med säkerhet alla fotografiskt 
verksamma strålar bli tillgodogjorda, vilket icke är fallet med en refraktor, som
är korrigerad antingen för gula strålar eller, fotografiskt, blott för de 
violetta och ultravioletta. Visserligen ägna sig de violetta strålarna 
huvudsakligen för fotografi, men många celesta objekt innehålla violetta strålar
till mindre grad och det är då fördelaktigare att fotografera på 
färgkänsliga plåtar i spektrets visuela delar. Under sådana omständigheter är en
för violetta strålar akromatiserad fotografisk refraktor uppenbarligen ej det
rätta hjälpmedlet. Om nu även till förmån för refraktorerna kan anföras
deras relativt större ljusstyrka, i det de genomsläppa en vida större 
procent (omkr. 90 %) ljus än ett spegelteleskop reflekterar (ungefärligen i
senare fallet högst 75 %) så motväges detta dock av möjligheten att åt 
spegelteleskopen giva vida större dimensioner än som är möjligt åstadkomma
för linser. På senare tid har man ock lyckats förhöja precisionen i 
bildteckning av en spegel till nära nog samma som ernås med en refraktor.
Det är dock nödvändigt för den, som arbetar med en reflektor att tid efter
annan kunna ompolera eller omförsilvra densamma, då den med tiden
oxideras av luft och anlöpes av andra agenser, en omständighet som 
bortfaller vid bruket av en refraktor. De härför behövliga manipulationerna hava
dock numera mycket förenklats och speciellt ha dr <i>Heber D. Curtis</i> samt 
svensken <i>C. A. R. Lundin</i>, som var anställd hos optiska firman <i>Alvan Clark and
Sons</i>, givit jämförelsevis enkla föreskrifter för nyförsilvring av speglar
<footnote>Se Popular Astronomy, Vol. XIX, N:o 6, June-Jule 1911, sid. 327. - Vol XX, 
N:o 1, sid. 63. </footnote> (den senare metoden medels formaldehyd).

I Amerika utföras spegel teleskop av firmorna <i>John A. Brashear, Allegheny,
Penns.</i>, och av <i>The Varner & Swasey Co, Cleveland, Ohio</i>. I senare tid ha
spegelteleskop av mindre, dock rätt aktningsvärda dimensioner utförts av
firman <i>Carl Zeiss</i>, Jena. Så besitter observatoriet i Hamburg - <i>Bergedorf</i>
sedan 1911 ett Zeiss' spegelteleskop av 1<sup>m</sup> diameter och 3<sup>m</sup> brännvidd. 
Desslikes är ett dylikt konstruerat för det nya observatoriet i Berlin - 
<i>Babelsberg</i>. Dock ha även i detta hänseende England och Amerika varit
föregångslanden. Utan att ingå på någon mera detaljerad redogörelse för
spegelteleskopets utbredning i övrigt, förtjänar dock av det historiska 
härutinnan nämnas, att sir <i>William Herschel</i>, såsom ock hans son
sir <i>John Herschel</i>, utförde alla sina observationer av nebulosor och
stjärngrupper med spegelteleskop vilka den förre själv
förfärdigade av efter vartannat större och större dimensioner. Enligt egen
uppgift hade Herschel under loppet av 15 år tillverkat ej mindre än 130
speglar av växlande storlek och fokalvidd. Han använde företrädesvis ett
20 fots teleskop av 13 tums diameter, men konstruerade till sist ett teleskop
av 39 engelska fots brännvidd med en 4 fots spegel, som dock förefaller
hava varit mindre ändamålsenligt på grund av de praktiska svårigheterna i
användningen av ett instrument av så stora dimensioner. Detta instrument
blev sedermera demolerat, men rester därav, exempelvis spegeln, finnas ännu
kvar i Slough. Efter denna tid kom spegelteleskopet ej i bruk för 
astronomiska observationer utom i enstaka fall i Storbritannien, varifrån <i>Lord
Rosses</i> stora teleskop i Parsonstown, Irland, 1845, av 6 fots (1,83 m.) 
diameter är mest känt, dock mera för sina storartade dimensioner an för de 
därmed ernådda resultaten. Dock var Rosse den förste, som med dessa
instrument såg den spiralformiga strukturen hos flere nebulosor.

Vid Lick-observatoriet i Mount Hamilton vid San Francisco utfördes
under åren 1898 - 1906 en serie fotografier av nebulosor och 
stjärngrupper av den då nyblivne direktorn för observatoriet
<i>James E. Keeler</i>. Dessa fotografier utmärkte sig för en dittills
oanad fulländning. Flera av dem hava ock reproducerats i svensk 
litteratur och sålunda kommit till den svenska allmänhetens kännedom. De
hade ursprungligen reproducerats i Lick-observatoriets annaler, vol. VIII,
1908, "såsom en minnesgärd åt James E. Keeler, i erkänsla av honom såsom
människa och astronom" på bekostnad av ett flertal enskilda personer
i San Francisco samt av universitetet i Californien och av staten California.
Originalfotografierna togos av Keeler med den s. k. Crossley-reflektorn, då
det största instrument i sin art i Amerika. Ursprungligen hade detta
instrument förfärdigats år 1879 av dr <i>A. A. Common</i> i England i och för
fullföljande av vissa ideer i fråga om konstruktion av större spegelteleskop.

<img>Fig. 2. KUPOLEN TILL CROSSLEY-REFLEKTORN Å LICK-OBSERVATORIET,

<img>Fig. 3.  ÖPPEN SPIRALNEBULOSA, FOTOGRAFERAD AV KEELER MED DEN 
S. K. CROSSLEY-REFLEKTORN VID LICK-OBSERVATORIET Å MOUNT HAMILTON.

<img>Fig. 4.  SPIRALNEBULOSA, SEDD SKEVT, SENARE STADIUM, VISANDE SPIRALENS 
SÖNDERFALLANDE I KONGLEMERAT ELLER TÖCKENKNUTAR.

För denna sin insats i astronomisk forskning erhöll Common Royal 
Astronomical Societys guldmedalj år 1884. Instrumentet såldes nästa år av 
Common till herr <i>Crossley</i> i Halifax, England. Efter några års användning,
och då klimatet i Halifax icke visat sig lämpligt för instrumentets 
begagnande där, skänktes detsamma av Crossley till Lick-observatoriet.

Av sina arbeten med reflektorn hade Keeler kunnat draga tvenne viktiga och
vittgående slutsatser: 1:o att det existerade på stjärnhimmelen
många tusenden av dittills okända nebulosor eller töckenstjärnor, 2:o att de flesta
av dem ha spiralformig struktur. Men huru mycket än Keelers fotografier avvunnit
stjärnhimmelen med avseende på nya detaljer hos objekten, så visade de dock å
andra sidan alltjämt hän därpå, att ännu kraftigare instrumentala resurser voro
önskvärda. Detta gäller särskilt de s. k. <i>planetariska nebulosorna</i>, vilka 
oftast äro av smärre dimensioner.

<img>Fig.  5. SPIRALNEBULOSA SEDD PÅ KANT, FOTOGRAFERAD AV J. E. KEELER.

Denna grupp av relativt fåtaliga nebulosor skiljer sig från de 
spiralformiga därutinnan att de giva ett spektrum med ljusa linjer på mörk
botten, s. k. gasspektrum, under det att spiralnebulosorna å sin sida visa ett
kontinuerligt spektrum tydande på deras sammansättning av materie i fast eller 
flytande form. De senare äro ock ofta till färgen rödaktigt lysande, något som vid
deras betraktande ovillkorligt ger intrycket av att de delvis äro avkylda under
glödtemperatur d. v. s. innehålla även mörk materia (jfr fig. 5). De planetariska
nebulosorna åter äro karaktäriserade av ett blåaktigt sken stötande i grönt, något som 
är så mycket mera anmärkningsvärt, som denna färg är ganska sällsynt hos stjärnorna
i allmänhet. Blott 

<img>Fig. 6.  DEN S. K. UGGLE-NEBULOSAN, PLANETARISK, FOTOGRAFERAD AV KEELER
De planetariska nebulosorna äro till formen runda eller svagt ovala, varav 
benämningen "planetariska". De karaktäriseras av ett blåaktigt sken, stötande i 
grönt. De innehålla ett på jorden obekant ämne, som kallas "Nebulium".
heliumstjärnorna förete en grönaktig färg. Planetariska nebulosor äro till formen
runda eller svagt ovala, varav benämningen "planetariska". De förete visuelt
icke den tendens till upplösbarhet vid starkare förstoring, som är så vanlig hos
spiralnebulosorna. Den engelske privatastronomen dr. <i>W. Huggins</i>, som var
pioniären på den celesta spektralanlysens område, ägnade dem 
därför speciell uppmärksamhet med sitt prismatiska spektroskop. På grund
av objektens ringa dimensioner kunde därvid spektroskopspalten 
undvaras, varigenom en större ljuseffekt stod att ernå. Huggins förtäljer om
sin observation av den planetariska nebulosan i Drakens stjärnbild (fig.
7 sid. 88), som av Herschel sålunda karaktäriseras: "Planetarisk,
ganska ljusstark, tämligen liten med hastigt mot centrum tilltagande
ljusstyrka och ofantligt liten kärna", följande: "Den 29 augusti 1864 
riktade jag teleskopet med spektralapparaten på denna nebulosa. Först
misstänkte jag, att någon förställning av instrumentet ägt rum, ty
intet spektrum syntes, endast en kort ljuslinje vinkelrätt
mot dispersionsriktningen. Jag fann då, att ljuset från denna nebulösa,
i olikhet med andra extra-terrestra ljuskällor, vilka jag undersökt, icke
var sammansatt av ljus av olika brytbarhet och därför ej heller kunde
bilda ett spektrum. Större delen av ljuset från denna nebulosa är 
monokromatiskt och sedan det gått genom prismat förblir det koncentrerat i en
rät linje, som befinner sig i instrumentet å den punkt av spektrum, som
motsvarar ljusets brytbarhet. Efter omsorgsfullare prövning visade sig
ytterligare tre ytterst svaga ljuslinjer." Två av de nämnda linjerna - den
starkare av dem i spektrets gröna parti - ha ej någon motsvarighet i
terrestra ljuskällor och motsvara något obekant ämne, det s. k. "Nebulium",
som är karakteristiskt för denna klass gasformiga nebulosor. De övriga
linjerna synas motsvara <i>vätet</i> och <i>helium</i>. Dessa nebulosor äro av 
grönaktigt blå färgton.

<img>
Fig. 7.  PLANETARISK NEBULOSA AV SÅ SMÅ DIMENSIONER, STARKT FÖRSTORAD. N.G.C. 6543

De planetariska eller gasnebulosorna skilja sig även från de 
spiralformiga och från stjärnorna genom sin egenrörelse. <i>W. W.
Campbell</i> beräknar för de planetariska nebulosorna följande hastigheter
i synlinjens riktning, spektroskopiskt bestämda (+ räknat i riktning
<i>från</i> vårt solsystem):

                         km. per sek.

  7 vidsträckta nebulosor       10
 39 disk- eller ringformiga     28
 34 stellära                    50
 73 regulära                    38

så att hastigheten uppenbarligen växer i följande
ordning: vidsträckta, disk-, stellära former.

Det är i jämförelse härmed anmärkningsvärt att spiralnebulosorna förete vida större
hastighetsbelopp både i positiv och negativ riktning, t. ex.
för Andromeda-nebulosan - 300 km per sek. och för andra nebulosor från
+ 200 till + 1 100 km i sekunden, eller i medeltal + 400 km för norra
hemisfären och + 200 km for den södra i riktning <i>från</i> jorden. På grund
av undersökningar över dessa himmelskroppars egenrörelser vinkelrätt
mot synlinjen anser sig dr. <i>Heber D. Curtis</i> kunna fastställa deras avstånd
till 10 000 ljusår och däremot de planetariska nebulosornas avstånd till 1 000
ljusår. Dock torde dessa uppskattningar på grund av den korta tidrymd
observationerna omfatta, omkring 14 år, böra upptagas med reservation.

De s. k. "spindelnebulosornä" av avlång form - otvivelaktigt spiraler
sedda på kant - ha i medeltal en radialhastighet av + 800 km per sek.,
alltså mycket större än för de övriga, vilket med mer eller mindre grund
ansetts tyda på att dessa nebulosor röra sig med kanten framåt. I 
medeltal är spiralnebulosornas hastighet sålunda 25 gånger större än 
medelhastigheten för stjärnorna. I en och annan av dem har man även 
iakttagit rotation, i det att spektrallinjerna befinnas 
devierade, så att de luta mot deviationsriktningen. Detta 
synes vara fallet med nebulosan N. G. C. 4594, som, utom
den enorma medelhastigheten av 1 100 km per sek.
företer en rotation, som på 20" avstånd från centrum beräknats i
runt tal till 100 km eller 8 gånger så mycket som Jupiters hastighet 
genom rotation vid planetens ekvator. Ställa vi härmed i jämförelse 
stjärnornas radialhastigheter, som för de olika spektraltyperna från de hetaste
stjärnorna till de röda äro att uppskatta såsom följer:

Spektraltyp.   Radialhastighet.

B                8,2 km
A                7,7  "
F                8,8  "

Spektraltyp.   Radialhastighet.

G                9,2 km
K               10,0  "
M               10,9  "

så framgår alltså en väsentlig skillnad for de olika slagen av objekt. Då
<i>Heliumstjärnorna</i>, vilka befinna sig å ett ursprungligare stadium än de 
övriga i medeltal ha en radialhastighet av blott 6 km 
den minsta förekommande, så kan det ej vara tal om att koordinera de
planetariska nebulosorna med dem, såsom någon gång föreslagits på grund
av förekomsten av helium hos bådadera. Vår egen sol,
som tillhör de gula stjärnornas grupp, typen G, har en
hastighet i rymden av 20 km i sekunden, d. v. s.
något mindre än eller nogare sagt 2/3 av jordens hastighet i sin bana
kring solen.

<img>Fig. 8. GASSPEKTRUM TILLHÖRANDE RINGNEBULOSAN I LYRAN OCH ANDRA MINDRE
GASNEBULOSOR
Nederst spektrum av en ny stjärna, överensstämmande med gasnebulosornas spektrum.
Då spalt ej kommit till användning, så ger var och en av de förekommande 
ljussorterna sin särskilda bild av objekten.</img>

Ovan anförda intresseväckande förhållanden, som ännu kunna väntas bliva föremål 
för ytterligare upptäckter, såsom ock önskvärdheten 
därav att kunna avvinna de planetariska nebulosorna och spiralnebulosorna
större fotografisk detaljrikedom, utgjorde utgångspunkten for planen till
ett nytt, med större resurser utrustat astronomiskt observatorium i Förenta
Staterna.

<i>Avslutningen på denna artikel, vari Professor Bohlin omtalar, vilka
resultat man uppnått å amerikanska Observatorier, kommer att ingå
i nästa nummer av VETENSKAPEN OCH LIVET</i>
</chapter>
<chapter name="KÄNNER MAN SVINDEL VID FLYGNING?">

De flesta människor som icke ha varit uppe i aeroplan eller ballong hysa
den föreställningen att man på de stora höjderna skall få en obehaglig känsla
av svindel, och många avskräckas från att göra ett flygförsök av den 
anledningen. Nu när man planerar regulier flygtrafik, som även är avsedd
för passagerare, vilka önska att komrna hastigt fram eller vilja njuta av
en flygfärds tjusning, kan det vara av intresse att höra vad flygare ha
att säga om de förnimmelser man erfar vid uppstigning och nedstigning.
Det är som bekant speciellt den hastiga förflyttningen i vertikal led
som gör sig kännbar, bland annat därigenom att man kommer in i 
betydligt tunnare luft. Men även under flygning på samma höjd kan man 
utsättas för obehag, och det är bekant att många få avstå från att bli flygare
därför att de utsättas för sjösjukans alla obehag. Men hur förhåller det
sig med den synnerligen obehagliga svindelkänslan?

En tysk flygare påstår att man aldrig känner svindel under en flygning om
man frånser nattflygningar, då ett plötsligt och skarpt sken kan 
framkalla denna förnimmelse. Men i vanliga, fall känner man icke något sådant
obehag varken vid uppstigning i ballong eller aeroplan. Detta måste bero
på att man förlorar förnimmelsen av det verkliga avståndet därför att ögat
på den oerhörda höjd, varest man befinner sig saknar varje fast punkt för
att bedöma avståndet. När man står uppe på ett högt berg kan man
däremot göra sig en klar föreställning om avståndet, och det är medvetandet
om detta som framkallar svindelkänslan. Samme flygare omtalar att
han en gång skulle klättra upp för en spiraltrappa som löpte utmed
väggen inuti ett högt torn, och att han därvid på halva höjden greps av
sådan svindel, att han varken vågade stiga upp eller ned utan måste bäras
ned. Detta tillskriver han en skräckkänsla, som han aldrig känt vid 
flygningar, och som utan tvivel beror på att man plötsligt vaknar till insikt om
den farliga höjd, på vilken man befinner sig. Det är också karaktäristiskt
att små barn som efter vad vi veta icke ha något rätt begrepp om avstånd
icke heller lida av svindel och icke bli rädda om man hänger ut dem
utanför en balkong högt över marken. För övrigt ar det egendomligt med 
svindelkänslan att den blott uppträder när man samtidigt anstränger sig fysiskt
och befinner sig på en stor höjd. Så snart man gripits av svindeln vill man
upphöra med alla rörelser och därvid upphör också känslan. Människans
sinnesorgan för jämvikt anses ligga i de vätskefyllda rören i närheten av
örats labyrint, och för att man skall förlora jämviktskänslan fordras att 
vätskorna i rören raka i rörelse och frångå sitt normala läge. Men detta kan
icke ske annat an genom fysiska orsaker och ansträngningar och sådana
förekomma icke ofta i ett aeroplan.

Annorlunda förhåller det sig med den s. k. flygaresjukan, som beror på
minskningen i lufttrycket mot höjden. Denna känns värst när man hastigt
stiger upp till stor höjd, vilket ofta händer vid stridsflygningarna eller
när man sänker sig mot jorden i glidflykt. Vid uppstigningen inträder
svårighet att andas och stegrad puls och stundom susningar i öronen, men
däremot aldrig svindel. Högt upp inställer sig huvudvärk och man blir
påfallande känslig for kylan. Vid glidflykt ned mot marken känner
flygaren en stark våg av hetta gå genom kroppen, ansiktet blir rött och
han får mycket ont i huvudet och stark hjärtklappning. Naturligtvis äro
icke alla personer lika mottagliga för denna flygaresjuka, och det är därför
nödvändigt att alla som ämna flyga noga kontrollera tillståndet hos 
speciellt hjärta och lungor.
</chapter>
<chapter name="FARTYG AV ARMERAD BETONG">

Av INGENIÖR CH. VIRETON

FÖR att fylla alla luckor som uppstått i de allierades handelsflottor
genom undervattenskriget måste man bygga nya båtar i stort antal vid en
tid, då nästan all metallurgisk industri ar upptagen med att framställa
krigsmaterial.

Samtidigt som de neutrala och allierade ländernas varv stegrat sin 
produktion till det yttersta har man sökt efter någon metod att helt eller 
delvis kunna undvara plåt och profiljärn vid byggning av lastångares och
pråmars skrov och däck.

I Amerika tog man trä till hjälp, och i närvarande stund ligga över
tvåhundra träfartyg med ångmaskin eller Dieselmotor på de amerikanska
varven. Denna lösning på frågan har sina motståndare och sina försvarare.
Det är ju bekant att general Goethals, chefen för amerikanska 
handelsflottans byggnadsdepartement, lagt in sin avskedsansökan på grund av de
meningsskiljaktigheter, som yppat sig mellan honom och en del 
framstående personer angående fördelen av att bygga en stor handelsflotta av trä.

Det kan icke förnekas, att man härvid går baklänges i utvecklingen,
ehuru visserligen med en smula modifikation, ty man använder ju icke
segel utan mekaniska framdrivningsmedel. De nuvarande båtarnas skrov
likna icke heller de gamla clippers, och man har helt och hållet 
förändrat de modeller som förr användes till skonare och lastseglare. Det skulle
därför vara av intresse att på skeppsbyggnadskonstens nuvarande 
ståndpunkt finna att system, som fullt motsvarade det invecklade problemets
alla betingelser. Det gäller att upptäcka ett material, som kan 
framställas lätt utan talrik eller specialutbildad arbetskraft, som är 
motståndskraftigt mot stötar och tillräckligt lätt för att skroven skola flyta 
bra under alla förhållanden.

Fartygsexperterna, som livligt intresserat sig for denna fråga, kommo på
idén att återupptaga ett gammalt 

<img>PRÅM AV ARMERAD BETONG
Man må lägga märke till de sneda listerna på yttersidan, som äro avsedda att 
förstärka skrovet och skydda det vid stötar mot sidorna. </img>
VETENSKAPEN OCH LIVET
<img>FARTYG PÅ 1 000 TON AV ARMERAD BETONG
Denna lastångare drives av två Dieselmotorer installerade i ett maskinrum i aktern. 
Den är försedd med två lastrum av respektive 14 och 16 meters längd och har lossningsbommar med motorvinschar som en vanlig lastångare. </img>

förfaringssätt, som uppfanns i Frankrike omkring 1848 av ingenjör Lambot;
han var den förste som byggde en båt av armerad betong, vilken ännu
efter vad det vill synas befinner sig i gott skick. Hur paradoxalt det än
kan förefalla ar det dock ett faktum att armerad betong började användas
till båtbygge innan det vann sin stora utbredning som byggnadsmaterial på
land.

I Sverge lät Skånska Cement A.-B. redan 1898 uppgöra konstruktioner
för pråmar med botten och bordläggning av betong, men dessa kommo
Aldrig till utförande.

I Frankrike byggde firman Hennebique och i Italien firman Gabellini
omkring 1900 båtar och pontoner av armerad betong. De senare voro 
mycket tunga och deras egen vikt överskred märkbart den transporterade
vikten. Vid denna tid var det blott fråga om begränsade försök, och man
hade icke tillräcklig praktik i att göra beräkningar för den 
armerade betongen för att kunna anlända den till fartygsskrov utan att
Riskera olyckshändelser.

Nu har saken totalt förändrat ut$eende. Armerad betong har fått talrika
Användningar i byggnader av alla slag och framför allt till broar med vida
spann, och detta har gjort att man ined säkerhet kan utföra alla 
beräkningar, som behövas för att få stycken som kunna motstå starka krafter
såväl på land som i vattnet. 

För närvarande kan armerad betong erhållas till mycket lägre pris
än stålet. Man kan säga att för pråmar vikten av de stålstänger som
ingå i ett skrov av armerad betong utgör cirka tiondelen av vikten av det
profilstål som behövs för en pråm av stålplåt.

Till följd av missöden, som uppstått genom att skrovets väggar varit
för tunna har man upphört att göra lätta båtar av armerad betong. En
tunn sida vidlådes av den dubbla olägenheten att den är bräcklig och
att den icke kan stå emot vare sig stötar eller de starka 
brytningskrafter, för vilka den utsättes när den
befinner sig på vågkammarna. Man vet att ett fartygsskrov i detta fall
kan jämföras med ett brospann, som vilar på sina grundpelare på ömse
sidor om en flod.

Försök som gjorts med pontoner nedsänkta i havsvattnet under flera
år ha bevisat att fartygsskrov kunna hålla mycket länge, om de blott blivit
byggda under goda förhållanden. Men man har också funnit att de förstöras
mycket hastigt om cementen, som använts for deras framställning 
innehållit magnesium. Havsvattnet innehåller stora mängder klornatrium, och
det inträder ett slags utbyte mellan de båda metallerna, som är så tydligt

utpräglat, att det inträffar till och med i flodvatten, vilket man kunnat 
konstatera i Schweiz, där stora fördämningar av armerad betong icke 
motstått inverkan av vattnet i strömmen, som de skulle damma upp. Man har
sedan länge konstaterat, att ett fartygsskrov för att göra litet motstånd
vid gången genom vattnet bör vara så jämt och glatt som möjligt. Betong
kan lätt erhålla en sådan yta utan vare sig målning eller annat överdrag,
vilket icke är fallet med stål, som är svårt att skydda.

Sedan kriget bröt ut ha de neutrala staterna icke kunnat uppdriva sin
skeppsbyggnadsverksamhet till önskad höjd, emedan de saknat plåt och 
profiljärn, som de förut importerat från England och Tyskland. Särskilt
Sverge, Norge och Danmark ha därför slagit in på den nya metoden att
bygga båtar av armerad betong.

Redan 1911 hade en dansk firma byggt en pråm på 25 ton, som gav
ganska goda resultat. Man ansåg sig då böra förse skrovet på innersidan
med en träbeklädnad och skydda det på utansidan mot stötar med beslag av
ek som voro fästa med kraftiga bultar.

I anledning av dessa framgångsrika försök beställde danska regeringen en
serie pontoner, avsedda att uppbära en pontonbro. Försöket föreföll lyckat,
då en stormig natt en av pontonerna skadades av ett rundhult, som kommit
in mellan skrovet och kajmuren. Det vart en stor lucka, och pontonen sjönk
och drog med sig de övriga pontonerna och hela bryggan.

En lustbåt av armerad betong driven av fotogenmotor har varit i trafik vid
Stettin. Skrovet var förstärkt av vattentäta skott, som uppdelade det i fyra
rum, och motorn vilade på bjälkar på cementgrund. Detta exempel följdes
för övrigt i Holland, Schweiz, Ryssland och Frankrike.

Norrmännen, vilkas handelsflotta lidit så stora förluster genom ubåts-
kriget, ha på nytt gjort om alla dessa försök och använt sig förutom av en
rationell beräkning av skrovet också av de metoder man funnit lämpliga för
betongbyggnader på land. I början av 1916 bildades Fougners Staal-Betbng
Skibsbyggnings Kompani i Moss, vars varv levererat ett antal betongbåtar
även till Sverge.

De norska båtarna äro byggda med en säkerhetskoefficient på omkring
20 % i förhållande till de dimensioner

<img>LASTBÅT AV ARMERAD BETONG BYGGD FÖR HAMNEN I MARSEILLE
Här har man tillgripit longitudinala förstärkningar för att öka skrovets hållfasthet.
<img>DET INRE AV EN STOR KANALPRÅM AV ARMERAD BETONG
Man ser hur sidorna äro förstärkta med longitudinala lister. Även botten har en 
solid mellanvägg av längs- och tvärgående stöd. </img>

man skulle ha givit motsvarande ståldelar, men deras vikt blir dock icke
stort större än ett vanligt järnskrovs.

Dessa fartyg innehålla fyra lastrum, dubbla bottnar och water-ballasts av
armerad betong i för och akter. De på l 000 ton äro 51 meter långa, 9,5
meter breda och 5,5 meter djupa. Regeringen har fordrat särskilda 
försiktighetsmått i fråga om räddningsattiraljen; omsorgsfulla försök skola
göras innan varven få tillstånd att leverera båtarna till deras beställare.
Drivkraften lämnas av två Bolinders råoljemotorer på 200 hästar, som driva
Var sin propeller.

Vi kunna anmärka att de skandinaviska varven funnit det fördelaktigt
att bygga betongbåtarna med kölen uppåt och sjösätta dem i samma 
ställning. När båten kommit i vattnet tömmer man skrovet, vars luckor äro
väl tillslutna, och den intar då sitt naturliga läge.

Innan de danska varven fingo tillstånd att bygga båtar av detta slag
fordrade regeringen att noggranna bestämmelser skulle utarbetas for dem.
Dessa ta hänsyn till små båtar med platt botten, som skola användas för
försök.
Tjockleken på botten och sidor skall vara minst 70 millimeter. Den för
järnet beräknade dragningskraften får icke överstiga 13 kilo pr 
kvadratmillimeter och trycket, för vilket den armerade betongen utsättes, skall 
motsvara säkerhetskoefficienten 7, d. v. s. högst 600 gram pr kvadratmillimeter.
Då den beräknade brytningskraften övergår en tiondel av trycket bör den
fullständigt absorberas av järnkärnan i cementen.                                .

Trots de fördelar man tillskriver betongen förefaller det som om 
konstruktörerna skulle vara ense om att giva väggarna en tjocklek 
motsvarande ungefär 6 gånger den för stålplåtar till samma ändamål. Sålunda
ersattes en 12 millimeters stålplåt av
en 72 millimeters betongvägg. Betongens medelvikt är 2 500 kilo pr
kubikmeter, medan järnets är 7 500 kilo, och cementskrovet kommer 
därför att väga dubbelt så mycket som stålskrovet vad väggarna beträffar.
Man kan dock göra en ansenlig besparing i vikt i de transversala stöden,
som bli mycket mindre för cement än för stål eller järn.

Det följer härav att ytterändarna av fartyget, som göras smalare för
att underlätta farten, komma att väga betydligt mer än den vattenmängd
de undantränga, då fartyget går i ballast. Skrovet kommer sålunda att i
båda ytterändarna påverkas av krafter, riktade uppifrån och nedåt, vilka
sträva att bryta av det på mitten. Man måste därför förstärka däcken i
ansenlig grad för att de skola kunna motstå dessa krafter. Problemets 
svårighet ökas ännu mer genomfen omständigheten att däckens hållfasthet
försvagas genom luckorna till lastrummen.

Trots dessa svårigheter har man dock byggt betongfartyg i olika länder, 
varvid det oftast varit flodbåtar och pråmar, som blivit framställda av det nya
materialet. I Sverge har speciellt Svenska Betongaktiebolaget arbetat
för att få igång stålbetongfartygsbyggnader. Denna firma kommer under
1918 att sjösätta fyra 1000 tons båtar, tre motorskonare av 600 tons d. W.
samt fem stycken läktare å 450 tons d. W. Samma firma har också 
utarbetat egna patent för byggande av stålbetongskrov.

I Amerika har man nyligen börjat bygga betongfartyg även för 
oceantrafik, och man har där sjösatt ett sådant på 5 000 ton.

Den svårighet vi nyss omnämnde beträffande tyngden i för och akter,
vilkas deplacement icke motsvarar deras egen vikt, var redan förut känd

<img>YTTERSIDAN AV SKROVET PÅ EN PRÅM AV ARMERAD BETONG
Varven där cementfartygen byggas äro mycket enkla och kräva icke den utrustning 
i fråga om mekaniska hjälpmedel som fordras för järnfartyg. Man använder sig av 
samma metod for att gjuta cementen som vid byggnader på land. </img>
från de moderna pansarbåtarna, där det grova artilleriet ar placerat i 
framskjutna torn, vägande tusentals ton.

Man har därför blivit tvungen att for dessa båtar bygga mycket långa
skrov med parallella väggar och smal och symmetrisk för och akter. Botten
är sammansatt av ett stort antal rum, påminnande om en cellbyggnad.

Genom att använda de härvid vunna resultaten liksom dem man fått fram av 
teoretiska och praktiska försök med fasta kroppar, som röras
nedsänkta i en vätska har Hennebique nyligen patenterat en båttyp med 
rationellt symmetrisk form, som ar fullkomligt ny både i avseende på 
struktur- och byggnadssätt. Figurerna på denna sida och följande visa i 
plangenomskärning den fullkomligt symmetriska formen på skrovet i förhållande till 
dess längd- och tväraxel, vilket avser att göra vattenmotståndet så
litet som möjligt vid fartygets horisontella framåtgående. Det har
nämligen genom mångfaldiga försök blivit fastslaget, att ett skrov i
form av en lång och smal rektangel som i båda ändarna avslutas
av en likbent triangel med mycket spetsig toppvinkel kräver mindre 
framdrivningskraft än någon annan form.

<img>TVÄRSNITT GENOM EN KANALPRÅM AV ARMERAD BETONG.

Ur hållfasthetssynpunkt skulle det Vara av intresse att framställa ett 
stenfartyg i ett enda stycke med sidor och tvärväggar som genom hela 
fartygets höjd vore vinkelräta mot varandra.

For att hindra fartyget att kantra och följaktligen bibehålla dess 
tyngdpunkt långt under skrovets mittpunkt då det är tomt måste man använda
material av olika täthet, i förhållandet l till 4, såsom ekträ och armerad
betong. Dessa bada element äro orubbligt förenade genom järnbultar. Dessa
fästas i träet med cement, som nedhälles flytande i det förut borrade
hålet. Cementen drives undan av bulten när den införes och sammantryckes mellan 
träet, som det tränger in i och stålet, som det omsluter; man uppnår på
detta sätt fullkomlig adhesion mellan de båda materialen,
samtidigt som man skyddar stålet i bulten. Denna ingår som en del i
massan och förenar träet orubbligt med betongen.

Som  figuren visar finns det mitt i båten en lång korridor, som löper
från ena ändan till den andra; övre randen av denna bildar en rullbana,
på vilken man kan förflytta en lossningskran, som tar varorna i 
lastrummet och lägger ned dem på kajen eller i magasinen. Därigenom 
göres båten oberoende av fasta lossningsanordningar på kajen, och man kan 
minska liggtiden i hamn till den minsta möjliga.

Drivkraften för ett sådant fartyg måste åstadkommas med så lätta 
maskiner som möjligt. I vardera ändan av skrovet finns en propeller med
två plana blad ställda i 40° vinkel, så att man utvinner största nyttiga
framdrivningskraft med minsta reaktionsmotstånd hos det undanträngda
vattnet.

Som synes har man vid byggningen

<img>PLAN GENOMSKÄRNING AV ETT FARTYG AV ARMERAD BETONG MED SYMMETRISK FORM
Detta fartyg som konstruerats av firman Hennebique är
byggt enligt cellprincipen för att erhålla ett stadigt skrov
som icke kan kantra på grund av att man samtidigt
använt cement och trä. Ytterändarna <i>A</i> och <i>B</i> äro fullt
symmetriska. Skrovet som har parallella väggar består
av en serie vattentäta rum <i>D, D, E, E</i>, mellan vilka
löper en korridor <i>C</i> vars övre kant tjänar som rullbana
för en lastningskran. </img>
<img>SCHEMA ÖVER DET INRE I ETT RATIONELLT SKROV
Väggarna <i>A A</i> äro fullkomligt vertikala och parallella
liksom innerväggarna <i>A A</i> vilka äro försedda med
luckorna <i>R R</i>. Fartygets tyngdpunkt <i>G</i> ligger även i
tomt tillstånd under fartygsbottens centrum <i>C</i>, vilket
gör skrovet fullt stabilt. </img>

av skrovet undvikit alla krökta ytor, så att det sammansättes uteslutande
av rektangulära element av ekträ och armerad betong. Detta byggnadssätt
förenklar i möjligaste mån verktygsutrustningen på varven, och det behövliga virket
kan till och med iningställas i skogen medels maskinsågar. Enkla gjutlådor med
parallella väggar räcka till för att gjuta betongsidorna i skrovet och man
slipper sålunda de höga kostnaderna för framställning av buktiga ytor,
som  alltid finnas på vanliga järnskrov.

En båt, som är 80,5 meter lång, 11,4 meter bred och 5,5 meter hög
kcräver 400 kubikmeter trä, vägande 400 ton (däri inbegripet spikar och
beslag), 150 kubikmeter armerad betong, vägande 375 ton och
142 ton utrustning (motorer, rullbana, kranar etc.) Skrovets totalvikt i tomt
tillstånd blir sålunda 917 ton och deplacementet, om djupgåendet är 3,25 meter,
1 917 ton, sålunda ett plus på l 000 ton disponibla för frakt. Låt oss tillägga att 
skrovets höjd över vattenlinjen icke är mer än 2,25 meter och att det därför icke
kommer att bli mycket synbart på sjön. Den under vattnet liggande delen är åter endast
3,25 meter i höjd, och ligger följaktligen ovanför torpedbanan. Om man vill
giva ett sådant fartyg en hastighet av 5 meter i sekunden d. v. s. 18
kilometer i timmen, räcker det med två motorer på 200 hästar. För att
komma upp i 10 meter behövs det fyra gånger så stor kraft d. v. s. l 000
hästar, vilket är litet i betraktande av den stora vikt som finnes 
disponibel för last, nämligen l 000 ton, medan motsvarande tal icke skulle
vara mer än 500 ton for en järnlastångare av exakt samma dimensioner.
En båt på  100 meter med samma höjd och bredd som den skulle väga
1 200 ton och deplacera 2 700  ton, vilket ger 1 500 ton disponibla
för frakt. Drivkraften behöver icke vara stort större för en båt
på 100 än för en på 80 meter, och man ser därav vilken besparing man
skulle kunna uppnå med detta system.

<img>VY AV DE ÖVER VARANDRA LIGGANDE DÄCKEN ENLIGT SYSTEMET HENNEBIQUE.

En  viktig anmärkning i redarnas intresse är att eldsvådor som förekomma så 
ofta på järn- och träfartyg här bli mycket mindre. Lågorna som
bildas i lastrummet göra plåtarna glödande och förändra deras form. 
Värmen inverkar däremot icke på betongens hållfasthet, och försäkringspremierna
för lasten kunna sålunda sänkas.

Luckor, som uppkomma mot kaj eller grund kunna lätt repareras på ett 
cementfartyg genom att fyllas med cement.

Som resumé kan man våga det antagandet, att cementens användning i
skeppsbyggeriet icke kommer att försvinna med de nuvarande förhållandena, som en del
specialister tro. Man har tvärtom anledning hoppas att cementfabrikanterna skola  
finna medel att öka motståndskraften hos sina produkter liksom  metallurgerna 
lyckats fördubbla stålets hållfasthet. Då ett sådant resultat blivit uppnått komma
cementskroven att bli nästan lika lätta som sådana av stålplåt och den nya 
byggnadsmetodens framgång skall vara fullständig. </chapter>

och Livet.
<chapter name="VERKAR KOLSYRAN GYNNSAMT PÅ VÄXTERNAS UTVECKLING?">

Växterna behöva för sitt uppehälle tio kemiska element som de taga ur
luften och jorden. Av dessa äro syre och kol, vilka växten absorberar genom
bladen i form av kolsyra, de viktigaste, ty de bilda grundvalen for dess 
organiska substans. Kolsyran är sålunda ett livselement för växten, och det
vore intressant att se om en rikligare tillförsel av kolsyra skulle inverka
gynnsamt på dess utveckling.

I normal luft finns det blott 0,03 % kolsyra, d. v. s. en kubikmeter luft
innehåller 300 kubikcentimeter. Om man beräknar hur mycket kol som
ingår i denna mängd kolsyra finner man 0,160 gram. Nu innehåller ett
träd av 2 500 kg torrvikt cirka l 250 kg kol. För att utvinna hela denna
kolmängd måste trädet sålunda draga ut kolsyran ur cirka sex millioner
kubikmeter luft. Skulle man då icke kunna hjälpa växten genom att 
tillföra den kolsyra i rikligare mängd? Försök i den vägen ha gjorts av en
trädgårdsmästare W. Berköwski; han utgick från den tanken att om 
gödsling av jorden kan ha ett så gynnsamt inflytande på växterna där jorden är
mager, så borde gödsling av luften d. v. s. tillförsel av kolsyra inverka
på samma fördelaktiga sätt.

Han gjorde jämförande försök med växter som voro inneslutna i 
glaslådor, varigenom största möjliga belysning åstadkoms. I en låda infördes
ett extra tillskott av kolsyra, i den andra fanns blott vanlig luft. Som
kolsyrekälla användes en vanlig i handeln förekommande ståltub med
flytande kolsyra. För att släppa in kolsyran i apparaten, vilket icke kunde
ske direkt genom ett rör, använde han sig av följande anordning. Från
behållaren ledde en kautschukslang genom glaslådans botten till en 
behållare som rymde exakt 2 liter. Behållaren var nedtill försedd med en
lucka som kunde öppnas med ett snöre och upptill fanns ett ljus, vars
veke just befann sig i nivå med behållarens kant. Nedanför behållaren
fanns en propeller som kunde försättas i hastig rotation. Själva lådan
rymmer en kubikmeter luft, och om man till denna vill sätta 2 liter 
kolsyra sa stänger man luckan på behållaren, tänder ljuset och sluter dörren
till glaslådan. Därpå öppnar man ventilen till kolsyratuben en smula så
att behållaren fylles med kolsyra på 10 à 15 sekunder. Att behållaren
blivit full synes därav att ljuset slocknar. Därpå sättes propellern i gång
och luckan öppnas genom att man drar i snöret; kolsyran blandas nu 
intimt med luften. Kolsyra tillfördes två gånger om dagen, och de båda
lådorna fingo stå under för övrigt exakt likartade betingelser såväl i 
avseende på belysning som temperatur. Till försöken användes växter som
voro lika kraftiga, och jorden var omsorgsfullt blandad och avvägd. Den
innehöll närsalter och vattnades tid efter annan med en närsalthaltig 
vattenlösning. Den enda olägenheten var att växterna i den icke 
behandlade lådan voro avstängda från luftens kolsyra så länge lådan var sluten.

Resultatet av försöken var att de växter (bönor) som utsattes för kolsyra
blevo svagare än de som växte i normal luft. Den 24 mars sattes 
bönorna och den 19 april blommade sju bönor i den icke behandlade lådan.
Följande dag blommade nio i den som blivit behandlad med kolsyra. 
Tydligen hade dessa fått för mycket kolsyra. Om kolsyremängden 
minskades till en liter om dagen blevo de bättre, men aldrig vare sig 
kraftigare eller vackrare än de andra. Berkowski drar av sina försök den
slutsatsen att kolsyra i större mängd icke verkar välgörande på växterna
utan att den snarare såsom ett gift försvagar dem. 
</chapter>
<chapter name="SPRÄNGÄMNENAS VERKNINGAR">

Av HUDSON MAXIM

UPPFINNARE AV MAXIMIT OCH STABILIT

SPRÄNGÄMNENAS natur och verkningar ha blivit alltför väl beskrivna
i denna tidskrift för att jag på nytt skulle uppehålla mina läsare med
saker, som de redan  känna till lika bra som jag. Ett sprängämne är en
kombination av ett brännbart och ett syreavgivande ämne. Följaktligen 
innehåller sprängämnet i sig självt det för dess förbränning nödvändiga syret och
kan sålunda brinna i ett slutet rum, fullkomligt avstängt från luften.

Det finns i huvudsak två olika slags sprängämnen, nämligen brisanta
sprängämnen och bomullskrut.

Ett brisant sprängämne fortäres nästan ögonblickligen av vad man
kallar en detonationsvåg. Man säger därför att det detonerar. Bomullskrut
brinner däremot i successiva lager från ytan och inåt, och hur hastig 
förbränningen än blir, är den dock oändligt mycket långsammare än när ett 
brisant sprängämne detonerar.

Ett krut ger rök när icke alla dess förbränningsprodukter äro gaser. Endast
44 % av svartkrutets förbränningsprodukter äro gasformiga: resten är
fasta, oförbrända kroppar som bilda röken. Det rökfria bomullskrutet ger
däremot nästan enbart gasformiga förbränningsprodukter.

Det rökfria krut som användes i Förenta Staterna erhålles genom att
upplösa nitrocellulosa i en blandning av eter och alkohol, varvid den 
använda mängden lösningsmedel just skall räcka till för att gelatinera
nitrocellulosan, vilken därefter bearbetas till stänger. Stängerna skäras
i lika långa stycken, ungefär tre gånger sa långa som tjocka. Formapparaten
som författaren uppfunnit ar konstruerad sa att när krutdegen drives
fram genom apparaten får varje stång sju hål i längdriktningen, ett i mitten
och de sex övriga lika fördelade däromkring. Krutstyckena likna 
ganska mycket de i handeln förekommande kanalljusen.

<img>DET RÖKFRIA AMERIKANSKA KRUTET AV REN NITROCELLULOSA
Krutet användes i form av små cylindrar genomborrade med sju hål i längdriktningen. </img>
När det på detta sätt behandlade bomullskrutet brännes i en kanon 
antändes samtidigt dess yttre och inre yta av en tändsats. Förbränningen
i det inre förstorar mer och mer hålens diameter ända tills biten i sin helhet
brunnit upp. Man förstår att avsikten med hålen är att göra förbränningen
jämnare och hastigare. Genom denna form på krutet bibehåller man bättre
trycket konstant bakom projektilen under dess färd genom kanonröret,
och man kan ladda med starkare krutsorter vilka åstadkomma proportionellt svagare tryck.
Det skulle i själva verket vara omöjligt att i grova kanoner använda ett
rökfritt rent nitrocellulosakrut om stängerna icke vore genomborrade.

När man avfyrar en kanon av grov kaliber åtgår det en femtiondels eller sextiondels 
sekund mellan krutladdningens fullständiga antändning och det ögonblick projektilen
lämnar mynningen. På denna tid hinna krutstängerna förbrinna till 1,6 meters längd.
Följaktligen är förbränningshastigheten eller om man så vill 
explosionshastigheten för det rökfria krutet i en kanon omkring 102 millimeter i 
sekunden; genom noggranna försök har man räknat ut att detonationshastigheten 
för dynamit uppgår till ungefär 140 meter i sekunden. Om man jämför dessa hastigheter 
med varandra finner man att de förhålla sig som 1/64 000.

Eftersom den tid, som går åt för att en projektil till en 30,5 centimeters
kanon skall passera kanonröret, blott uppgår till omkring en sextiondels
sekund, skulle sextio sådana jättekanoner placerade bredvid varandra
kunna avfyras elektriskt den ena efter den andra på så kort tid som en
klocka låter höra sitt ticktack. Vår föreställning om tidsförloppet är blott
relativ. Vi se att hur hastig krutets förbränning i en kanon än kan te sig
för våra sinnen, är den dock i själva verket ytterligt långsam i jämförelse
med de brisanta sprängämnenas detonationshastighet. Och fast detonationsvågen är 
så ytterligt hastig är den dock fyra gånger långsammare än jorden på
dess bana genom rymden.

<img>JORDENS OCH SOLENS LÄGE I FÖRHÅLLANDE
TILL EXPLOSIONSVÅGEN FRÅN DEN TÄNKTA BOMBEN
Då bomben, som är placerad bakom jorden,
exploderar har jorden som rör sig med en
fyra gånger större hastighet an explosions vågen,
passerat sträckan AB. Om vidare den mellanliggande rymden 
liksom även solen plötsligt
förvandlades till dynamit, skulle jorden 
fortsätta sin bana ännu under nio månader, ty
så lång tid skulle det gå åt innan vågen från
explosionen nådde fram till solen och bragte
henne att explodera. </img>

Om någon av de jättar, som Jupiter slog med blixten, kunde få låna av
de dödliga de åskor som gudarna helt visst hade avundats människorna och sedan i
ondskefullt uppsåt att förstöra världen placerade en dynamitbomb av
samma storlek som jorden just bakom vårt klot, skulle denna behöva
en halvtimme för att explodera; det skulle med andra ord åtgå trettio 
minuter för explosionsvågen att gå de 12 750 kilometer som utgöra 
jordens medeldiameter och som också är bombens diameter. Då jordens 
hastighet som vi nyss sade är fyra gånger större an explosionsvågens, skulle var
jord hinna ungefär 51 000 kilometer innan den oerhörda bomben exploderade med 
fruktansvärt dån.

Eftersom denna explosion äger rum i tomma rymden finns intet skäl för
att de åt alla håll utslungade bitarna skulle stanna när de icke ha något
motstånd att övervinna. Om det emellertid skulle hända att några av dem
inkomme i vår planets bana tillräckligt nära jorden för att attraheras av henne,
skulle de upphettas vid den hastiga färden genom luften, råka i glödning
och falla till marken alldeles som meteoriter.

Om rymden mellan planeterna förvandlades i en lika ovägbar kropp
som etern men lika explosiv som dynamit och denna kropp 
antändes och exploderade vid bombens explosion, skulle jorden
dock fortsätta sin bana under 270 dagar, d. v. s. nio månader, ty
så lång tid skulle åtgå innan en sådan våg från vilken punkt som
helst på banan nådde fram till solen. Om vi nu vidare antaga att
solen själv förvandlats till ett brisant sprängämne som 
detonerar när vägen når fram till det, så skulle solen behöva två och
en halv dag för att explodera fullständigt.

<img>OM NÅGON AV SAGANS JÄTTAR SKULLE VILJA
SPRÄNGA SÖNDER JORDEN MED EN BOMR LIKA STOR SOM VÅR PLANET . . .
. . .   "så skulle det åtgå trettio minuter för 
explosionsvågen att passera de 12 750 kilometer som
utgöra jordens medeldiameter." </img>

Man vet att den kraft, som utvecklas av ett brisant sprängämne uteslutande beror
på explosionsgasernas tryck. Man har beräknat att den största kraft som
skulle kunna utvecklas av det starkaste sprängämne, d. v. s. det största tryck
man skulle kunna åstadkomma är omkring 35 000 kg per kvadratcentimeter.

Om det vore möjligt att med en projektil nå den stjärna som ligger
jorden närmast, Alfa i Centauren, skulle det åtgå ungefär tre och ett
halvt år för att blixten vid skottlossningen skulle nå fram till stjärnan om
ljuset antages gå med en hastighet av 300 000 kilometer i sekunden. Om
ljudet kunde gå fram genom etern, skulle dundret från skottet icke nå
fram förrän 3 400 000 år därefter. Projektilen själv som går dubbelt så fort
som ljudet skulle nå sitt mål efter l 540 000 år, om man antar, vilket
naturligtvis, är omöjligt, att den hela tiden bevarade sin ursprungliga hastighet.

Då en 30,5 centimeters kanon avfyras har projektilen, som väger omkring
455 kg, i det ögonblick den lämnar kanonen en energi som man kan 
uppskatta till 50 000 fot-ton, d. v. s. en energi motsvarande den kraft
som utvecklas när en tyngd på 50 000 ton faller från l fots höjd
(30 centimeter). Denna kraft skulle sålunda räcka till för att lyfta
två pansarbåtar på 25 000 ton vardera 30 centimeter över vattnet.

Om projektilen stötte emot en pansarplåt som vore för hård och för tjock
för att låta genomborra sig, skulle den när den krossades mot plåten utveckla
tillräckligt med värme för att smälta 340 kg gjutjärn.

Allmänheten gör sig mycket oriktiga föreställningar om sprängämnens 
verkningar. Den vanligaste är att man tänker sig kraften riktad uppifrån och
nedåt, sa att om en bomb exploderar 
på marken kommer den att utöva sin största verkan ned i jorden. Detta 
misstag beror på att man ser ett hål i marken som enda spår av 
explosionen. Men detonationens verkningar sträcka sig lika mycket nedifrån och
uppåt. Då en bomb detonerar förvandlas den praktiskt taget till en
bomb av gaser och tändande ångor av mycket hög temperatur.

Om dessa gaser äro instängda söka de spränga behållaren som innesluter
dem. Då en stor stålprojektil är laddad med ett kraftigt sprängämne, till 
exempel pikrinsyra, och får explodera, springa väggarna icke blott sönder
utan de vridas ihop och slitas i stycken: verkan är så kraftig att metallens inre
yta sammantryckes och pressas mot den yttre metallen. Av dessa 
verkningar kan man lätt konstatera om projektilen varit laddad med ett brisant
sprängämne eller ett långsamt och progressivt.

En annan missuppfattning, som det varit ytterst svårt att rycka upp med
roten (ty den har segare liv an hydran med de sju huvudena) är att om man
släpper ned till exempel 200 eller 250 kg dynamit på ett krigsfartyg eller en
fästning, så måste målet fullständigt förintas genom explosionen, och om
några bomber av samma storlek kastas ned på en stad från luften skulle
det räcka till att för att till största delen lägga staden i aska.

När man först började använda styrbara ballonger och aeroplan var
man allmänt övertygad om att luftbomberna skulle bli det mest 
förödande krigsredskapet. Man profeterade att om krig utbröte mellan 
Tyskland och Frankrike eller Tyskland och England skulle Paris eller London
snart vara lagda i ruiner av zeppelinarnas bomber.

Åtskilliga år innan världskriget bröt ut förutsade jag att bomberna från
zeppelinarna icke skulle kunna åstadkomma några avsevärda skador. 
Händelserna ha givit mig rätt. Jag påpekade särskilt, att om hundra 
Zeppelinare komme in över London varje dag under ett års tid och varje gång
lyckades förstöra två byggnader var, så skulle all den förstörelse som
resulterade av dessa dagliga raider, hålla jämna steg med stadens 
utveckling, ty i London bygges 60 000 nya hus pr år.
Då en viss kvantitet sprängämne bringas att detonera mot en hård kropp
vilken som helst, förutsatt att den är placerad i fria luften, taga de 
utvecklade gaserna så att säga sats från denna kropp och utbreda sig i den
riktning där de möta minsta motstånd, dock icke utan att samtidigt förorsaka
den hårda kroppen mer eller mindre svåra skador. Detta är orsaken till
att stora explosioner icke åstadkomma större skador än de göra. För att
nämna ett exempel vill jag påminna om en katastrof, som inträffade den
30 juli 1916 i New Yorks hamn; ett stort förråd shrapnells och annan
ammunition exploderade; bitarna föllo ned över vattnet, dockorna och 
fartygen som ett verkligt järnregn. Men dock dödades endast ett obetydligt
antal männskor, och de materiella skadorna på byggnaderna i 
Jersey-City, Manhattan och Brooklyn voro förvånansvärt små, om man bortser från
krossade rutor.

Hur kan det komma sig att grunden och väggarna i husen icke taga
skada fast rutorna krossas på så stora avstånd? Förklaringen är mycket
enkel: då en stor mängd brisant sprängämne exploderar utgår en 
komprimerad luftvåg i alla riktningar från explosionsplatsen. Man skulle kunna
säga att det ar en oerhört kraftig ljudvåg, som går fram exakt med ljudets
hastighet, 340 meter i sekunden. Byggnader, som ligga så nära 
explosionsplatsen att de träffas av själva explosionsgaserna eller det luftlager
som ligger i omedelbar kontakt med dessa, bli naturligtvis förstörda som
om de träffats av en projektil, men detta område är så begränsat att på
över 400 à 500 meters avstånd från explosionshärden kan det icke längre
bli några större materiella skador.

Ljudvågen utbreder sig dock över en radie av flera kilometer, och den
<img>BATTERI AV SEXTIO GROVA KANONER SOM GIVA ELD I FÖLJD
Den tid som åtgår for projektilen i en 305 millimeters kanon att genomlöpa kanonröret 
uppgår blott till en sextiondels sekund. Sextio sådana kanoner skulle sålunda kunna 
placeras sida vid sida och avfyras elektriskt den ena efter den andra på samma tid 
som en klocka låterhöra sitt ticktack. </img>

skakning som uppstår i luften är tillräcklig for att förstöra bräckliga 
föremål såsom glas. Detta är förklaringen till att den nyss nämnda explosionen
åstadkom skador för omkring 1 miljon dollars i förstörda rutor och glas endast
i staden New York.

Det rökfria bomullskrutet är blott en modifierad form av brisant 
sprängämne; det är dynamiten fängslad och tämjd av kemisten för att brinna utan
att detonera, så att hela dess oerhörda kraft skall kunna användas för att
driva ut den dödsbringande projektilen ur kanonen.

Det är nu de stora granaterna som fyllda med brisanta sprängämnen röja
väg för arméerna, under det minor och torpeder göra haven mer osäkra
än den mäktige Neptuns alla stormar. Människan, som alltid faller offer för
sitt olycksöde, har ständigt fått se sina nyttigaste uppfinningar förvandlade
till mordredskap.

Men sprängämnena ha dock rätt till vår erkänsla. De äro för ingenjören,
vad hackan och spaden äro för arbetaren. Med detta magiska verktyg tar
han bort klipporna, fyller igen dalarna, genomborrar bergen med tunnlar, leder
fram kanaler och gräver ut gruvorna. Industriens framsteg ackompanjeras
numera av bergborrens brummande och ekot av dynamitexplosionerna.
Därför förtjänar dynamiten att placeras bredvid ångan och elektriciteten såsom
medhjälpare åt dessa två stora arkitekter som uppbygga den moderna världen.
</chapter>
<chapter name="EN NY METOD ATT FILMA BLODKROPPARNAS RÖRELSER">

Utan uppehåll gör ljusbilden på filmbandet vetenskapen nya tjänster
och hjälper till att klarlägga fenomen som endast ofullkomligt avslöjas på
den stillastående fotografien. En tysk professor Adolf Basler har 
utexperimenterat en metod att undersöka blodkropparnas gång genom hårkärlen i
en levande varelse och inregistrera deras hastighet på filmremsan. Då
det är dessa kroppar som tillföra den levande varelsen den näring 
vävnaderna behöva för att icke dö, är det av största intresse att kunna iakttaga
deras arbete.

När man i mikroskopet vill iakttaga blodets gång genom ett kapillärnät
brukar man vanligen betrakta någon genomskinlig del, i vilken man med
genomfallande ljus kan se blodet strömma eller också tar man ut en del
därav från djuret for att lägga det på mikroskopplattan och belysa det 
underifrån. Därvid söker man sa vitt möjligt hindra att ådrorna som 
sammanbinda det uttagna stycket med cirkulationen i dess helhet bli skadade,
något som emellertid sällan lyckas, och man kan därför icke få någon
god bild av blodströmningen i normalt tillstånd. (Svårigheten ligger i
belysningsanordningen och professor Basler har nu uppfunnit ett nytt sätt
att belysa, som gör att man icke behöver taga ut blodkärlen ur deras
naturliga läge.

Om man har en glasstav som är tjockare i ena änden och avsmalnar
mot den andra, och som i den smala ändan ar snett avskuren, kan man få
ljusstrålarna att följa stavens form. Om sålunda glas$taven belyses i 
tjockändan kommer ljuset på grund av totalreflexion mot väggarna att följa
staven till den andra ändan och då denna är skuren på lämpligt sätt kastas
det därifrån uppåt. Staven blir sålunda en "ljusledare". Förutsatt naturligtvis
att den icke gör några alltför tvära vinklar eller for många krökningar.
Om man nu vill undersöka blodomloppet i ett djur, t. ex. i njuren
på en groda, så blottlägges njuren sedan man narkotiserat djuret, och
ljusledaren införes med sin smala ände under njuren. Därpå placeras djuret i
passande ställning under mikroskopet och ljusledaren belyses. Ljuset passerar
då in och kastas genom den smala, snedskurna anden upp genom njuren
till mikroskopet, och man kan iakttaga blodets gång i de oskadade kärlen.

Om man nu vill bestämma blodets hastighet i kapillärerna inriktar man
mikroskopet så att man får en reell bild av vävnaderna cirka 15 centimeter
ovanför okularet. Där bilden faller insattes filmen, som är upprullad på
en trumma och rör sig med regelbunden hastighet vinkelrätt mot 
blodströmmens gång. Man ser då blodkropparna röra sig som punkter i
ådern, och om man sätter filmen i gång avteckna de sig på denna som
raka streck, vilka bli så mycket mera lutande ju långsammare blodströmmen
är. Känner man förstoringen i mikroskopet kan man lätt beräkna 
strömmens hastighet. Och man kan också konstatera hur blodströmmen under
olika förhållanden växlar i hastighet. Ett villkor för att bilderna skola bli
lyckade är att omgivningen till den ifrågavarande kapillären avbländas och
att trumman med filmen rör sig med konstant hastighet, vilket kan 
åstadkommas genom ett urverk. För att avblända kapillären måste man insätta
en smal spaltöppning mellan filmen och mikroskopet och sörja för att
blodkärlet avbildas genom spaltöppningen, vilket naturligtvis blott kan
ske om blodkärlet ar fullkomligt rätlinjigt. Det ar därför mest lämpligt
att anställa dessa försök med sådana delar, där samtliga blodkärl liksom
också muskelvävnaderna utmärka sig för sitt raka förlopp.
</chapter>
<chapter name="ZINKEN, EN KRIGETS METALL">

Av F. DE LESTRAC

ETER järn och koppar är zinken jämte bly, nickel och aluminium
en av de viktigaste metallerna i kriget.

Zinkens stora användbarhet beror huvudsakligen på dess 
oföränderlighet i luften och dess stora smidighet, som gör att man kan valsa
ut den till tunna plåtar. Vidare ger den i blandning med andra metaller
en mängd legeringar, av vilka den viktigaste ar mässing, som användes
till kokkärl, rörkranar, armatur etc. samt till framställning av vapen och 
fysiska instrument. Aluminiummässing med zink som grundmetall utmärker
sig för sin stora elasticitet. Sedan långt tillbaka har det varit vanligt
inom industrien att på galvanisk väg överdraga järnplåt och järntråd med
ett tunt zinklager för att skydda järnet mot luftens inverkan och göra
föremålen mera varaktiga. Mässing och nysilver användes till gevärskulor
och den råa zinken lämnar guldsmederna vitmetallen, deltametallen och
andra metaller, som användas till billiga skedar, gafflar och husgeråd.

En av de viktigaste användningar mässing fått i kriget är till 
patronhylsor, vartill fordras en utomordentligt ren och smidig produkt, som 
framställes enligt en särskild metallurgisk process.

Zinkplåt kan användas som 

<img>ROTERANDE BORD FÖR VASKNING AV BLÄNDE
Zinkbländet är ofta blandat med blymineral. Dessa bord, som rotera med stor 
hastighet, tjäna till att skilja blymalmen från zinkmalmen. </img>
 takbeläggning i stället för tegel och skiffer, ty den är lätt och hållbar och motstår
bra atmosfäriliernas inverkan. Man använder också zinkplåt i ångpannor
för att hindra beläggningar. I klichéanstalterna framställas klichéerna för
bildtryck mestadels av zinkplåt. Vidare användes den för satinering av
papper och som beståndsdel i en mängd elektriska element av olika typ.

Trots att zinken har så stor användning och ar livligt efterfrågad sträcker
sig dess metallurgi knappast längre tillbaka än till början av 1800-talet
vid den tid då Abbé Daniel Dony efter långa och dyrbara försök lyckades
finna en metod att reducera zinkoxid. Hans förfarande att förtäta den
reducerade metallens ångor gjorde det möjligt att till billigt pris framställa
en zink, som var tillräckligt smidig för att kunna utvalsas till plåt.

Zinken förekommer i naturen huvudsakligen i två former: bländet, som
är en svavelförening, och galmejan, som ar ett zinkkarbonat.

Zinkbländet innehåller teoretiskt 70 % zink, under det de beräknade
mängderna zink i galmeja och smithsonit uppgår till 52 och 53 %.

Som galmejamineralen vanligen ligga i jordytan ha de företrädesvis blivit
bearbetade under gångna tider. Det ar också lättare att behandla 
karbonaten än bländet, vilket ofta är blandat med bly, som verkar skadligt vid
framställningen av zinkvitt.

Dessa zinkmineral förekomma i allmänhet icke som sammanhängande
gångar utan i form av isolerade sammangyttringar. Sökandet efter dessa
sker på måfå, ty de ligga ofta långt från varandra inom ett och samma
gruvdistrikt.

Galmejan, som låg i själva jordytan och i begränsade lager, är för
närvarande nästan slut. Dock har man återupptagit driften i en del 
nedlagda gruvor på grund av den rådande stora efterfrågan på zink. Silikaten
expedieras obearbetade under det man bränner karbonaten vid gruvan för
att minska deras vikt med 25 à 30 % för transporten och för att undvika
utveckling av kolsyra, som skulle avkyla apparaterna vid destilleringen.

Bländet har den olägenheten att det först måste underkastas en 
omsorgsfull rostning, varigenom man söker överföra dess zink till oxid. 
Svavlet, som frigöres vid processen, användes till framställning av 
svavelsyra. Det rostade bländet innehåller högst en procent svavel. Det
sändes obearbetat från gruvan, ty den besparing man skulle uppnå 
genom att taga bort svavlet, som uppgår till 10 %, kompenseras icke av
kostnaderna för bränslet till rostningen, vilket uppgår till cirka 25 %.

I allmänhet äro zinksulfiderna i naturen blandade med sulfider av bly,
järn och koppar, ett förhållande som åsamkar metallurgerna stora 
svårigheter. De flesta metoder, som utarbetats inom detta område ha till
mål att på ett ekonomiskt satt behandla de komplexa mineralen så man
skall utvinna samtliga de ingående metallerna i rent tillstånd.

Kriget har stegrat priset på alla metaller men zinken har fått 
vidkännas den största ökningen. År 1913 uppgick världsproduktionen av zink
till nära en million ton, varav en tredjedel kom från Förenta Staterna och
resten från europeiska gruvor. Tyskland producerade 280 000 ton och 
Belgien 200 000 ton medan den franska produktionen blott uppgick till 70 000
och den engelska till 60 000. De amerikanska hyttorna lämnade 355 000
ton 1914, 490 000 ton 1915 och 700 000 ton 1916 och visa tendens att driva
upp produktionen ytterligare.

När kriget bröt ut såldes zinken för cirka 380 kronor tonnet. Priset
steg sedan med jämna språng till omkring 2 000 kronor. Sedan har man
noterat höjningar och sänkningar, men medelkursen är nu omkring l 500 
kronor mot cirka 400 1914.

De allierade länderna, som göra av med stora kvantiteter zink ha måst
skaffa sig ersättning for sin forna import från centralmakterna. Australien
med dess berömda fyndorter på 
Broken Hill, Tasmanien, Nya Zeeland, Canada, Indien, Egypten och 
Sydafrika leverera nu till de engelska hyttorna i Wales.

De franska gruvorna inom landet äro numera föga givande, men 
kolonierna, framför allt Algeriet, Tonkin och Tunis ha år 1912 drivit upp
Frankrikes produktion till 200 000 ton malm.

I Grekland finnas de ryktbara gruvorna vid Laurium, där zinken är blandad
med bly. Dessa gruvor ha varit kända sedan den äldsta forntiden.

Tyskland, vars förnämsta fyndorter ligga i Schlesien och Rhenprovinsen,
exploaterar ock- så Corinthia- och Styriagruvorna i Österrike-Ungern samt de
belgiska gruvorna, vilka numera äro nästan uttömda liksom de bulgariska.

Tyskland lider icke brist på zink tack vare dess egna fyndigheter; därför
har det också delvis kunnat fylla bristen på koppar, särskilt för alla 
elektriska ändamål.

Japan har börjat intaga en plats bland zinkproducenterna, och 
Ryssland äger i Sibirien stora bländeförekomster, belägna invid transsibiriska
järnvägen, särskilt i närheten av Semipalatinsk.

Förenta Staterna dominera zinkmarknaden med en årsproduktion på
700 000 ton härstammande framför allt från Missouriområdet, som innesluter
förekomsterna i Japlin, Kansas, Oklahoma och Montana, där Buttedistriktet
är beläget, ett av Staternas största gruv- och bergverkscentrum.

<img>TVÄRGENOMSKÄRNING AV EN TYSK ZINKUGN
Man ser de dubbla raderna av retorter <i>R</i> med deras
förlag <i>N</i> ordnade i tre rader över varandra längs ugnens längsaxel. </img>

Zinkmalmagenterna sälja blände och galmeja och framför allt rostad malm,
som kallas "spelters", vars pris, som undergått stora fluktuationer, stigit från
495 kronor tonnet i januari 1915 till 2 121 kronor i juni samma år för att
i november sjunka till 972 kronor; en ny hausse har fort upp priset till
l 750 kronor.

Före kriget bestämde zinkproducenternas association priset på spelter
i proportion till produktionens betydelse och mängder lagrad metall. Nu ha 
dessa överenskommelser, som inneslöto tyska och österrikiska producenter 
annulerats.

För att utdraga zinkmetallen ur dess malmer förvandlar man dessa till oxid
genom bränning (galmeja) eller rostning (blände) och reducerar därpå 
oxiden med kol.

Reduktionen börjar vid en temperatur som ligger ovan metallens kokpunkt så att
zinken uppsamlas i form av ångor som måste kondenseras, vilket utgör den
största svårigheten i denna ömtåliga metallurgi.

Oxidens förvandling till ånga sker alltid i slutna behållare av små 
dimensioner - mufflar eller retorter. Man raffinerar sedermera den råa
zinken för att erhålla en produkt, som kan valsas och ingå i legeringar
av fullt bestämd sammansättning, såsom mässing for patronhylsor.

Bländet och galmejan, som utvinnes ur gruvorna måste innan det
rostas eller brännes i ugnarna undergå en uppdelning efter storlek och 
täthet, varigenom man söker göra malmen som skall behandlas rikare på
zink.

<img>DET INRE AV EN ZINKUGN I DE STORA IOLA VERKEN I KANSAS.

Denna mekaniska preparering av malmen sker i vaskerier, som 
innehålla en serie plana eller cylindriska galler, perforerade trummor, som äro
försatta i kontinuerlig roterande rörelse, rektangulära eller cirkulära, lätt
koniska bord som skaka. Under passagen genom tvättanstalten krossas
malmen för hand eller i särskilda krossar och nedröres sedan i såll med
rinnande vatten, vilka med sitt innehåll utsättas för stötar, som stundtals
äro mycket kraftiga och omväxlande gå i ena eller andra riktningen.

Ingenting får gå förlorat i tvättningen, ty alla småbitar och till och
med slammet, som blir kvar vid krossningen anrikas i stötlådorna eller på
runda bord för att slutligen förenas med de anrikade produkterna från
de övriga apparaterna.

De stora verken som uppsattes i Nya Sydwales av de australiska 
zinkproducenternas association under engelska regeringens kontroll för behandling
av malmen från Broken Hill innehålla fulländade koncentrationsapparater av systemet 
Elmore. Metoden består i att uppslamma den först krossade malmen i vatten
och sätta olja till vätskan. Malmen föres då bort med vattnet
medan gångarten sjunker till botten. Bland apparater för stordrift,
som användas i de moderna vaskerierna kunna vi nämna 
Dallemagnes bord, vilka utföra halvcirkelformiga svängningar med en
hastighet av 600 till l 800 varv i minuten. Malmen ordnas upp i
rännorna på bordet lika noggrant som om den passerat ett filtrersåll.

Galmejans bränning försiggår lätt genom att malmen i stycken
lägges in i ugnar, som likna kalkugnarna; rostningen av bländet
erbjuder däremot stora svårigheter.

Om bländet rostas i stycken kvarhåller det en ganska stor
mängd svavel, som växlar mellan 8 och 9 %. Man måste därför 
behandla den pulvriserade malmen i muffelugnar, som upphettas med
gaser, och man stegrar upphettningen mot slutet för att sönderdela
zinksulfatet, som bildats under förloppet av denna operation.

De flesta europeiska hyttor rosta bländet i tornugnar med över 
varandra liggande mufflar enligt Hasenclevers metod. Delplaces, i Namur,
moderna ugn är en plattugn med eldstad; den har den tredubbla fördelen
att gaserna icke komma i kontakt med malmen, att värmen tillgodogöres
fullständigt och att man kan använda smått bränsle.

I Amerika användes mycket rostningsugnar med mekanisk beskickning
och uttagning av malmen samt ingenjör Bruckners roterande ugn.

Zinkoxidens reduktion till metallisk zink sker som vi sagt antingen i 
mufflar såsom i Schlesien eller i cirkulära eller elliptiska deglar såsom i de 
belgiska och rhenska verken.

Varje degel eller muffel slutar med en kondensationsapparat, som ser ut
som en låda i de schlesiska och rhenska verken och som ett koniskt rör
i den belgiska driften. Slutligen finns vid ändan av varje förlag
en konisk huv av plåt, som uppsamlar vad som icke stannar
kvar i förlaget.

Zinkens metallurgi får sin säregna karaktär genom att 
slaggen är fullkomligt osmältbar i motsats till vad fallet är i de
flesta andra metallurgiska processer.

Ur konstruktionssynpunkt kan man skilja mellan tre olika system
för zinkugnar, nämligen den schlesiska, den belgiska och den 
rhenska. De förra innehålla en till tre rader mufflar eller elliptiska deglar
med prismatiska förlag. Den belgiska ugnen innehåller fyra till sju
rader runda eller elliptiska deglar, avslutade i koniska rör, som tjäna
som kondensatorer. Slutligen skilja sig de rhenska apparaterna från de
sistnämnda genom att förlagen ha form av stövlar samt genom
det mindre antalet rader av deglar, som i allmänhet växlar mellan
tre och fyra.

Ugnarna äro varandra också ganska olika i fråga om 
reduktionsapparaternas uppvärmning. I Amerika
använder man som bränsle antingen kol eller naturlig gas, som strömmar
fram ur marken, särskilt i Pennsylvania (Pittsburgstrakten) och staten
Kansas.

I Auby innehålla de belgiska dubbelugnarna fem rader om 40 retorter
på 30 liter. De rhenska ugnarna i Noyelle Godoult och Montagne du
Nord innehöllo vardera 240 deglar på 60 liter ordnade i tre rader.

De amerikanska Iola verken (Kansas) tillhörande United Zinc and 
Chemical Co samt Harpeverken (Kansas) som ägas av Learryon Zinc Co 
arbeta med flera grupper om åtta ugnar, innehållande var och en 288 
retorter- Dessa verk, som äga respektive 9 216 och 9 600 retorter, kunna
producera 90 till 100 ton metallisk zink pr dag. Temperaturen i ugnarna
uppgår till i det närmaste 1 500° C. 

<img>UGNSHALLEN I EN ZINKHYTTA I VALENTIN COCQ I BELGIEN.


Deglarna framställas i hyttorna och skickligheten hos de verkstäder, som
skola utföra detta viktiga arbete, är en av de förnämsta faktorerna för 
zinkindustriens framgång. Man har speciella hydrauliska pressar för att 
mekaniskt forma deglarna, vilka till följd av att de utsättas för så hög 
temperatur snart gå sönder. I en del hyttor beräknar man åtgången på deglar och
förlag till 5 á 5,50 kronor pr hundra kilo framställd zink.

Den råa zinken som kommer ur deglarna måste renas genom ett 
flertal delvis ganska ömtåliga procedurer, såsom destillation, elektrolys eller 
filtrering av ångorna.

Man erhåller därigenom en renare zink än med det gamla 
smältningsförfarandet, som bestod i att smälta den råa zinken i en reverberugn för
att skilja den från koppar, järn och bly. Det är dock svårt att på detta
sätt fullständigt taga bort blyet, som finns i den råa zinken och som ingår
även i smältan till l á 1,25 %.

De elektrolysföirfaranden, som mest
användas i industrien äro Höpfners hos Brunner Mond Co och Nahnsens
i de stora Lipineverken i Schlesien. Den första metoden består i att man
låter en elektrisk ström passera en lösning av klorzink. Anoderna
äro av kol och katoderna rotera, varigenom man får en kompakt utfällning
innehållande 99,77 % extra ren zink, fri från arsenik. Man får 3 000 kilo
kalciumklorid pr ton framställd zink.

Vid Nahnsens förfarande utgöres elektrolyten av en lösning
av zinksulfat och kalciumsulfat, som man uppvärmer
till 60 °, och till vilket man sätter en viss mängd zinkstoft, vilket 
fäller föroreningarna. Denna metod har dock icke uppnått en
sådan fulländning, att man kan inrangera den bland de gängse 
förfaringssätten för framställning av ren zinkmetall.

Hopkins metod består i att filtrera zinkångorna, som bildas i deglarna,
innan de komma in i förlagen.

Zinkugnarnas beskickning kräver mycket arbete, och man har sökt
att spara arbetskraft genom att använda mekaniska 
fyllningsanordningar, av vilken en varietet 
likaledes tjänar till att tömma ugnen.

För att så länge som möjligt kvarhålla en tränad personal, som är svår
att rekrytera sträva bolag och enskilda ägare av zinkhyttor att så mycket
som möjligt förbättra de hygieniska villkoren och säkerhetsanordningarna
för sina arbetare. Fordom var arbetet i zinkverken ett av de svåraste
och dödligheten mycket stor bland personalen.

Zinkhyttearbetarna ledo speciellt av sjukdomar i andningsorganen, vilka
orsakades av damm och metallångor, som trängde ut från de gamla 
ugnarna. Mera sällan var det reumatism och mag- eller tarmsjukdomar samt
olycksfall av blyförgiftning, beroende på de växlande mängderna bly i 
zinkmalmerna.

<img>ANORDNING FÖR ROSTNING AV BLÄNDET TILLHÖRANDE MALFIDANO BOLAGET I NOYELLES 
GODAULT OCH AVSEDD FÖR EXTRAHERING AV ZINKEN UR FATTIGA BLYHALTIGA BLÄNDEN.

Man råder bot på dessa svara sanitära förhållanden genom att installera
ugnarna i höga, väl luftade hallar, där golv och väggar gå i ett.

Krossningen i vatten skall ske i fullkomligt vattentäta lådor, och gaser
och damm skola drivas ut med kraftiga sugar.

Askan från mufflarna får aldrig bredas ut på golvet utan skall 
tagas bort i fullkomligt täckta kanaler. Siktningen och 
inpackningen av zinkstoftet måste göras försiktigt. 
Arbeterskor få icke användas för skötseln av ugnarna,
och de arbetare, som skola sysselsättas där måste först 
undergå noggrann läkarebesiktning.

I de moderna zinkverken finnes det stora badhallar, skåp för kläderna,
matsalar. Läkare utöva ständig kontroll över arbetarnas hälsa. Dessa få
icke äta i verkstäderna och måste väl tvätta ansikte och händer före varje
måltid.

Man ser hur svår zinkens metallurgi Är enligt de metoder vi här beskrivit,
och vilkas huvudsakliga olägenhet är att de kräva sa mycket bränsle, 
vilket tvingar fabrikanterna att förlägga verken långt från gruvorna i distrikt,
där de kunna få kol till billigt pris.

Man har nu försökt att på zinken tillämpa samma elektrometallurgiska
behandling som lyckats så väl med järn och stål.

Problemet är här mera invecklat på grund av att det bildas zinkångor,
vartill någon motsvarighet icke finns vid den elektriska stålframställningen.

Den enda elektriska zinkugn, som hittills tycks ha givit gott resultat är
Götes och Piexrous ugn, som nyligen blivit prövad i Arudyverken i 
Pyrenéerna och i ett försöksverk i närheten av Grenoble, där man 
arbetade med en ugn för 300 kilowatt. Blyet avlägsnas här med järn, 
vilket fäller ut blyet vid 950° men icke påverkar zinksulfiden förrän vid
cirka l 200°. Sedan några år tillbaka framställes även i Sverge 
elektrotermisk zink vid Trollhättan. Produktionen uppgick 1915 till 8 588 ton. Som
råvara användes till stor del svenskt zinkblände. Denna nya industri har
gjort att vårt behov av zink kunnat tillgodoses trots den stoppade 
importen från utlandet.

Zinkens valsning till plåt är en mycket svår process, emedan zinken är smidig 
blott inom ett visst temperaturområde, som är
ganska begränsat. Under 120° gör metallen stort motstånd mot 
krossning, medan den däremot över denna temperatur hastigt
blir spröd. Vid 200° kan man stöta sönder den i mortel.

Den smälta och renade zinken gjutes i tackor eller plattor av 
varierande tjocklek alltefter dimensionen på plåtarna, som man
vill erhålla.

Plattorna valsas först mellan tunga cylindrar, som drivas av ångmaskin.
De grova plåtarna skäras till bestämd vikt och införas därpå i valsverket.
När de komma ut därifrån klippas de till den i handeln gängse storleken.

<img>MASKIN FÖR MEKANISK BESKICKNING AV RETORTERNA I EN UGN FÖR ZINKDESTILLATION
<i>M</i> och <i>S</i> motorer, <i>R</i> reservoar for malmen,
<i>A</i>, beskickningsapparaten. </img>

<img>DEGELN TILL EN ZINKUGN I EN BELGISK HYTTA
<i>R</i>, degeln, <i>N</i>, förlaget. </img>

Tjockleken på de färdiga plåtarna i marknaden varierar i allmänhet mellan
1/10 millimeter och 2,68 millimeter.

För att erhålla zinkvitt, som numera ersatt blyvitt, bränner man.
metallen i hermetiskt slutna kärl i skydd för gaserna och röken från 
eldhärden. Man får på detta sätt en utomordentligt ren och vit produkt,
vars glans och finhet gör den överlägsen blyvitt. 

Under namnet <i>zinkstoft</i> säljes också en del rester, som samlas i
reduktionsapparaterna, och bestå av zinkpulver blandat med en del oxid.
Detta preparat har fått stor användning som reduktionsmedel inom
den organiska kemien. För framställning av zinkvitt
finns det en annan fabrikationsmetod, som är känd under namnet 
Wheterills metod eller den amerikanska metoden. Oxiden kommer där direkt
från zinkmalmen, som upphettas i ugnarna sedan den blivit krossad och
blandad med antracitkol. I samma man som zinken reduceras föres oxiden med
zinken och gaserna in i kamrarna. Produkten kan icke
skickas ut i handeln förrän den blivit tvättad, torkad och malen.

Metoden som är mycket mer ekonomisk an det nyssnämnda 
förfaringssättet lämnar emellertid betydligt sämre produkt. 
Den är nämligen förorenad av zink och damm från bränslet.
</chapter>
<img>EN SNARA FÖR UNDERVATTENSBÅTAR
Nätet ligger en eller två meter under vattenytan. Det hålles uppe av flytbojar, som 
innehålla fosforkalcium, och är fast vid botten med tunga ankare. När undervattensbåten 
kommer in i nätet slites förankringen och nätet föres bort med båten, varvid bojarna 
stjälpa över åt sidan. Fosfiden bildar fosforväte när den kommer i beröring med vattnet 
och det uppstår eld och tjock rök. Patrullbåtarna som hålla sig i närheten skynda fram 
och infånga båten. Idén förefaller dock mer kuriös än effektiv. 
<chapter name="SAMBANDET MELLAN LJUS OCH ELEKTRICITET">

Av C. W. OSEEN

PROFESSOR I FYSIK VID UNIVERSITETET I UPPSALA

VETENSKAPEN OCH LIVET har icke förut publicerat artiklar över teoretiska
forskningar, som sakna omedelbar tillämpning i livet-.Vi anse emellertid att det kan
Vara av intresse för våra läsare att få en orienterande överblick över de problem som
sysselsätta den moderna vetenskapen och för vilkas lösning vårt land har att utdela 
Nobelprisen. Var framstående medarbetare Professor C. W. Oseen i Uppsala ger här en
framställning av de moderna teorierna över sambandet mellan ljus och elektricitet, som
utan tvivel skall intressera alla som vilja få en inblick i den moderna fysikens problem.

DEN 20 september 1889 är en av märkesdagarna i fysikens historia. Den dagen höll
Heinrich Hertz på ett tyskt naturforskarmöte i Heidelberg det föredrag: "Om sambandet 
mellan ljus och elektricitet", där han först meddelade sin upptäckt av de 
elektromagnetiska vågorna, de vågor, som nu äro allbekanta genom
sin användning i den trådlösa telegrafien. Den dagen föll den mur,
som dittills på kontinenten skilt läran om ljuset från läran om 
elektriciteten. "Det påstående, som vars målsman jag vill framträda
för er, säger rent ut: ljuset är en elektromagnetisk företeelse, 
ljuset i sig, allt ljus, solens ljus, en lågas ljus, lysmaskens ljus. Tag
bort elektriciteten från världen, och ljuset försvinner. Tag bort
den ljusbärande etern från världen och de elektriska och magnetiska
krafterna kunna icke mer genomtränga rummet" - så lyda Hertz' 
ord. Det var också en annan mur, som den dagen föll, den som
skilt kontinentens fysik från Englands. Ty det var blott på 
kontinenten detta påstående verkade som nytt. I England fanns en teori, den Maxwellska,
som förutsagt vad Hertz iakttagit. Efter Hertz'
upptäckt blev den Maxwellska elektricitetsläran härskande även på kontinenten.

Åter befinner sig fysiken i en vändpunkt, kanske mer betydelsefull än någon sedan 
Newtons dagar. Äter står frågan om ljusets väsen
i förgrunden för intresset. En blick på den utveckling, som fört från den glada tillförsikt att gåtans lösning var funnen, som utmärker tiden
efter Hertz, till det fruktbara, löftesrika kaos, vari vi nu befinna oss, se där vad dessa rader vilja ge.

<img>PROFESSOR C. W. OSEEN

Som ett typiskt verk från tiden efter Hertz väljer jag Drudes år 1894 utgivna 
"Physik des Äeters".   Låt oss först ett ögonblick stanna vid
titeln: eterns fysik. Då de äldre tyska fysikerna  Wilhelm  Weber,
Clausius och andra tänkte på de elektriska  fenomenen, då var det
icke etern, som framträdde för deras fantasi; det var ett stort
antal elektriskt laddade partiklar, som befinna sig i de kroppar, som
för oss te sig som elektriskt laddade eller såsom genomflutna av
en elektrisk ström. Att finna lagarna för de krafter som dessa
partiklar utöva på varandra i vila och i rörelse, däri låg för dessa
lärda elektricitetens problem. Nu är det annorlunda. Hertz' 
upptäckt har visat, att de elektriska verkningarna kunna utbreda sig i
rummet med ändlig fortplantningshastighet, att alltså den elektriska
energien icke är bunden vid de kroppar vi kalla elektriska, att den har sitt säte 
i etern. Den nya elektricitetsläran, den som också skall
omfatta optiken, den är en lära om etern.

Vad är etern för denna teori? Ett stillastående, ovägbart medium, som uppbär den
elektromagnetiska energien. Man kunde lika gärna stryka ordet eter och tänka sig, 
att det är rummet självt, som har dessa egenskaper. Blott som
en oskyldig rest av en äldre teori f ar ordet stå kvar.
De fenomen, som fullt kunna förklaras av den rena eterns fysik, äro få. Det är 
egentligen blott utbredningen av en elektromagnetisk
våg eller en optisk våg, som en gång uppstått. I den outtömliga mängd av företeelser 
som omge oss spela även de vägbara kropparna en roll. I
varje fysik, även i Drudes "Physik des Aethers"
måste de flesta sidorna handla icke om etern,
utan om de vanliga kropparna. Dock är titeln
på Drudes bok icke missvisande. De lagar,
som uppställas för de vanliga kropparna, äro
av alldeles samma art som de, som gälla för
etern. De äro blott något modifierade. De 
individuella egenskaperna hos kropparna måste
på något sätt uttryckas i de för dem gällande
lagarna. Det sker genom införande av ett antal
storheter: dielektricitetskonstant, elektrisk 
ledningsförmåga, magnetisk permeabilitet. En 
ofantlig mängd av olika fenomen, hela den äldre
elektricitetsläran, för så vitt, den handlar om
vilande kroppar, de Hertzska vågornas teori,
ljusets utbredning i tomrummet, allt 
sammanfattas i de vidunderliga åtta 
differentialekvationer, som enligt denna teori skola gälla 
överallt, i etern såväl som i de vanliga kropparna,
blott med olika värden för de däri ingående konstanterna.

"Ljusets utbredning i tomrummet", här framträder 
begränsningen. Om en ljusvåg träffar en
genomskinlig kropp så bryts den. Detta kan
den Maxwellska teorien förklara. Men 
brytningen är olika för olika färger, ljuset sprides.
Här stå vi vid gränsen. Detta fenomen kan
icke förklaras av "eterns fysik". Varpå beror
det? Redan den äldre ljusteorien, som 
uppfattade ljuset såsom en vågrörelse i en elastisk
kropp, hade givit ett svar på denna fråga. Det
beror därpå, att kropparna äro uppbyggda av
atomer. Då ljusvågen kommer, sättas dessa
atomer i rörelse. Det är deras svängningar,
som ha spridningen till följd. Denna 
uppfattning, lätt omklädd, överflyttar Drude i sin teori.
De partiklar, vilkas svängningar förorsaka 
spridningen, måste nu tänkas som elektriskt laddade,
emedan ljusvågen ar en elektrisk våg, eljest går
allt på det gamla sättet. Naturligtvis bryts 
enhetligheten i Drudes bok genom detta lån från
en äldre teori. Men å andra sidan är det dessa
sidor hos Drude, som förebåda en ny utvecklingsfas. 
De gamla tankarna voro framtidstankar.

Ett årtionde framåt. Som typiska verk 
nämner jag J. J. Thomsons ar 1903 utgivna: 
"Conduction of Electricity through Gases" samt det
av franska fysiska sällskapet år 1905 utgivna
samlingsverket: "Jons, elektrons, corpuscules".
Det som skett, är att de små elektriskt laddade
partiklarna, som nästan helt och hållet syntes
undanträngda av eterns fysik, åter trätt i 
förgrunden. Från alla håll ha de trängt sig fram.
Överallt, där elektriska eller magnetiska 
processer försiggå i de vägbara kropparna, synas
de vara med i spelet. Tydligast framträda de
i den mängd av fenomen, som åtfölja 
elektricitetens gång genom en gas. På en mångfald av
olika sätt har man lyckats mäta förhållandet
mellan deras (negativa) laddning, 
elementarladdningen, <i>e</i>, och deras massa, <i>m</i>. Alltid 
erhåller man samma tal. Vackrast av allt är det
sätt varpå man lyckats bevisa, att dessa 
partiklar, elektroner, som de nu kallas, äro 
identiska med de partiklar, som Drude i 
överensstämmelse med den äldre teorien gjort ansvariga
för ljusets spridning. Det skedde genom 
Zeemanns upptäckt av den magnetiska kraftens 
inverkan på ljuset. H. A. Lorentz kunde visa,
att åtminstone i de enklaste fallen detta 
fenomen kunde förklaras med hjälp av de 
antaganden, som redan voro gjorda för förklaringen av
ljusets dispersion. Och samtidigt erhölls en
möjlighet att för dessa vid atomerna bundna
partiklar mata förhållandet mellan laddning och
massa. Det blev återigen detsamma som det
först funna. Det synes uppenbart, att alla 
elektromagnetiska och optiska fenomen äro betingade av dessa elektroner.

Naturligtvis kunde icke den Maxwellska 
teorien motsvara de anspråk, som denna nya mängd
av fakta ställde på teorien. Men det var långt
ifrån, att man bröt med denna teori. Allt som
var vunnet under det föregående skedet, behölls
i det nya. Träffande har man kallat 
elektronteorien, som nu blev härskande, en andra våning,
uppförd över den Maxwellska teorien såsom
bottenvåning. Det antagande, som den ledande
teoretikern, den nyss nämnde H. A. Lorentz,
lade till grund för sin teori, var att de 
Maxwellska lagarna för etern äro exakt giltiga, och
att etern finns icke blott utanför de vägbara
kropparna utan även i dem, i alla mellanrum
mellan atomerna samt mellan de positivt och
negativt laddade partiklar, varav atomerna 
bestå. Om någon av dessa partiklar ändrar 
hastighet, så utgår från den en elektromagnetisk våg.
Det är dessa vågor som vi uppfatta som 
ljusoch värmestrålar. Att inne i de vägbara 
kropparna skenbart andra, lagar rada an i etern, 
beror blott därpå, att vi med våra grova sinnen
och grova instrument icke kunna iakttaga de
fina detaljerna av fenomenen, utan blott grova
medelvärden. En huvuduppgift för teorien blir
alltså att ur de enkla lagar, som antagas vara
exakt giltiga, härleda de lagar som böra gälla
för dessa medelvärden. Man vinner på detta 
sätt allt vad den Maxwellska teorien kunde ge,
men man vinner också något mer. Det sätt,
varpå dielektricitetskonstant, elektrisk 
ledningsförmåga, magnetisk permeabilitet bero på 
kropparnas inre struktur, träder i dagen. Man blev
härigenom i stånd att förklara gamla iakttagelser 
t. ex. den Wiedemann-Franzska lagen, att 
förhållandet mellan värmeledningsförmåga och 
elektrisk ledningsförmåga är nästan detsamma för
alla metaller. Man blev också i stånd att 
förutsäga nya, ännu icke observerade fenomen, t. ex.
att en mjuk järnstång kan göras magnetisk
genom att sättas i rotation. Knappast på någon
tid i fysikens historia har tilliten varit så fast
och så allmän, att man var i besittning av, om
icke hela sanningen, så dock en säker grundval
för det fortsatta utforskandet av sanningen. Det
uttalades öppet att medan de fysiska lagarna i
allmänhet äro endast approximativt riktiga, så
äro däremot de Maxwellska lagarna för etern
absolut riktiga. Ett tvivel på dem var icke 
tilllåtet.

Ännu ett årtionde och vi befinna oss mitt i
dagens strider. Något typiskt sammanfattande
arbete kan jag icke namna, och skälet är lätt
förklarligt. Vi äga de mest löftesrika teorier
för skilda fenomen, men de antaganden som
göras i dessa teorier stå i strid med varandra.
Sammanfattningen, syntesen, är omöjlig. Kortast
kan man uttrycka skillnaden mellan förr och nu
så, att medan för tio ar sedan en teori för att
tagas på allvar måste stå i överensstämmelse
med den Maxwell-Lorentzka elektricitetsläran,
så fordras nu för att en teori skall mötas med
intresse, att den står i strid med denna lära.
Övertygelsen att i den klassiska teorien finnes
ett radikalt fel är allmän.

Hur har detta tvära omslag kunnat ske ? Det
utrymme, som står mig till buds, tillåter mig
icke att redogöra för alla här inverkande 
omständigheter. Jag måste begränsa mig till den
fråga, som stått i förgrunden och som faktiskt
fällt utslaget.

De som nu äro i 40-årsåldern eller därutöver,
erinra sig kanske från sin skoltid en lag, som
kallades Drapers lag och som innehöll att alla
fasta kroppar börja glöda vid samma temperatur
nämligen 525° C. Det faktum, som låg till grund
för denna lag var, att Dräper 1847 i en 
gevärspipa infört olika ämnen, metaller, kol o. s. v.
samt därefter upphettat pipan. Han iakttog då,
att det första för honom synliga, röda ljuset,
alltid utgick från de införda kropparna, då 
temperaturen var ungefär 525° C och drog därav
den nyssnämnda slutsatsen. Först långt senare
blev det klargjort, att Drapers iakttagelse icke
har något som helst med de fasta kropparnas
glödningstemperatur att göra. Låt oss tänka oss
ett slutet kärl av vad material som helst, dock
ogenomträngligt för ljus- och värmestrålar. Låt
oss antaga, att i kärlet finnas kroppar av vad
slag som helst. Det finns då en teoretisk sats,
som säger, att strålningen i kärlet, vid given
temperatur, och om den blott beror på denna
temperatur, till sin intensitet och beskaffenhet
är alldeles oberoende av kärlväggarnas material
och de inneslutna kropparnas egenskaper. 
Naturligtvis är strängt taget strålningen i ett slutet
kärl otillgänglig för oss. Om man gör ett litet
hål i kärlets vägg, ändrar man emellertid icke
väsentligt förhållandena, och därigenom blir
strålningen tillgänglig för vår undersökning. Det
är den så kallade hålrumsstrålningen eller svarta
strålningen. Omedvetet hade Dräper realiserat
just en sådan hålrumsstrålning. Vad han 
iakttog, var alla gångerna samma sak, nämligen att
den svarta strålningen för honom blev synlig
vid 525°. Men någon upplysning om den 
temperatur, då de fasta kropparna börja glöda, får
man icke genom denna iakttagelse.

Det stora intresse, som knyter sig till den
svarta strålningen, beror just därpå, att den är
alldeles oberoende av vad slags materia som är
för handen. Alla olikheter mellan de olika
kropparna äro betydelselösa. Ha vi en i de
grövsta dragen riktig teori för materiens 
struktur, böra vi vara i stånd att teoretiskt härleda
lagen för den svarta strålningen. Och omvänt,
leder vår teori till slutsatser rörande den svarta
strålningen, som icke överensstämma med 
verkligheten, måste i den finnas ett radikalt fel.

Den fysiker, som satt in sin kraft på lösandet
av de här berörda frågorna, är den berömde
innehavaren av professuren i teoretisk fysik vid
Berlins universitet, Max Planck. Det är honom
man har att tacka för den lag, som, efter allt
vad vi nu veta, riktigt sammanfattar resultaten
av den experimentella forskningen över den
svarta strålningen. Men av vida större betydelse
för vetenskapen ar det mångåriga, med sällsynt
uthållighet fortsatta arbete, genom vilket han
bragt klarhet över den frågan om den klassiska
fysiska teorien är i stånd att förklara den lag,
som faktiskt gäller för den svarta strålningen.
Det svar, vartill han kommit, och som bekräftats
av många andra, är att detta icke är fallet. Den
klassiska teorien leder till ett resultat som står
i skarpaste strid med verkligheten. Antingen i
den klassiska, från Newton utgående mekaniken
eller i den klassiska, från Maxwell utgående
elektricitetsläran, eller - och troligast - i båda
måste finnas ett fel. Vilket? Detta är den
fråga, som nu står i förgrunden, detta är det
ojämförligt viktigaste problem, som den nutida
teoretiska fysiken har att besvara.

Det provisoriska, hypotetiska svar, som Planck
givit på denna fråga, lyder: det fel, som fysiken
alltid gjort är, att den antagit, att alla fysiska
naturprocesser ske kontinuerligt. Detta kan icke
vara riktigt. Åtminstone vissa förändringar måste
ske diskontinuerligt, språngvis. En sådan 
process ar en atoms utsändande eller mottagande
av ljus. Antingen både emissionen och 
absorptionen, (Plancks första teori) eller åtminstone
emissionen (Plancks andra teori) måste ske
språngvis. En atom kan icke utsända ljusenergi
i hur små portioner som helst. Den 
energimängd som utsändes måste alltid bestå av ett
helt antal "kvanta" av storleken <i>hv</i>, där <i>v</i> är det
utsända ljusets svängningstal och <i>h</i>, den så kallade
Planckska konstanten, har värdet 6,55 * 10<sup>27</sup>
erg. sek.

Att denna Planckska hypotes, åtminstone i
dess första form, leder till de största svårigheter,
ligger i öppen dag. Antag, att en ljusvåg faller
in på en atom. Denna skall icke kunna 
absorbera någon energi från vågen, för så vitt den
icke kan absorbera ett helt kvantum = <i>hv</i>.
Men hur skall atomen kunna veta, om den
energi som vågen tillför den skall uppgå till
detta belopp? Men trots dessa svårigheter, som
ju också förmått Planck att frångå denna första
teori, kan det icke bestridas, att det är den som
varit fruktbarast för vetenskapen.

Blott i förbigående vill jag nämna, att man
genom överflyttande av denna Planckska 
kvantateori från läran om ljussvängningarna till läran
om de vanliga mekaniska svängningarna kunnat
förklara det sedan länge kända och i våra dagar
i detalj undersökta förhållandet, att de fasta
kropparnas specifika värme sjunker mot 0, då
temperaturen närmar sig den absoluta nollpunkten.

Det jag vill stanna vid är det största 
nyförvärvet den teoretiska fysiken gjort under de
sitsa åren: den första inblicken i ljusemissionens
väsen, det första framgångsrika försöket att tyda
spektralseriernas gåta.

Begreppet spektralserie härrör, som bekant
torde vara, från schweizaren Balmer, som 1885
fann att svängningstalen för vissa vätelinjer kunna
skrivas under formeln:

v=N(1/2<sup>3</sup>-1/m<sup>2</sup>)

där N är ett konstant tal och m ett helt tal,
större än 2. J. Rydberg i Sverge och Kayser
och Runge i Tyskland visade sedan, att i de
flesta grundämnens spektra dylika serier finnas,
dock mindre enkelt byggda an den Balmerska
serien. Otaliga försök ha gjorts att förklara
denna lagbundenhet. Först nu kan det sägas,
att ett sådant försök lyckats. Det är det som
den danske fysikern N. Bohr, i anknytning till
idéer av Rutherford och Planck, har gjort.

En väteatom består enligt Bohr av en 
positivt laddad, punktformig partikel med laddningen
<i>e</i> (<i>e</i> = elementarladdningen), omkring vilken en
elektron med laddningen - <i>e</i> kretsar i en 
cirkelformig bana, i det den coulombska attraktionen
och centrifugalkraften hålla varandra i jämvikt.
Någon energiutstrålning skall icke äga rum under
rörelsen (detta antagande står i strid med den
klassiska elektrodynamiken). Å andra sidan
skola icke alla cirkelbanor vara möjliga, utan
blott de, som uppfylla ett visst villkor, som bl. a.
kan formuleras sa, att ytmomentet (mr<sp>2</sp>w, där
<i>m</i> är elektronens massa, <i>r</i> elektronens avstånd
från den positiva kärnan och <i>w</i> 
vinkelhastigheten) skall ha något av värdena nh/2pi, där <i>n</i> är
ett helt tal. (Detta antagande är oförklarligt
från den klassiska dynamikens synpunkt.) Låt
oss slutligen antaga, att elektronen kan övergå
från en bana till en annan med mindre energi,
och att därvid emitteras en strålning, vars 
svängningstal <i>v</i> bestämmes av villkoret, att skillnaden
mellan systemets energi i den ursprungliga och
i den slutliga banan skall vara = h*v. (Detta
antagande är obegripligt från den klassiska 
elektrodynamikens synpunkt.) Om vi gjort dessa 
antaganden, ha vi allt vad vi behöva för att kunna
beräkna väteatomens spektrallinjer. Resultatet
är, att deras svängningstal kunna skrivas under
formeln:

v=N'(1/2<sup>3</sup>-1/m<sup>2</sup>)

där <i>N'</i> ar ett konstant tal och <i>n</i> och <i>m</i> hela
tal. Sätta vi <i>n</i>=2 erhålla vi en formel, som är
byggd på alldeles samma sätt som den Balmerska. 
Men det underbara är, att formlerna icke
blott äro lika byggda, utan att de äro identiska.
Det teoretiska talet <i>N'</i> är identiskt med det
experimentellt funna <i>N</i>.

Sätta vi i den Bohrska formeln <i>n</i>=1, <i>m</i>=2,3 . .
så erhålla vi en i det ultravioletta liggande serie.
Även den är från experimentell sida bekant.
Den är mätt av Lyman, Sätta vi däremot
<i>n</i> = 3, <i>m</i> = 4,5 . . så erhålla vi en serie i det 
ultraröda. Den är mätt av Paschen.

Till vätet hänförde Rydberg två serier:

v = 4*N(1/3<sup>2</sup> - 1/m<sup>2</sup>), n = 4,5...

v = 4*N(1/4<sup>2</sup> - 1/m<sup>2</sup>), n = 5,6...

I den Bohrska teorien för väteatomen finns
det ingen plats för dessa serier. Däremot visar
Bohrs teori, att dessa serier måste uppkomma
om man har en atom, bestående av en positiv
kärna med laddningen 2<i>e</i>, omkretsad av en
elektron. Nu finns det mycket starka skäl att
tro, att en heliumatom just har en kärna med
laddningen 2<i>e</i>. Bohr anser således, att de två
nämnda serierna i verkligheten tillhöra helium.
Experimentella stöd för denna åsikt ha 
framkommit från flera håll, sä att dess riktighet nu
kan anses höjd över alla tvivel. En av de
vackraste punkterna i hela denna teori är 
emellertid den, som möjliggör en prövning på linjerna
själva, om de härröra från väte eller helium.
I den teori, som här refererats har antagits, att
den positiva kärnan står stilla. Enligt 
mekanikens lagar kan detta icke vara exakt riktigt.
Det är tyngdpunkten i systemet som är 
stillastående, medan de båda partiklarna rotera 
omkring den. Tar man hänsyn härtill, så erhåller
man en liten korrektion av de förut funna 
värdena på <i>v</i>. Den har till följd, att den 4, som
står först i våra båda sista formler, rätteligen
bör ersättas med 4,0016, om linjerna verkligen
härröra frånj helium. Just detta är det värde
som erhållits ur mätningarna. Linjerna själva
vittna om sitt ursprung.

Slumpen fogade det så, att den Bohrska 
teorien nästan omedelbart blev utsatt for det 
skarpaste prov, som en teori kan ha att bestå. I
juli 1913 ar Bohrs första avhandling över dessa
ting publicerad. På hösten samma år gjorde
J. Stark den mycket viktiga upptäckten, att om
lysande väte- helium- o. s. v. partiklar utsättas
för en stark elektrisk kraft, de av dem utsända
spektrallinjerna undergå en uppdelning i ett 
antal nya linjer. Den frågan framställde sig 
omedelbart, om den Bohrska teorien var i stånd att
förklara detta, till sin storlek och sin art 
fullkomligt oväntade fenomen. Resultatet av de
undersökningar, som på flera olika håll 
företogos, var att någon tillfredsställande förklaring
icke ur denna teori kan erhållas. Det var 
tydligt, att den Bohrska teorien, i den form dess
upphovsman givit den, ännu icke kunde vara
den riktiga teorien. Och även bortsett från
Starkeffekten var detta tydligt. De Balmerska
vätelinjerna visa även utan ett yttre elektriskt
fält en mer komplicerad struktur an vad teorien
låter vänta. De borde enligt teorien vara enkla,
men de äro i verkligheten dubbla.

Den utvidgning av Bohrs teori, som lagt
också dessa fenomen under dess herravälde,
gjordes i slutet av ar 1915 av A. Sommerfeld,
professor i teoretisk fysik vid universitetet i
Munchen. Varför skola blott cirkelformiga banor
förekomma? frågar Sommerfeld. Planeterna
som äro underkastade rörelselagar av samma
art som elektronen i en väteatom, röra sig ju i
ellipser. Å andra sidan: om alla ellipser äro
tillåtna, sa får man icke längre en spektralserie
utan ett kontinuerligt spektrum. Det måste
alltså finnas något villkor, som gör att vissa
ellipsbanor äro möjliga, men icke alla. Det som
var Sommerfelds stora upptäckt var, att man
kan ersätta Bohrs hypoteser om banan med en
allmän lag, som i fråga om cirkulära banor ger
samma resultat som Bohrs hypoteser, men som
dessutom möjliggör en diskret följd av elliptiska
banor. I det Sommerfeld för övrigt bibehöll
Bohrs antaganden, fick han för vätelinjernas
svängningstal en formel:

v = N(1/(n' + n")- 1/(m' + m")<sup>2</sup>) 

där n', n", m' och m" äro hela tal. Man ser
genast, att detta blir precis samma linjer, som
den Bohrska teorien gav, men att varje linje
nu kan erhållas på flera sätt. Den linje, som
hos Bohr erhålles därigenom, att man sätter
<i>n</i> = 2, <i>m</i> = 3 kan nu fås på 12 olika sätt. Man
kan sätta <i>n'</i> = 2, <i>n"</i> = 0, <i>m'</i> - 3, <i>m"</i> = 0. Men
man kan också sätta <i>n'</i>=1, <i>n"</i> = 1, <i>m'</i> = 2,
<i>m"</i> = 1 o. s. v. Varje linje måste alltså enligt
denna nya teori betraktas såsom sammansatt av
flera sammanfallande komponenter. Antag nu,
att det finns någon störande orsak, som hittills
icke medtagits i beräkningen. Tages det 
hänsyn till denna, så kan det inträffa, att de förut
sammanfallande linjerna skilja på sig och vi
alltså i stället for den enkla linje, som den
Bohrska teorien gav, få ett system av linjer. Nu
finns det alltid en sådan störande orsak. Hittills
har antagits, att elektronens massa, <i>m</i>, är 
konstant. Vi veta emellertid, experimentellt såväl
som teoretiskt, att detta icke kan vara alldeles
riktigt, utan att massan beror av hastigheten.
Taga vi hänsyn härtill, sa få vi i själva verket
till resultat, att var och en av de förut enkla
linjerna i verkligheten består av ett helt system
av linjer.

Det, som givit dessa Sommerfelds räkningar
deras stora intresse, var den omständigheten,
att de genast blevo jämförda med verkligheten.
Professor Paschen hade underkastat en av de
serier, som Bohr tillskrivit helium, en ytterst
noggrann undersökning i syfte att pröva 
riktigheten av Bohrs teori. Han fann det omöjligt
att förlika sina iakttagelser med denna teori.
Men däremot visade sig en nästan fullständig
överensstämmelse med Sommerfelds räkningar.
Hur god denna överensstämmelse är, framgår
kanske bäst därav, att man nu är i stånd, att
ur uppmätningen av en heliumlinje beräkna
elementarladdningen <i>c</i>, elektronens massa <i>m</i>, den
Planckska konstanten <i>h</i>, och andra atomistiska
konstanter med en noggrannhet, som icke är
underlägsen den, som man med någon annan
metod kan nå.

Ännu återstod ett problem att lösa: 
Starkeffekten. Sommerfelds formulering av 
grundhypotesen var icke tillräcklig för att möjliggöra
beräkningen av en yttre elektrisk krafts inverkan
på ljusemissionen. Det behövdes ännu en 
omformulering, ännu en utvidgning. Den 
verkställdes samtidigt av astronomen Schwarzschild
och av en lärjunge till Sommerfeld, Epstein.
Med avseende på linjernas läge överensstämma
beräkningarna nästan fullständigt med Starks
mätningar. Man förstår fullkomligt de känslor,
som kommo Epstein att i sitt första meddelande
utbrista: "Vi tro, att de meddelade resultaten
lämna ett nytt slående bevis for riktigheten av
den Bohrska atommodellen, vars övertygande
kraft också de reserverade fackmännen knappt
skola kunna undandraga sig. Kvantateorien i
dess användning på denna modell synes
ha en fruktbarhet, som gränsar till det 
underbara, och som ännu på långt när icke är
uttömd."

Och likväl! Det vi genom dessa teorier fått
är knappt mer än en blixt i mörkret. Vätet
har utom de serier som den Bohrska teorien
förklarar, också ett annat spektrum, det s. k.
månglinjespektret. Helium har utom de serier,
som Bohr först igenkänt såsom heliumserier,
icke mindre än åtta sedan länge kända serier.
Hur uppkomma alla dessa linjer? Vi veta intet
därom. - Den nya teorien förklarar den 
elektriska kraftens inverkan på spektrallinjerna.
Men det har hittills icke lyckats denna teori
att tillfredsställande förklara den magnetiska
kraftens inverkan. Här är ännu den gamla
teorien överlägsen den nya. - Och slutligen,
viktigast av allt: det antagande, som kristalliserat
ut sig ur elektrodynamikens och optikens hela
äldre historia, som i sig inneslöt en så otalig
mängd av fakta, antagandet att de Maxwellska
lagarne äro giltiga för etern, för tomrummet är
oförenligt med den nya teorien. Den 
Maxwell-Lorentzska elektricitetsläran har förlorat sin 
grundval. Bandet som sammanhöll elektrodynamiken
och optiken, har brustit. Allt är kaos.
Jag tror, att jag tillräckligt starkt framhållit
vad vi vunnit genom dessa teorier för att, utan
att bli missförstådd, kunna framhålla vad vi
riskera att förlora. Som en förlust betecknar
jag då icke, att vi tvungits att överge teorier,
som visat sig otillräckliga inför verkligheten.
Det är på ett annat håll faran hotar. En ung
studiosus, som förberedde sig till prästens kall
och som hade en fast tro på 
bokstavsinspirationen, blev en gång tillfrågad, vad han trodde
om sådana ting, om vilka bibeln på olika ställen
har olika uppgifter. Han svarade: "När jag
läser det ena, tror jag det, när jag läser det
andra, tror jag det." Det ar exakt vad de flesta
teoretiska fysiker i dessa dagar göra. Då de
syssla med en sida av ett problem göra de ett
antagande. Då de syssla med en annan sida
av samma problem göra de ett däremot stridande
antagande. Det är här jag ser en risk för 
vetenskapens framtid. En hjärna vänjer sig icke
ostraffat vid teorier, som lida av inre motsägelser;
också förmågan av logiskt tänkande behöver
övas för att icke förtvina.

Skall det lyckas vetenskapen, att 
sammangjuta de mot varandra stridande antagandena
till en teori, omfattande det myckna som är
sant i de äldre åskådningarne så väl som de
glänsande resultat, till vilka de nya hypoteserna
ha lett? Ett av de skarpaste huvuden, som
tänkt över vetenskapliga frågor, Poincaré, fann
det omöjligt. Men det är naturligt, att de som
själva erfarit tjusningen av de resultat, till vilka
den "mellan ren teori och praxis lyckligt 
framtrevande medelvägen" for, ha en ljusare syn på
denna fråga. "Om det skall dröja ett år eller
om det dröjer tusen år, innan gåtan blir löst,
det »vet jag icke, men att den en gång blir löst,
det vet jag" - så ungefär uttrycker sig en av
dem.
</chapter>
<chapter name="SPELET KRONA OCH KLAVE OCH ÄRFTLIGHETEN">

Av E. BOREL

PROFESSOR VID SORBONNE

ÄRFTLIGHETSPROBLEMEN hava alltid varit hemlighetsfulla och
tilldragande, så väl för de lärde som för menige man. Det må
gälla den majestätiska eken som växer fram ur
ollonet, fågeln som födes ur ägget, de rika skördar en rationell odling
frambringar, insektmolnen som breda ut sig om  aftonen; överallt vill man
göra tusentals frågor.

Lamarcks och Darwins härstamningsteorier, enligt vilka arterna 
utvecklas ur varandra genom ett långsamt fortlöpande urval, ha givit svar
på några av dessa frågor, men ha på samma gång uppställt en mängd nya,
som tills vidare äro olösta.

Med dessa frågor vill den ene tillfredsställa sitt vetande endast för att
veta, vilket är en av människans ädlaste, mest osjälviska passioner, den
andre vill ställa dem i samband med praktiska problem, vilkas lösning kan
medföra viktiga materiella följder.

Dessa frågor tillsammans utgöra nästan hela biologien. Det är icke 
möjligt att sammanföra dem i en uppsats; en bok skulle ej ens räcka till. Jag
vill endast visa vilket ljus vissa statistiska metoder sprida över sagda

<img>Fig. 1 RONTGENFOTOGRAFI AV HÄNDER MED FLERA ATROFIERADE FINGRAR
Brakydaktyli eller ett visst antal för korta fingrar ar en egenskap som lätt kan 
observeras på människan, och en del författare anse att den stundom följer de 
mendelska ärftlighetslagarna. </img>
<b>DE MÖJLIGA RESULTATEN AV 2, 3, 4 OCH 5 PARTIER KRONA OCH KLAVE</b>

<img>Fig. 2. RESULTATEN AV TVÅ PARTIER
Om man spelar två partier äro fyra kombinationer mojliga, antingen krona
två gånger, vilket visas till vänster, eller också klave två
gånger, vilket är framställt till höger, eller slutligen krona en gång och klave en
gång, vilket gör två kombinationer och återgives i mitten. Sålunda inalles fyra 
möjligheter.

<img><img>Fig. 3 och 4. RESULTATEN AV TRE PARTIER
Vid tre partier finns det dubbelt så många möjliga
resultat som vid två partier. För att erhålla dem
alla systematiskt har man här dels för sig återgivit
resultatet av det första av de tre partierna och 
sedan resultaten av de två återstående efter figurerna som
erhöllos för två partier. Vidare finna vi här återgivet på ett mera
åskådligt sätt resultaten av de tre partierna; krona motsvarar de vita
cirklarna och klave de svarta.

<img>Fig. 5. RESULTATEN AV FYRA PARTIER
Resultaten av fyra partier kunna lätt erhållas av dem från tre partier; 
sålunda: i mitten ser man att man kan få två gånger klave och två
gånger  krona på sex olika sätt:
klave i första partiet, sedan en av de
tre  kombinationer  som  ge  klave   en
gång på tre partier,  eller krona i första partiet och 
sedan en av de tre kombinationer som ge klave två
gånger på tre partier.

<img>Fig. 6. RESULTATEN AV FEM PARTIER
Resultaten av fem partier kunna erhållas på samma sätt, man
ser att antalet kombinationer växer hastigt; vi ha tio olika
sätt att få klave två gånger och krona tre gånger, medan vi
tydligen endast på ett sätt kunna få klave fem gånger. För
fem partier finns det sålunda trettiotvå möjliga kombinationer.
problem, metoder som grunda sig på enkla aritmetiska iakttagelser vid 
hasardspel. Dessa iakttagelser skola lära oss förstå lagarna, under vilka de 
hithörande sammansatta formerna lyda, vilka äro omöjliga att analysera i 
detalj. I många fall intresserar oss detaljen föga; endast det 
sammanfattande resultatet är av vikt. Ägaren till en veteåker bekymrar sig ej om
varje korns individuella egenskaper, blott om skördens totalvikt och 
medelkvalitet.

Hur kan det ställa sig lättare att lösa ett problem som omfattar många
fall, än ett som endast berör enstaka? Huru kunna vi, då vår kunskap 
kommer till korta i det senare fallet draga relativt säkra slutsatser i fråga om
det förra? Detta skall ett studium av det enkla hasardspelet krona och
klave visa oss.

Här är en slant: den ena sidan kallas krona, den andra klave. Vi
kasta upp den i luften, och en av de närvarande håller på att klave skall
komma uppåt; alla äro ense om att det finns en möjlighet av två för att vinna.
Låt oss göra om experimentet. Den som håller har vid varje nytt parti
en möjlighet av två att vinna. De föregående partierna kunna ej utöva
inflytande på utgången av de följande. Slanten har, som Bertrand sade, 

<img>Fig. 7. DE MÖJLIGA RESULTATEN AV 8 PARTIER KRONA OCH KLAVE.
Vi se här de 256 möjliga resultaten av 8 i följd spelade partier krona och
klave; man ser att det finns en möjlighet att erhålla krona 0 gånger, 8
att få det 1 gång, 28 att få det 2 gånger, 56 att få det 3 gånger,
70 att få det 4 gånger, 56 att få det 5 gånger, 28 att få det
6 gånger, 8 att få det 7 gånger, 1 att få det 8 gånger. För
att vara säker på att icke glömma någon av kombinationerna, när man
ordnade upp dem i rader har man alltid (utgående nedifrån) börjat
med de kombinationer i vilka första partiet gav krona; bland dessa har
man börjat med dem, i vilka det andra partiet gav krona och så 
vidare. Om man utbyter krona mot siffran 1 och klave mot siffran 0 
börjar man sålunda med kombinationer som motsvara de högsta möjliga talen.
Kurvan som förenar topparna på de så bildade kolumnerna är känd under namnet 
<i>klockkurvan</i>. Den spelar en viktig roll i de matematiska undersökningarna
över sannolikheten.


varken samvete eller minne. Om någon nu skulle berätta oss, att en spelare
fått upp krona femtio gånger efter varandra, skulle vi finna detta 
förhållande föga sannolikt och tvivla på att spelet gått rätt till. Hur ovissa
vi än äro, då det rör resultatet av ett enstaka parti, kunna vi dock med
visshet draga den slutsatsen, att det är omöjligt att vinna hundra ärligt
spelade partier efter varandra. För att göra oss underrättade om det 
befogade i denna slutsats, skola vi se på de olika möjligheter, som kunna
erbjuda sig under ett parti krona och klave.

Spelas det ett parti, äro endast tvenne alternativ möjliga, krona eller
klave; spelas det två, äro fyra olika kombinationer möjliga:

Krona - krona

Krona - klave

Klave - krona

Klave - klave.

Dessa fyra kombinationer framställas på figur 2; till vänster 
kombinationen utan klave, i mitten två kombinationer med krona en gång, och
slutligen kombinationen med klave två gånger.

Vi övergå nu till tre partier och ordna kombinationerna efter det 
antal gånger klave erhållits. Det finns tydligtvis endast ett sätt att få krona
i varje kast; för att få klave endast en gång kunna vi taga klave i första
kastet och därpå kombinationen krona tvenne gånger eller också krona i 
första kastet och sedan en av de två kombinationer som giva klave en gång
på två kast. Detta framställes i figur 3. Man har vidare i figur 4 
sammanfört de fall, i vilka klave kommit upp samma antal gånger. Så kunna vi
övergå till figur 5, som framställer de vid fyra partier möjliga 
kombinationerna. Man ser på mittelkolumnen i denna figur de sex olika 
möjligheterna för att erhålla klave två gånger.
Man kan dels få upp klave i första kastet och sedan en av de tre 
kombinationer, som giva klave en gång på tre partier, eller också 
få krona i första partiet och sedan en av de tre
kombinationer, som giva klave två gånger på tre kast. Man har alltså
sammanlagt 3+3=6 kombinationer. Figur 6 giver samma upplysningar
angående fem partier.

Man ser att totalsumman av samtliga möjliga kombinationer är 2 då
det rör sig om ett kast, 4 för två kast, 8 för tre kast, 16 för fyra kast;
den fördubblas med varje nytt parti.

För att giva en föreställning om denna ytterligt hastiga tillväxt ha vi
framställt resultatet av ett så stort antal partier som vårt magasins format 
tillåter. Våra tecknare ha trots skicklighet och tålamod icke kunnat 
överskrida åtta partier. Den motsvarande figuren (fig. 7) är redan mycket 
komplicerad. Läsaren skall dock, om han noggrant studerar densamma, kunna
övertyga sig om att alla de framställda kombinationerna verkligen äro olika,
och att alla möjliga sammanställningar äro upptagna. Det skulle vara
svårt att framställa ett ännu större antal partier utan att göra de små
svarta och vita cirklarna nästan oskönjbara. Om man vill upprita en
liknande figur för tjugu partier måste man teckna mer än tjugu 
millioner cirklar.<footnote>Exakt 1 048 576 gånger tjugo cirklar.</footnote>
Om man antager, att en väl övad tecknare kan uppdraga en cirkel i sekunden, skulle
tjugu tecknare ha arbete åtta timmar om dagen under mer än en månad.
För att utföra denna teckning på ett enda pappersblad och med cirklar
av l cm:s diameter skulle man behöva mer an l 800 meter papper. Med
hundra partier skulle man komma upp till en så fantastisk summa att
den skulle förefalla osannolik, om den ej bestyrktes av mycket enkla 
aritmetiska kalkyler. For att nedskriva alla möjliga sammanställningar i en
bok, och under förutsättning att varje sammansättning får rum på en rad,
och att det är 100 rader på varje sida, skulle det behövas tio millioner 
milliarder milliarder volymer på 1 000 sidor,
vilkas sammanlagda vikt skulle vara ungefär lika med jordens. Bland alla de
<img>Fig. 8. SCHEMA TILL FÖRKLARING AV DEN MENDELSKA ÄRFTLIGHETSLAGEN
I första generationen (vänstra raden) har man
vita och svarta individer; andra generationen
innehåller svart-vita och vit-svarta, alla till synes
vita emedan den vita karaktären dominerar; den
tredje generationen innefattar till lika delar 
vit-vita, vit-svarta, svart-vita och svart-svarta 
individer; som den vita karaktären dominerar se
de vit-svarta och de svart-vita ut på samma satt
som de vita, vilket gör att man skenbart far
tre vita individer på fyra. </img>

kombinationer, som inneslutas i dessa oräkneliga volymer, svarar endast en
mot fallet: 100 klave på 100 kast. Alltså ar denna kombination lika 
möjlig som vilken annan sammanställning som helst, men den är ytterst
osannolik. Däremot äro de kombinationer, som bjuda på 49 eller 50
eller 51 gånger klave oräkneliga. Var och en av dem är, då man tänker
på den ensamt, (t. ex. den som giver krona vid alla udda och klave vid
alla jämna kast) lika osannolik som den kombination, som ger klave i
varje parti. Men slumpen kan göra att man kan träffa på en av de 
oräkneliga sammanställningar, som giva klave 50 gånger och krona 50 gånger,
men i vilken ordning som helst.

Man ser av dessa enkla exempel, vad

<img>Fig. 9. RESULTATET AV KORSNINGEN MELLAN TVÅ MAJS VARIETETER.
Man ser till vänster en majskolv vars släta korn motsvara
den vita egenskapen, och till höger en annan majskolv, vars
rafflade korn motsvara den svarta egenskapen. Genom
korsning av de båda varieteterna får man fram den kolv
som återgives av figuren i mitten. Resultatet 
äöerensstämmer med den mendelska ärftlighetslagen: omkring tre 
fjärdedelar av kornen, d. v. s. 75%, äro släta och den återstående
fjärdedelen, d. v. s. 25 %, utgöres av rafflade korn: detta
är ett exempel ur naturen på sista raden i schemat som vi visade
upptill på denna sida.
man kan vänta sig av slumpens lagar. De äro en bekräftelse på att alltför
osannolika händelser aldrig inträffa.

Låt oss nu övergå till ärftlighetsproblemen eller åtminstone till några
sådana, vilka blivit väl studerade. De mest karakteristiska äro "Mendels 
fenomen", vilka kallas så efter den österrikiske munken Mendel, som först
iakttog dem.

Vi antaga att en individ av en djur- eller växtart kan betecknas <i>svart</i>
eller <i>vit</i>. Denna bestämning kan häntyda på färgen hos ett pigment, men
kan också ha avseende på andra, mycket skilda egenskaper. Vi kunna
alltid for att förenkla termerna kalla de individer <i>vita</i>, som äga en viss
karaktär. Vi säga, att dessa egenskaper äro mendelska, d. v. s. lyda
Mendels lagar, om de på varandra följande generationerna ha följande
egenskaper. Om man korsar <i>vita</i> individer med <i>svarta</i>, erhåller man (andra
raden av figur 8) individer, som man kallar <i>vit-svarta</i> eller <i>blandade raser</i>,
vilkas yttre skall vara lika med de <i>vitas</i>; man säger om dessa att den
<i>vita</i> karaktären är förhärskande. Varför kallar man då dessa raser 
blandade, då de synas lika med de vita? Därför att man vid korsningen av
dessa sinsemellan ej endast erhåller vita individer, vilket hade varit 
förhållandet, om man korsat <i>vit-vita</i> eller
rent vita. <i>Resultatet blir sådant som
om de två vita och svarta halvcirklarna
kombinerades på alla tänjbara satt, vilket
man ser på tredje raden av figur 8.</i>

<img>Fig.10.DEN  MENDELSKA ÄRFTLIGHETEN HOS TRÄDGÅRDSSNÄCKAN
Trädgårdssnäckan, som utgör alla 
trädgårdsmästares fasa, förekommer i två olika 
former ; den ena har skalet likformigt gulfärgat,
under det skalet hos den andra ar randat
med bruna band. Två olika snäckor som
korsades <i>P</i> giva i första generationen (fig. 1)
likformigt färgade skal. I andra generationen (fig. 2)
erhåller man: 1:o rena likformigt färgade skal (till
vänster) som förbli likadana även i tredje 
generationen; 2:o blandade likformigt färgade skal, som
skilja sig i tredje generationen (fig. 3) och giva
tre likformigt färgade skal och ett med band; 3:o
rena randade skal som förbli likadana även i 
tredje generationen (fig. 3). </img>

Liksom vi funno att vid två partier krona och klave fyra kombinationer
voro möjliga, av vilka en gav krona-krona, två krona-klave (eller 
klave-krona) och en klave-klave, så erhålla vi här i genomsnitt på fyra individer
en vit-vit, två vit-svarta, en svart-svart. Då den vita egenskapen 
dominerar, ha de vit-svarta samma yttre utseende som de vita, vilket gör att
en observatör, som endast antecknar resultaten utan att gå in på någon
närmare tolkning av dem, finner 75 % vita och 25 % svarta. Det är
mycket egendomligt, att korsningen mellan vita och svarta avkastar 100
% vita individer och att en korsning mellan dessa vita sinsemellan ger 25
% svarta. Detta skulle vara fullkomligt obegripligt utan den förklaring,
som framgår av figuren.

Man har gjort mycket talrika experiment angående mendelismen. Dessa
undersökningar ha isynnerhet utförts på växter, ty det är relativt lätt att
uppdraga ett stort antal sådana. Så visa de å figur 9 avbildade 
majskolvarna de mendelska arvslagarna. Man ser till höger och vänster de 
ursprungliga raserna; ett med släta korn, det andra med rafflade och i mitten 
korsningsprodukten, som enligt vad man lätt kan konstatera innehåller omkring
75 % korn lika med en av föräldrarna och 25 % korn lika med den
andra. Vad djuren angår är det ganska svårt att inhämta erfarenheter från
flera generationer; det förutsätter ett ansenligt material.

Abildningarna figur 10 visa de undersökningar, som verkställts med
trädgårdssnäckor.

Då man studerar de på varandra följande släktleden bli de mendelska
sammanställningarna mycket invecklade, isynnerhet i fall, då 
studieföremålet företer flera egenskaper, som var för sig följa Mendels lagar.
Studiet av dessa kombinationer giva schema, som likna dem för krona
och klave och vilka styras av samma aritmetiska lagar. Vi kunna ej ens
tänka på att här i detalj gå in på kalkyler angående dessa olika 
kombinationer; det är nog att påvisa att den klockliknande kurva som vi 
erhöllo då det gällde krona och klave (fig. 7) alltid återfinnes vid studiet
av ärftlighetsfenomenen.

Man förstår lätt, att Mendels lagar giva en förklaring på vissa 
atavismfenomen, d. v. s. att ett barn har egenskaper som ej framträda hos 
föräldrarna, men som tillhört någon av dess förföräldrar. Det finnes till och med
teorier rörande könet, betraktat som en mendelsk egenskap. Angående
vissa missbildningar, som man ganska ofta träffar på inom samma familj,
såsom t. ex. missbildade fingrar, ha iakttagelserna ej varit nog talrika för
att på ett oomtvistligt sätt påvisa deras mendelska karaktär. Vid fall
av brakydaktyli, avbildade i figur l, påstå vissa forskare att de kunna
tolkas i enlighet med mendelska lagen, men det förefaller som om de
iakttagna fallen voro för få för att tillåta den motsatta slutledningen.

<img>Fig. 11. TVÅ RENA RASER AV CHRYSANTEMUM SEGETUM.

<img>Fig. 12. Vid odling av <i>Chrysantemum segetum</i> får man blommor,
hos vilka kantblommorna variera i antal mellan 12 och 22; kurvan
som återger detta visar icke som man skulle kunna vänta ett 
maximum for medeltalet (16 à 18) utan i stället två maxima mot 
ytterändarna, d. v. s. vid 13 och 21; man kan därav sluta till att
det måste finnas två rena raser, som man skulle kunna isolera genom
urval, genom att odla frön från blommor, hos vilka antalet 
kantblommor motsvarade dessa maxima. </img>

Då man uppgör statistik över en talrik skörd med avseende på en 
bestämd egenskap, händer det ofta att den grafiska framställningen av 
resultaten ger en klockliknande kurva, som vi redan sett. Men det händer
understundom, att de på observationer grundade kurvorna icke likna
klockkurvan, utan visa <i>tvenne</i> maxima i stället för ett. Se här ett mycket
enkelt exempel. Den holländske botanisten Hugo de Vries, bekant 
genom sina undersökningar över växternas mutation, räknade 
kantblommorna hos 97 exemplar av <i>Chrysantemum segetum</i> och
kom till det resultat, som visas i figur 12. Man ser att det är ett 
maximum vid omkring 13 kantblommor och ett annat maximum vid 21
kantblommor. Då man utsådde frön från plantor med 13 
kantblommor och odlade dem, erhöll man plantor, hos vilka 13 kantblommor
voro mycket talrika. Genom att utvälja nya frön från dessa erhöll man
under flera på varandra
följande är regelbundna kurvor av klockkurveform.

Ett liknande resultat erhölls med frön från plantor med 21 
kantblommor. Man lyckades på så sätt framkalla tvenne skarpt markerade former
eller rena arter.

<img>KURVA FOR DE RENA RASERNA AV CHRYSANTHEMUM SEGETUM MED 13 OCH 21 KANTBLOMMOR,
Genom att så frön som blivit utvalda under flera generationer från blommor
med 13 kantblommor har man fått fram de resultat som återgivas av kurvan
till vänster och som motsvara en ren ras med 13 kantblommor.

Man kan konstatera att det i dessa båda kulturer finns mycket få plantor 
med ett antal diskblommor som ligger mellan 13 och 21. Om man sådde frön 
från dessa plantor skulle man få en oregelbunden kurva därför att de icke 
tillhöra några rena raser.

Genom att så frön som blivit utvalda under flera generationer från plantor
med 21 kantblommor har man fått fram de resultat som återgivas av kurvan
till höger och som motsvara en ren ras med 21 kantblommor. </img>

Endast genom långa och tålamodsprövande arbeten kan man uppnå 
sådana framgångar på detta område. Den statistiska teorin för de biologiska
företeelserna håller på att utarbetas, och många år skola ännu förflyta, 
innan alla resultat äro uppnådda. Men man skall då stå inför lagar, vilkas
skönhet komma att framkalla allmän beundran och kröna den forskare med
ära, som förstått att giva dem en bestämd och slutgiltig form. Den 
berättigade beundran vi äro skyldiga de stora vetenskapliga metoderna, får dock ej
komma oss att underskatta talrika forskares tålmodiga arbete, vilket gör
dessa metoder utförbara. Endast genom Tycho Brahes observationer
och tålamodsprövande kalkyler kunde Kepler fastställa sina lagar för
planeternas rörelser, och tack vare Keplers beräkningar fann Newton
lagarna för attraktionen. Därför har det ej förefallit mig onyttigt att
påvisa, huru ärftlighetsundersökningarna ledas av principer, som stå i
samband med ett matematiskt studium av spelet krona och klave. Man
förebrår understundom matematikerna att de endast intressera sig för rent
abstrakta symboler utan samband med den levande verkligheten. Även
om dessa förebråelser understundom äro berättigade så behärska deras 
beräkningar dock ej blott de modärna fysiska teorierna, genom vilka vi dag
för dag bättre lära känna vad materia och energi äro, utan giva även de
biologiska företeelserna ett värdefullt stod. Detta ar kanske det bästa 
exemplet på det mänskliga intellektets sätt att sammanfoga de mest olikartade
och hemlighetsfulla företeelser med varandra och på så satt fora oss till
att för varje dag bättre och bättre förstå den ståtliga enheten i universum.
</chapter>
<chapter name="FRAMSTÄLLNING AV FEBERTERMOMETRAR">

Av PH. SANDRAC

Det var icke i går man kom på idén att mäta temperaturen på de 
varmblodiga djuren och speciellt människan; febertermometerns historia 
sträcker sig ganska långt tillbaka i tiden. Redan 825 har man 
upptecknad en del försök, som visa att man trots de dåliga 
instrument, som då användes, dock kunde erhålla noggranna 
resultat. Sedan dess ha febertermometrarna fulländats till
fina precisionsinstrument och kommit i allmänt bruk. Alla
febertermometrar äro <i>maximumtermometrar</i>, d. v. s. 
kvicksilvret stannar vid den högsta temperaturen, så att man 
efteråt kan avläsa den.

Kvicksilverpelaren kvarhålles i sitt maximumläge av en konisk 
långsträckt glastråd, som nästan fullständigt avstänger kvicksilvrets 
passage genom röret en smula ovanför den nedre
kvicksilverbehållaren och hindrar pelaren att sjunka tillbaka.

<img>BEARBETNINGEN AV TERMOMETERRÖREN
Den främst sittande  arbeterskan smälter samman de
små  kapillärrören i blästerlågan; den andra gör 
iordning manteln och den längst bort förenar manteln
med kapillärröret. </img>

Maximumprincipen uppfanns av Baudin, som 1860 framställde sådana
termometrar för meteorologiskt bruk. Omkring 1874 fabricerade en annan
parisare, Danger, maximumtermometrar för medicinskt ändamål, men
ingen trodde då att man därav skulle kunna göra en stor industri, förrän
tyskarna fyra eller fem år senare bragte den till en kraftig utveckling.

Tyskland hade före kriget världsmonopol på sina febertermometrar
med glasmantel. Därvid gingo de ofta så tillväga att de sände ut
termometrarna öppna och utan firmamärke, och läto importören i 
andra länder sätta dit sitt namn och smälta ihop dem. 
Allmänheten anade därför icke att alla dessa termometrar härstammade från
Tyskland, och det var först när kriget stoppade all export därifrån och 
importörernas förråd började taga slut som man kom på det klara med att man här
stod inför ett beklagligt nödläge. Frankrike, som varje år tog in flera
millioner termometrar från Tyskland, såg sig tvunget att börja använda de
engelska och amerikanska prismatiska termometrarna, som äro svåra
att avläsa. Man kunde icke heller börja en egen fabrikation, ty därtill 
saknades både råmaterial och arbetare.

Man kom då på iden att bland de tyska fångarna i fånglägren söka rätt
på sådana som voro specialister på febertermometrar för att med deras
hjälp få igång en fabrikation. Dessa sattes till att handleda franska 
arbeterskor för att därigenom lägga grunden till en fransk industri. Men man
saknade utgångsmaterialet, ett speciellt preparerat glas, som
bearbetats på visst sätt med inslag av emalj och som på grund
av sin ytterliga tunnhet ar mycket svårt att framställa. De franska 
glasbruken satte sig i verksamhet och snart framgick ur deras deglar ett
användbart glas. Inom kort uppstodo också privata fabriker för 
framställning av termometrar, vilket sålunda blivit en
ny industri i Frankrike.

Vilken mängd detaljer och vilka minutiösa operationer innefattar ej denna
industri! Först arbetet med glaset, som skall upphettas, dragas ut, blåsas
upp och smältas ihop,därpå ifyllningen och regleringen av kvicksilverpelaren
och slutligen graderingen av skalan. Vi ha på en tavla ritat upp ett antal
figurer, numrerade från 1 till 13, vilka återgiva de olika faser rören genomgå
innan man fyller dem. Rören äro tre till antalet: 1:o ovalt rör till
mantel; 2:o runt kapillärrör; 3:o prismatiskt emaljerat kapillärrör. Det
sista utgör termometerröret. Man ger det prismatisk form för att kunna
se bättre; därigenom förstoras nämligen kvicksilverpelaren i bredd, vilket
är nödvändigt emedan den knappast är 9 hundradels millimeter bred och 
sålunda nätt och jämnt skönjbar för blotta ögat. En halvmånformig 
emaljinläggning, som ar insmält i röret tjänar likaledes till att göra 
avläsningen lättare.

<img>DET PRISMATISKA RÖRET SETT I GENOMSKÄRNING
<i>A</i>, glasröret; <i>T</i>, kapillärrör för kvicksilverpelaren; <i>E</i>, emalj
insmält i glasröret. Röret är i verkligheten blott en och en
halv millimeter brett; största diametern på hålet i mitten
är cirka åtta hundradels millimeter. </img>

Lat oss nu se hur arbetet går till. På passande längd av det ovala röret
1, som hålles i blästern, gör man först en utdragning, en spets 4, sedan en
insnöring 5, for att begränsa den del av glaset, som skall bilda reservoaren.
Detta parti smältes, blåses upp och drages ut så att det får sin särskilda
form för att bilda termometerns nedre del och kvicksilverbehållare, 6.
Nu är den yttre manteln färdig. Vi övergå till de andra rören. Man
tar ett stycke vitt kapillärrör 2, av blott några centimeters längd och blåser med
hjälp av blästerlågan upp en blåsa i dess inre såsom figur 7 visar och smälter
därpå fast detta rör vid ett annat stycke gult prismatiskt kapillärrör, 8, 
varvid man ger lödstället ett knä ungefär som en bajonett för att. det skall
kunna ligga an mot ytterkanten av den graderade skalan, 9. Man skär nu
av den lilla blåsan <i>a</i> på mitten efter den streckade
linjen och utvidgar kanterna på den därigenom uppkomna klockan, 10,
varigenom vi få det inre elementet i febertermometern.

Nu gäller det att förena de båda delarna och löda fast det
inre elementet på mantelns innersida, en mycket svår operation, som ger till
resultat den i figur 11 visade anordningen. Alltefter tjockleken på hålet
i det prismatiska kapillärröret, som måste uppmätas för varje stav innan
den går till fabrikationen, bedömer man storleken av reservoaren och
avslutar den i en viss punkt, som här, (11) angives av den streckade linjen.
Man tar av röret på detta ställe genom att smälta ihop det. Vidare
har man gjort i ordning en utdragen glastråd, som är svagt konisk 12,
vilken införes i det inre av reservoaren, så att den i b, (13) sluter till
det under kapillärröret. Det är denna
lilla tråd som verkar som ventil och kvarhåller kvicksilvret i dess 
maximumläge. Insättningen av denna slutare ar en av de svåraste 
operationerna i hela termometerfabrikationen. Åven om termometern i sin
helhet ar fulländad och riktig måste den förkastas om slutaren blivit 
felaktigt placerad. Om den sitter för hårt kan kvicksilvret icke gå tillbaka
ned i behållaren; om den icke är tillräckligt trög stannar termometern
ej på maximumläget emedan kvicksilvret då rinner tillbaka alldeles för
lätt. När slutaren blivit insatt lödes den fast vid reservoarens botten på
samma gång som man med blästern sluter till denna, 14. För att nu fylla
röret och behållaren löder man fast vid andra andan av det gula 
kapillärröret en glaskula, 14, som skall innesluta den behövliga mängden 
kvicksilver. Nu äro uppblåsnings- och hopsmältningsoperationerna avslutade;
vi ha en tom termometer, som skall fyllas.

<img>RÖRETS REHANDLING I BLÄSTERLÅGAN
Figurerna som bära numren 1-13 visa uppblåsning, utdragning och hopsmältning; 
figurerna 14, 15 och 16 visa de olika faserna vid fyllningen. (Man finner alla nödiga förklaringar i texten). </img>

I kulan <i>B</i> slår man tillräckligt mycket kvicksilver för att fylla reservoaren
<i>R</i>. Genom att använda sig av centrifugalkraften slungar man ned en första
droppe i reservoaren, 15, och uppvärmer sedan denna noggrant och
långsamt. Därvid utvecklas kvicksilverångor, som driva ut luften;
den därpå följande kondensationen åstadkommer tomrum och gör att
kvicksilvret suges in i behållaren och fyller denna.

Men ännu är icke allt färdigt. Instrumentet måste bearbetas, d. v. s.
man måste genom skakningar, uppvärmningar och avkylningar driva ut
de sista luftmolekylerna, en huvudbetingelse för att termometern skall
fungera bra. Om man icke gör detta arbete noggrant skulle det kunna
hända att genom oförutsedda och ofta upprepade skakningar, t. ex. i en
automobil, en förändring skulle kunna inträda i kvicksilverpelaren och
dess anvisningar sålunda icke längre motsvara graderingen. Slutligen 
avskär man i en sista inställning det prismatiska röret i 
mantelns inre, 16. Sedan har man blott att gradera och sluta till.

I speciella kuvetter bestämmer man läget på temperaturskalans 
ytterpunkter. I dessa kuvetter, som kallas "termostater" och äro 
omgivna av filt för att icke värmen skall stråla ut, 
har man en propeller som rör om vattnet, vilket hålles vid konstant
temperatur av en gasbrännare; denna regleras av en termoregulator,
som är nedsänkt i kuvettens vatten. Man får därigenom praktiskt 
taget samma temperatur i alla delar av vattnet. Termometrarna läggas
ned i en korg vid sidan av en normaltermometer, som är absolut 
tillförlitlig och kontrollerad. Den ar nedsänkt i vattnet mitt i kuvetten, och
genom jämförelse med denna kan man bestämma eller kontrollera alla
temperaturangivelser på de övriga termometrarna. Skalans ytterpunkter
motsvara t. ex. 36 grader i en kuvett och 41 i en annan; den sträcker sig alltså över
fem grader, vilka i allmänhet beteckna gränserna för människans liv.

Dessa fem grader indelas i femtio delar med hjälp av en mycket 
praktisk delningsmaskin, som uppdelar de fem graderna i femtio 
proportionella delar, var och en motsvarande en tiondels grad. När man justerat
skalan inuti manteln i det rum som lämnats fritt genom 
bajonettformen på det gula röret och slutit
det hela i blästerlågan är fabrikationen avslutad.

<img>DE SISTA FASERNA I TERMOMETERFABRIKATIONEN
Till vänster: termometern är färdig, men den yttre manteln
äar ännu icke hopsmält. I mitten den graderade skalan med dess
glasskaft som lödes fast vid manteln då denna hopsmältes i
blästern. Till höger: den färdiga termometern. </img>

Denna hastiga överblick visar hur svår, omsorgsfull och ömtålig 
framställningen av en febertermometer är; man frågar sig hur tyskarna
kunnat sälja en så ytterst komplicerad apparat i stor skala och
till så lågt pris. Billiga råmaterial och billig arbetskraft ha gjort sitt
till för att sänka framställningskostnaderna. Stora fabriker som 
uteslutande sysselsatt sig med framställning av termometrar och 
barometrar ha haft en uppsättning av synnerligen skickliga arbetare, men
dessutom använt sig av lantbefolkningen, som till minimalt pris åtagit
sig utförandet av en del arbete i hemmet på lediga stunder. 
Dessutom har tyska staten för att uppmuntra försäljningen utåt anslagit
stora premier till exportfirmor. Som kontrollen dessutom icke alltid var
så sträng fick man i utlandet i många fall nöja sig med tyskt kram även på detta
område och det har icke varit sällsynt att man funnit termometrar som visat fel på
0,7 grader. Ett resultat, mindre lyckligt för tyskarna, av detta
krig är att de övriga nationerna vaknat till insikt om att de måste
göra sig oberoende av de tyska varorna och upparbeta egna 
industrier på områden, där tyskarna före 1914 voro utan konkurrens
och till dessa nya industrier hör nu också framställningen av 
febertermometrar.
</chapter>
<chapter name="BALLONGERNAS FALLSKÄRMAR">

Av KAPTEN MANTONY

DET förefaller som om målaren och universalsnillet Leonardo da Vinci
skulle ha varit fallskärmens upphovsman, ty 1495 skriver han följande:

"Om man har en styv duk som är tolv famnar bred och tolv famnar hög, kan man
kasta sig ned från vilken höjd som helst och uppnå marken oskadd".

Och med stod av dessa rader finner man i ett av den berömde 
florentinarens verk en skiss, som visar att uppfinningen helt säkert 
härstammar från honom.

Inom luftseglingen kom fallskärmen till användning första gången den
22 oktober 1797. Sagda dag steg aeronauten Garnerin upp i ballong kl.
5.28 på kvällen från Monceauparken. Då han kommit upp till över 350
famnars höjd, berättar Lalande i sin rapport, skar han av repen som
höllo hans fallskärm och gondol fast vid ballongen. Denna exploderade
medan fallskärmen, under vilken Garnerin satt, föll först hastigt och 
sedan långsammare så att den slutligen helt mjukt satte ned sin passagerare
på Monceauslätten. 

Garnerin upprepade försöket flera gånger och sökte fullända sin fallskärm för att
giva luftseglarna en räddningsapparat i händelse av ballongolycka. Men
sådana olyckshändelser voro sällsynta, och de första fallskärmarna fungerade
illa, varför den tidens luftseglare sällan brydde sig om att belasta sina 
ballonger med en så skrymmande och tung apparat.

<img>EN AV OBSERVATÖRERNA GÖR SIG REDO ATT STIGA NED MED FALLSKÄRMEN
Skärmen ligger hopvikt i sitt etui, ett slags låda i form av
en stympad kon som synes vid sidan av gondolen. Från
lådans nedre del utgå bärlinorna som sitta fast i 
observatorns korsett, vilken han är iklädd så länge han är uppe
i ballongen. </img>


Fallskärmen övergavs därför, och man ansåg den opraktisk ända till
den dag då Capazza gjorde några sensationella nedstigningar från en sfärisk
ballong. Detta blev utgångspunkten för nya undersökningar och nya
experiment, men samma åsikter som gjorde att man första gången 
övergav den voro fortfarande förhärskande och fallskärmen förföll på nytt
till att vara blott och bart en simpel attraktion för de sensationslystna.

Aviatikens födelse och hastiga utveckling och dess sorgligt nog så
många martyrer drog än en gång flygarnas uppmärksamhet till 
Garnerins apparat. Man försökte använda fallskärmen på aeroplan utan
att dock uppnå några praktiska resultat. Det blev storartade 
uppvisningar, vilka dock endast ofullkomligt löste problemet. Fallskärmen
kunde icke anpassas på alla aeroplan typer och i de flesta fall måste den som
skulle göra fallförsöket intaga en särskild ställning ombord, för att 
apparaten skulle fungera väl.

Men frågan var dock värd ett närmare studium, och man var på allvar
sysselsatt med densamma när kriget bröt ut. Man har visserligen ännu
ej funnit medlet att rädda flygaren i aeroplan, men däremot har man 
försett alla observationsballonger med 
fallskärmar, vilka fungera på tillfredsställande sätt. Observationsballongerna
ha visat sig sa nyttiga för artilleriet att man på alla fronter börjat
använda sig av dem i allt större utsträckning. Detta i sin tur har 
medfört att de allt oftare utsättas for angrepp från aeroplan.

Det går knappast en dag utan att man har att anteckna en strid mellan
en ballong och en fientlig flygare. Ballongobservatörens försvarsredskap
äro uteslutande av defensiv natur; luftbatterierna, jaktaeroplanen och
kulsprutorna kunna visser ligen stödja honom mer eller mindre effektivt.

Flygaren däremot som angriper en ballong kan samtidigt använda sig av
brandbomber och kulspruta, och om ballongen träffas av
en brandbomb antändes den ögonblickligen och störtar ned.

<img>HUR EN FALLSKÄRM NEDSTIGER OCH LANDAR UNDER BLÅST
Nedstigningen sker på följande sätt: i det lämpliga 
ögonblicket kastar sig observatorn ut i rymden fastbunden vid
skärmens bärlinor; denna faller först som en tung massa (1),
därpå vecklar den ut sig och minskar fallhastigheten till 2,5
meter i sekunden. Den sjunker därpå långsamt ned mot
marken (2), vartill i vanliga fall åtgå 10 à 15 minuter. 
Observatorn når marken medan skärmen ännu är fullt utbredd:
om det blåser hårt riskerar mannen att bli bortsläpad av 
skärmen (3) och krossas mot något träd eller annat hårt föremål. </img>

För övrigt lura i kriget en mängd andra lika allvarliga faror på 
observatorn i ballongen. Se här några exempel:

1 :o. Flera gånger har det hänt att aeroplan stött ihop med stålkablarna
som hålla drakballongen vid marken; ibland håller kabeln, men ofta 
skärs den av av ett propellerslag, och 
ballongen råkar då i drift och kan gå in över de fientliga linjerna;

2:o. Till följd av långvarigt bruk under dåliga atmosfäriska 
förhållanden förlora linorna som hålla gondolen sin motståndskraft
och brista den ena efter den andra. Detta är en sällsynt olyckshändelse, men
har dock inträffat;

3:o. Om under storm eller orkan en häftig vindstöt på 30 eller 40 meter i 
sekunden träffar ballongen blir ryckningen i kabeln plötsligt så stark att
den brister.

Man ser sålunda att förlusterna genom olyckshändelser kunna bli mycket 
talrikare än dem man har att tillskriva fienden och särskilt hans beskjutning.

Fransmännen hade redan blivit av med en del drakballonger, då en 
ingenjör framlade för vederbörande ett projekt till en ny fallskärm speciellt
avsedd för observationsballonger.

Apparaten försöktes först vid verkstäderna i Chalais-Meudon; den 
belastades med sandsäckar och släpptes ned från en drakballong, varvid den
<img>FALLSKARMEN HÄR VECKLAT UT SIG OCH ÄR PÅ VÄG NEDÅT.

fungerade utmärkt och öppnade sig efter några meters fall. Försöken 
upprepades flerfaldiga gånger under likartade omständigheter och mycket
ogynnsamt väder och gåvo alltid gott resultat.Sedan dessa första försök
visat systemets riktighet återstod det att göra ett definitivt experiment,
varvid sandlasten ersattes med en man. En modig luftseglare, Delclos,
som fullt litade på fallskärmens säkerhet, begärde att få 
bli utbytt mot sandsäckarna. Han for upp med en drake till 300
meters höjd, varifrån han kastade sig ut över gondolen och anlände
helt sakta till marken buren af den ofantliga utbredda skärmen.

Han upprepade dessa försök inför en kommission med sådan
framgång att skärmen genast antogs av de allierades ballongkompanier.

Själva tygskärmen har en yta av omkring 60 kvadratmeter; till
formen skiljer den sig icke från de vanliga fallskärmarna. I 
mitten är den försedd med en cirkelrund öppning för att undvika
de häftiga svängningar, som uppstå om det samlas för mycket luft inuti
höljet.

Hela skärmen ä försedd med flätade band som utgå från kanterna
och konvergera mot mitten; dessa ha till huvudändamål att förstärka 
tygvävnaden; samtidigt underlätta de hopvecklingen av skärmen i dess
fodral och likaså dess utveckling när den skall användas.

De mjuka och starka bärlinorna utgå från skärmens kant och sluta i
observatorns korsett. Linorna äro cirka tjugu meter långa. De konvergera
mot en punkt tre eller fyra meter ovanför korsetten, varest de förenas
till en.

Observatorns korsett utgöres av ett bälte försett med krampor som 
omsluta benen. Därigenom fördelar man kraften över hela kroppen, vilket är
nödvändigt, ty han får ofta tillbringa en kvarts timme i luften, något som utan
detta försiktighetsmått skulle vara både smärtsamt och farligt.

Skärmen ligger hopvikt i ett fodral, ett slags låda i form av en stympad
kon som ar fäst vid ena sidan av korgen. Skärmen är fullständigt
innesluten i detta fodral, i vars nedre ända upphängningslinorna
gå ut. Dessa äro fästa vid korsetten, som flygaren har på sig
under hela tiden uppstigningen varar. Då stunden är kommen
att använda fallskärmen, antingen emedan kabeln blivit avskuren eller
ballongen av någon anledning börjar sjunka, har observatorn blott att 
resolut kasta sig ut i rymden. Han faller då först som
en tung massa ända tills skärmen på grund av kroppens tyngd våldsamt
ryckes ur fodralet, som den då skiljer sig ifrån.

Efter att ha fallit 40 à 50 meter vecklar skärmen ut sig och hejdar tvärt
farten. Denna reduceras då till 2 1/2 meter i sekunden och blir fullkomligt
ofarlig. Det åtgår sålunda 20 minuter
for att stiga ned från 3 000 meters höjd och blott i 7 minuter från l 000
meter. Detta är ett beundransvärt resultat.

De flesta olyckshändelser inträffa under l 000 meters höjd, men om 
kabeln springer lättas ballongen med så stor tyngd som. vikten av den 
nedfallna kabeln och stiger därför hastigt upp till 3 000 meters höjd eller
mera, då den åter börjar komma i jämvikt. Det är först då man kan tanka
på att använda sig av skärmen. Det ögonblick man kastar sig ut i rymden är
förvisso ytterst spännande och det fodras en god dosis mod, kallblodighet
och förtröstan. Men denna manöver går dock i det närmaste automatiskt.

Landningen däremot kräver en viss urskiljning och är minst lika farlig.
Observatorn når marken när skärmen ännu befinner sig på 20 meters höjd.
Om det blåser starkt löper mannen fara att släpas bort av skärm en.
Hans kropp gör motstånd som ett ankare och skärmen går icke ned förrän
han slår emot något kraftigt hinder.

<img>EN FALLSKARM SOM LANDAT BLAND TRÄDEN
Landningen är den svåraste manövern vid 
nedstigningen med skärmen, ty observatorn når marken 
medan skärmen ännu befinner sig på 20 meters höjd,
och han får akta sig att han icke blir bortsläpad
av densamma. </img>


På detta sätt dödades för någon tid sedan två observatörer; skärmarna
fattades av en häftig vind och männen krossades mot trad och murar. Men
sådana olyckor äro dock sällsynta. Förutom dessa olyckliga landningar har
man endast att på franska fronten anteckna ett fall när bärlinorna hade
trasslat in sig i skärmen och hindrade denna att veckla ut sig. Denna 
händelse inträffade den 5 maj 1916 under en rasande storm, varvid ett tjugutal
ballonger gingo förlorade. Alla övriga nedstigningar lyckades däremot 
fullständigt, och man kan särskilt påminna sig ett spännande fall genom rymden
från 3 500 meters höjd utfört av en observatör vars ballongkabel skars av
av ett aeroplan. Han nådde marken oskadd. Vid ett annat tillfälle slog åskan
ned i en ballong, och den som var uppe i den samma har endast fallskärmen att tacka
för att han kom ifrån saken med livet. 

I avseende på drakballongerna är fallskärmproblemet i det närmaste 
fullständigt löst genom denna uppfinning. Frågan är om samma maskin med fördel
kan anbringas på aeroplan. Man får icke glömma att saken här är 
betydligt mera invecklad än vad det kan förefalla vid första anblicken
och att de för närvarande använda aeroplantyperna icke lämpa sig för
fallskärm. Aeroplankroppen är omgiven av ett nätverk av kablar, vilket
försvårar skärmens utveckling. Dessutom förlorar flygaren aldrig hoppet att
kunna vända sin maskin tillrätta och detta gör honom motvillig att fora med
sig en fallskärm.
</chapter>
<chapter name="RÄKNEMASKINEN OCH DESS ANVÄNDNINGAR">

Av J. BOYER

SÅVÄL affärsmän som ingenjörer och vetenskapsmän måste ofta
utföra långa och tröttsamma beräkningar. Därför ha också människorna
alltifrån civilisationens begynnelse sökt göra detta arbete så lindrigt som
möjligt, och under århundradenas lopp ha snillrika uppfinnare sökt efter
medel att förenkla räkneoperationerna. De ha särskilt ägnat
sig åt att konstruera maskiner, vilkas underbara organ mekaniskt utföra 
additioner och subtraktioner, multiplikationer och divisioner, och
vilkas hjul och hävarmar utan ansträngning jonglera med siffror på flera millioner.

Den enklaste apparaten av detta slag är <i>abacus</i>, som uppfanns i den 
allra äldsta forntiden hos greker och romare; den utgjordes helt enkelt av
en tavla, uppdelad i flera parallella kolumner, av vilka den första angav
enheter och de följande tiotal, hundratal, tusental o. s. v. Räkningen 
utfördes lätt med stenar, som man lade in i kolumnerna. Så småningom 
förbättrades abacus; man utbytte stenarna mot knappar, som gledo i
en ränna eller på en stång. Detta blev <i>kulramen</i>, som är känd i Kina
sedan urminnes tider under namnet "swan-pan" och av vilken himmelens
söner ännu använda sig.

Man finner fortfarande i våra småskolor kulramar, som likna de 
nyssnämnda, och på vilka barnen lätt kunna lära sig räknelärans första grunder.

<img>MEKANISMEN I PASCALS RÄKNEMASKIN

Men på kulramarna utföras de aritmetiska operationerna för hand utan
hjälp av den minsta mekanism. Det krävdes en Pascals hela snille för att
inse möjligheten av att utföra beräkningar med hjälp av mekaniska rörelser
(1642). Den geniale vetenskapsmannen var då nitton år, och han 
uppfann maskineri för att hjälpa sin far att utföra de beräkningar denne hade att
verkställa i egenskap skattuppbördsman i Normandie.

I betraktande av den praktiska mekanikens låga ståndpunkt på 1600-talet var det
ingen lätt sak för Pascal att förverkliga sin idé, och experimenten krävde stora
utgifter. Han byggde flera modeller innan han fann
en som fungerade bra. Fotografien på sidan 136 visar ett exemplar som finns
bevarat i Conservatoire des Arts et Métiers i Paris. På insidan av locket 
är en inskrift: "<i>Esto probati instrumenti symbolum hoc. Blasius Pascal avernus
inventor 20 may 1652</i>", vilket betyder: "Denna underskrift betecknar ett 
prövat instrument, Blaise Pascal, verklig uppfinnare, 20 maj 1652."

Som man ser av fotografien liknar den berömde filosofens maskin en
låda, vars lock ar försett med öppningar, i vilka siffrorna synas. Längs
raden av fönster äro talskivorna placerade, med vilka man kan inställa 
siffrorna i de olika tal, som skola summeras. Dessutom finns en särskild
anordning för att utföra subtraktioner.
Pascals uppfinning fullbordades och förenklades av Samuel Morland, 
Poleni, Lépine, Hillerin de Boistissandeau och andra, och gjordes särskilt
praktisk av dr Roth.

I Pascals maskin och alla dess efterföljare föras talskivorna fram av ett
stift, som man håller i handen och man inställer på detta sätt talen,
siffra efter siffra genom att vrida på talskivorna. Redan 1851 kom Senilt
på idén att använda tangenter för att förenkla denna manöver. Han
byggde en maskin, som fanns exponerad på utställningen i London (1851).
Samma idé ar också tillämpad av de amerikanska uppfinnarna: Felt och Tarrant,
Burroughs och andra. I samma mån som räknandet fortgår inställa dessa
apparater talen och angiva också vid slutet av kolumnen totalsumman. De
äro dessutom försedda med tryckverk, som trycker talsumman, och lämpa
sig därför utmärkt för affärsräkning; de ha givit upphov till 
<i>kassaregistren</i>, som nu kommit mer och mer i bruk. De flesta maskiner av detta
slag byggas hos The National Cash Register Co. i Dayton (Ohio), vilka
före kriget sysselsatte 7000 arbetare. <footnote>Från denna stora firma skola vi i 
ett kommande nummer lämna några intressanta meddelanden. </footnote>

I vissa länder verkställes också det statistiska arbetet med mekaniska 
apparater, som underlätta sammanräkningen. Anda in i de senaste åren
fanns intet annat märkvärdigt i dessa statistiska beräkningar än att de gingo
oerhört långsamt. När uppgifterna anlände till vederbörande byrå sattes en
armé av tjänstemän i verksamhet, och dessa tillbringade månader, ja till och
med år med att läsa, klassificera och märka dessa papperslappar, ett arbete,
som krävde enorm tid och följaktligen ofantliga utgifter. Och dock hade
amerikanaren Hollerith redan 1911 uppfunnit en sinnrik maskin, som var
avsedd att förenkla det monotona arbetet för statistikerna i Washingtons
Census.

<img>PASCALS ADDERINGSMASKIN SOM UPPFANNS 1652
Maskinen ser ut som en låda, i vars lock man ser
fönstren där siffrorna komma till synes. Längs raden
av fönster finnas hjul, med vilka man inställer siffrorna
i talen som skola adderas. Genom en särskild 
anordning kan man också utföra subtraktioner. </img>

Hollerith kom på idén att använda den i textilindustrien vanliga 
Jacquart-anordhingen för att perforera de statistiska korten efter en viss 
klassificeringsgrund. När samtliga kort blivit preparerade på detta sätt tar
maskinen hand om dem. Denna utgöres av en rörlig och en fast platta. Den fasta
plattan har lika många hål som det finns utstansningspunkter på kortet. Under 
plattan och svarande mot vart och ett av hålen finnes ett vertikalt rör, som
till hälften är fyllt med kvicksilver. Genom elektriska ledningar stå alla dessa 
rör i förbindelse med ett motsvarande antal räknehjul.Den rörliga plattan är försedd 
med spiralfjädrar, som sluta i nålar och passa in mot hålen i den fasta plattan.
Operatören placerar det perforerade kortet på den fasta plattan och sänker
ned den rörliga plattan däröver. Vad sker då? Där nålarna träffa kartongen
tryckas de tillbaka och pressa ihop fjädrarna; på alla ställen där kortet
är utstansat går nålen däremot igenom kortet och den fasta plattan
och sticka ned i kvicksilvret i de nedanför belägna rören. Därigenom
slutes en elektrisk ström, som för fram räknehjuen ett steg. Med en
enkel tryckning på en hävarm registrerar man sålunda alla uppgifter på
kortet och adderar dem på deras
respektive räknare. Senare har L. March uppfunnit sin <i>classicompteur</i>
för samma ändamål. Denna maskin betyder ett framsteg över den 
nyssnämnda därigenom att man slipper perforera korten för hand. Maskinen 
består av en klaviatur med 60 tangenter, fördelade i sex rader på
ett bord med anvisningar till vilka uppgifter var och en av
dem hör. Classicomptören kan i själva verket reproducera, 
summera och skriva ned alla uppgifter, som finnas på de enstaka 
bulletinerna (hemort, kön, födelsedatum, födelseort, bostad, yrke etc.).

Den räknande lägger sålunda på bordet, som han har till vänster,
en hög bulletiner, tillhörande en och samma kategori, och trycker ned de
tangenter som motsvara uppgifterna på korten. Tangenterna förbli 
nedslagna sa länge den räknande icke rör vid en hävarm som
sitter på classicomptörens vänstra sida. Men när man rör på
den föras de nedtryckta tangenterna åter upp, och sex räknare,
motsvarande var och en sin tangent, flytta sig framåt ett steg.

När hela högen med blad är slut fäller räknaren ned den rörliga
ramen, som består av en rad horisontella valsar, anordnade utmed
framsidan på varje maskin. Totalsumman tryckes då på papperet. För att
föra classicomptören tillbaka på noll behöver man blott vrida på veven, som
är placerad bakom hävarmen. Vidare kan man genom en särskild apparat
verifiera det utförda arbetet.

<img>KASSAREGISTER FRÅN THE NATIONAL CASH REGISTER CO.

<img>WALES ADDERINGSMASKIN

Med classicomptören kan man på en timme gå igenom cirka 1500 
bulletiner, motsvarande 9000 uppgifter. Som man ser går den mekaniska
klassificeringen hastigt och utomordentligt ekonomiskt.
James Powers, mekaniker vid Förenta Staternas Census, har ett annat 
system, som skiljer sig från Holleriths och Marchs. Perforeringen
göres icke för hand utan elektriskt. Den nya perforeringsmaskinen liknar en 
skrivmaskin med 240 tangenter. I stället för att göra ett hål åt gången kan 
operatören trycka ned så många tangenter han behöver. När alla 
uppgifter blivit inregistrerade med dessa, sätter han igång en
elektrisk motor och hålen perforeras utan arbete från den räknandes sida.
Medan den gamla apparaten i Census endast kunde perforera 900 kort
pr dag kan den nya genomsticka minst 4 000 på samma tid.

När bulletinerna blivit perforerade gå de till adderingsmaskinerna, där de 
behandlas på liknande sätt som i Holleriths system.

Men låt oss återvända till Pascals maskin vars mekanism fulländades av Roth (1847);
dennes adderingsmaskin är mindre och lättare att arbeta med. Talen inställas utmed
en cirkel på en skiva, som vrides runt av ett stift, vilket ingriper i dess tandade 
kant. Graderingen i motsatt riktning för subtraktion är utsatt i rött på en cirkel, 
som ar koncentrisk med den förra, och varje siffra framträder tydligt i ett
fönster. Inställningen på noll går mycket lätt. Man drar i en knapp och
genast kommer siffran nio fram i alla 
fönstren. Därefter behöver man blott lägga till en enhet, eller med andra
ord skjuta fram första hjulet till höger en tand för att ersätta niorna med nollor.

Men äran att ha konstruerat den första praktiska räknemaskinen för alla fyra 
räknesätten tillkommer Thomas' i Colmar, vilken grundade sin maskin på den av Leibnitz
konstruerade trappvalsen.

Av Leibnitz apparat, som aldrig fick någon praktisk användning, finns ännu
ett exemplar bevarat i Kungl. Biblioteket i Hannover.

Thomas' <i>aritmometer</i> byggdes 1820 och fulländades så småningom av uppfinnarens   son. Den består av en horisontal, fast metallplatta, på vilken man kan inställa
multiplikation och division medels knappar som löpa i rännor och en rörlig linjal, på vilken de önskade resultaten bli synliga under räkningen.
Om man t. ex. skall multiplicera talet på den fasta skivan med 25 så
vevar man fem gånger, skjuter fram linjalen ett steg, vevar  därpå ytterligare
två gånger och avläser produkten. Subtraktion och division åstadkommes genom
omslag av en hävarm. På Thomas idé byggde Maurel och Jayet sin <i>arithmaurel</i>,
som arbetar snabbt och exakt.

Den berömde ryske vetenskapsmannen Tschebyschev löste ett mera
invecklat problem. Han föresatte sig att bygga en maskin med jämn och
likformig rörelse i stället för den stotvisa i Thomas' apparat. När man vill
göra en multiplikation med Tschebyschevs apparat inställer man 
multiplikanden och multiplikatorn med hjälp
av knapparna och vrider därpå veven tills den stannar. 
Multiplikatorknapparna återgå då automatiskt till
noll, och man har blott att avläsa produkten i sifferfönstren.

<img>SUNDSTRANDS ADDERINGSMASKIN.

<img>ODHNERS RÄKNEMASKIN

Men i föregående maskiner ha multiplikation och division bestått i
en upprepad addition och subtraktion. <i>Léon Bollée</i> uttänkte 1889 en
maskin som skulle spara 80 % tid genom att utföra multiplikationer
och divisioner enligt en annan idé. Hans utkast utfördes 1892 av
Egli i Zurich med <i>Steigers Millionär</i>.

Men vi skola övergå till moderna apparater, som automatiskt räkna ut intresse- och
annuitetstabeller, d. v. s. ge de successiva termerna i geometriska 
progressioner av olika ordning. 

Engelsmannen Babbage framställde den första praktiska apparaten av detta
slag. Han uttänkte också en mycket större plan, som han dock
icke lyckades förverkliga innan han dog. Han ville nämligen konstruera
en maskin, på vilken man skulle kunna utföra alla aritmetiska
operationer med hur höga tal som helst och avläsa resultaten
tryckta med deras algebraiska tecken. 

Han grundade sin idé på användning av perforerade plattor, liknande
de kartonger som brukas vid vävning av bilder enligt Jacquartförfärandet.
Tack vare drottning Victorias intresse kunde den geniale matematikern 
framställa tusentals delar till sin maskin, men han dog innan han hunnit 
fullborda dess montering.

Två svenskar, Georg Scheutz och 
hans son Edward, byggde en maskin som liknade den nyssnämnda och
fanns utställd på världsutställningen 1855. Därpå inköptes den av en rik
amerikanare, som skänkte den till Dudley-observatoriet i Albany U. S. A.
Denna maskin tryckte resultaten som fördjupningar i blyplåt, efter vilka
kunde framställas klichéer till logaritmtabeller etc. En annan svensk, 
Viberg, förenklade mekanismen i Scheutz apparat och gjorde den mindre.

Vi må vidare nämna Peerless Kalkulograf, som konstruerades strax före
kriget, och vilar på aritmometerns princip. Man kan med denna utföra
de fyra enkla räknesätten, intresseräkning och geometriska problem,
kvadrat och kubikrötter etc., men den passar bäst för multiplikation och 
division. Den är vidare försedd med en sinnrik kommateringsanordning för
räkning med decimalbråk. Denna apparat har stor likhet med den av
firman Ludwig Spitz & Co. förda "Unitas".

<img>PEELESS KALKULOGRAF
På denna maskin kan man utföra alla aritmetiska operationer (addition, 
subtraktion, rotutdragning, etc.). Veven till höger tjänar till att röra hjulen. </img>

Oberoende av dessa maskiner, som lämna exakta resultat, finns det andra
som väl räcka till för praktiska behov men som endast giva approximativa
värden. Vi finna bland dessa r<i>äknelinjalen</i>, som blivit ett hjälpredskap
för alla ingenjörer. Detta instrument går tillbaka till Napier och är intet
annat än en på stav uppsatt logaritmtabell. Seth Patridge gjorde den
ännu mer praktisk genom att uppfinna den rörliga sliden.

Bland de numera mest använda vilja vi nämna Mannheims linjal med
löpare och lupp samt Beghins vars anordning gör det möjligt att med en
enda förflyttning av sliden kunna räkna ut produkten av tre faktorer.

En del linjaler äro försedda med extra skalor för speciella ändamål.

För att få en linjal i bekväma dimensioner ha ett flertal uppfinnare
kommit på idén att dela upp linjalen i ett antal smådelar och lägga delarna
över varandra. I bland fördelas segmenten också längs en cylinder 
såsom på <i>Billeters räknerulle</i>. Men den cirkulära formen passar ännu bättre
för att lägga över varandra två skalor, som glida mot varandra. Sålunda
har man konstruerat ett stort antal <i>räknecirklar</i>.

Den av ingenjör L. Torres uppfunna maskinen liknar föregående 
instrument, men är större och mera komplicerad därför att den vilar på
en kombination av logaritmskalor. Denna synnerligen sinnrika apparat,
möjliggör lösning av algebraiska ekvationer.

Den vanligast förekommande typen av adderingsmaskiner, som i Sverge
varit i mera allmänt bruk under ett tjugutal år, användes i regel för vanlig
enkel addition under det att andra räkneoperationer, multiplikation, 
subtraktion och division utfördes å enklare och mindre dyrbara maskiner. Efter
hand ha emellertid adderingsmaskinerna utvecklats till fullständiga 
universalräknemaskiner med ett eller
flera räkneverk, som arbeta självständigt vid sidan av varandra. Det
omständiga utförandet av multiplikationer, där ett vevslag är nödvändigt
for varje tal varmed man multiplicerar, ex. 6 vevslag for multiplicering med
6, 14 vevslag för multiplicering med 86 o. s. v. är å moderna skrivande
maskiner ersatt med nedtryckande av endast en knapp för varje siffra, 
alltså för att multiplicera med talet 2 765 behöver man endast nedtrycka 
multiplikatorn samt knapparna 5,6,7 samt 2. Å en elektriskt arbetande maskin är
totalsumman nästan omedelbart färdig 
att avläsa, under det att en dylik operation med huvudräkning tar en
rundlig tid samt dessutom aldrig erbjuder fullständig säkerhet.

<img>MEKANISMEN I PEERLESS KALKULOGRAF SEDD UNDERIFRÅN
Till vänster ser man trappvalsarna som flytta fram räkneverket.</img>

En modern elektrisk skrivande adderingsmaskin med två separat
arbetande räkneverk, av fabrikat Wales exempelvis, skriver sålunda
debetposter i svart samt kreditposter i rött, visar hela tiden under arbetet
den sammanlagda totalen av debet och kredit samt subtraherar till slut
med ett enda handgrepp debet från kredit eller vice versa, varvid 
debetbalans automatiskt tryckes i svart och kreditbalans i rött. Samma maskin
skriver dessutom månad och dato och således kunna vid månads-, kvar-
tals- eller årsslut alla kontokuranter utarbetas å densamma på ett 
minimum av den tid som skulle åtgå för samma arbetes utförande för
hand.

Maskinräkningen kommer helt enkelt förr eller senare att fullständigt
uttränga huvudräkningen, som icke ger den kontroll och garanti en 
modern affärsman måste fordra.
</chapter>
<chapter name="EN FOTOGRAFIAPPARAT FÖR ATT ENKLARE ERHÅLLA FOTOGRAFISKA FINGERAVTRYCK">

Av R. MAISTRE

PINGERAVTRYCK ha använts för identifiering under så långa tider att
vi finna dem redan två århundraden före vår tideräknings begynnelse hos
kineserna, vilka efter vad historikerna påstå på det sättet undertecknade
sina skrivelser.

Numera användes fingeravtrycket nästan uteslutande för att identifiera 
brottslingar, och den amerikanska marinens försök för ett par år sedan att 
identifiera sina officerare och matroser på samma sätt står tämligen 
ensamt, ehuru det utan tvivel är av stort intresse. De amerikanska
myndigheterna ha dock säkerligen funnit det fördelaktigt, ty för 
någon tid sedan bestämdes att hela dess personal skulle utrustas
med identitetsbrickor, som på ena sidan bära ett avtryck av ägarens
högra pekfinger och på den andra hans namn med initialerna till hans
förnamn och datum för hans inmönstring samt för officerarna deras grad
och dagen för deras utnämning.

<img>HUR MAN GÅR TILLVÄGA FÖR ATT TAGA ETT GOTT AVTRYCK
Man placerar fingret, som är färgat med bläck,
med sidan mot papperet, därpå vrider man det
så småningom utan att själv trycka, ty det är
operatören som pressar ned fingret. Avtryckets
tydlighet beror mycket av pressningen. </img>

Brickan eller medaljen är gjord av ett särskilt slags brons (Money alloy),
samma metall som användes i propellrarna på de amerikanska 
kryssarna; denna legering smälter icke förrän vid 1 360 grader och angripes
icke av havsvattnet; under normala förhållanden är den sålunda en icke
oxiderbar legering. Brickan är oval och mäter 31,75 mm i ena
riktningen och 38 mm i den andra. Den ar genomborrad med ett
hål sa att den kan hänga kring halsen i ett snöre, som är gjort av
samma metall och överspunnet med bomull. 

Innan brickan framställes tar man först avtryck av de fem 
fingrarna på varje hand på ett kort med uppgifter för varje särskild 
individ. Fingrarna svärtas med trycksvärta, som spätts ut med terpentin
så att den blivit flytande. Uppgifterna som skola graveras in på medaljen noteras 
likaledes på detta kort jämte längd, ålder, födelseort, signalement etc., och alla
dessa kort förvaras i identitetsbyråernas arkiv. Därpå gör man ett 
avtryck av högra handens pekfinger ensamt på ena sidan av medaljen och
skriver med en väl rengjord stålpenna de ovan nämnda uppgifterna på den
<img>IDENTITETSBRICKA FÖR AMERIKANSKA SJÖMÄN
På ena sidan av brickan har man avtrycket av högra handens pekfinger och
på den andra namn, födelsedag och inskrivningsdag. </img>

andra samt bokstäverna U. S, N. (United States Navy).

Medan bläcket ännu ar vått pudrar man brickans båda sidor med gilsonit
i fint pulver (gilsonit är ett slags naturlig asfalt som smälter vid 
relativt låg temperatur), vilket då dels blandar sig med bläcket och dels fäster
vid metallytan. Man blåser bort överskottet och uppvärmer brickan över en spritlampa
eller en elektrisk ugn till något över hundra grader. Därefter får brickan 
svalna, varpå den nedsänkes i ett bad, bestående av en volym koncentrerad
salpetersyra på två volymer vatten.

<img>FINGERAVTRYCK PÅ ETT ANTROPOMETRISKT KORT
I de fem översta rutorna har man avtryck av de fem 
fingrarna på vänstra handen. och där nedanför av högra 
handens fingrar och längst ned avtryck av alla tio fingrarna,
men tagna samtidigt för de fyra långa fingrarna. På 
kortets andra sida har man antecknat tillnamn, förnamn, ålder,
födelseort etc. samt ifrågavarande individs mått. </img>

Detta identifieringssystem, som måhända senare kommer att utsträckas
även till amerikanska armén, vilken för närvarande ar försedd med 
vanliga aluminiumbrickor liknande våra s. k. dödsbrickor, förminskar risken
att taga fel på person till ett minimum. Experter förklara att felrisken är av
storleksordningen 1/65 000 000 emedan avtrycket av varje finger visar 65 
jämförelsepunkter och det blott finns en möjlighet på millionen att två människor
skulle visa fullkomlig i den titet i avseende på samma karakteristiska punkt
på finger avtrycket.
Som vi nyss sade måste man i det ifrågavarande departementets 
arkiv bevara alla dessa kort som innehålla de antropometriska uppgifterna på
officerare och matroser. För närvarande åstadkommas korten genom att det
svärtade fingret direkt tryckes mot papperet. Det kan vid första anblicken 
förefalla som om denna operation skulle vara mycket lätt att utföra, men
så är alls icke fallet och de erhållna avtrycken lämna ofta mycket
övrigt att önska i fråga om tydlighet. Man far ofta kassera flera kort
innan man får ett lämpligt avtryck, antingen beroende på att bläcket varit for
tjockt eller för tunt eller att fingret pressats för hårt eller för lätt
mot papperet, etc. Det är därför troligt att man skulle kunna få fram ett bättre 
resultat genom att ta en fotografi direkt av fingret,
om möjligt i naturlig storlek och under så goda belysningsförhållanden
och passande inställning att man finge en fullt klar och tydlig bild. Dock
skulle operationen härigenom bli kostsammare och taga längre tid. Det
kan därför vara av intresse att omtala en apparat, som uppfyller alla här
sagda anspråk och som efter en lätt förändring skulle kunna användas till
direkt fotografering av fingrarnas linjer.

<img>APPARAT FÖR ATT FOTOGRAFERA FINGERAVTRYCK
Apparaten ställes vertikalt så att pyramidens lilla basyta
exakt täcker bilden som skall fotograferas </img>

Instrumentet fabriceras av Eastman Kodak Co. och användes i de flesta
avdelningar av den amerikanska polisen. Det består av två lådor, som 
sinsemellan äro förenade med gångjärn. Den ena utgör den egentliga 
kameran, den andra innehåller åtta elektriska element förenade i två 
grupper på fyra i vardera. Mellan dessa grupper finnes en liten 
rektangulär kammare, som i mitten är genomborrad av ett hål i riktning
av apparatens längdaxel. I främre delen av detta andra rum och i
dess fyra hörn finnas fyra små elektriska lampor <i>G</i> som
matas med strömmen från elementen.

Ett pyramidformigt lock täcker denna del av instrumentet och skyddar 
lamporna för stötar samt bildar en kammare, försedd med ett rektangulärt
fönster <i>K</i> av exakt samma dimensioner som fotografiplåten eller filmen, 
sålunda 57,15 x 82,55 mm, och vars plan ligger exakt i linsens brännpunkt,
Fönstret täckes av en lucka <i>I</i> då instrumentet icke användes.
När man vill fotografera ett avtryck placerar man apparaten så att fönstret
<i>K</i> ligger an mot avtrycket och för därefter ned hävarmen <i>E</i>, varvid 
lamporna tändas; samtidigt öppnas slutaren under en viss tid och stänges
åter varigenom sålunda exponeringen sker. Man kan förändra exponeringstiden genon
att bringa den övre delen av hävarmen <i>E</i> att sammanfalla med
linjen <i>T</i> och kvarhålla den så under den önskade tiden och därpå draga
ned den så långt den går samt slutligen släppa upp den, varigenom 
lamporna åter släckas. Under hela den tid exponeringen varar, sålunda i 
allmänhet fem à sex sekunder, är föremålet belyst <i>inifrån</i> och aldrig utifrån,
som fallet är med de vanliga apparaterna. Innan man tar en bild måste
man draga ut plattan <i>L</i> och sedan föra in den igen när fotografien är
tagen, så att den exponerade plåten föres in i magasinet och ersattes med
en oexponerad.

Genom att trycka på knappen <i>H</i> kan man tända lamporna utan att
satta slutaren i verksamhet, till ekempel om man vill lysa sig for att bättre
se teckningen som skall fotograferas. I fall bilden ar otydlig kan man göra
den mera markerad genom att pudra den med ett fint vitt pulver 
(aluminiumpulver) eller svart (grafit eller fint träkol) allt efter som teckningen
är på svart eller vit yta.

Som det framgår av denna beskrivning är apparaten konstruerad så att
man aldrig behöver förändra bländareöppningen eller ställa in på olika 
avstånd. Belysningen är alltid konstant, emedan den icke beror av det yttre
ljuset, och vidare befinner sig avtrycket som skall fotograferas alltid
på samma avstånd (brännvidden) från objektivets astigmatiska lins; endast

<img>DE TVÅ RUMMEN I KAMERAN FÖR FOTOGRAFERING AV FINGERAVTRYCK
Det vänstra rummet är den  egentliga kameran. Det högra rummet innehåller två 
grupper element som mata lamporna, vilka finnas på andra sidan av detta rum. I <i>M</i>
finns  en låda som innehåller reservlampor. Hålet i mitten tjänar till att släppa fram ljuset till objektivet. (De övriga bokstäverna hänföra sig till följande figur).
<img>AVTRYCKEN SOM FOTOGRAFERAS MED DENNA APPARAT BELYSAS INIFRÅN
Locket <i>N</i>, som när apparaten användes är hopfällt mot den andra lådan, är 
försett med ett fönster <i>K</i>, som man lägger an mot bilden som skall fotograferas; 
denna upplyses inifrån genom glödlamporna <i>G</i>. Som belysningen är konstant och 
bildens avstånd från objektivet är oföränderligt behövs ingen inställning.
(Se för övrigt beskrivningen i texten). </img>

exponeringstiden kan variera en smula alltefter som bilden avtecknar sig
mer eller mindre tydligt mot bakgrunden. Då man skall byta element eller
göra ren linsen öppnar man apparaten, d. v. s. man skiljer de två
lådorna åt genom att trycka på knappen <i>A</i>. För att göra ren eller byta
lamporna öppnar man locket <i>N</i> genom att trycka på knappen <i>O</i>. I en
liten låda <i>M</i> mellan de båda elernentraderna finnas sex små reservlampor.

<img>FOTOGRAFI AV ETT SPETSPROV I NATURLIG STORLEK
Utan den apparat vi beskrivit i denna artikel
skulle en så trogen reproduktion vara omöjlig att åstadkomma. </img>

Om man nu reducerade fönsteröppningen <i>K</i> till en springa med just
så stor mynning att blott fingeränden utsattes för ljuset från lamporna, skulle
man få en apparat för direkt fotografering av fingerlinjerna under förutsättning 
naturligtvis att dessa gjorts mera synliga genom lämplig insvärtning.

Apparaten kan också användas till andra ändamål. Man kan erhålla bilder av en
klarhet och tydlighet som skulle vara omöjligt att uppnå med någon annan av de 
vanliga apparaterna. Den fotografi av ett spetsprov som vi återgiva här ovan 
bevisar detta. </chapter>
<img>ETT AMERIKANSKT UTSTÄLLNINGSTÅG PÅ EN GATA I WASHINGTON
Det stannar i varje gathörn och de promenerande kunna stiga in for att 
tillfredsställa sin nyfikenhet.
<chapter name="ETT UTSTÄLLNINGSTÅLG I FÖRENTA STATERNA">

PUBLIKEN STRÖMMAR vanligen massvis till utställningar och 
salonger där den får se något som tilltalar smaken, såsom tavlor eller 
skulpturer. På samma sätt attraheras den av de stora hallarna på 
världsutställningen, "Worlds Fairs" som amerikanarna säga, därför att den där finner,
vetenskapligt ordnat, instrument och anordningar som kunna tjäna till att
förbättra resultatet av det dagliga arbetet och öka välståndet.

I andra fall däremot visar sig allmänheten mindre benägen att besöka 
utställningar, nämligen då den på förhand vet att den där kommer att 
finna apparater och uppfinningar som mer eller mindre påminna om livets
många lidanden, även om dessa nyheter äro avsedda för livräddning, 
arbetshygien och i allmänhet att förminska det onda, som hotar
såväl städernas som landets befolkning.

Den kunskap man kan vinna av ett besök på en sådan utställning tyckes icke alltid
för den stora publiken vara värd de minuter av mer eller mindre förströdd
uppmärksamhet man måste ägna den.

<img>AMERIKANSKA ARMÉNS SJUKVÅRDSUTSTÄLLNING
Man ser på fotografien två manekänger som föreställa
sårade och av vilka den ena ar försedd med specialglasögon.</img>

Man måste sålunda tvinga den motsträvige besökaren och hitta på ett
satt att locka dit honom mot hans vilja for att han skäll få studera dessa
allvarliga och foga roande saker, som dock for var dag få en allt större 
betydelse i det moderna livet.

Förenta Staternas inrikesminister har i detta avseende haft en 
originell ide, i det han menade att om den amerikanska publiken icke vill
göra sig besvär med att komma till utställningen sa måste utställningen
i stället gå till publiken.

På detta sätt uppkom den ambulerande utställningen på järnvägståg som
är avsedd att för befolkningen i de mindre städerna och på landsbygden
popularisera de vetenskapliga framsteg, vilka ha till ändamål att bevara
individernas liv och skydda deras egendom och deras såväl andliga som 
materiella intressen.

Verkställandet av en sådan idé hade helt säkert ekonomiskt misslyckats, om
icke ministern fått effektiv materiell hjälp från järnvägsbolagens sida,
såväl med lämpliga vagnar som lokomotiv för att draga fram tågen över
staternas vidsträckta järnvägsnät.

Aktiebolaget Baltimore & Ohio Railroad lånade kostnadsfritt ut tolv
stora boggievagnar, som blivit särskilt

<img>METEOROLOGISKA CENTRALBYRÅNS UTSTÄLLNING
Att förutse vädret är av lika stort intresse för sjömännen som för lantbrukarna, 
vilka se sina skördar hotade av de häftiga orkanerna. </img>

utrustade för att inrymma de olika utställningsföremålen, vilka stå 
ordnade längs vagnens väggar och fönster. I mitten av vagnen är en 
tillräckligt rymlig gång reserverad för de besökande.                      .....

Då de amerikanska järnvägarna ofta gå fram över städerna och ibland
till och med på gatorna, uppväcker alltid ankomsten av ett 
utstallnmgståg med dess stora lokomotiv publikens intresse och lockar den att
komma in och studera föremål som annars icke falla den särdeles i smaken. 

Utställningen invigdes av president Wilson den l maj 1916 och utgick
därpå från Washington for att besöka de stora städerna i 
Pennsylvanien, Ohio, Illinois, Indiana o s. v såsom Philadelphia Baltimore, 
Saint-Louis, Cincinnati. Tågets uppehåll i varje stad varade mellan 24 och
48 timmar, allt efter det intresse det väckte hos invånarna.

Efter denna första turne till staderna gick den vandrande 
utställningen ut på de mindre banorna for att också lantbefolkningen skulle få se
vad den innehöll. Och de föremål som finnas i samlingen äro verkligen talrika och 
intressanta. 

Sjukvården fann i denna nya och originella anordning ett medel att låta
tusentals personer direkt med egna ögon få se de installationer och 
apparater som behövas for att organisera en effektiv kamp mot de 
epidemier som härja i Amerika, såsom gula febern, koleran och tyfus. Man
kunde lära såväl stads- som, lantfolkningen hur de skulle skydda 
vatten och födoämnen från farliga 
<img>AMERIKANSKA FLOTTANS UTSTÄLLNING
Olika modeller av kanoner, granater och krigsmaskiner för marinen fylla denna vagn. </img>

bakteriehärdar. Ett stort antal grafiska tabeller visa de resultat man uppnått,
särskilt vad beträffar arbetarnas hygien i de stora städerna, vilka 
verkligen visa en relativt låg dödlighetssiffra.

Förenta Staternas långa kust såväl vid Atlanten som vid Stilla havet 
liksom de långa flodvägarna i det inre av landet har givit ett särskilt intresse
åt livräddningsredskapen.

En talrik kustbevakning är utrustad med fulländade redskap och livbåtar
för rodd, segel eller motor, bojar, rörliga och fasta stationer för trådlös
telefon etc. och kan hastigt och verksamt rädda personer från drunkning
och komma till hjälp vid olycksfall.

Gruvbyrån visar en serie apparater till skydd mot de talrika faror som
ständigt hota gruvarbetarens liv. Man kan särskilt lägga märke till 
innehållet i en automobil, som blivit byggd efter tysk modell och är avsedd att
bringa hastig hjälp åt gruvarbetare som blivit begravda och skadade till
följd av explosion eller eldsvåda. Gasmasker och luftreservoarer, som
göra att man ostraffat kan röra sig i de underjordiska gallerierna efter en
katastrof, visa för gruvägaren vilka försiktighetsmått han bör vidtaga för
sin personal.

En meteorologisk avdelning visar hur man signalerar till fartygen 
stormarnas gång och de häftiga ovädren, som äro sa fruktansvärda särskilt i
Mexikanska bukten. En annan avdelning av samma byrå sysselsätter
sig med att signalera och mäta vattenståndet i floderna. Man förstår hur
viktiga sådana anvisningar måste vara för ett land som i likhet med 
Amerika har så stora floder som Mississippi, Missouji o. s. v., vilka undergå 
hastiga växlingar i vattenmängd och vid
översvämningar åstadkomma fruktansvärda förödelser i kringliggande
trakter.

Bland andra faror som i Amerika hota invånarnas liv såväl i städerna
som på landet kan man nämna de talrika eldsvådorna, vilkas 
förhärjningar ytterligare ökas genom att så många byggnader, särskilt i västern,
äro gjorda av trä. Järnvägarna passera stora skogar, och gnistor från
lokomotivskorstenarna antända och åstadkomma svara förödelser. 
Skogsstyrelsen grep därför med begärlighet detta tillfälle att få utbreda 
kännedom om de metoder som användas för att begränsa och släcka eldsvådor
i de vidsträckta amerikanska skogarna.

Lånt- och sjöförsvarsdepartementen ha i två särskilda vagnar 
sammanför ett urval av vapen och modeller, som visa vad staten vill uppnå för
att erhålla en stark och stridsduglig armé och flotta.

Man finner där vid sidan av pansartorn för superdreadnoughts, 
torpeder, undervattensminor och kanoner av alla kalibrar, från den blygsamma
47 mm:s kanonen till kustartilleriets ofantliga pjäser. Modeller av 
undervattensbåtar, gevär och kulsprutor komplettera denna militära utställning.

Sådan är i huvudsak den amerikanska ambulerande tågutställningen,
som endast kunnat uppstå och leva på grundval av ett intimt och 
intelligent samarbete mellan regeringen och det privata initiativet. Det vore 
önskvärt att en sådan utställning kunde komma till stånd i Sverge för att
sprida kännedom om vår moderna hygien och våra moderna tekniska
hjälpmedel ute på landsbygden. </chapter>

<chapter name="MÄNNISKOKROPPEN BEHÖVER KISELSYRA.">

Man har funnit att människokroppen kan absorbera kiselsyra och att
den tyckes vara i behov av detta ämne i samma mening som den 
behöver järn, kalk och fosforsyra. Kiselsyran förstärker bindvävnaden 
särskilt i magen och lungorna. Vid analys av dessa organ har man också
funnit kiselsyra i riklig mängd. 

Inom naturläkekonsten har man sedan länge använt sig av 
kiselsyräns egenskap att stärka lungans bindvävnad för att motarbeta 
lungtuberkulosen. En hel del teer som använts sedan århundraden tillbaka
innehålla nämligen rikligt med kiselsyra och deras verkan beror utan
tvivel på detta ämne. Så är exempelvis Kneipps "Zinnkrauttee", som består
av stjälkarna av <i>Herba Equiseti,</i> mycket kiselsyrehaltigt, och vid intagning av
fyra koppar sådant te får patienten i sig ungefär 250 milligram kiselsyra.

Som ett exempel på dessa teers verkningar kan omtalas en arbetare
i Hamburg, som utan resultat undergått vård å ett flertal sanatorier och
sedan gick till en naturläkare, vilken gav honom zinnkrauttee som, han
dagligen drack. Efter två år besökte han en läkare, och denna 
konstaterade då att. han blivit så mycket bätte att han kunde återtaga sitt
arbete.

Ett mycket verksamt te som användes av bönderna på ryska 
landsbygden för samma ändamål är en dekokt på <i>Herba polygoni avicularis</i>.
Örten i fråga växer bland kvartssand och på silikathaltig berggrund och
upplöser därur kiselsyran. Fyra koppar dekokt innehåller ungefär 118
milligram. Då kiselsyran i små mängder ar fullkomligt oskadlig för magen
rekommenderar man dessa teer till alla personer med svaga lungor. </chapter>
<chapter name="STRÖVTÅG I VETENSKAPENS OMGIVNINGAR">

<i>UPPFINNINGAR, UPPTÄCKTER, KURIOSA</i>

<b>En kuriös maskin som röker cigarrer.</b>

De stora tobaksfabrikerna använda ofta smakråd, som från morgon till
kväll äro sysselsatta med att röka cigarrer, cigaretter och pipor för att
giva sitt omdöme om de produkter fabriken håller till salu. Onkel Sam
ar mera praktisk an hans europeiska kolleger. För att icke tjänstemännen
skola tävla med skorstenarna i Pittsburg och Chicago har 
Jordbruksdepartementet i Förenta Staterna antagit en
maskin, som gör noggranna försök över hur hastigt och regelbundet de
olika sorterna av amerikanska cigarrer rökas. Vi veta alla att en
del cigarrer äro mer lättrökta än andra. I allmänhet kan man icke säga 
varför. Orsaken kan ligga, antingen i tobakskvaliteten eller sättet på 
vilket bladen blivit preparerade till "havana superior" eller 
oftast hos rökaren själv.

För att säkert finna anledningen till dessa olikheter och följaktligen 
kunna förbättra tobaksodlingen och cigarrfabrikationen använder Dr Garner
en maskin som vi skola beskriva helt kort. Den är helt och hållet
automatisk och eliminerar sålunda rökaren och alla
de olägenheter som komma av olika smak och vad man kallar "den
personliga ekvationen"; man kan sålunda samla de erhållna resultaten
och jämföra dem med varandra.

<img>DR GARNERS APPARAT FOR ATT PROVA CIGARRER.

Låt pss först påminna om att en cigarr, vilken sort det vara må, 
alltid består av tre olika delar. Det inre, inlagan, består av blad som äro
skurna på längden i strimlor och bilda cigarrens kropp. Därutanpå kommer
ett första omhölje, ombladet, som ger det lilla knippet dess riktiga form.
Slutligen kommer täckbladet som icke är något annat än ett fint tobaksblad
upplindat i spiral kring inlagan och ombladet, som tillsammans kallas 
vickeln, och som sålunda bildar ytan på den cigarr man köper i affärerna.

Tobaksfabrikanterna ha gjort den erfarenheten, att det bästa medlet att
bedöma en cigarrs kvalitet är att iakttaga huru den brinner vid rökningen.
Var och en av de olika delar vi nyss omtalat gör sitt till för att fullända det
hela, men det yttersta höljet reglerar "förbränningshastigheten" om
man så får säga, och utgör därför det viktigaste 
elementet i cigarrfabrikationen så till vida att det mer än de andra delarna
inverkar på cigarrens finess och arom.

Den  nya maskinen är sålunda avsedd att utföra vetenskapliga försök
över förbränningshastigheten, hur man skall kunna reglera den, hur
den skall taga, över askans och de övriga resternas egenskaper och 
kemiska sammansättning.

Ehuru Dr Garners apparat skall användas för så många olika prov är
den dock ganska enkel. Den testar av tre huvudorgan; en rad glasrör
som mynna i cigarrmunstyckena, en sug och en automatisk sifon, som
drar in luften med vissa mellantider bestämda med kronometer.

Som man ser av fotografien sitta fyra cigarrer horisontalt i sina 
munstycken, från vilka rör leda ned i en flaska som är till hälften fylld med
vatten och sluten av en kork. Den första flaskan är förenad med en andra,
varifrån utgår ett T-rör, ledande till sifonen som man ser till höger på
figuren.

<b>Cykel med tolv hjul för blinda.</b>

Vid blindinstitutet i Upper Norwood, nära London kan man få se detta
tandem, som troligen är ensamt i sitt slag i världen. Den kuriösa maskinen
består av sex sammankopplade hjulpar, på vilka elva blinda kunna
sig åt cykelsport. Naturligtvis kan föraren för karavanen se. Som synes
på fotografien sitter han nr två. Sammankopplingen är gjord så att cykeln
mycket väl kan passera kurvor även om de äro tvära, och den har under
den tid den varit i bruk aldrig råkat ut för någon olyckshändelse. 
Apparaten rekommenderas även till våra blindskolor.

<b>Tröttas ögonen av biografen?</b>

Mr Gordon L. Berry, sekreterare i amerikanska nationalkommissionen
for ögonskydd, har undersökt vilket samband det finns mellan den ökade
frekvensen av biografbesök och ögonsvaghet. Hans slutsatser som våra
läsare kunna ha nytta av att känna till äro följande: kinematograffilmen
har alltid en del felaktigheter, fotografiska fel (fläckar, strimmor, 
ljuspunkter etc.) och fabrikationsfel (olika genomskinlighet på olika delar av
samma film, ojämn tjocklek etc.), och den kan därför i hög grad trötta 
ögonen hos flitiga biografbesökare; tröttheten kan vara bevis på redan 
befintlig svaghet i ögonen som fordrar behandling av ögonläkaren. Med 
andra ord, även om de rörliga bilderna på skärmen icke äro direkt orsak till
nedsättning av synförmågan, kunna de avslöja en befintlig sådan. En
glasskärm mellan den vita duken och åskådarna, en sal så pass upplyst
som möjligt, en plats mitt i salen och

<img>DEN TOLVHJULIGA CYKELN FÖR BLINDA VID UPPER NORWOODS BLINDSKOLA.
aldrig på mindre avstånd än sex meter från duken (ju längre bort dess
bättre) är efter vad det vill synas de bästa betingelserna för att undvika
alltför stark och farlig trötthet i ögonen vid kinematografbesök.

<b>En tystgående och självsmörjande ventil.</b>

Vi ha förut talat om vilken ökad användning grafiten fått. Grafiten är som
bekant en modifikation av kol, särskilt anmärkningsvärd på grund av sina
smörjande egenskaper och sitt stora motstånd mot värme. Det är dessa 
egenskaper, som åter blivit utnyttjade i en ventil som vi här skola beskriva.
Ventilen ar gjord av mycket ren grafit; den har form av en stympad kon och
roterar kring en vertikal axel, som genom en kugghjulsutväxling sättes igång av
drivaxeln.

Ventilen är absolut tyst, emedan dess lilla bas aldrig lämnar ytan mot
vilken den vilar och glider; den är praktiskt taget självsmörjande och den
tål den höga temperaturen hos förbränningsgaserna utan att förändra form eller
fästa vid friktionsytorna, som så ofta är fallet med de nu använda roterande 
metallventilerna, där metall gnider mot metall.

Som vår teckning visar är ventilen försedd med två rektangulära 
öppningar, uttagna i väggen på tjugo graders avstånd från varandra. En
kanal, förlänger den ena av öppningarna ända till ventilens utvidgade
överdel, och en annan kanal går från det andra hålet till ventilens botten.
Öppningen i toppen tjänar till avlopp för förbränningsgaserna,
och den i botten för att insläppa gasblandningen,
som kommer från förgasaren.

<img>DETALJ AV VENTILEN
<i>e</i>, tillströmningsöppning <i>u</i>, utströmningsöppning. </img>

<img>DEN ROTERANDE GRAFITVENTILEN MONTERAD PÅ MOTORNS CYLINDER
Ventilen intager på ritningen den ställning som 
motsvarar gasernas inströmning i explosionskammaren.
Det streckade utmärker vatten. </img>

Medan pistonen gör en insugningsrörelse intager ventilen ett sådant läge,
att den brännbara gasblandningen kan passera densamma och inträda i
cylinderns överdel eller förbränningskammaren.

Emedan ventilen roterar hälften så fort som motoraxeln har pistonen just
nog tid att fullborda sitt kompressionslopp, som avslutas genom   
antändning och explosion av gaserna, medan ventilen vrider sig så mycket
att dess utströmningsöppning kommer mitt för kanalen, som förenar
ventilkroppen med cylindern. I detta ögonblick gå förbränningsgaserna in i 
sagda kanal, passera cylindern in i ventilen och gå igenom den andra kanalen
och dennas andra öppning för att komma ut i avloppsrören. När ventilen
gjort ett fullt varv befinner den sig åter i sådant läge att en ny mängd brännbara 
gaser kan gå in i cylindern o. s. v.

För var och en som äger en bil är det av intresse att kunna undvara
ventilerna, som ständigt åstadkomma en mängd obehag. Man förstår 
därför vilken stor fördel det kan vara att använda den här visade apparaten
i stället för de gjutna ventilerna eller bronsventilerna, vilka så lätt springa
sönder eller fastna på sitt underlag i oljan, som sönderdelats av hettan.
Detta ar en apparat som bör öka alla automobilisters trevnad och belåtenhet när 
bilarna åter komma i bruk.

<b>En liten pump till billigt pris.</b>

Man kan behöva en liten pump för laboratorieförsök eller annat.En av 
våra läsare har sänt oss en sinnrik apparat, som är så enkel att ett
barn kan göra den. Bilden på nästa sida är tillräckligt detaljerad, och vi 
behöva därför inga vidlyftiga förklaringar. Det är
nog med att omtala, att de små trissorna, som sitta i vardera ändan av
korsets tvärslåar, äro anpassade så att den ena efter den andra kommer
att pressa mot den böjda delen av kautschukslangen, som på samma gång tjänstgör
som ledning och som pump; pressningen skall ske mjukt och slangen
bör icke sammantryckas mer än till halva sin diameter för att den
icke skall gå sönder alltför fort. Korsets axel kan förses med en drivtrissa, så
att den kan röras mekaniskt eller med en vev om den skall drivas för hand. Det framgår
tydligt hur apparaten arbetar; varje sammanpressning av röret 
åstadkommer ett tomrum, som vattnet skyndar sig att fylla; dessa tomrum följa 
varandra hastigt och röret fylles med vatten; till tomrummets verkan 
adderar sig trissans uppåtstigande rörelse, som kan jämföras med pistonens i
pumpröret, om man antar att den icke fullständigt fyller cylindern. Betrakta
figuren och säg om icke idén är sinnrik och framför allt enkel och billig
att verkställa.

<img>SCHEMA ÖVER PUMPENS KONSTRUKTION
Ett stycke kautchukslang <i>B</i> ligger böjt i en 
ställning av lämplig form <i>A</i>; fyra små hjul <i>E</i>
monterade på koret <i>C</i> som roterar kring axeln
<i>D</i> utgör hela pumpinrättningen. </img>

<b>För att finna centrum på en cylindrisk kropp.</b>

Konstruera det instrument som vår teckning återger, och som består av en 
vinkelhake av järn, på vars ena sida är fastsatt en linjal, som följer 
bissektrisen till den vinkel som bildas av de båda benen, och
vars ena kant är snedskuren. Den kommer följaktligen att befinna sig
på 45 graders avstånd från vart och ett av vinkelbenen. Om man nu 
lägger an cylindern, vars centrum man vill bestämma, mot vinkelhakens ben och
samtidigt stöder dess tvär ända mot linjalen och sedan drar upp på denna
ända två linjer, som bilda en vinkel vilken som helst med varandra, så
har man centrum i den punkt, där dessa linjer skära varandra. 
Punkten blir helt naturligt så
mycket noggrannare bestämd ju jämnare ändytan är avskuren,
I många fall kan det för säkerhets skull vara bra att draga upp flera 
linjer och se var de skära varandra. Detta är ett gott råd
som vi ge dem av våra läsare som vilja använda sig av det lilla enkla 
och synnerligen praktiska instrumentet, som
för övrigt blott är en tillämpning av den vanliga tyngdpunktbestämningen.

<img>VINKELHAKEN OCH LINJALEN
<i>C</i>, den cylindriska kroppens centrum. </img>
<b>Framstegen inom maskinverktygen.</b>

För att borra, fräsa, nita etc. metallplåtar som äro flera meter långa
och breda, för att arbeta icke blott längs kanterna utan också på olika
ställen på deras yta kan man icke sätta in dem i fasta maskiner. Denna
svårighet, som för sin lösning krävde ett rörligt verktyg, har frambragt en
mängd pneumatiska borrar, frasar etc. i alla verkstäder där arbeten
av detta slag  utföras. Var fotografi här ovan visar emellertid ett verktyg av 
annan typ. Det består av en liten låg kärra, som bär en elektrisk motor,
vilken driver verktyget ifråga genom ett koniskt kugghjul. Motorn är 
förenad med strömkällan med en lång och böjlig kabel; kärran är försedd
med en lång styrstång, som arbetaren för och med vilken han reglerar 
apparatens gång. Om man betraktar figuren ser man att största tyngden som 
representeras av motorn befinner sig just bakom hjulaxeln. Man kan
därför jämföra styrstången med en hävstång, som har hjulen till 
vridningspunkt och själva verktyget till stödpunkt. Genom att den är så lang
kan arbetaren utan ansträngning ut öva det behövliga trycket för att 
verktyget skall arbeta sig in i järnet och han kan ögonblickligen lyfta upp det
om så skulle behövas. Man förstår genast att denna maskin är avpassad för ett
speciellt ändamål, och att man icke skulle kunna genomborra mycket 
tjocka plåtar med densamma.

<img>BORRNING AV FARTYGSPLÅTAR PÅ EN KONSTRUKTIONSVERKSTAD
Borrningen utföres med en elektrisk verktygsmaskin som är
monterad på en liten kärra. Genom att trycka ned ytterändan av 
styrarmen kan arbetaren kontrollera borrens  gång genom metallen. </img>

Verktyget är nämligen fäst i kärran och det borrar därför icke in i 
plåten vertikalt utan snett eller snarare beskrivande en cirkelbåge som till
radie har avståndet mellan hjulaxeln och verktygsspetsen. Då detta avstånd
är mycket stort i förhållande till tjockleken av plåten för vilken maskinen
användes, förstår man att hålen bli praktiskt taget raka. Dessutom äro
de blott avsedda för nitar och icke för några justerade bitar. Styrstången
tjänar naturligtvis också till att föra och styra kärran. 

<b>En stark marinkikare.</b>

Bilden här bredvid visar en stark marinkikare, som är uppsatt på den
amerikanska pansarbåten <i>Pennsylvania.</i>

<img>KIKAREN KAN ORIENTERAS I ALLA RIKTNINGAR.

Instrumentet kan placeras på däcket eller på den post där den officer
uppehåller sig som övervakar skjutningen. Det är speciellt avpassat att
lättare iakttaga och uppfatta signaler. I denna kikare kan man genast 
igenkänna ett fientligt fartyg, genom att betrakta dess master, armering och
i allmänhet sådana detaljer, som ofta icke kunna urskiljas i en vanlig kikare.
Kikaren kan vridas på ett stadigt stöd. Man kan höja och sänka den med
två hävarmar som hållas i händerna såsom fotografien visar. Det
uppskjutande parti som synes på kikarens överdel ar en sökare, med vilken man
hastigt kan inställa föremålen i kikarens synfält. Observatorn kan föra
kikaren fram och åter i horisonningen genom att påverka en sektor
som han stöder mot bröstet.

<b>Möbler utan spikar eller lim</b>

Om det vore vanligt att göra möbler på det sätt som vi här skola beskriva 
skulle man blott behöva gå till en basar och  köpa  sig ett antal formade
trästycken och sedan sätta ihop dem med en vanlig hammare utan vare sig spik
eller lim tack vare en del sinnrika krampor, som blivit uppfunna speciellt
för detta ändamål.

<img>SOCKEL, SIDOR OCH ÖVERSTYCKE PÅ TYÅ SKÅP HOPFOGADE UTAN LIM ELLER SPIK
De fyra delarna av varje möbel äro fästa vid varandra medels krampor. </img>

<img>UPPSÄTTNING AV HYLLOR OCH LÅDOR I EN MÖBEL MEDELS KRAMPOR.
Hålen för krämporna finnas i ytterändarna på
bräderna <i>A</i>, så att krämporna <i>B</i> icke synas.
Två av  krämporna av olika dimension synas nedtill på figuren. </img>

Uppfinnaren har börjat med att uppratta en serie modeller, som äro 
resultatet av femton års försök och undersökningar. Utgångspunkten för hela
systemet är en krampa, som kan utföras till billigt pris, i vilken storlek
som helst och som stadigt sammanbinder de olika delarna i en möbel.
Man har ersatt de gamla fästena med rundade ytterkanter med enkla
slitsar, som kunna anpassas på varje ytterkant av bräderna.

Fogarna behöva sålunda varken hyvlas eller limmas. De färdiga 
möblerna se mycket snygga ut och äro starka och billiga.

Slitsarna <i>C</i> finnas i ytterändarna av varje planka <i>A</i> så att de 
motsvarande krämporna äro osynliga. Detta sätt att sammanfoga har också den
fördelen att träet icke slår sig eller blir skevt.

De viktigaste delarna av en möbel äro sockeln och överstycket som man
förenar genom vertikala hållare; sedan räcka krämporna till för att sätta fast
väggar och hyllor.

I dessa möbler kan man byta ut hyllorna efter behag och förändra deras
antal, och man kan till och med förvandla dem till lådor och tvärtom.

En annan fördel med systemet är att man icke behöver speciellt 
utbildade arbetare, ty ett barn kan sätta ihop möblerna av bitarna, så enkelt
ar det. Man målar innan man sätter tillsammans, varför också 
färgpåstrykningen och fernissningen går mycket fortare än på en färdig möbel.

Systemet är mycket utbrett i Amerika,  där man funnit det gott, billigt
och praktiskt. Man behöver blott några få minuter för att vid flyttning taga
ned en stor möbel.

<i>Den elektriska borsten för parkettgolv.</i>

Sista ordet i fråga om bekvämlighet vid tvättning av parkettgolv är
sagt med en elektrisk borste, som omedelbart tar bort vattnet vilket 
använts för tvättningen och som drives med strömmen
från en belysningsledning. Borsten arbetar endast med rent vatten, ty
smutsvattnet med damm och orenlighet från golvet uppsamlas i en 
särskild reservoar som finnes på apparaten.

En tjänare kan lätt manövrera borsten, ty den väger icke mer än 45
kilo och mäter 70 centimeter i längd och 50 centimeter i bredd. Maskinen
tar ungefär en kvarts hästkraft och är förenad med strömmen till 
belysningen genom en sladd som går till närmaste väggkontakt Man 
behöver blott skjuta borsten framför sig för att den skall arbeta 
automatiskt. Reservoaren innehåller omkring 30 liter vatten försatt med tvål eller
något desinficierande ämne. Man reglerar vattenutströmningen genom att
vrida på borstens händtag, varigenom man stänger eller öppnar 
tillströmningskranen. Den cylindriska borsten är 56 centimeter i diameter och 35
centimeter lång och roterar med en hastighet av 600 varv i minuten. 
Smutsvattnet kastas tillbaka, som vi redan sagt, i en reservoar, varigenom golven
alltid bli tvättade med rent vatten i stället för att som vanligt hela golvet
skuras i samma vatten.

Den elektriska borsten gör samma arbete som fem à sex tjänare; då
man kör fram den med en hastighet av  l 600 meter i timmen rengör man
på denna tid omkring 465 kvadratmeter, d. v. s. omkring  fem gånger
så stor yta som man på samma tid kan skura med en borste för hand.

<img>MASKIN FOR ATT PROVA SKOSULOR
Lädret fästes på det klöverbladformiga hjulet och får gnida mot en cementplatta. </img>

<b>En maskin för att pröva skosulor</b>

Prövning av material före eller efter dess användning är en av de
viktigaste grenarna av ingenjörsvetenskapen. I många fall, såsom exempelvis för 
stål och betongpelare, få försöken exakt utvisa materialets motståndskraft under de
verkliga arbetsbetingelserna. För mjukare material ar det svårt att 
åstadkomma försök som tillräckligt noggrant efterhärma de verkliga 
förhållandena för att man skulle kunna få några exakta uppgifter om värdet på
det använda materialet.

Läder har stor betydelse ur militär synpunkt, men hittills har man alltid
stött på oöverkomliga svårigheter, då det gällt att göra jämförande försök
med detta ämne. Uppköp av sulläder till exempel göres efter vissa 
anvisningar och bestämmelser såsom att det skall vara av bästa kvalitet och
garvat med ekbark etc. Man antar att man därigenom skall få det bästa
och hållbaraste sullädret.

Det ar mycket lätt att genom kemisk
<img>KONSERVDOSORNA PLACERADE I AUTOKLAVENS KORG FÖR ATT STERILISERAS.

analys skilja mellan läderkvaliteter som äro garvade med ekbark och
icke. Men dessa analyser avgöra dock icke om det med ekbark garvade
lädret ar det mest slitstarka och icke heller vilket av två prov på sådant
läder man bör föredraga.

Läderhandlande och skofabrikanter ha länge önskat en maskin, med
vilken man skulle kunna konstatera lädrets motstånd mot slitning genom
att låta det gnida mot något rivande ämne såsom smärgel.

Försöken bestå i att trycka ett prov av känd vikt en viss bestämd tid mot
en smärgelskiva som roterar med given hastighet. Man mäter nötningen
genom att väga provet efter försöket. 

I den maskin som för närvarande användes på modellbyrån i 
Washington för att pröva sulorna har man ersatt smärgeln med cement för att
så mycket som möjligt härma de verkliga förhållandena vid marsch.

Sulproven som skola undersökas äro fästa tre stycken på ytterkanten
av en skiva, som ser ut som en fyrväppling och roterar med stor 
hastighet. Se fotografien på sid. 157.

För ett medelprov av 20 centimeters längd och fem centimeters bredd 
vägande 70 gram konstaterar man en förlust, växlande mellan 5 och 25
gram under ett försök, som varar 22 timmar och motsvarar 40 000 varv
hos maskinen, d. v. s. en marsch på 35 kilometer.

<b>Sterilisering av födoämnen i hemmet.</b>

För att tillvarataga så mycket av trädgårdsprodukterna som möjligt 
söker man i Amerika utbreda bruket av autoklaver för att sterilisera 
grönsaker och frukter i hemmen och på lantgårdarna. Man ser därför de stora
steriliseringsapparaterna för sjukhus, skolor etc. växa i antal och likaså de
små billiga apparaterna för hemmen. 

Man kan icke endast insylta frukter, utan även mera materiella födoämnen
såsom potatis, rotfrukter, sparris etc. Man gör härigenom en stor besparing
och slipper alla avfall.

Den största svårigheten vid sterilisering i hemmet har man löst genom
att utbreda användningen av små kokapparater för ånga.

De flesta kokerskor bruka koka

<img>AUTOKLAVENS ÅNGPANNA OCH KORG.
maten vid högst hundra grader, men i ångapparaterna stiger temperaturen
till 120° under ett tryck av 2 till 8 kilo, varvid alla sporer och mikrober
dödas. Man hindrar därigenom frukter och andra konserverade födoämnen
att förstöras efteråt på grund av otillräcklig sterilisering, och detta är den
stora fördelen med köksautoklaven, som dessutom år en billig apparat.

Sterilisatorn består av en järnugn med ett lock med fals, som kan 
slutas lufttätt med skruvar. Apparaten är försedd med en manometer, en
säkerhetsventil, en avloppsventil och ett slags korg av metallnät, vari 
konservburkarna läggas ned.

Det rekommenderas nybörjare att endast använda prima varor och rent vatten samt
väl rengjorda kärl.

Man inför de tillslutna burkarna i ångpannan och höjer temperaturen till 75 grader
för att driva ut luften och få grönsakerna att svälla upp. Därpå 
löder man ihop burkarna och lägger in dem i nätkorgen, som man hastigt
för ned i apparatens inre. Sedan man stängt locket driver man upp 
ångtrycket till önskad höjd, och håller det en stund. Avloppsventilen öppnas
därpå gradvis, varigenom ångtrycket långsamt sjunker tills manometern 
visar noll, och man kan då öppna locket utan fara. Efter en stund tar man ut
korgen med burkarna, som man först sänker ned i kokande vatten och sedan
i ljumt. Om man använder glasburkar, måste man låta dem svalna mycket
långsamt, så att de icke spricka vid avkylningen. Det skulle vara 
önskvärt att sådana ugnar också kunde komma i bruk i Sverge för att bättre
taga vara på våra trädgårdsprodukter.

<img>ARBETARE KONSTATERAR VARIATIONERNA HOS DE MAGNETISKA EGENSKAPERNA I EN
STÅLSTÅNG SOM UPPHETTAS I UGN OCH ÖVERVAKAR DÄRIGENOM DEN TERMISKA 
BEHANDLINGEN AV STÅLET.

<b>Stålets forlust av de magnetiska egenskaperna vid  upphettning
tjänar som grundval för dess termiska behandling.</b>

Den <i>kritiska</i> punkten är som namnet anger den gräns man icke får
överskrida, när man underkastar stål värmebehandling. Exakta 
bestämningar av den temperatur som motsvarar kritiska punkten för varje 
stålsort utföres på laboratorierna med hjälp av precisionsinstrument,
men i praktiken överstiger temperaturen i ugnen mycket ofta
den som kemisterna angivit såsom den högsta ifrågavarande stålsort kan tåla.

Men detta förfaringssätt vidlådes av många olägenheter, såsom att
pyrometrarna förändras under värmens inverkan och att avläsningen är
svår att utföra. 

Men man har länge vetat, att stål som utsättes för värmebehandling förlorar sina
magnetiska egenskaper i närheten av den kritiska punkten. På detta 
fenomen har man grundat en sinnrik apparat, som tjänar till att bekvämt och
exakt iakttaga det ögonblick den kritiska punkten nås, när man upphettar
ett stålstycke.

För detta ändamål behöver, man blott sätta stålstycket, som skall 
upphettas i ugnen, i beröring med en magnetrulle, och i strömbanan införa
en magnetnål, som upphör att fungera i det ögonblick stålet uppnått
den kritiska punkten. Så snart stålets yta mister sin magnetism börjar nålen
röra sig fram mot ett rött streck på tavlan, och den fortsätter att närma
sig detta i samma man som värmen tränger in i stålets inre under 
behandlingen i ugnen, och magnetismen sålunda går bort.
</chapter>
<chapter name="UR DEN POPULÄRVETENSKAPLIGA LITTERATUREN.">

<i><b>Hauser: Människan för hundra tusen år sedan</b>.

Till svenska av Robert Larsson. Med 96 avbildningar och 3 kartor. Pris 5 £r. 
Hugo Gebers Förlag.</i>

FRÅGORNA om människans ursprung och förhistoria har alltid
väckt livligt intresse och en mängd mer eller mindre häftiga utbyten av
åsikter mellan olika tänkande. Speciellt har ju teorien om 
härstamningen från apan varit orsak till häftiga strider. Det är för övrigt 
naturligt att vi vilja ställa oss själva över djuren och icke gärna rakna 
släktskapen med apan - om det åtminstone varit lejonet eller något annat
ädelt djur - trots alla bevis som peka i den riktningen. Den poetiska
sagan om Adam och Eva har fördunklats av den mer materiella 
apfiguren som människosläktets stamfader. Vilken tro man än har i dessa
frågor, bör man dock taga del av den tyske forskaren Hausers bok:
"Människan för hundra tusen år sedan."

Hauser har under många år varit  sysselsatt med utgrävningar i 
Dordogne i Frankrike och den här nämnda boken omtalar hans arbete och de
resultat han vunnit. Man följer honom till Vézèredalen, där han beslutat
utforska då ännu okända diluviala boplatser. Det första resultatet av
hans grävningar där var upptäckten av <i>Homo Mousteriensis Hauseri</i> 1908.
I denna återfann han den gamla förut kända Neandertaltypen. Det här
funna skelettet, som utgrävdes i närvaro av en vetenskaplig kommission
ined professor Klaatsch, den berömda anatomen, i spetsen, tillhörde en 
16-18 årig yngling. Av käkpartiets byggning framgår att människan vid denna
tid saknat egentligt talspråk, och sålunda befunnit sig på det mest 
primitiva kulturstadium. Något spår av andlig odling i form av smycken eller
teckningar i stenar finns ej. Men trots detta har denna yngling blivit
riktigt begravd och försedd med föda för resan till dödsriket. Hauser 
anser att man därav kan sluta till att den tidens människa dock haft en
kult och tro på liv efter döden. Detta skelett var 140 000 år gammalt.

I Laugerie basse hade man förut funnit en annan människa och en
annan kultur. Frågan var om man också skulle lyckas finna en länk
mellan den gamla Neandertalrasen och den från Laugerie basse. År
1909 upptäckte Hauser i Combe Capelle en ny ras bland 
stenåldersmänniskorna, som fick namnet <i>Homo aurignacensis Hauseri</i>. Detta skelett
tillhörde en man på fyrtio år. Han saknar Neandertalrasens kännemärke,
de kraftigt utvecklade ögonbrynsbågarna. Hakregionen tyder här på
ett väl utvecklat språk. Hauser anser det uteslutet att 
Aurignacienmänniskan utvecklat sig från Neander talmänniskan, utan den är en typ
av en särskild ras. Den visar redan en högre kultur med konstnärer och
präster och begravningar. Hauser tror sig även hos denna istidens 
människa ha funnit spår av verklig skrift i form av regelbundna tecken på benbitar.

<i>Homo Mousteriensis</i> visar stark släktskap med gorillan under det 
Aurignaciensis ser mera mänsklig ut. Detta anser dock Hauser icke betyda att
urtidsmänniskan utvecklat sig direkt från apan utan snarare äro båda 
stammar från en och samma långt tillbaka liggande rot. Ingen av dessa
raser ha uppstått i Europa. De ha kommit från annat håll, men 
varifrån? Detta ar fortfarande en öppen fråga, som fornforskningen nedlägger
sitt arbete på att lära.
</chapter>
N:R 3   INNEHALL  1918

Havets   planktonproduktion och dess utnyttjande   
E. Naumann, Fil. Dr. Docent vid Universitetet i Lund................. 163

Genom mekanisk sammanpressning av marken kan man få en 
solid grund..................C. Dangen................................169

Några mekaniska lösningar på luftmotståndets
problem.....................G. Houard, Ingenjör.......................175

Guldets och silvrets utvinning och åtgång.
D. Beauvillier, Bergsingeniör.........................................183

Jakten på undervattensbåtarna.......C. Dunois.........................189

De nyare framstegen i astrofotografiska undersökningar av töckenstjärnor
K. Bohlin, Professor, Direktör för Stockholms Observatorium...........197

Hur man gör om utnötta kanoner.....J. Huberman........................205

Undervattenskinematografen ....Y. le Galloudec........................211

Man kan framkalla utveckling av djurens ägg
genom konstgjord befruktning.....
J. Runnström, Fil.Dr.Docent vid Stockholms Högskola...................217

Automobilmotorer drivas med lysgas ......P. Desbordes.................225

Strövtåg i vetenskapens omgivningar
<i>Uppfinningar, upptäckter, kuriosa.</i> ..............................233

Ur den populärvetenskapliga litteraturen
<i>Blomsterdyrkan och trädgårdskult.</i> ...............................240


VETENSKAPEN OCH LIVET UTKOMMER UNDER 1918 VARANNAN MÅNAD

Pris pr häfte kr. 1.75, Årsabonnement: kr. 10.50.

Redaktion 14 Götgatan - Expedition och annonskontor 19-21 Regeringsgatan - Stockholm

HUGO  GEBERS FÖRLAG - STOCKHOLM
<img>PLANKTONFISKE MED HAV UR HAVET.
Plankton utgöres av vattnens lägre organismvärld av växter och djur och spelar en 
mycket stor roll i havets ämnesomsättning.
<b>VETENSKAPEN  OCH  LIVET</b>

MAGASIN FÖR VETENSKAPERNA OCH DERAS TILLÄMPNINGAR I DET MODERNA LIVET

<i>Redigerat och illustrerat för var man</i>

Redaktion: 14 Götgatan, Stockholm - Telefoner: Riks 13569, Sthlms 13526

Annonskontor och expedition: Regeringsg. 19-21 - Telefoner: Riks 1592, 22785, Sthlms 5149

Utgivare: Fil. Kand. Edvin Thall - Förlag: Hugo Gebers Förlag

<i>Eftertryck av text och illustrationer förbjudes</i>

Band IV  Årg. III N:r 3.  Maj-Juni 1918  N:r 13

<chapter name="HAVETS PLANKTONPRODUKTION OCH DESS UTNYTTJANDE">

Av DR E. NAUMANN
DOCENT VID UNIVERSITETET I LUND

UNDER beteckningen plankton sammanfattas hela den lägre organismvärld av växter 
och djur, som fritt svävande håller till överallt i öppet
vatten, i dammar, sjöar och floder likasåväl som i havet. Den uppnår ofta
en mycket avsevärd utveckling, varigenom vattnet understundom på 
stora arealer kan anta en påfallande färgning i olika nyanser. Sålunda är t. ex.
just den egentliga <i>"vattenblomningen"</i> beroende på
en massutveckling av vissa planktonorganismer.

I naturens hushållning spelar planktonproduktionen över huvud taget en
mycket betydelsefull roll: dess växter producera den
organiska substans, varav planktondjuren äro beroende; och vilka sedan i sin 
tur utgöra huvudfödan för många fiskar - ja, i
havet även för många större djur, såsom vissa valar. På ett helt indirekt
sätt har således människan sedan urminnes tider exploaterat 
planktonproduktionen i folkhushållningens tjänst.
Med dessa fakta för ögonen torde det särskilt just i dessa tider vara av 
intresse att till en närmare behandling upptaga frågan: är icke
en mera reglerad exploatering av planktonproduktionen tänkbar? I det 
följande skola vi ägna dessa spörsmål en kortfattad granskning från 
praktiskt-vetenskapliga synpunkter. Det torde emellertid först
vara skäl att något närmare skärskåda planktonformationens 
ämnesomsättning.

<img>DR E. NAUMANN

Plankton består till övervägande del av mycket små organismer, de flesta
alldeles osynliga för blotta ögat. Djurplankton är alltid störst. Det 
representeras väsentligen av lägre kräftdjur, bland vilka hoppkräftorna
eller kopepoderna såväl i havet som inom sötvattnet intaga en dominerande
ställning. Dessa kopepoder äro ganska stora, oftast mer an l mm långa. --
Växtplankton är betydligt mindre,
merendels mikroskopiskt, och ofta vid den här allmänt utbredda sfäriska
byggnadstypen endast ernående en storlek av 1/100 á 1/40 mm i diameter.
Till en mycket väsentlig del utgöres växtplankton av kiselalger, en slags
små växter, omgivna av kiselskal i olika gestaltning, ofta i form av små
dosor, vilka understundom kunna vara radade efter varandra så att totalbilden
blir som en trådalg. - Växt- och djurplankton förhåller sig till varandra som
producenter och konsumenter: växterna producera med solljusets tillhjälp
den organiska substans, varav djuren sedan leva. Av dessa inom 
växtplankton producerade organiska ämnen 
spela särskilt de feta oljorna en mycket betydelsefull roll. Foderväxternas 
oljerikedom upplagras även i stor utsträckning av djuren, vilka därigenom bl. a.
fördelen av en lättare specifik vikt och därigenom större möjligheter
att hålla sig svävande i vattnet. Emellertid förmå planktondjuren även
själva att bilda fett av en övervägande kolhydrathaltig näring. Det 
principiella är dock den särskilt för kopepoderna under alla omständigheter 
mycket karakteristiska fettanrikningen, vilken kan uppgå till icke mindre än
10 å 12 % av torrsubstansen. Det ar särskilt av dessa kopepoder, som
de större fettrika havsdjuren - vissa

<img>PLANKTONDJUR, KOPEPODER
FEMTIO GÅNGERS FÖRSTORING

Dessa äro planktons mest fettrika djur.
Man ser fettdropparna överallt på bilden. </img>
slag av fisk, valar - vilka användas för industriell utvinning av fett, leva.
I sista hand är emellertid havets produktion överhuvud taget i stort sett
beroende just av dess produktion av plankton. Samma gäller för sötvattnets 
vidkommande, om också här ofta på ett mera indirekt sätt. De 
planktonätande fiskarna äro nämligen inom sötvattnet mindre talrika i 
jämförelse med dem, som söka sin föda bland bottendjuren. Dennas 
produktionshöjd regleras emellertid i sista instans till
mycket stor del, även den, av planktons allmänna utveckling. 
Ävenledes inom sötvattnet spelar alltså planktonproduktionen en ofta nog 
fullständigt grundläggande roll för totalproduktionen i form av fiskkött.

Planktonproduktionens indirekta betydelse för folkhushållningen är 
alltså över huvud taget av en djupt ingripande art.
Frågan är emellertid nu den, om en mera rationell exploatering än den
närvarande av dessa företeelser är tänkbar - antingen mera
direkt genom ett omedelbart utnyttjande av planktonproduktionen 
såsom näringsmedel, eller mera indirekt därigenom, att 
fiskavkastningen höjes till följd av en artificiellt stegrad planktonproduktion.
Vi skola i det följande ägna dessa frågor var för sig en kortfattad granskning.

Tanken på en direkt exploatering av planktonproduktionen såsom 
näringsmedel måste vid första påseendet förefalla något äventyrlig. 
Naturligtvis kunna därvid endast planktondjuren - och särskilt kopepoderna
- komma i fråga. Deras storlek är ju dock skäligen obetydlig, merendels
endast en eller annan mm. i diameter; jämför bifogade figurer. Den kemiska
beskaffenheten är emellertid mycket god. Följande sammanställning av
kemiska analyser rörande kopepoder och som näringsmedel använda 
havsdjur torde närmare belysa detta förhållande.

Djurslag      Äggvita     Kolhydrater   Fett   Aska 
                %             %           %      %   av torrsubstansen

Sill           56,42          -        35,85    7,02
Kopepoder      59,00         20        7 à 12   9,80
Spätta         87,61          -         4,88    8,00
Torsk          91,08          -         1,88    7,60

<img>HÅV FÖR INSAMLING AV PLANKTON I OCH FÖR VETENSKAPLIGA UNDERSÖKNINGAR

Haven består av fin gas (siktduk) och är nedtill försedd
med en liten bägare av glas, vari planktonmassan, som
genom håvduken frånsilats vattnet, uppsamlas. Provet
uttappas sedan genom den på bägaren inledda slangen
i smärre flaskor, vari det - försatt med konserveringsmedel - 
bevaras till den kommande undersökningen. Med
en dylik hav erhålles framför allt planktoniska kräftdjur
och större plankton växter, varemot de minsta som gå
genom maskorna enklast erhållas genom centrifugering
av vattnet I allmänhet äro dessa håvar ganska små
och göras exempelvis vid arbeten i sötvatten icke
större an V1/2 meter i diameter. </img>

I jämförelse med våra vanliga havsfiskar utmärka sig kopepoderna 
alltså bl. a. genom en anmärkningsvärt hög halt av fett, 
vilken för öv rigt endast överträffas av den feta sillen. 
Kopepoderna måste alltså - särskilt i dessa
fettbristens tider - framhållas som ett utmärkt näringsmedel. Att de 
verkligen som sådant äro användbara även
för människor har sedan länge varit bekant. Sålunda har bl. a. fursten
av Monaco beskrivit dylika planktonrätter, och engelsmannen Herdmann
omtalar hurusom han på en planktonexpedition i närheten av Tromsö
av kopepoderna låtit bereda en utmärkt välsmakande marmelad. 
Fursten av Monaco föreslog på sin tid t. o. m, att räddningsbåtarnas 
utrustning skulle kompletteras med planktonhåvar for att därigenom erbjuda
de skeppsbrutna en möjlighet till räddning från hungersdöden. Någon 
praktisk betydelse torde emellertid dessa uppslag och försök aldrig ha ernått.
Helt nyligen har för övrigt en dansk vetenskapsman återigen upptagit 
denna gamla fråga till ny behandling, dock - med hänsyn till tiderna - med
särskild vikt lagd vid möjligheten av en fettutvinning direkt av plankton.
Något nytt bidrag till diskussionen lämnar emellertid icke den sistnämnda
författaren, och själva den grundläggande sakfrågan - om verkligen
mängden av kopepoder trots individernas obetydliga storlek är 
tillräcklig att möjliggöra en industriell bearbetning - upptages icke ens en
gång till behandling. Hur förhåller det sig emellertid med denna sak?

Låt oss till en början exemplifiera denna sak rent schematiskt. Antag
t. ex, att vi ha att göra med en damm av 1 meters djup och 
representerande en yta av 1 har. Föreligger här en maximal planktonproduktion med
en så avsevärd mängd av lägre djur, att vattnet därigenom är alldeles 
rödfärgat, så låter det sig beräknas, att totalproduktionen av dessa 
organismer, beräknad som torrsubstans pr har, utgör högst 500 kg. Sättes 
fetthalten till 10 %, så motsvarar tydligen totalproduktionen en fettmängd
av 50 kg pr har. Detta är visserligen endast ett mått på produktionen
i ett viss givet ögonblick och får naturligtvis icke utan vidare betraktas
som totalsiffran för vegetationsperiod, i detta fall sommarmånaderna. Även
om det vore möjligt att uttaga ett par tre skördar efter varandra, skulle
dock fettproduktionen pr har endast kunna uppdrivas till ett eller annat
hundratal kg pr har - en i förhållande till fastmarkens 
produktionsmöjligheter skäligen obetydlig siffra.
Att under sådana omständigheter tanka sig en fettproduktion på denna
väg måste därför tydligen betraktas, som opraktiskt, <i>ja i hög grad otjänligt</i>.

Räknar man i stället med normala sjöar eller med havet i dess vanliga
produktionsbetingelser, så låter det sig därvidlag med lätthet leda i bevis,
att en produktion av lägre kräftdjur som svarar mot en möjlig 
fettutvinning à 50 kg pr har måste anses mycket högt tilltagen, och för dess
erhållande skulle endast under optimala och utomordentligt gynnsamma
förutsättningar en avfiskning eller genompumpning av allenast 10 000 
kubikmeter vara erforderlig - under vanliga omständigheter däremot av en
allra minst 5 à 10 gånger så stor rymd. <i>Ävenledes här kan man därför enligt
vår mening icke ens tänka sig en direkt exploatering av planktonproduktionen</i>.
Detta är för sjöarnas vidkommande så mycket mer otänkbart, som
därigenom - med hänsyn till deras vittbegransade näringskällor - tvivelsutan 
en allvarlig skada skulle tillfogas deras normala ämnesomsättning,
bland annat yttrande sig i en avgjort sjunkande fiskproduktion.

Skall man därför över huvud taget kunna tänka sig en direkt 
exploatering av planktonproduktionen, så måste man vända sig till de 
undantagsfall i havet, där verkligt avsevärda 
högproduktioner äro tillfinnandes på mycket stora vidder. Dylika finnas
faktiskt: det är de väldiga svärmar särskilt av kopepoder, vilka i kallare
hav ofta färga vattenytan på milsvida vidder i rött. Det finns exempel på
dylika svärmar av en utsträckning på icke mindre an 1 000 000 har. Räknar
man med den mängd organisk substans, som kopepodmassan här 
erbjuder allenast i det översta halvmeterskiktet, så erhåller man följande
högst aktningsvärda siffror för en dylik svärm:

PLANKTONVAXTER HUVUDSAKLIGEN BESTÅENDE AV KISELALGER, DELS PENNING- DELS TRÅDFORMIGA
Det är dessa alger som i sina kroppar avlagra de fettmassor, som spela en så 
stor roll för vattnets ämnesomsättning överhuvud taget. (Förstoring 50 gånger.)</img>

Äggvita         300 000 000 kg
Kolhydrat       100 000 000 kg
Fett             50 000 000 kg

Detta är ju i själva verket alldeles oerhörda produktioner - kvantiteter, som
även i jämförelse med den svenska folkhushållningens årskonsumtion äro mycket
avsevärda. <i>Här kan man därför enligt vår mening verkligen
åtminstone teoretiskt rakna med möjligheten av planktonproduktionens 
direkta exploatering.</i> Huruvida detta även praktiskt är utförbart är emellertid
en annan fråga, för vars rätta bedömande ännu tillräckliga erfarenheter saknas. Man
bör nämligen observera, att det här ju rör sig om endast
undantagsvis uppträdande högproduktioner, vilkas utbredning och årliga variation
ännu ar skäligen obekant, och for vilkas exploaterande
således först och främst rent planktologiska undersökningar erfordras. Vidare är
den rent tekniska frågan fullständigt outredd: om det nämligen kan löna sig att
avfiska eller genompumpa 10 000 kubikmeter for att i gynnsamma fall erhålla cirka
500 kg organisk substans, varav 1/10 fett? Här ligger tydligen frågans kärnpunkt.
Kanske är detta verkligen möjligt för så stora organismer som kopepoderna. 
Besinna vi emellertid, att dessa dock endast utgöra en del av plankton, och att 
dettas totalproduktion när man även medräknar de smärre växtformerna tvivelsutan 
höjer sig till det dubbla över de förut angivna siffrorna, så
torde man få en ganska god föreställning om de oerhörda
produktionsvärden, som vattnet erbjuder och vilka endast
till en ringa del komma oss 

<img>DIVERSE OVANLIGT STORA PLANKTONISKA KRÄFTDJUR
FRÅN EN SJÖ FOTOGRAFERADE I NATURLIG STORLEK
DIREKT PÅ FOTOGRAFISKT PAPPER. </img>
tillgodo i form av fiskavkastning. Vore det möjligt att i praktikens stordrift
centrifugera vattnet med samma precision som i den laboratorietekniska
praktiken, så att praktiskt taget allt som befinnes uppslammat däri 
frånskiljes, då skulle tydligen frågan om en direkt exploatering av dessa 
näringskällor komma i ett helt annat läge än den nu intar.

Vi finna av de i det föregående anförda siffrorna, att kopepodproduktionen 
representerar en mycket avsevärd mängd av lämpliga näringsämnen över huvud taget. 
Fetthalten är redan den aktningsvärd: men det är dock det minsta. Helt nyligen har
emellertid, som redan inledningsvis antyddes, en dansk författare 
framhållit möjligheten av att genom en direkt exploatering av planktonoljorna
rädda världen från en hotande fettbrist. I överensstämmelse med våra 
beräkningar kunna vi näppeligen anse en dylik operation särskilt lämplig. Helt
annorlunda gestalta sig emellertid förhållandena, om man, som vi här gjort,
hänsyntager till produktionen av organisk substans över huvud taget. Vi
ernå då sådana värden, att tanken på en direkt exploatering av de 
kallare havens planktonproduktion icke synes alldeles omöjlig.

Frågan om en direkt exploatering av planktonproduktionen som 
näringsmedel måste alltså över huvud taget ställas på framtiden. Att därvid 
havets plankton komma att spela huvudrollen, torde av vad som i det 
föregående anförts vara ganska klart. Det gives emellertid förutom denna direkta
exploatering även en indirekt sådan, visserligen endast tänkbar för 
sötvattnets vidkommande, men som där redan nu ernått en avsevärd praktisk
betydelse.

Vi erinra oss, att planktonformationen erbjuder ett slutet samhälle
med sina producenter, växterna, och konsumenter, djuren. De sistnämnda
bero av de förra, som i sin tur representera en viktig föda för många fiskar.

Antingen lever alltså fisken direkt av djurplankton eller också av andra 
smådjur, vilkas utveckling i sin tur regleras av planktonproduktionen, särskilt
dess representanter inom växtvärlden. Det är under sådana omständigheter
klart, att man mycket väl kan tänka sig en höjd fiskavkastning, som 
resultatet av en stegrad planktonproduktion. Den första förutsättningen blir
tydligen här en ökad produktion av växtplankton, av vattnets urnäring, 
vilket ävenledes i stordrift låter sig lätt nog genomföras genom tillsats av vissa
näringsämnen till vattnet. Kommer väl produktionen av växtplankton 
riktigt i gång, så blir en allmän produktionsstegring snart nog följden, vilken
i sin tur kulminerar i ökad fiskavkastning. Klart är, att en dylik vattenkultur
endast kan med fördel genomföras i smärre och merendels torrläggbara 
sötvatten. I praktiken möter den oss också först och främst såsom <i>fiskodling
i dammar</i>. Man kan på detta sätt avvinna t. ex. en eljes oduglig och
värdelös mark en fiskproduktion av åtskilliga hundratal kg pr har. För
införande av en rationell dammkultur här i Sverge har under 
senare ar nedlagts ett intresserat arbete av den av staten understödda,
på initiativ av nuvarande byråchefen Oscar Nordqvist 1906 bildade Södra
Sverges Fiskeriförening. Till dylika uppgifter bör man därför enligt vår
mening särskilt vända sig, när man i tider sådana som de nuvarande
håller allmän inventering över alla möjligheter till folkhushållningens 
förbättrande och därvid även kommit till frågan om vattnets produktion och
dess rationella exploatering.<footnote>Se Förf. bok "Sötvattnets produktionsbiologi". 
Några teoretiska grundlinjer för en rationell vattenkultur - Lund 1918. </footnote>
Här är nämligen redan nu vägen till goda arbetsmöjligheter säker - varemot
tanken på den direkta planktonexploateringen, som nog inom vissa
gränser hör framtiden till, ännu icke ens hunnit in i det första 
försöksstadium, som dock måste föregå varje uppslag innan det utsläppes i 
vardagslivets och den industriella teknikens stordrift.
</chapter>
<chapter name="GENOM MEKANISK SAMMANPRESSNING AV MARKEN
KAN MAN FÅ EN SOLID GRUND">

Av C. DANGEN.

ÖVERALLT där kriget gått fram ha tusentals privata och offentliga
byggnader blivit demolerade; landslags- och järnvägsbroar ha blivit 
skadade eller förstörda.

Så snart freden kommer till stånd få sålunda ingenjörer och arkitekter
en viktig uppgift att fylla, nämligen att snabbt och ekonomiskt 
återuppbygga alla dessa konstverk och byggnader. Men återuppbyggningen skulle
gå alltför långsamt och bli alltför dyrbar om man använde de gamla vanliga
metoderna.

Efter kriget kommer det nämligen att bli mycket ont om skickliga
arbetare och det blir därför till och med svårt att få grunden lagd
till husen som skola åter uppbyggas. En väl utförd grund är ju en 
huvudbetingelse för att en byggnad skall bli solid och hållbar. När
man skall uppföra nya byggnader har man ofta att arbeta i en terräng med
ringa motståndskraft t. ex. lermark som ar vattensjuk och som måste göras fast
innan man kan tänka på att lägga ned den första grundstenen. Detta har
gjort att man sökt nya förfaringssätt för att till billigt pris erhålla en solid
grundterräng. En av de enklaste metoderna består i att borra hål i jorden
utan att skaffa undan materialet och att sålunda genom mekanisk
sammanpressning åstadkomma fördjupningar, i vilka man sedan inför,
om det så behövs, starkt komprimerade betongpålar. Man erhåller på
detta sätt en mängd pålar, som komma att utgöra stödpunkter för byggnaden
som skall resas på denna grund; den omgivande terrängen blir samtidigt
fast.

Vid denna metod använder man endast ett billigt och starkt material
och själva arbetet är så enkelt att man lätt kan få folk till det; om 
verkmästare och basar ha en tekniker till hjälp kunna de till och med
utföra mycket komplicerade arbeten väl.

Apparaten består av en kraftig pålkran, med vilken man lyfter
upp borrpålen, som sedan får falla fritt ned. Denna väger 2 000 till
2 500 Kg. Jorden bearbetas sålunda direkt utan att någon maskin ingriper och
man omsätter till nyttigt arbete hela den levande kraften i den upplyfta
pålen, vilket är den största ekonomi som kan uppnås.

<img>STAMPAR FÖR ATT KOMPRIMERA MARKEN
Stamparna få olika form allt efter terrängens
natur. Sedan man borrat ett hål med <i>A</i>trycker man ned materialet 
med stampen <i>B</i> och apparaten <i>C</i> </img>    

Om man har en terräng som är relativt tät i sig själv och föga porös,
och som sålunda icke lätt låter sammantrycka sig, men som dock är
osäker i avseende på motstånd och sammansättning, använder man enkel
sammanpressning. Man borrar en serie hål genom att tränga åt sidan de
olika element varav marken består
<img> GODSSTATIONEN I CZERNOWITZ (BUKOVINA)
Två hejare försedda med borrstampar borra här hålen för grundpålarna till stationsbyggnaden, som är mycket stor. </img>

och ökar därigenom jordgrundens täthet.

Halen fyllas därpå med något hårt material, stundom blandat med 
murbruk och stoppas sedan ihop genom en kraftig pålning. Stödpunkterna
som erhållas på detta sätt förenas ofta sinsemellan genom armerade
betongbalkar, som sammanbinda det hela.

Om terrängen är lätt och mycket porös, såsom torv, eller 
osammanhängande, d. v. s. den viker undan för trycket såsom mer eller mindre
mjuk dy, kompletterar man sammantryckningen eller förskjutningen som
uppkommit vid pålningen genom att tillsatta lämpligt material. När en
påle av känd vikt faller från en given höjd kan man icke när arbetet är
avslutat erhålla annat än en fördjupning, vars storlek lätt kan beräknas
av pålens levande kraft. Man kan sålunda i kilogram per kvadratmeter
bestämma det motstånd man vill få fram hos den så behandlade marken,
sedan den fått önskad likformighet.

I detta fall upphör man med borrningen vid ett djup av fyra till sex
meter, vilket bestämmes genom undersökning av arbetena och sondering
av terrängen.

Därpå fyller man in materialet som skall inkorporeras med marken. Efter
varje stöt med pålen, kastar man ned i hålet stenar eller lera motsvarande
den mängd som absorberats i den kringliggande marken, och med detta
fortsätter man så länge att man icke mer kan iakttaga någon märkbar 
fördjupning när pålen slår ned, ett säkert tecken på att det motstånd
man önskade för grunden är uppnått.

De terränger som det här är fråga om äro osammanhängande, emedan
jordmolekylerna är skilda från varandra av mer eller mindre stora 
luft- eller vattenmängder, allt efter som terrängen är vattendränkt eller icke.
Genom att tillsätta täta material såsom
lera, sten, tegelsten eller betong driver man ut luften och vattnet som fanns
i massan. Denna blir då kompakt och får sålunda större motståndskraft än förut, 
och detta inom ett så mycket vidsträcktare område ju längre man fortsätter
kompressionen.

Man erhåller på detta sätt ett motståndskraftigt sammanhängande jordlager,
som utgöres såväl av den sammantryckta jorden som av de införda ämnen,
vilka - bilda en vidsträckt grundyta, på vilken byggnadens tyngd fördelar sig.
Belastningen kommer icke att på varje ytenhet överskrida den tyngd den 
underliggande terrängen förmår bära, vars ursprungliga tillstånd icke
förändrats, ty man kan efter behag variera avståndet mellan hålen
allt efter terrängens natur och den större eller mindre belastning
den är avsedd att uppbära.

<img>BETONGPÅLE I LIÉGE (BELGIEN)
Detta är en av grundpelarna för Konstpalatset vid utställningen i Liége 
(1905). Pelaren är 6 meter hög och nedsatt på komprimerad grusbädd i en terräng sammansatt av fyllning och lera. </img>

Som vi sade här ovan upphör man vanligtvis med borrningen vid fyra à
sex meters djup, för att då införa det material, som skall giva de 
underliggande lagren den erforderliga tätheten på så mycket större djup ju
hårdare kompressionen drives. Under dessa förhållanden erbjuder grunden
fullkomlig säkerhet, ty man är skyddad mot alla senare inträdande 
förändringar i kringliggande ännu obebyggd mark.

När man sålunda enligt denna metod utförde grundpålningen för en
stor vattenreservoar i Tunis i dyig mark av obekant djup så
införde man vid basen av varje påle cirka femton kubikmeter grus
innan man uppnådde ett motstånd som ansågs tillräckligt för
byggnadens säkerhet Verkan av sammantryckningen utbreder
sig med avtagande styrka kring pålen följande ytan av en sfär, vars
centrum sammanfaller med pålens spets och vars diameter varierar med markens 
absorptionsförmåga. I denna sfär går pålkroppen in, vilken vanligen består av
starkt komprimerad betong.

Det är svårt att på förhand angiva vilken form och diameter en påle och
dess bas skall ha. Det är icke alltid terrängen utan vidare låter inrangera
sig i de klasser vi här nämnt; tvärt om träffar man oftast olikformig mark
av mycket olika täthet och motstånd.

Det finns runt om i världen ett stort antal byggnader, som vila på
komprimerad grund. Metoden ger särskilt goda resultat när man vill
bygga utmed flodstränder eller vid sjöar. De nya byggnaderna för 
Palais de justice i Paris uppfördes sålunda 1909-1910 på sådan grund,
som var nödvändig därför att marken var infiltrerad med Seinevatten. På
samma sätt förhåller det sig också med Bangården i Cairo, senatpalatset
i Bucarest, godsstationen i Czernowitz, Hotel de Ville i Mexico.

Metoden fick en mycket intressant användning när man skulle draga
fram Nordkanalen på en sträcka av l 500 meter genom torv- och dymark
i Sommedalen.

Man beslöt där att göra ett praktiskt försök med mekanisk 
sammanpressning på ett ställe där förhållandena voro som mest ogynnsamma.
Man började med att taga bort växterna som täckte ytan och installerade
därpå de nödvändiga pålkranarna för att utföra kompressionen. Arbetet
bestod i att göra en serie hål på lika avstånd från varandra med hjälp av
en påle på 2 000 kg som föll fritt. Allt efter som hålen bildades införde
man i desamma en blandning av sönderstött krita och lera, som pålen
stötte ut åt sidorna i den omgivande terrängen för att förstärka den. 
Borrningen stoppades vid ett medeldjup av 5 meter; så snart arbetet var 
avslutat fyllde man varje hål med en blandning av krossad krita och lera,
som man komprimerade mekaniskt genom att låta en påle på l 500 kg
falla ned av sin egen tyngd. De så bildade pålarna stodo på cirka tre
meters avstånd från varandra. På detta sätt fick man en fast mark av
stor hållbarhet, vars tjocklek motsvarade pålarnas höjd eller fem meter
och förstärktes av den kringliggande marken där kompressionen inverkat
på minst två meter. Man kunde nu draga fram kanalen genom detta
massiv, utan att störa jämvikten i de angränsande markerna. Sedan man
uppnått den önskade säkerheten ledde man in vatten och kunde då 
konstatera att lagren voro fullkomligt vattentäta.

En särskilt intressant användning fick metoden i Rom 1911, när man byggde
den monumentala Risorgimentobron över Tibern, vars enda betongvalv
har en spännvidd på 100 meter.

Då ingen sondering utfördes innan man erhöll tillåtelse att bygga antog
man att man för grunden skulle kunna använda armerade betongpelare 
neddrivna i sandbankarna, vilkas tillvaro man obestämt kände till, till ett djup
som ansågs nödvändigt for att säkra fästena till det vackra konstverket.

Sonderingarna visade emellertid att under ytans leriga sandlager kom
det lager av allt mindre fasthet, som till och med på ett visst djup blevo
gyttjeartat flytande. Som man icke kunde använda betongpålar av 14
meters längd, beslöt man sig då för att mekaniskt sammanpressa marken
och åstadkomma på djupet kompakta block genom en energisk 
hopstampning av den dyiga terrängen. Denna solida grund som tillsammans
med bron och dess fästen bilda ett enda block, utgör för det fulländade
verket ett fullkomligt orubbligt stöd.

Varje fäste som i planet upptar en yta av 600 kvadratmeter, består av en
kista utan botten uppdelad i flera rum, som begränsas av longitudinella
väggar av 30 centimeters tjocklek och av transversala väggar, som utgå
från de förra och tillsammans med dem bilda en verklig cellbyggnad av
sten. Denna vilar i korsningspunkterna på pelare av komprimerad 
betong, med vilka den är förenad genom stålarmatur. Fyllningsjorden i stöden
ligger sålunda direkt på marken. Cellerna närmast floden äro icke fyllda
med jord; de stå i förbindelse sinsemellan genom portar, så att man
lätt kan komma in i dem och undersöka arbetet.
MEKANISK SAMMANPRESSNING AV MARKEN

173
<img>VY AV BRON "DEL RISORGIMENTO" ÖVER TIBERN i ROM
Brospannet ar 100 meter i längd och vilar på en grund av komprimerad mark med 
betongpålning </img>

Varje stöd vilar på ett massiv, bildat av 12 huvudpelare förenade
genom 24 mellanpelare, vilket motsvarar en massa av 8 400 kubikmeter
komprimerad mark, om man uppskattar medeldjupet till 7 meter. Det är
ett mycket vackert arbete.

Tiberbron väger i sin helhet 32 000 ton, d. v. s. en död vikt per stöd på
16 000 ton, och den har vid motståndsförsöken uppburit en belastning av 620
kg per kvadratmeter (1 240 ton inalles).

Proven med rullande tyngd utfördes med tre ångvältar som tillsammans
vägde 46 000 kg. Under denna belastning sänkte sig brons krön knappast
2 centimeter, och denna deformation Var fullkomligt elastisk; den 
permanenta sänkningen var praktiskt taget ingen, ty så snart belastningen 
upphörde återtog bron sin cirkulära form. Andra prov som utfördes med 
rytmiska stötar, därigenom att en bataljon på 900 man fick utföra gymnastisk
språngmarsch över bron, gav upphov till en elastisk förskjutning, vars 
maximumvärde icke översteg 3 millimeter.

Den här omtalade konstruktionsmetoden har sålunda mycket vidsträckt användning 
för offentliga och privata byggnader. Fall där den icke
kan användas äro mycket sällsynta och reduceras måhända till blott ett
enda: när man vill driva ned pålar i en strandbädd, där jordlagren äro
mycket dyiga och flytande så att kompressionen synbarligen icke har någon
verkan. Detta fall möter man dock sällan i praktiken, och det inverkar
därför icke på värdet av denna metod.

Förr byggde man upp stora byggnader på grund som blivit förstärkt
med träpålning. Man begravde då i jorden hela skogar, men icke ens den
bästa ekpåle står så bra emot dy som en stenpåle. Man slog ned pålarna
med hejare för att de skulle drivas in i jorden, men pålarna stodo icke
i förbindelse med varandra och blevo lutande i stället för vertikala, därför
att de icke liksom stenpelarna bilda ett helt. Vid rivning av gamla 
byggnader på grund med träpålning har man funnit pålar fullkomligt uppätna
av insekter och alldeles odugliga att uppbära en grund.
</chapter>
<img>VIRVELBILDNINGEN BAKOM ETT LUFTSKEPP
Modellen som föreställer luftskeppets kropp är nedsänkt i en vattenström som rör 
sig med viss hastighet. Vattnet är färgat så att man lättare skall kunna iakttaga
virvelbildningen. Tack vare den utmärkta formen på detta skrov bildas här endast en
mycket svag störning i vattnet. Vattenströmmarna flyta lugnt utmed sidorna på modellen och förenas bakom densamma utan att bilda några virvlar. </img>
<chapter name="NÅGRA MEKANISKA LÖSNINGAR PÅ LUFTMOTSTÅNDETS PROBLEM">

Av INGENJÖR G. HOUARD

DET INTENSIVA och brådskande liv som vi genomleva i detta
århundrade är en verklig kapplöpning där segern tillfaller den som 
förstår att förena snabbhet i tanken med metod och organisation.

Det behov att komma fort fram, som vi numera känna i alla våra 
handlingar, har helt naturligt drivit oss att
söka efter hastigare förflyttningsmedel. Under långa tider hade människan
blott sina ben att gå med; hästen blev därefter det enda transportmedlet på
land, och av honom använde man sig under århundraden. Så kom till
slut ångbåten, järnvägen, automobilen, aeroplanet. Människan som förr 
knappast kunde komma mer än sex kilometer i timmen kan nu utan 
ansträngning förflytta sig nara 240.

De största medelhastigheterna ha hittills blivit uppnådda av aeroplanen.
Ett elektriskt lokomotiv av modernaste typ gör 216 kilometer i timmen, en
automobil 212, ett aeroplan 240.

Lokomotivet och automobilen ha icke uppnått dessa resultat annat än
vid prov, d. v. s. under exceptionellt gynnsamma förhållanden. I praktiken
är medelhastigheten hos dessa maskiner icke mer än 100 kilometer,
vilket redan det är mycket.

Det moderna aeroplanet däremot flyger vanligen över 200 i timmen,
åtminstone göra jagarna det; 200 uppnåddes redan 1913 av Prévost och
Vedrines på Deperdussin- och Ponnier-apparater. Under kriget har 
Spadbolaget i Nieuport och några engelska firmor överskridit 210, och denna
fart bibehölls under många timmar som flygningen varade. Denna 
hastighet kan sålunda anses som konstant. Vad beträffar 240 i timmen
har den mycket nära uppnåtts vid ett försök för kort tid sedan på en 
aerodrom i närheten av Paris.

För att komma upp till sådana hastigheter måste maskinerna vara utrustade
med kraftiga motorer. Automobilen har fått en motor på 250 hästar,
aeroplanet har fått sin kraft ökad 

<img>DENNA AKTER SOM ÄR MINDRE UTDRAGEN ÄN DE SOM VISAS PÅ FÖREGÅENDE SIDA
ÄRO VIRVLARNA REDAN MYCKET STARKARE.
<img>MAN SER HÄR VILKA HÄFTIGA VIRVLAR SOM UPPKOMMA BAKOM ETT SKROV, DÄR AKTERN
HAR FORM AV EN HALVSFÄRISK KALOTT.

till mellan 180 och 220 hästar - den kraft som för närvarande är vanlig
på de moderna monoplanen.

Det ar delvis tack vare dessa ofantliga krafter som man kunnat uppnå
och överskrida hastigheten 200 kilometer i timmen. Skulle man nu, om
maskinens konstruktion tålde vid det, kunna fördubbla eller tredubbla denna
hastighet genom att öka drivkraften i samma proportion? Säkert icke. Det är till
och med mycket svårt att då man uppnått en så stor hastighet öka den i
märkbar grad, ty man träffar där på det största hinder som sätter sig i vägen för kroppars framdrivning genom luften, nämligen <i>luftmotståndet</i>.

Vid hastiga rörelser utgör luftmotståndet ett av de svåraste problem
man haft att lösa. Ju hastigare man ror sig dess större blir motståndet.
Man vet att det växer med kvadraten på hastigheten, vilket ar enormt. 
Denna lag har tilllämpning på alla fortskaffningsmédel: lokomotiv och 
automobiler som gå på jordytan, luftskepp och aeroplan som glida fram genom
rymden.

Fartyg och undervattensbåtar lyda samma lag, med den skillnaden, att
efter som vattnets täthet är mycket större än luftens, så blir motståndet
ännu större, och för att övervinna det måste man sättta in en ansenlig drivkraft.

<img>SILHUETTPROFIL AV EN FÅGELKROPP
De flesta fåglar med snabb flykt ha utdragen kropp och
äro så mycket spetsigare bakåt ju hastigare de flyga. </img>

Att minska motståndet är detsamma som att göra en vagns arbetsprestation 
större, d. v. s. den får större hastighet med samma drivkraft. För att
uppnå detta resultat har man gjort mycket intressanta försök, varigenom man sökt 
bestämma vilken form som skulle vara fördelaktigast för framdrivningen. 
Maskiner som gå på jordytan, såsom automobiler och lokomotiv, äro 
vanligen utsatta för andra motstånd än luftmotståndet. Det är särskilt 
rullningsmotståndet som uppkommer av hjulens friktion mot jorden eller 

skenorna. Men i samma mån som maskinen går hastigare minskas 
rullningsmotståndet, under det luftmotståndet vaxer och blir förhärskande.

Hr Constantin har beräknat att om 2 HP behövas för att driva en 
automobil med en hastighet av 36 kilometer i timmen, så behövs det 54 
hästar for att uppnå 108 kilometer. Det vill säga att för att nå en <i>tre 
gånger större hastighet måste man ha en tjugosju gånger större kraft.</i>

För ett tåg där rullningsmotståndet är mycket stort utgör luftmotståndet 
45 à 50 % av totalmotståndet.

Lösningen på hastighetsproblemet ligger sålunda i att reducera 
luftmotståndet och icke i att öka drivkraften.

Aerodynamiska försök ha bevisat, att luftmotståndet icke endast gör sig
kännbart <i>framför</i> en rörlig maskin, som man skulle
vara böjd att tro vid första anblicken, utan också <i>bakom</i> densamma
till följd av den
luftförtunning som uppkommer av rörelsen. När en kropp, vilken som helst,
förflyttar sig, måste den för att komma fram skilja på luftlagren som finnas
framför densamma. Dessa luftlager, som vika åt sidan framför den rörliga
kroppen, löpa utefter dess sidor och förena sig efter dess passage till en
virvel som framkallar ett slags sugning. Att förminska trycket framtill,
göra luftströmmarnas gång regelbunden, taga bort virvlarna baktill för
att minska sugningen, det är vad man
kan göra för att minska motståndet och underlätta kroppens rörelse 
genom rymden. Problemet begränsas sålunda till att söka den för 
framskridningsrörelsen mest gynnsamma formen, d. v. s. den som framkallar
minsta störning i mediet.

De forskare som sysselsatt sig med frågan äro, för att saga sanningen, ej
ense om betydelsen av de respektive trycken på fram- och baksidan. Många hålla
före att det senare är övervägande, under det hr Constantin, vars anmärkningsvärda
arbeten över detta ämne vi skola ha tillfälle att omnämna längre fram,
tvärtom anser att lufttrycket mot den rörliga kroppens för är av största
betydelse.

<img>FÖRSÖK ÖVER KROPPARS FALL
Trästyckena <i>A</i> och <i>B</i> ha samma längd men
största diametern på <i>A</i> ligger på en fjärdedel av
längden framifrån räknat under det den på <i>B</i> är
belägen på mitten. Om de släppas från en viss
höjd faller <i>A</i> rakt; <i>B</i> däremot utför svängningar. </img>

Hur därmed än må förhålla sig förefaller det som om den gynnsammaste formen för
att tränga genom luften vore en halvsfär avslutad av en konisk kropp.
Det är denna som antagits för zeppelinarna av de nyaste modellerna. De första 
zeppelinarna hade form av en cylinder som i för och akter avslutades av en konisk
kalott. Denna form var icke fördelaktig. Ehuru motorstyrkan alltjämt
ökades uppnådde man endast små hastigheter. Zeppelinarna IV och V
hade en kraft på omkring 300 HP, och hastigheten var 40 á 50 kilometer
i timmen. Zeppelin XIV var försedd med en motorgrupp på 1 000 HP,
men hastigheten översteg icke 60 à 65 kilometer, ehuru drivkraften var
tredubblad. Men sa snart formen på zeppelinarna förbättrades, uppnåddes
90 i timmen med <i>samma drivkraft</i>, och när denna ökades till 1 400 HP 
närmade sig hastigheten 100 kilometer i timmen.

Luftmotståndet har stor betydelse för zeppelinarna på grund av deras
stora massa. Ett skrov av 200 meters längd och över 20 meters höjd
erbjuder en ansenlig yta, och man har sedan länge försökt att nedsätta 
höljets motstånd mot luften till ett minimum. .De första luftskeppen gjorde
mycket stort motstånd; kroppen ensam satte mot rörelsen ett motstånd
som var tredjedelen av totalmotståndet. Genom en mera lämplig form
reducerades denna siffra i hög grad, och höljet till den styrbara La France
var sa väl beräknat att totalmotståndet hos ballongens olika organ var
sju gånger större an höljets.

För de ostyva luftskeppen ställer sig hastighetsproblemet en smula olika
än för andra rörliga kroppar till följd av att höljet icke är stelt. Det kan
icke utsättas för stora hastigheter utan att deformeras, och deformationen 
inverkar synnerligen ofördelaktigt på ballongens jämvikt. Därför måste
höljet på en styrbar studeras såväl ur stabilitetssynpunkt som ur 
motståndssynpunkt. Dessa båda problem äro dock icke oförenliga, och den
italienska arméns styrbara ballonger, för att blott namna ett exempel, äro
samtidigt fullkomligt stabila och formade så att de gå med stor 
hastighet. Dessa fulländningar äro nyligen gjorda.

Motståndet vid förflyttningen är för en och samma volym så mycket
mindre ju mera långsträckt den är. Det finns dock här en gräns som man
icke får överskrida, ty om man minskade motståndet genom att draga
ut kroppen i det oändliga, skulle man i stället öka friktionen som aldrig kan
helt negligeras, emedan kroppen aldrig ar fullkomligt slät. För övrigt
minskas då också kapaciteten hos omhöljet och tygets vikt står icke i 
proportion till volymen hos ett ytterligt utdraget skrov. De första 
luftskeppsmodellerna voro utdragna i 

<img>DENNA VAGN ÄR BYGGD FÖR ATT FINNA MINSTA MOTSTÅNDET
Vagnen är av amerikanskt ursprung. Chassin ar överklädd med ett stålkarosseri, vars 
form påminner om en sköldpaddas skal. Endast förarens huvud och en del av ratten 
sticka upp ur karosseriet. Luftmotståndet blir härigenom märkbart förminskat.</img>
<img>EN TÄVLINGSBIL SOM RULLAR NÄRA 200 KILOMETER I TIMMEN
Med den ökade hastigheten har biltypen undergått stora förändringar. 
Vagnarna ha blivit mer och mer långsträckta, ty man har studerat formen på 
karosserierna och de viktigaste organen speciellt för att minska luftmotståndet 
vid stor hastighet. </img>

förhållandet l till 2. Sålunda hade general Meusnier 1793 byggt en aeronat som
var 84,5 meter lång och 42,25 meter i diameter. Det var en dålig 
proportion. Greve Zeppelins första ballong som byggdes 1898 var 128 meter lång
men diametern var icke mer an 11,66, d. v. s. en längdkoefficient på 11.
Detta var överdrivet, och de modeller som tyskarna nu använda ha 
reducerats till proportionen 8 eller 9.

For de styrbara tycks den gynnsammaste förlängningen vara 5 eller
6. Vad maximaldiametern beträffar, d. v. s. den tjockaste delen på kroppen,
så bör den ligga på främre fjärdedelen av densamma. 

Det var överste Renard som först bestämde gynnsammaste läget på
maximaldiametern. Han använde sig av spolformiga trästycken av en och
samma längd, men vilkas största diameter intog olika lägen. Han lät dem
falla ned i vatten från en viss höjd och jämförde hur regelbundet de olika
modellerna föllo. Den som föll utan slingringar ansågs bäst. Dess 
maximala diameter var belägen på en fjärdedel av längden räknat framifrån.
(Se teckningen på sidan 177.)

Hr Moulton tog reda på vilken form en isbit fick när den rördes fram i
vatten samt en vaxcylinder som utsattes för en varm luftström. Hr
Bazin använde ett parallellepipediskt tvålstycke som han hängde upp på
ett några meter långt snöre och lät glida efter en båt. Efter en viss tid
hade tvålstycket antagit samma form som Moultons isstycke och 
vaxcylinder, d. v. s. en kon med ett halvklot i fören. Om man låter några 
vattendroppar falla från en viss höjd kan man konstatera att dessa antaga 
samma form om fallhöjden är någorlunda stor.

Vad luftskeppen beträffar ha vi sett att de teoretiska möjligheterna blivit
överträffade av den gripbara verkligheten. Men man får icke glömma
att skrovets motstånd blott utgör sjundedelen av totalmotståndet. Detta
verkar på gondolen, höjd- och riktningsstyrena, kablarna, bärlinorna, etc.
Man kunde reducera det genom att göra det hela mera kompakt och 
särskilt genom att låta gondolen bilda ett med ballongen. Men man skulle då
stöta på stora svårigheter, vilkas undersökning faller utom ramen för
denna artikel. Kanske få vi tillfälle att behandla denna fråga senare.

Vad automobilerna beträffar går man i riktning att förse dem med ett
spetsigt karosseri, som är mycket fördelaktigt ur hastighetssynpunkt. 
Vagnarna bli mer och mer hopträngda och torpedformen är nu den mest
omtyckta.

De moderna tävlingsbilarna närma sig mer och mer den sfärokoniska
formen. Bakdelen slutar i en spets för att underlätta luftvirvlarnas 
avgång. Hjulen äro av plåt, passagerarna försvinna mer och mer i det inre,
etc., allt detta i avsikt att minska motståndet. De flesta hastighetsbilar
äro numera försedda med de anordningar som först kommo i bruk på
tävlingsbilarna därför att man spar kraft genom att använda dem. Det
är därför sannolikt att ju längre man går dess mer kommer man att närma
sig projektil vagnen, som hr Ernoult förutsade för sju, åtta år sedan. 
Olyckligtvis har denna med sin långsträckta form stora olägenheter så snart man
vill övergå från tävlingsbil till praktisk automobil. En sådan bils 
transportförmåga ar förvånansvärt liten, och

<img>GONDOLEN I FORM AV EN PROJEKTIL PÅ EN ENGELSK STYRBAR AV WILLOWSTYPEN
Denna form på gondolen är särdeles lämplig på grund av dess  obetydliga motstånd mot 
framskridningsrörelsen. </img>
<img>CONSTANTINS FRAMTRÄNGNINGSKON
Framför automobilen ar uppsatt en kon <i>C</i> av zink så
att dess generatricer om man drar ut dem icke träffa
automobilen. Hastigheten hos en vagn som är 
försedd med denna apparat ökas med 8,5 %, vilket
motsvarar en kraftvinst på omkring 20 %. </img>

for att kunna härbärgera tre eller fyra passagerare med deras bagage måste
bilen få oerhörda proportioner. Därmed följer konstruktionssvårigheter
och ett förhöjt pris.

En ingenjör, vars aerodynamiska arbeten blivit mycket uppskattade, hr
Constantin, har sökt nå tillfredsställande resultat på en annan
väg, och hans försök äro vÄrda att komma till allmännare
kännedom ehuru de datera sig från tiden före kriget.

Genom att framför en automobil placera en slags för av metall i form
av en kon har Constantin uppnått en beaktansvärd kraftbesparing. Fören
placerades framför kylaren på en 7 HP vagn vägande 900 kg i gång. Konen
satt så att dess utdragna generatriser icke tangerade vagnens framdel. När
vagnen icke var försedd med sin för rullade den fram på horisontal mark med
en hastighet av 40 kilometer i timmen; försedd med fören uppnådde den under
samma förhållanden större hastighet och vinsten kan uppskattas till 8,5 %,
vilket motsvarar åtminstone 20 % i kraftbesparing.  Om vagnens framdel
i stället för att vara plan själv är konisk, kan man även öka dess prestation i 
anmärkningsvärd grad genom att ersätta metallkonen med en enkel zinkskiva.

<img>SCHEMATISK GENOMSKÄRNING AV EN VAGN SOM DRIVES AV LUFTMOTSTÅNDET
Vagnen som blivit byggd för Hr Constantins försök är helt
och hållet av aluminium. Om den sättes mot en häftig vind
så går den fram mot vinden och kan till och med stiga upp
for en sluttning på 15 %. <i>N</i> betyder vagnens riktning och
<i>V</i> vindriktningen. Ehuru den icke väger mer än 1 200 gram
går den fram med en belastning på 10 kilo. </img>

Den förklaring på fenomenet som hr Constantin givit förefaller 
plausibel. Den lilla fören tränger ut luftlagren som den möter åt 
sidorna och ger dem en hastighet åt sidan, som räcker till för
att de i sin tur skola driva undan de luftlager som vagnen själv annars
skulle stöta emot.

Hr Constantin har icke stannat vid detta resultat. Han har sökt förminska 
luftmotståndet genom luften själv, och hans försök ha
lett honom till att konstruera en liten turbinvagn som går på ett mycket 
kuriöst sätt. Det är en aluminiumvagn som väger 1 200 gr och är försedd
med en turbin med sexton skövlar.

Turbinens axel är förenad med drivhjulsaxeln genom en stor kugghjulsutväxling. 
När turbinen får rotera från vänster till höger, d. v.s. i samma riktning som 
visarna på ett ur, sätter den drivhjulen i rörelse.

Det förefaller nu som om vagnen om den ställdes mitt emot vinden
skulle skjutas tillbaka. Men raka motsatsen inträffar. Enbart av den 

ganska kraftiga vindens inverkan <i>går vagnen fram mot vinden</i> och stiger
därvid till och med uppför sluttningar på 15 %. Ehuru den själv är
mycket lätt kan den dock förflytta sig med en borda på 10 kg. Se
figurerna sidan 181.

<img>DEPERDUSSINS MONOCOQUE 
Vid tävlingen för Gordon Benett pokalen 1913 gjorde denna
apparat 200 kilometer på 59 minuter 45 sekunder. </img>

Vad aeroplanen beträffar är minskningen av luftmotståndet för dem en
vital fråga, Då ett aeroplan flyger med över 200 kilometer i timmen
utövar vinden på dess olika organ ett ansenligt tryck. Icke blott
vingarna äro utsatta för detta utan även kroppen, chassin, 
framdrivningsmotorerna, styrena etc. De första aeroplanen med en motor 
på 50 hästar flögo knappast mer an 60 à 70 km i timmen. Numera 
uppnås med en 150 hästar Nieuport-Gnome 200. Vid första anblicken
förefaller ökningen icke så stor när man påminner sig att 1911 ett
Morane-monoplan försett med en motor på 50 hästar gjorde 103
kilometer i timmen. Men i själva verket är det nuvarande resultatet
mycket gott. Hastigheten har nämligen <i>fördubblats</i>med en motor 
som blott är tre gånger så stark; den lyfta tyngden är också
mycket större; hastigheten är konstant och icke blott tillfälligt uppnådd. Då
drivkraften icke ökats i proportion till hastigheten har denna senare 
sålunda växt genom en bättre form hos apparaten.

<img>ETT AV DE SNABBASTE AEROPLANEN I NÄRVARANDE STUND
Spad-biplanet som blivit omsorgsfullt studerat för att tränga fram
genom luften uppnår över 210 kilometer i timmen. Detta präktiga 
resultat har blott kunnat vinnas genom att man minskat 
luftmotståndets verkningar på samtliga organ. </img>
</chapter>
<chapter name="GULDETS OCH SILVRETS UTVINNING OCH ANVÄNDNING">

Av D. BEAUVILLIERS
BERGSINGENIÖR

VARIFRÅN kommer guldet och vart tar det vägen nu sedan det ekonomiska 
livet i världen blivit totalt omstörtat tack vare kriget?

Ett dominerande faktum i guldproduktionen är att den årligen ökats
sedan 1890, då de givande gruvorna i Transvaal upptäcktes.

Från ar 1820 till 1830 växlade den i marknaden utsläppta 
guldmängden mellan 10 000 och 15 000 kilo per år, men redan 1851 började den växa
till följd av att de australiska och californiska gruvorna exploaterades.
Medan totalproduktionen 1850 icke uppgick till mer än 280 millioner
växte den till nära 490 millioner under de tjugo år som föregingo 
fransktyska kriget 1870.

Från 1871 till 1875 kan man iakttaga en tillbakagång i guldproduktionen; denna 
motverkades dock 1876 tack vare upptäckten av nya fyndigheter i Australien 
och Nordamerika samt av de mera fullkomnade metoder
som då började användas vid mineralens behandling. Från 1876 till 1890 
riktades guldstocken med något mer än 350 millioner per år. Vid den tiden
voro Förenta Staterna, Australien och Canada de tre stora guldlanden. Men
så inträdde Transvaal på scenen med 287 millioner 1899 strax före
boerkrigets utbrott. Tack vare detta ansenliga tillskott samt de 
amerikanska och australiska gruvornas utveckling gick totalproduktionen från
474 millioner 1891 upp till 1 025 millioner 1899.

<img>KRISTALLISERAT GULDSTYCKE UR EN GULDÅDRA I COLORADO
Det ar här avbildat i dubbel storlek. </img>

Sedan engelsmännen definitivt tagit Sydafrika i besittning, återtog 
guldproduktionen sin uppmarsch ända till 1911. Från Transvaal ensamt kom
1911 588 millioner guld mot 350 från Amerika, 210 från Australien, 
omkring 125 från Ryssland (Ural och Sibirien) samt över 70 millioner från de
mexikanska gruvorna som då endast voro ett tiotal år gamla.

År 1914 sålde Transvaal tredjedelen av allt guld som kom ut på 
världsmarknaden, och samtliga de engelska koloniernas bidrag 
uppgick till 70 %. Förenta Staterna bibehöllo sitt leveranskvantum vid 20 %,
och alla de andra länderna tillsammans figurera med 10 %.

Guldmarknaden koncentrerade sig därför helt naturligt till London, dit
guldet från de engelska kolonierna strömmade.

Man räknade i Transvaal endast 70 gruvor i verksamhet med cirka
200 000 infödda arbetare. Enbart det lilla distriktet Witwatersrand kring
Johannesburg har utvunnit över 7
milliarder guld, varav en fjärdedel har utdelats på aktieägarna. För att
få en föreställning om betydelsen av denna industri må man tanka sig att
för att utvinna 588 millioner guld 1911 fick man vaska 24 millioner ton
mineral, d. v. s. omkring två millioner ton per månad med ett 
medelutbyte av 24,50 kronor per ton och en exploateringskostnad av 15,75 kronor.
Man påminner sig vilka kolossala resultat som uppnåddes av de största
guldbolagen i Rand: Crown Reef, Robinson, Ferreira Village, Mayer &
Charlton, Geldenhuis etc. Numera exploaterar man i Transvaal 
djupmineral, vilkas halt är mindre än den guldförande kvartsens på ytan. 
Därför har också produktionen blivit stationär med tendens att minska,
något som exploatanterna frukta skall snabbt stegras. Minskningen i 
utdelningen på de sydafrikanska gruvorna beror likaledes på de höjda
exploateringskostnaderna, som från 1914 stigit från 15 kronor till 16,62.

De Nordamerikanska gruvorna ha varit av ungefär samma betydelse
sedan tio år tillbaka med ett medelutbyte av 350 millioner per år. Flera
stater ha deltagit i Amerikas guldproduktion, men det mest 
karakteristiska med dessa fyndigheter tycks vara att de så hastigt taga slut.
Efter varandra ha Californien, Nevada, Colorado och Alaska varit rikt
givande men uttömda efter en kort tid.

Den amerikanska guldproduktionen började 1848 med en siffra på 36,5
millioner, vilken 1853 gick upp till 235 millioner tack vare den ryktbara
"rushen** av guldgrävare till Californien. Ar 1888 hade man åter 
kommit ned till 97 millioner till följd av att de californiska gruvorna då voro
uttömda och blivit ersatta med Nevadagruvorna som producerade 70,7
miljoner 1878, men endast 9,8 millioner 1890. Likaså började 
Colorado med 15,4 millioner 1890, gick upp till 105 millioner 1900 och sjönk
sedan ned till 71. Alaska gick från 2,8 millioner 1890 till 77 1906 och
sedan tillbaka till 5,9. Allt som allt hade Förenta Staterna den 1 januari
1912 producerat 12,6 milliarder guld, av vilka 4,9 milliarder kommo från
Californien. Det ryktbaraste distriktet i Nordamerika i avseende på 
guldfyndigheter är Cripple Creek, som från 1891 till slutet av 1905 lämnade
över 560 millioner guld. I Nevada gåvo de berömda guld- silvergruvorna
Comstock ett enormt utbyte under 1878 for att sedan sjunka ned till 7
millioner 1900. I Colorado kan nämnas Leadville- och Gilpin distrikten, vilkas
blymalmer äro mycket rika på guld och silver. Slutligen kommer hela
världen ihåg den väldiga "boum" som härrördes av upptäckten av 
fyndigheterna i Alaska belägna vid kap Nome och Yukon floden i Klondike.
År 1906 hade man i Alaska utvunnit 77 millioner guld. Dessa fyndigheter
blevo emellertid hastigt fattiga, men man har återupptagit exploateringen
med muddring som man också gjort i Californien.

Även Australien har dragit till sig strömmar av guldgrävare som 
lockades av dess rikedomar. Från 1851 till 1912 hade man ur denna 
hemlighetsfulla kontinents jord utvunnit över 11 milliarder guld framför allt ur de
rika gruvorna i provinsen Victoria, vilka datera sig från 1856. År 1893
upptäckte man gruvorna i västra Australien, belägna i 
Kalgoorlie-distriktet. Den allmänna tendensen hos dessa fyndigheter är ett långsamt
utsinande. De ryktbara Bendigo- och Ballaarat-distrikten i Victoriaprovinsen
ha bibehållit denna provins som Australiens förnämsta guldproducent
under många år och ha ensamma lämnat över 5 milliarder.

Ryssland är jämte Mexiko ett av de få länder där guldutvinningen
under de senaste åren verkligen gått framåt tack vare exploateringen av
fyndigheterna i västra Sibirien, östra Sibirien, Lena bassängen och 
Baikaltrakten. De gamla gruvorna äro huvudsakligen belägna i Ural samt
i Amurprovinsen, Transbajkal och västra eller östra Sibirien. År 1910
lämnade de ryska gruvorna något mer än 130 millioner guld.

Mexiko är sista landet på listan över de trakter där produktionen
övergår 70 millioner guld per år. De politiska striderna ha
fördröjt utvecklingen av de mexikanska gruvorna, av vilka de
mest kända äro El Oro, Dos Estrellas och Esperanza. Man har anledning
tro att Mexiko kommer att gå framåt när lugnet blivit återställt och man
lärt sig tillämpa på malmextraktionen de fulländade metoder som nu äro
i bruk i Övriga guldproducerande länder.

<img>PROV PÅ TRÅDIGT NATURLIGT GULD FRÅN COLORADO
Återgivet i 9/10 av naturlig storlek. </img>

Bland andra områden som lämna guld kunna vi nämna Rhodesia, Indien, Kina
och Korea, Canada, Brasilien, Columbia, Guyana och Guldkusten (västra 
Afrika). I Europa exploaterar ungerska staten sina gruvor i Transylvanien vilka
giva omkring 3 300 kilo guld per år.

Slutligen ha de franska fyndigheterna som redan exploaterades av romarna
men sedan lades ned på nytt blivit givande. De franska verkens 
produktion uppgår till nara 3 000 kilo per år.

Man ser att guldet trots att det bevarat sitt värde dock icke längre kan
anses som en sällsynt metall, emedan man för närvarande utvinner över
700 000 kilo varje år i stället för 15 000 år 1830.

<img>RESERVOARER GÖRA CYANURERING I EN MEXIKANSK GRUVA
Det guldförande slammet behandlas med cyankalium i järnreservoarer, som äro 
belägna ovanför krossningsverken. </img>
Det är långt ifrån att den gula metallen uteslutande skulle användas
till mynt, ty industrien tar för närvarande över fjärdedelen av allt guld
som föres ut i handeln. Man råder bot på den värsta bristen på guld,
som för övrigt icke är så stor, genom att blanda upp det med koppar för
att få legeringar som äro tillåtna enligt lagen och vilkas halt växlar
mellan 840 och 920 promille. De viktigaste industrier som använda sådana
legeringar äro fabrikationerna av smycken och klockor, kemiska och
fotografiska produkter samt tandmaterial. Man använder också mycket
guld i bladform för bokbinderiarbeten och förgyllningar. I trådform användes
det till galloner och spetsar, i pulverform till japanska lacker och i 
möbelindustrien.

Myntverken taga 60 % av det utvunna guldet. Pengarnas nötning är
högst betydande trots att man här använder sig av en kopparlegering av
900 promille. Nötningen motsvarar ungefär en l promille per åtta år. For att giva
en föreställning om betydelsen av guldmyntframställningen kunna vi 
omtala att man från 1873 till 1904 hade fabricerat guldmynt till ett värde av
24,5 milliarder, vilket betyder att man bearbetat ungefär 10 millioner kilo.
Av detta nöttes bort 40 000 kilo motsvarande en summa på 98 millioner.

Det finns också en annan orsak till att guldet försvinner, en orsak
som är mycket svår att exakt uppskatta till sitt värde, men vars 
verkningar tycks vara större än man tror. Varje år försvinner en guldmängd,
som man skattar till mellan 6 och 7 % av produktionen och som går till
yttersta östern, där den lägges in i de hinduiska rajahs eller de kinesiska
mandarinernas skattkammare eller helt enkelt förskingras i Kina, där
man har till bruk att bränna bladguld vid vissa ceremonier eller till 
förströelse. Detta är en kännbar förlust, av vilken en del endast långsamt 
återkommer från skattsamlingarna.

Låt oss dock blott sysselsätta oss med den del av guldet som användes
för myntframställningen och vilken som vi ovan sade representerar 60 %
av den årliga extraktionen.

Guldmynten gå in till staternas kassor där de skola utgöra säkerhet
för sedelutgivningen. Sålunda ägde omedelbart före krigsutbrottet 
bankerna i de fem stora allierade länderna, England, Frankrike, Ryssland,
Italien, Japan över 7,7 milliarder guld i reserv i sina kassor. De neutrala i
Europa hade samma tid i sin ägo 980 millioner, men det är mycket
svårt att göra sig en föreställning om vad centralmakterna och deras 
bundsförvanter turkar och bulgarer ägde. Endast Tyskland publicerade ställningen
hos sin riksbank, vars kassa var omkring 1 190 millioner guld. Slutligen
fanns det den 24 december 1914 i det närmaste 1 200 840 millioner guld
och certifikat i reservkassorna i Förenta Staternas banker.

Omedelbart efter krigsutbrottet sökte också de båda stridande grupperna
draga in till sina statskassor så mycket guld som möjligt för att ställa säkerhet
för den ofantliga sedelmängd som måste utgivas för likvidering av alla
militära och andra utgifter. 

Vissa neutrala försökte däremot hindra guldtillflödet, vilket särskilt
Sverige och Förenta Staterna ansågo farligt; detta är en ny och egendomlig
ekonomisk synpunkt.

Vad beträffar entehte-makterna ha deras bankkassor ökats på ett nästan
automatiskt och naturligt sätt därför att största delen av det producerade
guldet stannade i deras händer. I juni månad 1916 hade över 3,5 
milliarder guld lagts till de 7,7 milliarder som funnos vid krigsutbrottet. Trots
de många och stora utbetalningarna till utlandet har franska banken 
bibehållit sin guldstock på en hög nivå som översteg 3 600 millioner den 4
oktober 1917.

Ryska bankens guldkassa har ökats mest av alla om man tar hänsyn till
de ofantliga disponibiliteter som ryska staten äger i utlandet. Endast italienska
banken har sett sin guldkassa minskas till följd av att så mycket guld gått
ut ur landet för att betala inköpen av livsmedel och material.

Efter vad man kan antaga trots de tyska allierades tystlåtenhet över deras
finansiella ställning har guldkassan i tyska riksbanken i Berlin ökats med 
omkring 980 millioner sedan krigsutbrottet.

Medan de allierade söka kvarhålla guldet i sina kassor tenderar detta
helt naturligt hos de neutrala att gå ut till följd av handelsutbytet. De
sex neutrala europeiska staternas kassor hade i början av juni 1916
ökats från 980 millioner till över 2 milliarder. Ökningen har framför allt
varit stor för Holland, vars guldstock har tredubblats under det den 
fördubblats för Norge och Spanien.

<img>VY ÖVER INSTALLATIONERNA VID EN GULDGRUVA I TRANSVAAL
Extraktionen sker här med elektriska motorer och anordningen härför har konstruerats 
av firman Westinghouse för räkning West Rand Consolidated Gold Mines i Witwatersrand. 
</img>

Men ökningen har varit särskilt kännbar i Förenta Staterna, där guldet
trots regeringens försök att avlägsna det koncentrerades till följd av 
försäljningen av vapen och ammunition till nästan alla de stridande; denna
guldsumma uppskattas till minst 12,5 milliarder.

Man vet att ökningen i tyska banken beror på regeringens ansträngningar
att draga guldet från de enskilde och sannolikt även på att krigsmateriel
som tyskarna sålt till sina allierade
betalats i guld. Även i Frankrike har bankens guldinkassering kunnat 
upprätthållas genom den civila befolkningens inbetalningar. Tyskarna ha
också gått tillväga så att de hejdat alla resande vid gränsen och tagit
ifrån dem deras guld och givit sedlar i utbyte. På liknande sätt har man
även fått ihop en samling smycken som sedan skickats till riksbanken för
att utbytas mot sedlar. Även har man infört järnmynt, varigenom man
dragit tillbaka en del guld ur rörelsen.

Enligt den statistik som publicerats över guldextraktionen under 1916 kan
man konstatera att trots svårigheterna för guldgruvornas exploatering ha
dock de flesta av de större länderna ökat eller bibehållit sin 
produktionsnivå, vilket är anmärkningsvärt.

Transvaal har under det senaste året överskridit siffrorna för 1912 och
utvunnit över sjuhundra millioner. Antalet arbetare sjönk betydligt vid
början av kriget, men har sedan stigit till 170 000 infödda. Utbytet av 
arbetet har tydligen ökats, ty som vi sade här ovan har mineralrikedomen
minskats i de flesta gruvor. 

Förenta Staterna ha likaledes bibehållit sin produktion vid 350 
millioner under 1915. Under förra året konstaterade man en minskning på
35 millioner, och det är möjligt att uttagningen till krigstjänst sänkt 
produktionen i staternas gruvor.

Ryssland, som nu varit utsatt för svåra inre oroligheter, har under
de två senaste åren producerat betydligt mindre än förut. Regeringen
gör ansträngningar att draga utländskt kapital till de guldförande platserna
i Sibirien och Ural för att därigenom främja arbetena, vilka nu äro nedlagda
på grund av statens dåliga finanser. Efter allt att döma kommer denna
strävan att lyckas.

Kriget har på de stora staternas ekonomi även utövat en annan verkan
som ger sig tillkänna först nu. Man vet att nästan alla länder i världen
hade strängt begränsat silvermynten på grund av den stadigvarande 
baissen på silver. Från 1885 till 1891 hade medelårspriset på silver hållit
sig mellan 40 och 50 pence per uns om 31 gram. Frän denna tid har
produktionen ökats och priset har konstant sjunkit, trots amerikanska
regeringens ansträngningar att uppköpa silvermetall för att bibehålla
kursen. Då skattkammaren i Washington upphörde med denna politik,
föll priset och steg icke vidare. År 1914 var silvrets medelvärde 25 pence
i London, dit den stora metallmarknaden ar förlagd. Under de första
månaderna 1915 noterade Hrr Mocatta och Goldsmid mycket låga kurser som
knappt överstego 25 pence. För närvarande har silvret däremot stigit upp
till nästan samma värde som 1891 med en kurs på ungefär 50 pence.

Detta beror på flera olika orsaker. För det första har produktionen 
snarare avtagit än tilltagit; vidare ha småmynten från de stora bankerna,
som förr ansågos bes varliga, åtminstone delvis åter utsläppts i cirkulation för
att underlätta växlingen. Slutligen har silvret fått en alltmer växande
industriell användning.

År 1913, det sista för vilket man äger fullständig statistik, hade hela
världen producerat 7 745 ton silver varav kom l 500 på Europa och 6 000
på hela Amerika.

Liksom i avseende på guldet gingo Förenta Staterna i spetsen med 4 000
ton. Där ar silvret dels rent, dels i förening med andra metaller i ett
stort antal bly-, zink- eller kopparmineral, speciellt i följande stater:
Nevada, Idaho, Utah, Montana, Colorado, Arizona. Huvudproducenten i
Amerika näst efter Förenta Staterna är Mexiko, som lämnar omkring 1 200
ton per år. Man ser att de gamla silvergruvorna i sydamerika som en
gång drogo portugiser och spaniorer till dessa länder endast spela en 
obetydlig roll i den moderna produktionen. Bland de europeiska staterna
finns det ingen vars produktion övergår 600 ton. Tyskland kommer först
med något mer än 500 ton härstammande framför allt från bearbetade
blymineral.

London är den stora marknaden for silvret, och man mottager där 
årligen omkring 600 000 kilo av denna metall. Den engelska huvudstaden
levererar alla mynt som användas i de utomeuropeiska engelska kolonierna
samt Kina, vilken jämte Brittiska Indien är den största silveruppköparen
i världen, allt sedan amerikanska regeringen, på initiativ av president 
Cleveland; slutade med sina uppköp år 1893. Under perioden 1907 till 1911
har Indien ensam från England mottagit omkring 1 150 ton silver.

Silverextraktionen har sålunda ökats i hög grad, ty 1868 uppgick den icke
till mer än 48 000 kilo. År 1870 utvann man 400 ton och 1892 omkring
2 000 ton, d. v. s. knappast fjärdedelen av den nuvarande produktionen.
De finansiella förhållanden som uppkommit av kriget ha givit en viss
betydelse åt silvret, som höll på att bli helt och hållet utträngt från 
penningmarknaden av guldet. Helt säkert kommer dock priset på silvret att
sjunka efter fredens avslutande, och de stora bankernas silverkassa 
kommer då att återtaga sitt ursprungliga värde till fördel för guldet som åter
blir utsläppt i rörelsen. </chapter>
<chapter name="JAKTEN PÅ UNDERVATTENSBÅTARNA">

Av C. DUNVIS

NÄR undervattensfaran uppkom
under krigets första månader använde
de allierade förnämligast torpedjagare
och liknande båtar för att jaga 
u-båtarna. Dessa fartyg voro nämligen
så väl beväpnade att
undervattensbåtarna icke vågade komma dem
allt för nära, och deras stora hastighet,
30 à 32 knop, gjorde att de mestadels
kunde undgå torpeder, som avskötos
på längre avstånd.

De utförde ett ganska gott arbete,
men de voro för få och
undervattensbåtarna, som ständigt växte i antal,
undgingo dem snart.

Man började då använda slupar
och trålare som beväpnades med lätta
kanoner. Men även dessa voro
otillräckliga, ty de uppnådde icke större
hastighet än 10 à 12 knop.

Man mobiliserade då lustjakter och
tävlingsbåtar. Men sådana fanns
det alltför få. Vad de sistnämnda
beträffar uppnå de ofta den ansenliga
hastigheten av 80 kilometer i timmen,
och de skulle därför varit till god hjälp
om de hållit sjön bättre. Men de
snabba båtarna och framför allt de
med platt botten, hydroplanen i
egentlig mening, kunna endast manövrera

<img>FEMTIO U-BÅTSJAGARE BYGGAS SAMTIDIGT I DENNA SAL
Samtliga delar till varje båt ha blivit omsorgsfullt numrerade och märkta. Uppsättningen kan
därför göras hastigt och utan speciellt utbildade arbetare.  Här ha båtarna blivit lagda på upplyfta
bäddar för att lättare kunna lastas på järnvägsvagnarna. </img>

i lugnt vatten, såsom i vikar som äro väl skyddade för vinden. De minsta
vågor nedsätta deras hastighet till hälften eller tre fjärdedelar, och en
något kraftigare sjögång gör dem helt och hållet obrukbara.

Som de dessutom uteslutande äro byggda för stor hastighet har man
offrat all plats för motorn, och man har icke en bråkdel av ett ton disponibelt.
För att minska vikten har man gjort skroven så tunna att man nästan
skulle kunna krossa dem genom att sätta fingret för hårt mot dem. Det
var därför omöjligt att kunna placera ens den minsta kanon ombord på dem.

Amerikanarna ha dock försökt att utnyttja lustbåtarna för kustförsvaret.
På regeringens initiativ bildades The Volunteer Patrol Squadron, som i
september 1916 utförde en del intressanta manövrer. Senare byggde
man också s<i>couts</i> av 20 meters längd med motor på 800 hästar och 
fotogenreservoar för att kunna gå 500 miles.

Men även engelsmännen arbetade. De konstruerade 1915 en liten 
båtmodell, som var mycket lätt och speciellt avsedd som spaningsfartyg.

Byggningen av dessa Submarine Chasers, undervattensbåtjägare, blev
en intressant arbetsprestation från de amerikanska varvens sida där brittiska
regeringen gjorde sin beställning på flera hundra båtar med kort leveranstid.

I februari 1915 avreste en känd engelsk skeppsbyggare till Förenta
Staterna åtföljd av en artilleriexpert för att studera möjligheterna för ett 
effektivt förstörande av undervattensbåtarna, vilka började bli i hög grad
besvärliga för den engelska handelsflottan.

Efter att ha besökt ett flertal varv stannade man i valet vid en modell
som föreslogs av The Electric Launch Co. Det var en liten motorbåt, med
förstärkt däck avsedd för förstöring av undervattensbåtar. Meningen
var att runt Englands kuster utlägga en verklig flugfångare av små båtar,
som skulle kunna utföra en effektiv spaningstjänst och vara försedda med
snabbskjutande kanoner med en 6 kgs projektil. Konstruktören 
föreslog två modeller på dessa jagare. Den ena skulle vara 15 meter lång
och försedd med hastighetsmotor för att få en fart på 25 knop; den andra
skulle vara 24 meter lång med två långsamma motorer på 220 hästar och
en hastighet på 19 knop. Djupgåendet skulle vara så ringa att de kunde
undgå torpedbanan, och deras obetydliga yta skulle göra dem tämligen
osynliga ute på sjön.

Dessa små stridsbåtar ha blott två eller tre mans besättning i en post
på däck. Skrovet har V-formig botten, och motorerna äro försedda med en
specialförgasare som gör att man allt efter omständigheterna kan använda
bensin eller ett tungt kolväte.

Man sjösätter dem med kran från större fartyg, som metodiskt fördelat
dem där man har särskilt behov av deras vakttjänstgöring, såsom i trånga
passager, längs de vägar undervattensbåtarna följa när de gå in till sin bas
eller ut därifrån, i närheten av framspringande uddar där 
undervattensbåtarna gärna dölja sig, vid inloppet till de stora hamnarna etc. Så snart
de fått sikte på ett periskop kasta de sig över det med full fart och söka
att om möjligt förstöra undervattensbåten, och om denna är liten beskjuta
den när den dyker upp. De ha gjort god tjänst men äro nu icke längre
så verksamma inför de nya stora undervattensbåtarna, som äro försedda
med medelgrovt artilleri, såsom vi omtalat i en föregående artikel. De
kunna icke göra något annat än telegrafera antingen till sin bas eller
till kraftigare och bättre beväpnade fartyg eller till konvojer. På detta
mer begränsade område göra de fortfarande nytta.

Varven, som skulle bygga dessa båtar, måste bereda sig att åstadkomma
tillräckligt många jagare samtidigt för att icke leveranstiden skulle bliva
allt för lång.

The Electric Launch Co. hade upprepade gånger förut byggt båtar i
serie. 1893 hade de levererat 50 elektriska båtar för utställningen i
Chicago. Senare, 1904, hade amerikanska krigsministern beställt 120
träbarker på 6 meter avsedda för minutläggning samt 22 elektriska
motorbåtar för samma ändamål.

Dessa leveranser utgjorde sålunda intressanta försök, som kunde tjäna
som utgångspunkt vid varvens omvandling för den nya brådskande
beställningen på hundratals båtar. Man måste gå till standardiseringen,
som med framgång blivit prövad på så många mekaniska verkstäder i Amerika.

Detta var en nyhet i Skeppsbyggeriet och möjliggjordes genom att de 
beställda båtarna voro av små dimensioner. Man kunde således fabricera
de olika delarna i serie eller beställa dem på annat håll på samma sätt som
man beställde motorn och den övriga utrustningen, så att varvets arbete 
reducerades till en enkel montering.
Arbetsfrågan förenklades också genom denna metod, som gjorde att man
kunde reda sig nästan helt och hållet utan verkliga yrkesarbetare.

Den 9 april 1915 undertecknades ett kontrakt med engelska regeringen
för leverans av 50 sådana jagare, av vilka den sista skulle vara komplett
fullbordad senast inom loppet av ett år.

<img>SNABBGÅENDE U-BÅTSJAGARE SOM DRIVES AV TVÅ FOTOGENMOTORER PÅ 300 HÄSTAR VARDERA
Denna båt som gör 30 sjömil i timmen är en kopia av dem som byggdes i U. S. A. 
under loppet av 1916 för ryska regeringens räkning. </img>

För att icke begå något brott mot neutralitetsprincipen, som vid denna
tidpunkt ännu följdes av Amerika, beslöt leverantören att installera sig
i Canada. Ett litet varv, som dittills använts for reparationer, inköptes
i närheten av Quebec, och modellfartyget lades på bädd på bolagets
huvudvarv i Bayonne (New Jersey).

Några dagar efter Lusitanias torpedering kablade engelska 
amiralitetet en order på ytterligare 500 båtar
av samma modell på villkor att leveransen kunde vara avslutad den 13
november 1916. Om man frånräknar 
<img>TÄVLINGSBÅT MED DANNTLERS-MOTOR GÖRANDE 35 KNOP
Denna snabba "kryssare" har rekvirerats av amerikanska flottan för att jaga 
undervattensbåtar; den är utrustad med två motorer på 360 hästar. </img>

söndagarna hade varvet sålunda 488 ;dagar  på sig att utföra hela arbetet.

Redan vid undertecknandet av det nya kontraktet, som skedde den 9
juli 1915, utvidgade man varven i Quebec och hyrde ett annat i 
Montreal. Man måste arbeta med största försiktighet och med osviklig 
säkerhet, ty det minsta fel i planerna eller i deras utförande skulle kunna 
upprepas 550 gånger.

För den stora beställningen var det mycket svårt att erhålla 
utgångsmaterial, ty viteken som användes i Skeppsbyggeriet saknades totalt på
den trakt där arbetet skulle utföras. Till slut fann man den i västra 
Virginien och leveranskontrakt upprättades omedelbart. Även gran fattades, men
lyckligtvis kunde Söderns sågverk som lågo stilla allt sedan krigsutbrottet
stoppat deras export mottaga order att på kort tid leverera trä av prima
kvalitet, raka langa och fullständigt kvistfria plankor. Man begränsade
längden på dessa till 13 meter för att de lättare skulle kunna lastas på
järnvägsvagnarna.

De gjuterier som vanligen arbeta för varven voro överlastade med 
arbete, och man måste därför söka andra leverantörer bland dem som
sysselsatta sig med konstgjutningar. Sålunda lämnade Tiffanys 
konstgjuterier alla bronsdelar till styren, propellerblad etc.

Framställningen av spanten och i allmänhet hela 
fabrikationsarbetet utfördes i Bayonne, under det
monteringen verkställdes på de canadensiska varven. Man måste 
begränsa längden på däck, kölar och spant så att de lastade 
vagnarna skulle kunna passera broar och tunnlar på de amerikanska och
canadensiska järnvägarna. Till följd av Whitehalltunnelns dimensioner
måste en stor del av materialet dirigeras till Canada via Suspension
Bridge och Buffalo. Totala expeditionen uppgick till 3 000 vagnar.

Bayonnevarven måste utrustas med arbetsmaskiner, så att en del av det
arbete som förut utfördes för hand nu i stället kunde utföras maskinmässigt
särskilt nitningen av de 
sammanfogade styckena. När den första modellen var färdig i Bayonne, beredde
man sig att upprepa dess delar femhundra femtio gånger. Resultatet
blev utmärkt, och monteringen kunde utföras i Montreal och Quebec av
vanliga snickare, av vilka en del aldrig förut arbetat på ett varv.

Man lyckades sålunda utföra den stora beställningen och leverera till
England 550 fartyg av 24 meters längd vart och ett försett med två
motorer om 220 hästar och fullständig utrustning. Båtarna levererades
från dockorna vid St. Lawrencefloden så tidigt, att ett tillräckligt antal
kunde sjösättas innan sjöfarten stängdes, vilket sker i slutet av 
november. Genom denna korta frist tvungos konstruktörerna att begränsa sina 
leveranser under 1915 till de första femtio jagarna. For att undvika 
issvårigheterna beslöt amiralitetet att skicka skroven på järnväg till 
Halifax, som är öppen året om, och där fortsätta försöken. Man byggde en
modell som lastades på en järnvägsvagn och fick göra en försöksresa
de 1 600 kilometerna mellan Quebec och Halifax. Inspektörerna som
följde med vagnen noterade alla svårigheter som iaktogs under vägen.
Man vidtog i hast de förändringar på järnvägen som befunnos nödvändiga
och konstruktören förändrade arbetet i monteringsverkstäderna så att det
bättre skulle lämpa sig för transporten. Från den 25 december 1915
kunde man sålunda expediera åtta eller nio båtar per vecka. Vid 
ankomsten till Halifax sattes de i sjön och försöktes, varpå de lastades 
ombord på transportångare som skulle föra dem över till England.

Järnvägstransporterna avbrötos i februari 1916, och den därvid vunna
erfarenheten kom till användning under våren. Vid slutet av maj hade
man levererat två hundra båtar med ett stort antal reservdelar.

Varven i Montreal omfatta fyrtio konstruktionsbäddar och det i Quebec
åttio, på vilka man arbetade regelbundet tills beställningen var utförd.
Under vintern 1915-1916 använde man som monteringsvarv den stora
torrdockan i Montreal, som är 300 meter lång och 37,5 meter bred. Där
hade man satt upp ett provisoriskt tak för att skydda fartyg och 
personal mot väder och vind. Trettio båtar byggdes samtidigt; om våren

<img>MOTORBÅT AFSEDD TILL U-BÅTSJAGARE
Dessa små båtar som endast äro 24 meter långa äro utmärkt väl beväpnade och ha 
lyckats sänka ett stort antal U-båtar.
släppte man in vatten i dockan och de trettio båtarna sjösattes sålunda
på ett bekvämt och originellt sätt. En svårighet bildade tidvattnet som
förorsakade några kollisioner bland de redan flytande båtarna, så att man
måste ersätta några propellerblad som bräcktes vid, sammanstötningarna.

<img>DE FÄRDIGA BÅTARNA VÄNTA I MONTREAL PÅ TRANSPORTÅNGARENS ANKOMST
Båtarna som blivit konstruerade i Amerika och monterade i Canada forslas över 
till England fyra och fyra på särskilda lastångare. </img>

Försöken underlättades mycket genom att man begagnade en på 
förhand utstuderad metod som systematiskt följdes. Varje båt fick först
utföra ett hastighetsprov på den uppmätta milen och sedan en färd på
en timme med en medelhastighet av 19 knop med full fotogenbehållare
och en belastning lika med dess fullständiga armering. Under dessa 
förhållanden skulle deplacementet vara 32 ton. Man övergick så till ett prov
på fyra timmar med en medelhastighet av 15 knop och tog noga reda
på fotogenåtgången, vars fixerade maximumbelopp icke fick 
överskridas. Efter dessa försök utförde de engelska kontrollörerna de definitiva
slutproven innan båtarna antogos.

Jagarna lades därpå in i bassänger i väntan på lastångarna som skulle
föra dem över till Europa. Därtill krävdes en flotta av trettio fartyg 
ty vart och ett kunde icke taga mer än fyra jagare. Dessa små båtar ha
gjort stor tjänst, ty de kunna stanna sju dagar på havet över 150 
kilometer från kusten pch i mycket hårt väder. Som de äro svåra att 
upptäcka och mycket snabba äro de synnerligen lämpliga till att spana
efter och förstöra undervattensbåtar. I varje engelsk hamn finns minst
fyra sådana, som äro avsedda till spaningstjänst, att svepa minor och
hjälpa fartyg i nöd.

Men dessa båtar kunna dock icke 
uträtta mycket mot de moderna stora undervattensbåtarna, som göra 16 à
20 knop och äro beväpnade med 10,5 ja till och med 15 centimeters 
kanoner placerade under pansarskydd.

För att kämpa effektivt mot dessa skulle man behöva ett vapen med
minst samma kaliber. Men ett sådant väger mycket, och tonnaget
skulle därför behöva ökas, vilket är en olägenhet, ty djupgåendet bör
icke uppgå till mer än en meter för att man skall undgå de fientliga
torpederna, vilka äro inställda på minst en meter under vattenytan.

<img>TOLV "JAGARE" SOM ÄRO FÄRDIGA ATT SJÖSÄTTAS
När båtarna äro färdiga samlas de i rader om tolv stycken på slipen varifrån de 
få glida ned i S:t Lawrencefloden. När floden är isfri d. v. s. från mars till 
slutet av november sjösätter man samtidigt flera sådana serier. </img>

Man måste också ta ett annat förhållande i betraktande. 
Undervattensbåtarna visa allt större tendens att förflytta sina anfall ut på 
öppna havet. For närvarande operera tyskarna mer
än 300 sjömil utanför kusterna. Man måste sålunda åstadkomma jagare som
kunna uppehålla sig så långt från sina baser.

Vidare är det fördelaktigt att dessa kunna ledsaga handelskonvojerna. I
händelse av anfall måste de ha stor aktionsförmåga; de skola ha så stor
hastighet att de kunna sätta fart direkt på undervattensbåtens periskop innan
denna hunnit avlägsna sig från platsen där den slungat ut sin torped. Men
dessa betingelser kunna endast fyllas
av ett kraftigt byggt fartyg med ett tonnage på minst 600 ton. Den nya
båten blir sålunda av ungefär en stor minbåts typ.

Men utom det hundratal jagare med 35 knops fart som amerikanarna
byggt sedan sitt inträde i kriget, söka de även konstruera en särskild modell
för att bekämpa undervattensbåtarna. Sålunda prövade de med framgång
under sommaren 1917 en ny minbåt av halvundervattenstyp, ty den kan
icke fullständigt sänka sig under ytan.

Den är beväpnad med kraftiga kanoner och torpedtuber. Den kan
sänka och höja sig mycket snabbt, men dess överbyggnad som är 
bepansrad, förblir alltid ovanför ytan och sålunda synlig. Den är efter
vad man påstår försedd med apparater som omedelbart singnalera 
närvaron av undervattensbåt även på stort avstånd. Vari denna apparat
består hålles hemligt. Måhända är det en kombination av telefon och
mikrofon som ar nedsänkt till passande djup i vattnet och som på
långt håll uppfångar ljudet av undervattensbåtens propeller, ty vattnet
leder ju ljudet utmärkt. Dessa nya undervattensjagare äro avsedda för
patrulltjänst i Atlanten.
</chapter>
FOTOGRAFI AV SPIRALNEBULOSA FRÅN MOUNT WILSON OBSERVATORIET.

<img>SPIRALNEBULOSA N.G.C. 3031 I STORA BJÖRNENS STJÄRNBILD
Detta är en av de vackraste och mest typiska spiralnebulosor på norra hemisfären. 
Den är sedd nästan fullständigt i plan och företer en rikedom av detaljer av 
molnformig art. Den påminner i sitt utseende om den stora Andromedanebulosan 
som vi haft tillfälle återgiva i vårt nummer för juni 1917. </img>

<chapter name="DE NYARE FRAMSTEGEN I ASTROFOTOGRAFISKA UNDERSÖKNINGAR AV TÖCKENSTJÄRNOR">
DE NYARE FRAMSTEGEN I ASTROFOTOGRAFISKA UNDERSÖKNINGAR AV TÖCKENSTJÄRNOR

Av KARL BOHLIN

PROFESSOR, DIREKTÖR FÖR STOCKHOLMS OBSERVATORIUM

DET var professor <i>G. E. Hale's</i> förtjänst att han bragte planen att
åstadkomma ett nytt med moderna resurser utrustat observatorium i
Förenta Staterna till verkställighet.
Fonderna för det nya observatoriet hava utgått från Carnegie Instutitionen,
Washington. The Mount Wilson Solar Observatory är beläget på höjden av
en bergsträcka invid den lilla staden Pasadena i Californien. Berget stiger
brant i höjden från den s. k. San Gabriel Valley intill 6 000 fot
däröver och ligger omkr. 30 engelska mil från Stilla Oceanen.
Under den torra årstiden är luften där ihållande klar och lugn och 
vindhastigheten anmärkningsvärt liten.

Genom amanuensen <i>B. M. Strömberg</i>, som haft förmånen först i egenskap av
resestipendiat och därpå såsom anställd medarbetare vid Mount Wilson 
Observatory taga närmare kännedom om detsamma har förf. satts i tillfälle här 
återgiva utseendet av dess huvudinstrument, den stora 60-tums reflektorn. 
Observatoriet grundlades år 1905 och kan således nu blicka tillbaka på över 
tolv års verksamhet, varuti tid efter annan ett flertal 
europeiska astronomer haft förmånen deltaga. Observatoriets grundläggare
<i>G. E. Hale</i> är ock dess direktör och dr <i>Walter S. Adams</i> dess vice direktör.

<img>PROFESSOR GEORG E. HALE GRUNDLÄGGAREN AV MOUNT WILSON SOLAR
OBSERVATORY I CALIFORNIEN </img>

Arbetena inriktades ursprungligen på solarfysikaliska undersökningar, 
då såsom prof. Hale framhöll, "solen såsom representerande det enda 
medlet att för oss uppenbara kännedomen om den stellara utvecklingen" måste
intaga en central plats i observatoriets program. För detta ändamål 
upprättades det s. k. tornteleskopet, som egentligen utgöres av ett
60 fot högt genombrutet vindmotortorn ägnat att å sin övre
plattform uppbära den s. k. <i>cælostaten</i>, en planspegel, som
reflekterar solljuset in i det nedanför på marken uppställda
observationsteleskopet. Sedermera har ett andra 150 fot högt
dylikt tornteleskop där uppförts, som ger en direkt solbild av
17 tums diameter. Vår uppgift är dock ej att dröja vid de
solarfysikaliska undersökningarna, som med denna anordning
utförts och vilka haft avseende på solfläckarnas natur, de 
därmed sammanhängande s. k. "solvirvlarna" och solytans struktur i det hela
och i dess olika lager enligt fotoheliografier utförda dels i 
spektralområdena H, K, tillhörande <i>kalcium</i>

dels ock sedan år 1908 med Användning av vätelinjen H 2, såsom bekant
i spektrets röda del och besittande sin motsvarighet i solprotuberanserna.

Omsider övergingo undersökningarna vid det nya observatoriet till
andra vetenskapens områden, av vilka i senare tid högst intressanta resultat
av studiet av töckenstjärnor bekantgjorts. Det må dock här i förväg
nämnas, att oaktat dessa resultat utmärka sig för större skärpa och
detaljrikedom, än alla föregående undersökningar av denna art, dock
numera ett nytt spegelteleskop av 100 tums diameter, d. v. s. nära det
dubbla mot det föregående, är avsett i ersättning för detta.

<img>Fig. 1.  60-TUMS REFLEKTORN Å MOUNT WILSON SOLAR OBSERVATORY
För att undvika en allt för stor tyngd hos instrumentet är själva tuben utförd 
i genombruten konstruktion. </img>

Var och en kan göra sig en föreställning om detta teleskops och den
sfäriska spegelns överväldigande dimensioner, om man uträknar dess
diameter i meter och avsätter denna längd t. ex. utefter en vägg samt
tänker sig den cirkel, som spegeln sålunda omfattar. För att undvika
böjning eller bändning av densamma förorsakad av dess egen tyngd, 
förfärdigades själva glasdisken till en tjocklek av 13 tum och väger 4/2 ton.

Detta block tillverkades av St. Gobain spegelglas-gjuteri i Paris och slipades
samt polerades sedermera å Mount Wilson observatoriets optiska 
verkstad. Själva instrumentet är byggt å en pansarbåtsverkstad i Quincy,
Massachusetts. Oaktat det icke är möjligt att ange den kostnad, till
vilken detta instrument kan komma att uppgå, så är det dock antagligt,
att densamma ej står i proportion till de orimliga prisstegringar, som

det i Europa varit vanligt ålägga de stigande dimensionerna av
de astronomiska refraktorerna. Spegeln har bekostats av en enskild man, 
framlidne Mr John O. Hooke i Los Angelos.

<img>Fig. 2.  100-TUMS SPEGELTELESKOPETS DOM VID MOUNT WILSON OBSERVATORIET, 
FÄRDIG ATT TAGAS I BRUK SOMMAREN 1918. </img>

<img>Fig. 3.  MODELL AV 100-TUMS REFLEKTORN Å MOUNT WILSON SOLAR OBSERVATORY.

Utgår man därifrån, att omkring 6 000 stjärnor skulle vara synliga för blotta
ögat på hela himmelssfären, så kommer man enligt beräkning till ett antal av
ungefär 200 000 000 stjärnor ljusare än tjugonde storleken, vilka borde vara synliga
i det äldre 60-tums spegelteleskopet. Med det nya skulle man
hoppas nå till ett antal av omkr. 300 000 000 stjärnor. Härtill 
väntar man sig av det nya instrumentet att med större framgång kunna företaga
en mängd spektroskopiska undersökningar, för vilka det äldre är otillräckligt,
Detta gäller i första hand de ljussvagare objekten, men även sådana 
ljusstarkare stjärnor, av vilka det är önskvärt erhålla spektrum av
större dispersion. Detta åter är av

tvenne skal eftersträvansvärt, nämligen dels i fråga om avgörandet
huruvida vissa av linjerna i stjärnspektra äro enkla eller 
sammansatta av närliggande, dels och i synnerhet för att med större 
noggrannhet kunna bestämma linjeförskjutningarna i spektrum och därmed
radialhastigheterna hos objekten. I själva verket erfordras med 
nuvarande resurser så långa exponeringstider för erhållande av
brukbara spektra av nebulosor, att utsikten till systematiska 
undersökningar av denna art är synnerligen begränsad. Om man i enstaka
fall kan ernå resultat med en exponeringstid av 12 timmar eller en hel 
observationsnatt, så äro dessa fall dock undantag och i regel erfordras
det att exponera samma objekt under flera observationsnätter efter varandra, 
en procedur som av praktiska skäl icke är ägnad tillförsäkra resultaten största
önskvärda precision.

Beträffande objektens direkta fotografiska reproduktion ställer sig 
förhållandet gynsammare, i det att med det nämnda 60-tums teleskopet 
exponeringstiden kunnat begränsas till några få timmar, i gynsammare fall
till 10 à 30 minuter, vilket såtillvida är viktigt, som genom längre 
exponeringstid skulle uppstå otydlighet i reproduktionerna, härrörande såväl
av redaktionens förändring med höjden över horisonten såsom ock av
oundvikliga böjningar och spänningar hos instrumentet, som förändra sig
allt efter som instrumentet följer himmelens dagliga rörelser. De 
ifrågavarande fotografierna äro utförda under åren 1911-16 av Mr
<i>Francis G. Peace</i>. De fotograferade objekten äro utvalda bland
sådana, som antingen hittills till sin natur ej varit noggrannare studerade
eller ock som utmärka sig för särskilt intressanta detaljer.
Anmärkningsvärda äro i synnerhet bilderna av de planetariska nebulosorna, emedan,
de återgiva förut i allmänhet okända strukturegendomligheter. Fig. 5. framställer ett
även på sin tid vid Stockholms observatorium fotograferat och därvid såsom
ringnebulosa karaktäriserat objekt, N:r 1501 i den s. k. Nya General-Catalogen för 
nebulosor och stjärngrupper, "N.G.C." Figuren visar denna ringform utfylld av
knottrigt hopad materia - Mr Peace finner den likna en hjärna - med
tvenne utsprång eller såsom Peace kallar dem protuberanser vid 
ändpunkterna av den mindre axeln. Periferien är vida ljusare än mittelpartiet, där en
ljusstark kärna, som även har gasspektrum, befinner sig i centrum. En
annan typ framställes av fig. 6 med

<img>Fig. 4. KUPOLEN TILL 100-TUMS SPEGELTELESKOPET VID MOUNT WILSON OBSERVATORIET 
UNDER BYGGNAD.

<b>Fotografier av nebulosor utförda under åren 1911-16 av Mr Francis
G. Peace.</b>

<img>Fig. 5. NEBULOSAN N.G.C. 1501 I GIRAFFEN.

<img>Fig. 8. NEBULOSAN N.G.C. 2392 I TVILLINGARNA.

<img>Fig. 6. NEBULOSAN N.G.C. 1535 I ERIDANUS.

Fig. 5. Planetarisk nebulosa av elliptisk form med; en lysande
kärna i centrum.

Fig. 6. Starkt utvecklad ring, i vilken synes en stjärna.

Fig. 7. Ljus nebulösa med ring och kärna.

Fig. 8. Liknar pupillen i ett öga med omgivande iris. Iris utgöres
av en likformig ring med 20 ljusa knutar.

Fig. 9. Gasnebulosa med två starkt koncentrerade partier i centrum.

Fig. 10. Långsträckt elliptisk nebulösa med inre rörelse.

Fig. 11. Svag kärna med medelljus ring.

Fig. 12. Ett antal stjärnor synes i denna elliptiska nebulösa, alla
utom en omgivna av en svart ring. Detta tyder på att stjärnorna
finnas i själva nebulosan.

<img>Fig. 7. NEBULOSAN N.G.C. 2022 I ORION.

<img>Fig. 9. NEBULOSAN N.G.C. 2371-2 I TVILLINGARNA

<img>Fig. 10. NEBULOSAN N.G.C. 6543 I DRAKEN.

<img>Fig. 11. NEBULOSAN N.G.C. 6818 I STENBOCKEN.

<img>Fig. 12. NEBULOSAN N.G.C. 7008 I CEPHEUS.

jämn konsistens och likaledes en 
svagare framträdande, men tjock
kärna. En stjärna synes igenom 
nebulosans yttre tunnare hölje. Ett
liknande objekt är fig. 7, N.G.C. 
2022 med den inre ringen något 

<b>Peaces fotografier äro särskilt anmärkningsvärda emedan de återgiva förut
i allmänhet okända strukturegendomligheter.</b>

<img>Fig. 13. NEBULOSAN N.G.C. 7009 VATTUMANNEN.

<img>Fig. 16. NEBULOSAN N.G.C. 3115 SEXTANTEN.

<img>Fig. 14. NEBULOSAN N.G.C. 7662 I ANDROMEDA.

Fig. 13. En synnerligen planetarisk nebulösa slående lik Saturnus.

Fig. 14. Skarp ljus kärna med bred elliptisk ring.

Fig. 15. Ljus nebulösa med skarp kärna, möjligen spiralnebulosa.

Fig. 16. En ljus spole med hopplattat centrum.

Fig. 17. Från kärnan utgå två armar, utefter vilka synas nebulosakondensationer.

Fig. 18. En stark kärna från vilken utgår en enda arm, som 
vrider sig koncentriskt kring kärnan.

Fig. 19. Spiralnebulosa. Den starka kärnan ligger i en glöd av
nebulösa medan de fina armarna äro strömmar av knutar.

Fig. 20. Ljus nebulosa full av kondensationer  men utan kärna.

<img>Fig. 15. NEBULOSAN N.G.C. 205 I ANDROMEDA:

<img>Fig. 17. NEBULOSAN N.G.C. 1068 I VALFISKEN.

<img>Fig. 19. NEBULOSAN N.G.C. 2841 I STORA BJÖRNEN.

<img>Fig. 18. NEBULOSAN N.G.C. 2681 I STORA BJÖRNEN.

<img>Fig. 20. NEBULOSAN N.G.C. 2976 I STORA BJÖRNEN.

elliptisk, vilket kan bero på perspektivet. 
Huruvida den yttre tunnare "disken"
är en sfärisk atmosfär, som omgiver 
den inre ringen eller själv har form

av en ring är icke utan vidare uppenbart, men fig. 8,
N.G.C. 2392 synes tala för den senare hypotesen. Denna
nebulosa liknar, såsom det heter i den ursprungliga
beskrivningen, en pupill med dess omgivande iris.
<i>Campbell</i> har funnit inre rörelser hos denna 
nebulosa. Fig. 9 åter är irreguljärt rund med tvenne 
sektorformiga kondensationer samt tvenne svagare töcken 
framträdande diametralt på båda sidor om nebulosan, vilken
i övrigt erinrar om den s. k. Kläppnebulosan. - Fig.
10 framställer en spiralformigt utformad nebulosa,
N.G.C. 6543 den välkända lilla briljanta nebulosan i
Drakens stjärnbild. Nebulosan är planetarisk och Peace anmärker 
riktigt att spiralen ingenstädes sammanhänger med kärnan. Det är
samma nebulosa hos vilken <i>Huggins</i>, såsom ovan nämndes, för första
gången upptäckte ett gasspektrum. Andra planetariska nebulosor äro de
i fig. 11, 12 reproducerade (N.G.C. 6818 och 7008), av vilka den 
senare har en viss likhet med den s. k. "Ugglenebulosan" N.G.C. 3587
i Stora Björnens stjärnbild. Den förra åter närmar sig till
utseendet fig. 7. Denna nebulosa visar ljusa linjer i 
spektrum och har en radialhastighet av - 16,7 km (i 
riktning till vårt solsystem). Intressanta former av
planetariska nebulosor äro även de i 13, 14 avbildade. Fig. 13 eller
N.G.C. 7009 har ett slags likhet med planeten Sarturnus. Även 
denna nebulösa företer inre rörelse och dess radialhastighet är bestämd till
10,1 km. N:r 14, N.G.C. 7662 är den välkända lilla briljanta nebulosan i 
stjärnbilden Andromeda. Dess radialhastighet är bestämd till - 11,4 km.

<img>Fig. 21. NEBULOSAN N.G.C. 4736 I JAKTHUNDARNA.

<img>Fig. 22. NEBULOSAN N.G.C. 7217 I PEGASUS

<img>Fig. 23. NEBULOSAN N.G.C. 5383 I JAKTHUNDARNA.

Samtliga dessa nebulosor äro planetariska d. v. s förete gasspektrum. 
Deras genesis eller verkliga form och natur kan f. n. med nu föreliggande 
material emellertid ej med säkerhet fastställas och detta är ett av skälen
därtill, att man vid Mount Wilson observatoriet ansett ännu större 
instrumentala resurser erforderliga, innan man kan skrida till ett 
avgörande studium av dem.

De följande reproduktionerna framställa en serie olikartade 
spiralnebulosor. Man urskiljer förnämligast tvenne slag: de s. k. 

<img>Fig. 24.  NEBULOSAN N.G.C. 4567-8 I JUNGFRUN.

spindelnebulosorna, vilka äro av en finare ofta
helt och hållet homogen struktur, i regeln avlånga, samt de egentliga
spiralnebulosorna med grövre konglomerat sönderfallande konsistens.
Skillnaden torde dock få anses såsom huvudsakligen en gradskillnad. I
regel får den avlånga formen tillskrivas den omständigheten att 
nebulosornas plan bilda en sned vinkel med synlinjen. Fig. 15 är den
ljusa, något mindre nebulösa, som befinner sig åt nordväst helt nära
den stora Andromedanebulosan. Det är antagligen en fristående
nebulösa och möjligtvis en spiralnebulosa; dock
framträder ej den spiralformiga strukturen i bilden. Spektrum är 
kontinuerligt. De följande äro i allmänhet tydliga spiraler.

Fig. sid. 196 är en av de vackraste och mest typiska spiralnebulosor
på norra hemisfären N.G.C. 3031 i Stora Björnens stjärnbild,
sedd nästan fullständigt i plan och företeende en rikedom av
detaljer av molnformig art, i övrigt av nära nog samma 
utseende som den stora Andromedanebulosan, dock att den här 
återgivna visar nebulosans struktur så mycket tydligare, som den är
mera öppen än fallet är med Andromedanebulosan. Denna fotografi,
såsom ock fig. 25, hör till dem, som hit översänts av dr G. B. 
Strömberg, vilken under ett par år haft förmånen deltaga i arbetena å Mount
Wilson solar observatory. Fig. 25 är en synnerligen utmärkt fotografi av en större 
planetarisk nebulösa N.G.C. 3587, den s. k. ugglenebulosan, belägen 
liksom den förra i Stora Björnens stjärnbild.

<img>Fig. 25.  NEBULOSAN N.G.C. 3587 I STORA BJÖRNEN.
Den s. k. Ugglenebulosan, en av de största planetariska nebulosorna. </img>

De sålunda reproducerade fotografierna äro tillfyllest för att bilda en
föreställning om de senare framstegen i nebulosaforskningen vid Mount
Wilson observatoriet och giva redan en ganska god inblick i nebulosornas
egendomliga strukturformer samt en ledning till bedömande av deras utvecklingsgång.
Om vi föredragit att härutinnan endast och med reservation giva några
få antydningar, så har så skett för att icke föregripa i vetenskapens 
utveckling. Utan tvivel skola dessa fotografier, som vi här meddelat,
komma att överträffas, då det nya 100-tums spegelteleskopet snart 
kommer i bruk. Vi hoppas ock då få tillfälle återgiva något av det nya 
bildmaterial, som nu eftersträvas i denna riktning vid det 
verksamma Mount Wilson observatoriet i den fjärran Västern.
</chapter>

<i>Rättelse</i>: I föregående nummer 
sid. 86 rad 10 nedifrån står 4, läs 5; 
sid. 88 rad 22 uppifrån står 6 sid. 87, läs 7 sid. 88.

<chapter name="HUR MAN GÖR OM UTNÖTTA KANONER">

Av J. HUBERMAN

Alla kanoner och framför allt sådana av grov kaliber nötas mycket
hastigt ut. Sedan ett visst antal skott lossats (omkring 250 för en 30,5 cm:s
kanon och 150 à 200 för grövre kaliber) förlora refflorna i eldröret sina
skarpa kanter; de trubbas av av projektilernas gördlar som trycka hårt
mot dem, deras djup minskas och de kunna till och med delvis försvinna.
Den första verkan av nötningen är att projektilen börjar svänga under
passagen genom loppet och därigenom ytterligare påskyndar nötningen. Då
rörets diameter sålunda förstoras räcker den röda koppargördeln som omger
projektilen vid dess bas icke längre till för att täppa till för gaserna så
väl som förut; en del av krutgaserna tränga sig mellan projektilen och
röret och detta betyder förlorat tryck som reducerar initialhastigheten, 
förminskar räckvidden och gör att skotten förlora all precision.

Nötningen kan lätt konstateras, utan att man behöver undersöka vapnets
inre, genom utseendet på gördlarna på de avskjutna projektilerna. Då
kanonen är i gott skick avteckna sig refflorna mycket tydligt i den mjuka
gördelmetallen. Är den däremot nött äro avtrycken mindre djupa, utan
relief och saknas till och med helt och hållet på somliga ställen.

Kanonen är då obrukbar, men den är dock icke fullkomligt förlorad, och

<img>GUTTAPERKAAVTRYCK  AV  KANONERNAS  ELDROR
Från vänster till höger: engelsk  12 tums kanon efter 202 skott; 9,2 tums kanon 
efter 260 skott; 6 tums kanon efter 1 438 skott; 4 tums kanon efter l 480 skott; 
en annan 4 tums kanon efter 1 551  skott. </img>
det räcker med att rusta upp den, d. v. s; taga bort det utnötta röret
och ersätta det med ett nytt för att den skall få tillbaka alla sina gamla
egenskaper. Den blir lika god som förut, ty dess hållfasthet och 
följaktligen dess säkerhet och kraft bli icke märkbart nedsatta.

Det är dock sant att insättningen av ett nytt rör är ett svårt och 
noggrant arbete, som blott kan utföras i de stora specialverkstäderna med
särskild utrustning för grovkalibriga kanoner.

Den första operationen består i att man frigör kanonen från dess utnötta
eldrör. Man kan lätt åstadkomma detta med verktyg som likna dem
man använder för Svarvning; därpå framställer man det nya röret - om
det icke finns färdiga sådana i reserv.

Metallen som användes till detta är som bekant specialstål. Det måste
vara av utmärkt kvalitet till följd av det intensiva arbete, för vilket det
utsättes, samt de häftiga och ofantliga tryck, ofta uppgående till 3 000 kg
pr kvcm, som det skall kunna tåla utan att brista eller undergå några
permanenta deformationer.

Nickelstål förenar med tillräcklig hårdhet en passande seghet. Det är
sålunda denna legering som bäst lämpar sig för en god kanonmetall, d. v. s.
ett halvhårt stål. Om man dessutom tillsätter en annan metall såsom krom
eller mangan sker det blott i mycket små mängder.

Låt oss i korthet omtala att en kanon av grov kaliber består, utom
av kärnröret som går utefter hela dess längd, av en eller flera mantlar 
placerade utanpå detta.

Vad vi nu särskilt vilja avhandla är hur man gör om kärnröret.

Det nya kärnröret bör så snart det är färdigt intaga det gamla rörets
plats, och följande operationer ha till ändamål att införa det i mantlarna,
om vilka vi böra säga några ord.

Som bekant använde våra förfäder kanoner som voro gjorda i ett stycke,
d. v. s. utan mantlar, och de blevo helt överraskade när de fördubblade
godsets tjocklek och blott uppnådde en obetydligt större hållfasthet mot
söndersprängning, så att kanonens kraft därigenom knappast hade ökats
i nämnvärd grad. Varpå berodde detta?

Skickliga metallurger som studerade fenomenet närmare uppställde följande
lag: "Sprängningstrycket, d. v. s. det tryck ett rör skall kunna tåla utan att
springa sönder, ökas med tjockleken på godset i röret, men mindre hastigt
än denna". Med andra ord, om man fördubblar, tredubblar eller 
mångfaldigar rörets godstjocklek så ökas motståndet mot sprängningen, men
det blir långt ifrån dubbelt, tre gånger eller flera gånger så stort: det ökas
mindre och mindre så att man slutligen kommer till en punkt där det
icke alls vidare ökas hur tjopkt man än gör röret.

Detta var ett svårt hinder för att öka kanonernas kraft.

Hur man vände på problemet lyckades man dock genom ett skickligt
konstgrepp öka tryckgränsen genom påsättning av mantlar.

Som bekant går detta så till att man skjuter en serie koncentriska
ringar på kärnröret så att de pressas mycket hårt mot varandra. Man 
uppnår detta genom att göra mantlarnas inre diameter två eller tre tiondels
millimeter mindre an den yttre diametern på röret, och för att införa
detta i manteln behöver man blott upphetta manteln till 300 eller 350
grader; den utvidgas då så mycket att det kalla kärnröret kan föras in. Vid
avkylningen drar manteln ihop sig och åstadkommer då en stark pressning.
Det är samma välbekanta förfaringssätt som man använder när man sätter
en hjulring på ett hjul. Genom det starka trycket ökas rörets motstånd i
hög grad. Manteln kan sedan i sin tur förstärkas genom en andra mantel
utanpå den första o. s. v. De stora kanonerna ha flera lager sådana ringar
Över varandra, framför allt på de ställen där påfrestningen är starkast
d. v. s. vid laddningsrummet.

På detta sätt kan man artificiellt 
öka stålets hållfasthet. Om kanonen vore gjord i ett enda block skulle det
enorma trycket från krutgaserna utvidga det närmaste liggande 
metalllagret över metallens elasticitetsgräns innan de yttre lagren hunnit komma
med i spelet och sätta in sitt motstånd. Mantlarna förebygga detta. Genom
pressning från dessa blir röret starkt komprimerat, särskilt dess inre lager.

Under sådana förhållanden bli krutgasernas första verkan vid skottlossningen
den att de utvidga röret till dess naturliga dimensioner och vidga
på mantlarna; ehuru hoptryckningen icke överskrider en tusendel av diametern,
behövs det dock ett ansenligt tryck för att nå detta resultat. Under
denna första period är det mantlarna ensamma som motarbeta utvidgningen. 
Röret självt börjar icke utvidgas förrän det återfått sin naturliga vidd.
De inre lagren bli sålunda skonade i början; de yttre lagren som utgöras
av mantlarna arbeta däremot hela tiden och bidraga ända till slutet att
säkerställa rörets motstånd.

Men från det ögonblick röret återtagit sina naturliga dimensioner och
sålunda absorberar största delen av utvidgningskrafterna skulle mantlarna
utnyttjas illa om de icke vore gjorda av en metall med mindre 
utvidgningskoefficient an röret och följaktligen i 
stånd att sätta större motstånd mot rörets utvidgning än den kraft 
krutgaserna utöva för att vidga det. Det är därför som mantlarna <b>förstärkas genom
härdning i vatten</b> under det <i>röret endast undergår en mildare härdning i olja</i>.

Sedan någon tid tillbaka ha en del verk företagit sig att icke längre härda
röret i olja utan liksom ringarna i vatten, men då ledes härdningen så
att den blir mildare och resultatet blir i alla fall detsamma.

Sålunda skall vårt nya kärnrör som nu ar färdigt med undantag för 
refflingen i det inre sättas in i kanonen som blivit befriad från sitt
gamla rör. För att göra detta går man tillväga alldeles som om
man hade att göra med en vanlig mantel och förfar såsom nyss blivit
omtalat. Den gamla kanonen, som nu blott är 
en serie av över varandra lagda mantlar, svarvas först omsorgsfullt
till passande dimension och upphettas därpå till <i>blåanlöpning</i> i en
gasugn. Metallen utvidgas då så mycket att man kan föra in de
båda delarna i varandra.

<img>ELDRORET SÄNKES NED I HÄRDNINGSBADET.

Man lyckas dock icke alltid i första taget med denna ömtåliga operation,
ty det är icke lätt att uppvärma en metallmassa av tolv till femton meters
längd och 40 tons vikt fullkomligt jämnt i alla punkter. Det kan hända
att någon liten oregelbundenhet i uppvärmningen gör att massan på någon
punkt buktar sig - några tiondels millimeter blott, det är sant - men en sådan
buktning är nog för att hindra rörets införande.

Man måste då göra om operationen. 

Kanonen avkyles därefter med vattenstrålar som på lämpligt sätt riktas
mot dess yta. Man skjuter sedan vanligen några justeringsskott med en väl
avvägd krutladdning for att röret i alla punkter skall fästa vid mantlarna.
Detta är nämligen oundgängligen nödvändigt, ty om det funnes det minsta
tomrum mellan de båda elementen, även om det blott vore en hundradel
av ett cigarrettpappers tjocklek, skulle röret kunna springa sönder.

Därefter slipas röret invärtes med smärgelskivor för att det skall få sin
riktiga inre diameter.

Nu återstår blott att justera laddningsmekanismen och utskära dennas
skruvgängor samt svarva laddningsrummet där krutladdningen skall
läggas in. Man undersöker att mekanismen fungerar väl och slutligen
utför man refflingen av loppet som gör att projektilen blir stabil i banan
d. v. s. icke går över ända under vägen och kommer ned med sidan eller
botten före. Denna sista operation måste göras med största omsorg, ty på
den beror kanonens precision och följaktligen dess värde. Den är för övrigt
mycket långsam.

Vi sade här ovan att man stundom har svårt att införa den nya tuben i den
gamla kanonkroppen till följd av att den blivit ojämnt uppvärmd, vilket kan
förorsaka ojämnheter så att man får göra om den långsamma och svåra upphettningen.

<img>PITTONJS APPARAT FÖR ATT HASTIGT FORA IN ELDRORET I KANONER
<i>a</i>, kanon; <i>b</i>, övre förbindelseröret; <i>c</i>, ångpanna med 
paraffin ; <i>d</i>, nedre röret; <i>e</i>, eldstad; <i>f</i>, reservoar;
<i>g</i>, rör för gasernas avlopp; <i>h</i>, grenledning; <i>k</i>, uppsamlingsbehållare
för paraffinet; <i>l</i>, tvåvägskran som leder ned paraffinet i behållaren när 
operationen är avslutad; <i>m</i> och <i>n</i>, stake och hjul för att 
manövrera kranen <i>l</i>.

En italiensk industriman, Luigi Pittoni, har uppfunnit ett förfaringssätt,
varigenom man skall kunna undvika denna olägenhet och samtidigt arbeta
hastigare. Man tar härvid ett på förhand framställt och redan refflat 
kärnrör, vilket man inför i mantlarna på följande sätt.

De gamla mantlarna ur vilka man tagit bort kärnröret, placeras vertikalt
med bakdelen uppåt, och ett rör leder därifrån till övre delen av en 
ångpanna, vars botten likaledes genom ett rör står i förbindelse med 
kanonkroppens mynning; sålunda bilda de båda rören och mantelröret ett 
slutet cirkulationssystem fyllt med flytande paraffin eller något annat ämne
med tillräckligt hög kokpunkt. Ångpannan hålles uppvärmd av en ugn, som är placerad 
något vid sidan av kanonen och nedanför denna och paraffinet kommer
i kokning. Det cirkulerar då i systemet så att godset i mantlarna 
uppvärmes så småningom och fullkomligt likformigt innifrån och utåt och uppnår
en temperatur av 300 grader eller mera, allt efter det ämne man använt (Se
den schematiska bilden härovan).

Mantelkroppen utvidgar sig då mycket regelbundet och all buktning 
undvikes. Man kan så lätt införa det nya röret i dess inre så snart det flytande
paraffinet avlägsnats. Röret hålles uppe av en kran och sjunker av sin

gen tyngd ned i mantlarna. De grova kanonerna nötas ju ut rätt
fort, och man har därför sökt efter medel att i viss grad motarbeta 
slitningen. Somliga ha föreslagit en inoljning, andra en förkoppring av
refflorna (vilket icke skulle räcka längre). Andra åter, som anse att 
nötningen åtminstone delvis beror på att projektilen icke sluter fullkomligt till
utan att krutgaserna kunna tränga sig emellan med enorm hastighet och 
därvid nöta på refflorna alldeles som en fast kropp genom att de föra med sig
stycken av metallen som blivit mindre motståndskraftig vid den höga 
temperaturen, ha sökt botemedlet i att åstadkomma en bättre tätning och för detta
andamål velat lägga in något passande material mellan projektilen och 
refflorna. Dessa olika förslag ha icke givit något resultat.

Men denna nötningssjukdom - som ehuru den är allvarlig dock kan
botas - är icke den enda fara som hotar en kanon under dess tillvaro.
Under fredstid eller vid manövrer finnas också faror, men de äro då 
obetydliga och icke större än de olyckor som kan drabba ett fordon som
rör fram på dåliga vägar. Ibland kan mnan konstatera att fjädern på 
avtryckaren brustit (det är den vanligaste olyckan och den kan botas på en kort
stund) eller också spricker en mantel, vilket gör att kanonen fungerar dåligt
och måste skickas till verkstäderna. Men i krigstid är det annat, och utom
de ofarliga sjukdomarna finns det då också farliga och till och med dödliga
sådana. Det ar lätt att förstå att en kanon på fältet eller i löpgraven kan
träffas av en granat så att den blir obrukbar. Detta är dock sällsynt, ty
den erbjuder en sa liten målyta att sannolikheten för att den skall träffas
av en projektil ar ytterst liten. Om en sådan faller vid sidan av eller mitt
i ett batteri slår den omkull allt såväl lavett som kanon. Kanonen förblir i
de flesta fall oskadd, lavettaget blir däremot mer eller mindre lidande,
och man förstår lätt vad som kan handa: hjulen slås sönder, axlarna
krökas, bromsarna slitas loss etc., men allt detta kan lätt repareras på stället
(och om så behövs skaffar man en ny lavett) eller i verkstäderna bakom
fronten, där det finns talrika reservdelar att byta ut.

Men utan att tala om de förtvivlade fall då kanonen måste offras för att
den icke skall falla i fiendens händer och man sålunda spränger den i luften,
är det ett annat ont som drabbar den och som man icke kan bota: det är
för stark upphettning till följd av för långvarig skjutning. Man vet att ett
skott värmer upp metallen och dennas motstånd minskas sålunda så
småningom till noll när metallen blivit livligt röd. Om man fortsätter att
skjuta med en för starkt upphettad pjäs, börjar först färgen på den flyta,
vilket är en första varning, och om man trots detta icke slutar med 
skottlossningen, kommer ett ögonblick då krutgasernas tryck övervinner den
alltmer sjunkande motståndskraften hos metallen och kanonen blåses upp.
Om man icke märker detta i tid utan fortsätter att skjuta med en deformerad
och brännande kanon kan det inträffa svåra olyckor: i vissa fall kan 
projektilen som icke längre styres av refflorna sätta sig på tvären i röret och
kanonen spränges. I andra fall då röret blivit uppsvällt på ett längre
stycke svänger projektilens bas fritt i rörets inre och släpper ut krutgaserna
på sidorna om sig. Projektilen går då visserligen ut ur loppet, men faller
ned några hundra meter därifrån. Kanonen är då obrukbar.

Den ar dock icke fullkomligt förlorad ty man kan fortfarande använda den för
skjutning på korta distanser, som till exempel mot nära liggande löpgravar.

På samma sätt använder man kanoner som blivit för utnötta i loppet
eller övriga delar för att kunna förses med nytt rör. Den stiger då ned till
andra rangs kanon för löpgravar, bombkastare etc.

Man skulle kunna säga som jämförelse att det är fullblodsaraber som
blivit droskhästar. <i>Sic transit gloria mundi</i>
</chapter>
<img> ÖGONBLICKSBILD TAGEN MED WILLIAMSONS APPARAT VISANDE INFÖDDA DYKARE SOM
SÖKA FÅNGA SLANTAR SOM KASTAS NED I VATTNET



<chapter name="UNDERVATTENSKINEMATOGRAFEN">

Av Y. LE GALLOUDEC

FÖR EN DEL ÅR SEDAN uppfann en herr Williamson i Norfolk, 
Förenta Staterna, en dykartub försedd med ett bihang genom vilket man
från dess inre kunde se ut över landskapen på havets botten. Liksom så
många andra uppfinningar tog icke heller denna kroppslig gestalt vid sin
födelse av det skälet att den icke tycktes innebära någon kommersiell
fördel. Williamson ville använda sin apparat för ett direkt studium av 
undervattensfloran och faunan. Detta borde ju ha intresserat vetenskapsmännen
och framför allt oceanograferna, men dessa drogo sig dock för att uppmuntra 
företaget; vad den stora publiken beträffar så intresserade den sig knappast för
sådana frågor. Kort sagt, det fattades kapital och uppfinningen stannade på
papperet ...

Senare kommo emellertid Williamsons bägge söner på tanken att draga fördel
av faderns apparat; tiderna hade nu förändrats; publikens smak för 
kinematografen, som då ännu befann sig i sin linda, gav dem idén; de
skulle använda dykartuben för att veva instruktiva filmer som skulle
kunna visas för en stor publik, och till och med dramatiska filmer, vilka giva
mycket mera pengar och - ryktbarhet. När man har en sådan idé i 
huvudet behöver man icke gå länge utan pengar i dollarlandet. Ett bolag 
bildades och bröderna Williamson började arbeta.

<img>MR H. HARTMANS UNDERVATTENSKINEMATOGRAF
Fotografien visar apparaten ombord på kolångaren
"Vestal", tillhörande amerikanska flottan. Hartmans
apparat arbetar automatiskt och är konstruerad så
att den tål vid relativt stora tryck och sålunda kan
användas på stora djup. </img>

Apparaten, som deras far hade uppfunnit och vars sinnrikhet de nu skulle
pröva, består av en tub av mycket stark, ogenomtränglig plåt förstärkt
med stålband. Den är gjord i flera sektioner som äro förenade genom bultar
med mellanlägg av kautschukringar så att de bli vattentäta. Denna 
konstruktion, som kan förefalla egendomlig, har till ändamål att göra
tuben böjlig så att den kan skjutas ihop och dragas ut ungefär som ett
handklaver eller snarare som en kulört papperslykta. Minsta och
största längden förhålla sig som 1 till 2, emedan varje sektion är
omkring 1,2 meter i höjd då den är hopfälld och dubbelt så lång då den 
är utdragen. Trots sin skenbara bräcklighet kan Williamsons tub tåla

ett vattentryck på nära 10 kilo per kvadratcentimeter.

Tubens övre ända går in i en öppning i botten på den båt med vilken
den transporteras. Den andra änden slutar i en klotformig stålkammare
som bär en utbyggnad i form av en stympad kon, vars mynning (stora
basytan) är försedd med ett glas av omkring 1,65 meters diameter och 50
millimeters tjocklek framställt av renaste optiska glas, d. v. s. fritt från
partiklar, blåsor etc. Självklart är att kammaren har att utstå ett mycket
större tryck än röret, och glaset är därför beräknat för vattentrycket på
ett djup av cirka 23 meter. På större djup måste man isolera kammaren
från paviljongen genom att sätta in en stålvägg vid ingången (lilla basytan),
såsom man ser på figuren. På detta sätt förvandlas paviljongen själv till
en kammare, i vilken man kan införa 
luft under tryck så att man håller jämvikt med det yttre vattentrycket. 
Stålväggen är genomborrad med ett litet fönster, som likaledes har ett
glas av över tre millimeters tjocklek. Lufttrycket inuti paviljongen 
kontrolleras av en manometer.

<img>DEN KLOTFORMIGA KAMMAREN I WILLIAMSONS INRE VÄGG
Genom väggen <i>C</i> kan man skilja kammaren från utbyggnaden för att hålla
jämvikt mot det yttre vattentrycket, när man befinner sig på så stora djup
att glasen icke längre skulle hålla. Av de båda glasen <i>G</i> är det längst till 
höger 50 mm tjockt. <i>M</i> är en manometer som anger lufttrycket i 
utbyggnaden. För att luta apparaten använder man kabeln <i>Ca</i>. </img>

<b>Bröderna Williamsons filmer.</b>

Sedan bröderna Williamson utfört en lång serie förberedande försök och lärt sig
manövrera apparaten kryssade de omkring med sitt lilla fartyg på höjden av 
Walingön nära Bahamaöarna (norr om Cuba), där efter vad historien 
berättar Christoffer Columbus först skulle ha satt sin fot på nya världens
jord. Det var icke av en slump de kommit att just välja denna plats,
icke för att göra augurerna välvilligt stämda, utan helt enkelt därför att
allt här samverkade för att gynna deras arbete; havets botten är prydd
med magnifika korallrev, vattnet är utomordentligt klart och himlen så
ren att solstrålarna lysa med ojämförlig glans. De översta vattenlagren
äro följaktligen ovanligt klart belysta, 

och man slipper sålunda konstgjorda ljuskällor.

Den första filmen som bröderna Williamson lyckades upptaga på denna 
idealiska plats fick namnet <i>Tjugu lieues under havet</i>; den återgav en serie 
landskap från havets botten upplivade av fiskar av egendomlig form, dykande
infödingar som letade på botten efter slantar som man kastade ned åt dem
från båten samt en verklig strid, vars utgång dock var på förhand given,
mellan en dykare och en haj.

<img>TOTALBILD AV DEN FOTOGRAFISKA KAMMAREN OCH DESS UTBYGGNAD

Tjugu lieues under havet är nästan titeln på den underbara romanen av
Jules Verne, i vilken denne framlägger sina profetiska syner. Efter
denna roman hade bröderna Williamson uppkallat sin båt, vilket visar att
de allt ifrån början haft för avsikt att på duken framställa de viktigaste
händelserna i detta hänförande verk. Det var en stor uppgift, och man
förstår lätt att deras tub icke ensamt räckte till för att utföra den. 
Men <i>Tjugu tusen lieues under havet</i> med
Nautilus och dess berömde kapten Nemo, kyrkogården på havets botten,
de elektriska gevären, o. s. v. återgivna med fullkomlig trohet är ett
bland de vackraste företag kinematografiens annaler haft att inregistrera.
Författaren till denna artikel har sett filmen på en biograf i Newyork och
sedan på nytt i Washington, där den vann allt större framgång. Bröderna
Williamson komma icke att stanna på den väg de så framgångsrikt 
beträtt, som man väl kan förstå; en tredje film, ett drama kallat 
<i>Undervattensögat</i>, ur vilket vi äro i tillfälle att återgiva några bilder, 
har nyligen utgått från dem och serien är ännu icke avslutad ...

<b>Hartmans apparat.</b>

Vatten är nästan ogenomträngligt för ljuset; det ha vi lärt oss i skolan,

<img>EN SCEN UR FILMEN »UNDERVATTENSÖGAT»
Man ser här skelettet av en dykare som gått förlorad medan
han undersökte vraket och vars kvarlevor man icke kunnat
återfinna förrän långt senare. </img>

men man glömmer det ofta; man kan icke tro att en vätska som är så
klar och genomskinlig - och havsvattnet ett stycke från kusten är 
verkligen genomskinligt - kan i så hög grad absorbera ljusstrålarna. Detta
till synes paradoxala förhållande förklaras dock lätt av att 
vattenmolekylerna äro relativt stora i förhållande
till det synliga ljusets medelvåglängd; strålarna kunna sålunda icke
passera obehindrat genom vattenlagren; de spridas och
hejdas följaktligen i allt högre grad ju tjockare vattenlager
de passera. När havet ligger lugnt och vattnet är 
utomordentligt klart och solbelysningen idealisk kan man icke
taga en fotografi under 25 meters djup utan artificiell
belysning, förklarar Mr A. G. Sintzenich, som tagit de
flesta av bröderna Williamsons filmer, och han har själv
aldrig opererat mer än ett tiotal meter under ytan. Under
de mest gynnsamma förhållanden förefaller vattnet på
ett djup av 10 till 15 meter grönaktigt, ljusast intill 
utbyggnadens glasfönster och mörkare längre bort. I de tropiska
vattnen, där solljuset är utomordentligt skarpt, kan man på
10 meters djup taga ögonblicksfotografier på en 
hundradels sekund. Om man har tillgång på artificiellt ljus och
använder lampor som kunna utstå trycket (kvicksilverlampor ha hittills givit 
de bästa resultaten framför allt därför att deras ljus är rikt på 
violetta och ultravioletta strålar, d. v. s. korta våglängder) kan
man naturligtvis operera på större djup. Bröderna 
Williamson ha med sådana hjälpmedel kunnat fotografera på
58 meters djup. Djupare kunna de icke komma, ty tuben
kan ju icke göras alltför lång och icke heller dragas ut
i det oändliga. Det är därför icke förvånande att sedan deras idé blivit
utförd och olägenheter funna i densamma även andra uppfinnare kastade
sig in på detta område. En av dem, Mr Hartman, har uppfunnit och 
konstruerat en apparat, med vilken man kan kinematografera på stora djup;
detta bevisades av försök som nyligen blivit gjorda ombord på kolångaren

<i>Vestal</i>, som amerikanska flottan ställde till uppfinnarens
disposition. Tack vare tillmötesgående från The Submarine Exploration Company,
som bygger apparaten, kunna Ari här lämna en god fotografi
av densamma (sidan 211). Som man ser består den av
tre över varandra lagda cylindrar som kvarhållas i sitt
läge av en stel stålram. Dessutom är den försedd med en
stötfångare, vars stång slutar i en kula. Ovanför fångaren
finns ett gyroskop som tjänar som stabilisator och för att
dämpa svängningar i apparaten. Samma rum innehåller
också ett ackumulatorbatteri som matar motorn, vilken
sätter gyroskopets snurra i gång och bibehåller den i rotation.

Cylindern i mitten innehåller kinematografapparaten.
Den slutes framtill av ett stållock med en liten öppning,
i vilken den tjocka linsen är insatt med den största 
omsorg så att framsidan av apparaten blir fullkomligt 
vattentät även vid mycket höga tryck.

Inställningsapparaten är särskilt intressant. Genom
att röra på en manipulator ombord på fartyget kan man
variera inställningen efter behag eller låta den genomlöpa
en serie på förhand bestämda faser. Genom detta 
arrangemang kan samma vy fotograferas flera gånger med ny 
inställning for varje gång; om sålunda en
del bilder äro oanvändbara på grund av att de icke äro tillräckligt skarpa, så
finns det nödvändigt andra som besitta den önskliga tydligheten. 
Slutaren kan likaledes fungera antingen utan avbrott eller intermittent eller
om man så vill vid lämpligt tillfälle genom att man manövrerar en 
strömbrytare så att man efter behag kan taga rörliga bilder eller vanliga fotografier.

<img>EN ANNAN BILD UR FILMEN »UNDERVATTENSÖGAT»
Tätt intill vraket och skelettet av den förre dykaren har
hans efterträdare funnit en kassakista som han söker bryta
upp for att finna vad den innehåller. </img>

Uppfinnaren har icke bestämt angivit vad slags lampa han använder
i sin strålkastare, men man vet att den är monterad i den nedersta 
cylindern som är fylld med starkt komprimerad kvävgas, vilken genom en
kran kommer in i lampan som innehåller ett flertal metalltrådar. Kvävets
tryck i lampan förändras i proportion till det yttre trycket.

Apparaten i sin helhet väger 680 kilo, men endast femtiondelen 
därav när den är nedsänkt i vattnet. Alla delar i densamma ha prövats
for ett tryck av 35 kilo per kvadratcentimeter, vilket approximativt 
motsvarar ett vattendjup på 300 meter.

En ström på 100 ampere under en spänning på 120 till 140 volt behövs
for att få strålkastaren och motorn att fungera normalt.

<img>WILLIAMSONS TUB ANVÄND PÅ STORA DJUP I KOMBINATION MED EN ELEKTRISK STRÅLKASTARE
Fotografen sitter i den nedre klotformiga kammaren. Själva tuben utgöres av stark 
plåt och kan skjutas ihop och dragas ut ungefär som ett handklaver. På större djup 
måste man alltid använda konstgjord belysning for att kunna fotografera. </img>

<b>Sökandet efter sänkta fartyg.</b>

Det behöver knappast påpekas vilket praktiskt varde en sådan 
kinematografapparat som Mr Hartmans kan få. Åven om man frånser de
rent vetenskapliga tjänster den kan göra oceanografien, d. v. s. studiet av
förhållandena under havsytan, förstår man lätt till vilket stort gagn den kan
bli vid undersökningen av sjunkna fartyg, framför allt vid det första 
arbetet som består i att sedan man bestämt fartygets eller vrakets läge
skaffa sig upplysningar om dess ställning, dess tillstånd o. s. v. för att
sedan börja upptagningen. Denna första uppgift ar fö närvarande 
lämnad åt dykare på sådana djup där dessa kunna gå ned; därnedanför har
man ingen möjlighet att företaga något. Men även där dykarna kunna
arbeta behöva de lång tid for att samla alla upplysningar, och då de
icke äro i stånd att göra några anteckningar eller taga några skisser
äro de uppgifter man får av dem långt ifrån exakta. En serie 
fotografier tagna från olika håll skulle vara av betydligt större intresse.
</chapter>
<chapter name="MAN KAN FRAMKALLA UTVECKLING AV DJURENS ÄGG MEDELS KONSTGJORD BEFRUKTNING">

Av J. RUNNSTRÖM

FIL. DR. DOCENT VID STOCKHOLMS HÖGSKOLA

DEFRUKTNINGEN BESTAR i en sammansmältning av den hanliga
och den honliga könscellen. Det var först sedan den mikroskopiska 
tekniken utbildats, som man lyckades närmare studera denna process. Fig.
1 framställer befruktningen av ett sjöborreägg. Man ser hur 
sädescellen sammansmälter med ägget och därefter vandrar in mot äggets 
centrum (Fig. 1 b-d). Härvid uppträder omkring bakre delen av 
sädeskroppen en strålning i äggets protoplasma. Man anser, att
denna strålning utgår från ett litet korn, centrosomen, som sädescellen
medför vid sitt inträngande i ägget. Samtidigt som sädeskroppen
framtränger mot äggets centrum föres även äggkärnan mot detta. De
båda kärnorna lägga sig tätt emot varandra (Fig. 1 e). Härmed är 
befruktningen fullbordad och utvecklingen börjar.
Ägget delar sig i två celler, därefter i 4 o. s. v.,
till dess det är uppdelat i ett stort antal celler. 
Samtidigt utbildas en hålighet i äggets mitt. Celler börja
att invandra i denna (se Fig. 2 a). Därefter sker en instjälpning
av ett stort antal  celler (Fig, 2 b), som bilda urtarmen (Fig. 2 c). 
Genom tillväxt och utbildning av skelettet uppstår slutligen sjöborrelarven
(Fig. 2 d). Alla dessa komplicerade processer sättas tydligen i gång 
genom befruktningen. Om denna ej inträder, förblir ägget i normala fall
odelat och faller efter ej så lång tid fullständigt sönder.

Hur kan då befruktningen sätta utvecklingen i gång. Ja, det är ett
problem som vetenskapen ännu ej uttömmande kan lösa, men vår 
kunskap har högst väsentligt utvidgats och fördjupats genom de senaste 
decenniernas forskning. Vi skola i denna uppsats redogöra för de 
försök, som gjorts att utan befruktning, genom konstgjorda
medel, sätta utvecklingen i gång.

Först  måste  vi dock påpeka, att det såväl i djursöm växtriket finnas 
former, som även i naturligt tillstånd  kunna utveckla sig utan 
befruktning. Man talar i dessa fall om jungfrulig alstring eller, som 
konsttermen lyder, <i>partenogenes</i>. Det bekantaste exemplet
är väl biet. Hos detta kunna redan de obefruktade äggen 
utvecklas; ur dessa uppstå märkvärdigt nog endast 
hanar. Befruktas äggen däremot bildas honor. Hos 
mindre kräftdjur omväxla en del partogenetiska generationer
med sådana som bestå av både hanar och honor. Slutligen finnes det ett
litet antal djur och växtarter, där fortplantningen endast sker genom 
partenogenes.

R. Hertwig lyckades genom tillsats av små mängder
stryknin till havsvattnet få obefruktade sjöborreägg

<img>DR. J. RUNNSTRÖM 
att börja delningsprocessen. En strålning uppstod kring kärnan, och i 
sällsynta fall inträdde också celldelning.

Något senare framlades liknande resultat av Morgan. I dennes försök
nådde delningen något längre än i Hertwigs. Morgan hade betjänat sig
av en helt annan metod än Hertwig. Han behandlade äggen under några
timmar med havsvatten, i vilket koksalt blivit löst, och överförde dem
därefter i normalt havsvatten.

<img>Fig 1. DE OLIKA STADIERNA VID BEFRUKTNINGEN AV SJÖBORREÄGG
Man ser i fig. <i>a</i> hur sädescellen just har sammansmält med ägget; i <i>b</i> 
har sädescellen inträngt i ägget och strålningen utbildas kring centrosomen som 
sädescellen infört i ägget; i <i>c</i> har sädeskroppen jämte centrosomen ryckt in mot 
äggets centrum. Sädeskroppen har vridit sig 180°, en vridning som redan tagit sin 
början i <i>b</i>; i <i>d</i> synes hur även äggkärnan har ryckt in mot äggets
centrum. De båda kärnorna ligga nu mot varandra; i <i>e</i> har sammansmältningen 
av kärnorna ägt rum; i <i>f</i> har celldelningen begynt, centrosomen har delats och 
dottercentrosomerna ha ryckt isar. Strålningen koncentrerar sig omkring dessa. Det parti 
som ligger emellan centrosomerna kallas spolen. I denna ser man kromosomerna. Dessa ha 
redan kluvit sig på längden och dotterkromosomerna rycka därefter isär utefter 
spoltrådarna. Två dotterkromosomer som uppstått ur en gemensam moderkromosom rycka 
aldrig åt samma håll. </img>

Slutligen lyckades det amerikanen Loeb att ur obefruktade ägg av 
sjöborre erhålla utveckling ända till larvstadiet. Äggen behandlades under 2
timmar med havsvatten, vars saltkoncentration han genom tillsats av 
magnesiumsulfat ökat med ungfär 50%.
Äggen överfördes därefter i normalt havsvatten och här började efter en
tid klyvningsprocessen. Med dessa försök hade man lyckats att 
experimentellt framkalla partenogenes hos sjöborreägget. Härmed var också
en ny väg öppnad för ett djupare inträngande i befruktningsmekanismens hemligheter.

Det visade sig snart, att magnesiumsulfat ej är det enda salt som i
lämpliga mängder tillsatt havsvattnet framkallar partenogenes. Samma 
resultat erhölls med koksalt, kalium- och kalciumklorid, om blott havsvattnets
salthalt därigenom ökades med 

ungefär 50 %. Ja, t. o. m. en organisk förening  som  urinämne visade  sig 
användbar vid försöken. För att dessa ytterligare skola föra till resultat måste
dock en betingelse vara uppfylld: havsvattnet måste vara svagt alkaliskt.

<img>Fig 2. SJÖBORRELARVENS UTVECKLING FRÅN BLASTULASTADIET
I <i>a</i> synes blastulan och celler som invandrat i blastulahåligheten; <i>b</i>, 
instjälpningen av urtarmen har börjat; <i>c</i>, urtarmen är här färdigbildad och 
skelettet anlägges; <i>d</i> (figuren här nedan) visar en färdig larv (bokstäverna 
beteckna olika delar av skelettet). </img>

Vid den skildring av befruktningen hos sjöborre, som vi gåvo härovan, underläto vi att
nämna <i>en</i> process, nämligen membranbildningen. Vi se den framställd i fig. 3;
sädescellerna omsvärma ägget (a), när en av dessa inträngt i ägget, avlyftes inom loppet 
av några minuter en membran (b). En sådan membran bildades ej vid de nyss
omtalade försöken av Loeb. Det är också att märka, att visst inte alla
ägg utvecklade sig, och av dem som började klyva sig, blevo heller ej
alla till larver. Det måste alltså vara någon ofullkomlighet i metoden.
Loeb ställde sig nu den uppgiften att få fram en metod, som bättre 
motsvarade den naturliga befruktningen.

Vid Loebs förbättrade metod sänker man ned äggen l-3 minuter i
havsvatten, till vilket man satt en ringa mängd av en fettsyra. 
Överföras äggen därefter i normalt havsvatten bildas som normalt en 
membran, men äggen utvecklas ej utan falla tvärt om rätt snart sönder om
de ej sedan överföras till havsvatten, som innehåller 50 % mer salt än
normalt. De överföras slutligen i vanligt havsvatten igen, och 
klyvningsprocessen börjar. Resultatet var nu ofantligt mycket
gynnsammare än vid den ursprungliga metoden. Nästan 
samtliga ägg klövo sig och uppnådde larvstadiet.

Loeb anser efter dessa försök, att den normala befruktningen består av
två moment: den första framkallar förändringar i äggets ytskikt, som 
medför avlyftandet av membranen; den andra består i en ännu ej utredd
förändring i äggets protoplasma, som är nödvändig för äggets 
utveckling. Det förefaller ju, som om vi icke vore stort
klokare med dessa allmänna uttalanden. Men vi skola nu omtala några
andra försök, som kanske kunna ge mer innehåll åt Loebs slutsatser. 
Nästan alla celler upptaga syrgas och avskilja kolsyra. Den förra 
underhåller förbränningen i cellen - denna lämnar den för livsprocesserna 
nödvändiga energien - kolsyran däremot är en slutprodukt vid 
förbränningen, som avlägsnas urcellen. Även
i äggcellen försiggår syrgasupptagande och kolsyregivande: äggcellen andas.
Warburg fann, att syreförbrukningen efter befruktningen stegras 8-10
gånger. Härigenom blir energialstringen ofantligt mycket större i ägget
och detta ar tydligen en viktig betingelse för att utvecklingsarbetet skall
kunna sättas i gång. Warburg fann nu, att även efter fettsyrebehandling en 
liknande stegring av syrgasupptagandet äger rum som vid befruktningen. Den
av fettsyrebehandlingen framkallade förändringen i äggets ytskikt är alltså
nog för att öka energialstringen i ägget. Men ägget förtär så att säga
sig självt, om ej behandlingen med det koncentrerade havsvattnet kommer till. Först
då kan energialstringen utnyttjas, omsättas i arbete. Det arbete som utföres är 
äggets uppdelning i celler och dessas småningom skeende omvandling. Det
är emellertid fortfarande ej ådagalagt hur behandlingen med det 
koncentrerade havsvattnet kan ha denna verkan; vi komma emellertid ännu en
gång tillbaka till denna fråga.

Betydligt längre har man hunnit i analysen av det första ledet i Loebs
metod. Man har funnit ett stort antal olika ämnen, som framkalla 
membranbildningen, och vad ännu bättre är: man har funnit, att alla dessa
olika ämnen ha en gemensam egenskap: de utlösa alla färgämnen ur
röda blodkroppar. Nå, detta kan ju synas ha bra litet med 
befruktningsmekanismen att göra. Det röda färgämnet i blodkropparna är löst i dessas
cellsaft. Om färgämnet utträder ur blodkroppen är det ett tecken på att
dennas ytskikt blivit skadat. Alla ämnen, som förmå att framkalla 
membranbildning, skada eller upplösa alltså de röda blodkropparnas ytskikt.
Som detta synes ha rätt likartade egenskaper i olika celler, kunna 
sannolikt de nämnda ämnena även upplösa ytskiktet hos sjöborreäggen.
Låter man äggen ligga för länge i lösningarna av ifrågavarande ämnen,
förstöras äggen omedelbart, överför man dem däremot efter några 
minuter i normalt havsvatten inträder, som redan nämnts, membranbildning. Detta
sker som följd av en påbörjad upplösning i ytskiktet. Det allra yttersta
partiet är dock motståndskraftigt; det närmast under liggande löses däremot,
drar till sig vatten och sväller upp. Det yttersta partiet lyftes härvid av,
som fig. 3 visar, och blir till membranen.

Hur kan emellertid denna förändring i ytskiktet förorsaka att 
syrgasupptagandet stegras 8-10 gånger? Ja, där stå vi ännu en gång inför gåtor,
som vetenskapen ej kunnat lösa. Vi få nöja oss med att fastställa, att
ett sammanhang finnes.

Vi ha redan nämnt, att någon utveckling blir det ej av, om vi nöja
oss med att framkalla membranbildning utan att efterbehandla med det
koncentrerade havsvattnet. Likväl uppträda även utan denna 
efterbehandling vissa ansatser till celldelning redan efter membranbildningen, Så
växer t. ex. äggkärnan, såsom också sker efter normal befruktning, och
vidare utbildas en svag strålning kring kärnan. Men denna dör snart
bort och ägget börjar falla sönder, om räddningen ej kommer i form
av det så ofta omtalade havsvattnet

<img>Fig. 3. SJÖBORREÄGG VID BEFRUKTNINGEN
<i>a</i>, äggets utseende innan sädescellen inträngt i detsamma; <i>b</i>,
sädescellen har trängt in i ägget och membranen har avlyfts. </img>
som har 50 % större salthalt an normalt.

Om man behandlar röda blodkroppar av en art med serum, som man
tagit från en annan ej alltför närbesläktad, skall man finna, att 
blodkropparna avge sitt färgämne. Det artfrämmande blodet måtte alltså
skada blodkropparnas ytskikt. Framkallar det också membranbildning hos
sjöborreägget? Ja, så är i själva verket fallet Loeb satte serum av kanin,
svin, oxe o. s. v. till havsvattnet: överallt visade det sig, att 
avlyftningen av membranen inträder. Men längre gick utvecklingen ej, om man
icke efterbehandlade äggen med det koncentrerade havsvattnet. Robertson
har fullföljt dessa Loebs undersökningar och t. o. m. genom diverse
manipulationer isolerat en substans ur blodet som ar verksam. Några
hållpunkter på den isolerade substansens kemiska sammansättning har
han dock ej. Likaså lyckades Robertson ur extrakt av sädesceller isolera
en substans som framkallar membranbildning.

Om man till sjöborreägg i havsvatten sätter stora mängder av 
sädesceller t. ex. från en mask, kan membranbildning inträda. Denna process
är alltså, som man säger, ej specifik; det fordras ej nödvändigtvis den
egna artens sädesceller för att framkalla membranbildningen hos ägget.
Loeb anser att det i sädescellerna finnes ett ämne, som verkar upplösande på
äggets ytskikt. Detta ämne träder i verksamhet så fort sädescellen berör
äggets yta. Ämnet i fråga är tämligen likartat hos olika arters sädesceller, och
det finnes även i blod. För att vidare utveckling skall äga rum fordras 
emellertid - vi tala nu om normal befruktning - att sädescellen skall 
tillhöra samma art som ägget eller möjligen en annan men närstående art.
Det andra momentet i befruktningen är alltså mer specifikt än det första.

Sjöborreägget har blivit det klassiska materialet för experimentell 
partenogenes. Liknande försök ha emellertid även gjorts med ägg från ett 
antal andra ryggradslösa djur. Det skulle ha föga intresse att här 
närmare gå in på dessa försök, emedan huvudresultaten äro desamma som
vid försöken på sjöborreägg. Märkligt är dock att behandlingen med en
syra i en hel del fall är nog för att utlösa hela utvecklingsprocessen.
Detta är t. ex. fallet med en del sjöstjärne- och ringmaskägg. Hos dessa
är alltså ej efterbehandlingen med det saltare havsvattnet nödvändig.

Av stort intresse äro däremot de försök man anställt å grodägg. Bataillon
behandlade obefruktade ägg med saltlösningar. Efter en sådan behandling
sattes i en del fall utvecklingen i gång, men snart inträdde efter en 
oregelbunden klyvning sönderfall av äggen.

Genom en egendomlig tillfällighet fann Bataillon en metod att framkalla
partenogenes hos grodägget, en metod, som hör till det mest underbara på
detta område. Bataillon sökte befrukta grodägg med sädesceller av
vattenödla. Han fann, att därvid utvecklingen sätts i gång utan att
sädescellen helt intränger i ägget. Den endast borrar sig in i ytskiktet.
Bataillon kom då på den glänsande iden att pröva, om han kunde nå
samma effekt genom att helt enkelt göra ett litet stick med en ytterst fin
glas- eller platinanål i äggets ytskikt. Så visade sig i själva verket vara fallet.
Efter 4 timmar började klyvningen, som dock endast hos 1/5 av de
behandlade äggen förlöpte normalt.

Bataillon har funnit att, om fullständig utveckling skall ernås, 
nålspetsen måste vara fuktad med blod. Detta låter ju som de gamla 
alkemisternas trollkonster i modern upplaga. Betydelsen av detta 
egendomliga förhållande ligger enligt Bataillon
däri, att en inympning av blodkroppar sätter igång bildningen av 
kärnsubstans och härigenom kärn- och celldelningen. Vi kunna ej här närmare
gå in på denna Bataillons hypotes, allrahelst som en senare forskare,
Herlant, givit en annan och som det synes klarare framställning av 
ympningens betydelse.
Herlant studerade på snitt genom äggen ingående de förändringar, som
följa efter behandling med den Bataillonska stickmetoden. Han fann
att en strålning i plasman uppstår omkring äggkärnan. Liknande 
strålningsfigurer bildas emellertid även kring de inympade blodkropparna.
Dessa utöva således samma verkan på cellplasman som den vid normal
befruktning genom sädescellen införda centrosomen. En viktig skillnad
är emellertid den, att de inympade blodkropparna ej föras mot kärnan,
och den kring blodkropparna uppstående strålningen har heller ingenting
att göra med den som bildas kring äggkärnan.

Denna inträder, delning i kromosomer utbildas, kärnmembranen
upplöses, strålningen fördelas på 2 centra. Kärndelningen
fullföljes genom kromosomernas fördelning på 2 
dotterkärnor och samtidigt sker en genomsnörning av cellplasman. Vi finna
detta stadium framställt i fig. 4. Kärnorna äro, som man ser, ännu 
omgivna av en strålning i cellplasman. Men dessutom se vi nederst på 
figuren rätt kraftiga strålningsfigurer, som äro stadda i delning. Vi ha här
att göra med de redan omtalade plasmastrålningar, som uppstå kring de
inympade blodkropparna. Vilken är nu dessas betydelse? Herlant har på
ett mycket skarpsinnigt sätt analyserat denna fråga.

<img>Fig. 4. TVÅ-CELLSTADIUM AV GRODÄGG SOM BEHANDLATS EFTER STICKMETODEN
Man har funnit att konstgjord befruktning kan erhållas
hos grodägg helt enkelt genom att göra ett stick med
en ytterst fin nål i äggets ytskikt. Därvid delas 
äggkärnan, kromosomen utbildas och kärnmembranen
upplöses samt strålningen fördelas på två centra. </img>

Strålningsfigurerna äro antagligen uttryck för en attraktion av 
cellplasman mot dessas centra. Delningen av cellplasman åstadkommes 
sannolikt därigenom, att denna fördelar kring de båda strålningscentra, som
sålunda vardera behärska sitt plasmaområde, jämför fig. l c, f. Liksom
en vätskedroppe faller sönder i två, när den drages ut på längden, så faller
också ägget sönder i två celler under intrycket av strålningscentras dragning.
För att detta skall vara möjligt, måste avståndet mellan dessa båda 
centra överskrida ett visst minimum. Herlant iakttog nu, att det nämnda 
avståndet mellan strålningscentra är betydligt mindre vid konstgjord 
partenogenes än efter normal befruktning. Dessa båda centra
ha därför efter behandling med stickmetoden betydligt svårare att få 
cellplasman att dela sig än efter befruktning. De centra,
som bildas kring de inympade blodkropparna, hjälpa emellertid till vid
cellplasmans delning. Den strålningsfigur, som uppstår kring kärnan, 
behöver alltså ej behärska hela cellplasman. En del av dess roll övertages
av centra kring de inympade blodkropparna.

Sker däremot ingen inympning av blodkroppar, uppträder strålning 
endast kring kärnan. Och detta strålningscentrum orkar så att säga ej
med att ensamt genomklyva cellplasman. Kärnan kan dela sig, men 
cellplasman förblir odelad. På grund

härav kan den normala utvecklingen ej inträda, utan ägget faller snart
sönder.

Det kan ju förefalla som om tillvägagångssättet vid försöken på
sjöborre- och grodägg äro mycket olika. Likväl torde man i
båda fallen kunna urskilja samma huvudmoment: man förändar först 
äggets ytskikt, vilket ju i ena fallet sker genom, ett kemiskt
ingrepp i det andra genom ett mekaniskt. Förändringarna i ytskiktet
medföra en ökad energialstring i ägget, och sannolikt på grund av denna
sättas vissa utvecklingsförlopp, i gång. Dessa avstanna dock, om
ej ett nytt moment kommer till vid vår behandling av äggen. I det ena
fallet överför man dem för några timmar i saltare havsvatten, i det
andra räddar inympningen av blodkroppar äggen från att falla
sönder. Det är ingalunda otänkbart att dessa båda metoder, så
skilda de än synas, dock ha samma verkan. Vi ha redan ovan anfört Herlants tydning 
av inympningens verkan på grodägget: det område, som strålningen
kring kärnan har att behärska, blir mindre. Författaren
till denna uppsats har tänkt sig följande förklaring till
det saltare havsvattnets verkan. Detta suger till sig
vatten ur äggets inre, varigenom naturligtvis äggets volym 
förminskas, något som fastställts genom direkta matningar:
Tack vare denna volymminskning blir också det område
som plasmastrålningen har att behärska mindre. Verkan skulle alltså i själva
verket vara fullkomligt identisk med den, som inympningen av blodkroppar 
framkallar hos grodägget.

<img>Fig. 5. LITEN SJÖBORRE SOM UTVECKLATS UR ETT OBEFRUKTAT ÄGG 
BEHANDLAT EFTER LOEBS METOD

Det kan vara av intresse att nämna här, att man hos sjöborre,
sjöstjärna och groda lyckats att bringa utvecklingen
över larvstadiet ända till färdiga djur. Dödligheten
är därvid mycket stor.

<img>Fig. 6. GRODLARV OCH FÄRDIG GRODA SOM UTVECKLATS UR OBEFRUKTADE ÄGG 
EFTER BEHANDLING  MED BATAILLONS STICKMETOD

</chapter>

<img>FÖRSÖK FÖR ATT PRÖVA MOTSTÅNDET HOS EN BALLONG FÖR LYSGAS AVSEDD ATT 
DRIVA EN AUTOMOBILMOTOR
<chapter name="AUTOMOBILMOTORER DRIVAS MED LYSGAS">

Av P. DESBORDES

NÄR BENSINBRISTEN i England tvang största delen av 
automobilerna att stoppa liksom här, kom en entusiastisk engelsk automobilist på 
tanlen att ersätta bensinen med lysgas. Försöket slog väl ut: han visade att gas
icke blott kunde användas i stället for bensin utan att den i många 
avseenden blev mera ekonomisk.

Till en början voro tvivlarna talrika, men för närvarande äro just de
som först förnekade systemets antändbarhet dess varmaste anhängare.

Lysgasens använcning i automobilmotorerna har uppväckt verklig
entusiasm i England, där en helt ny industri uppstått på denna idé. De
största engelska firmorna fabricera nu antingen ballonger eller 
ståltuber till gasbehållare. Bilarna, som stått inne sedan flera månader 
tillbaka, komma åter ut och hämta sina förråd av bränsle från gasstationerna
som redan uppstått på vissa av Londons huvudgator.

Kolgasen som motorbränsle har sålunda fått en snabb utveckling i 
England. Det är en industri som vuxit fram av kriget men som sannolikt
kommer att överleva detta. Anordningen är enkel och kan appliceras
på de flesta bilar. Den består i huvudsak av två delar: 1:o en ballong
innehållande gasen; 2:o en ledning som förenar ballongen med motorn.
Nyligen har man lyckats ersätta den

<img>EN LEVERANSBIL MED FULLSTÄNDIGT FYLLD GASBALLONG
Motorn drives uteslutande med gas och vagnen kan gå 20 kilometer utan att intaga 
ny gasladdning. </img>
voluminösa och bräckliga ballongen med en mindre tub, i vilken gasen
är komprimerad till flera atmosfärers tryck. Men som ballongen var först
i bruk och fortfarande användes mest skola vi börja med att beskriva den.

Till följd av sin stora volym kan gasbehållaren icke placeras annat än
på taket på bilen. Då denna är täckt måste man alltså förse den med en
särskild hållare anpassad efter automobilens typ. Det är dock i 
allmänhet svårt att anbringa en sådan, och detta har avhållit många ägare till
täckta vagnar från att försöka kolgasen. Den var därför mest i 
användning på öppna bilar, intill den dag då tuben med komprimerad gas
ersatte ballongen.

<img>RÖRET SOM ÄR PLACERAT INUTI BALLONGEN
FÖR ATT UNDERLÄTTA GASENS UTSTRÖMNING I RÖRLEDNINGEN
<i>e</i>, skruvmutter; <i>l</i>, ligatur, som förenar röret med
ledningen till motorn. </img>

Ballongen är långsträckt; den är i tvärsektion stundom rektangulär, men
oftast halvcirkelformig, varvid den plana ytan vilar mot vagnens tak.
Dimensionerna variera naturligtvis efter bilens. Den är framställd av en
kautschukvävnad liknande den som användes i luftballongerna. Den är så
tät att gasförlusten på 24 timmar icke övergår 20 kubikcentimeter. Även
för regn ar den lika ogenomtränglig. Gasen drives in i ballongen från en
ledning som slutar i ett rör av några centimeters diameter försett med små
hål och anbringat inuti ballongen. När gasen skall användas strömmar
den ut genom detta rör och in i ledningarna även om höljet drives upp
av vinden; på detta sätt kan ballongen tömmas fullständigt.

Emedan gastrycket i ballongens inre endast är obetydligt större 
än lufttrycket är det mycket viktigt att
icke gasutströmningen upphör när ballongen sjunkit ihop på något ställe.
Mr Ernst Lyon har därför försett ballongerna på sina vagnar med en
enkel men effektiv anordning, som viker ihop överdelen på höljet 
regelbundet i samma mån som gasen går ut och ballongen sålunda krymper.
Det hela bildar ett slags sufflett som tvingar gasen in i det perforerade röret
som leder till rörledningen. Ballongen ar placerad i en träram på vagnens,
tak. Över densamma äro parallella gjordar av tyg fästa, vilkas,
ytterändar sluta i små förstärkningar som sitta fast på 
ballongens sidor; förstärkningarna äro medels kautschukband 
direkt  fastsatta vid träramen. Då höljet blåses upp förmår 
trycket, även om det är obetydligt att sträcka på kautschukbanden, men
allt efter som ballongen tömmes och trycket minskas draga dessa ned höljet
och minska så småningom ballongens volym anda tills all gas gått ur densamma.

Från ballongen föres gasen till motorn genom en så kort ledning som
möjligt. Alla ledningssystem som blivit försökta likna varandra. 
Utloppsöppningen är belägen på ballongens framsida och ledningen, som består
av ett armerat kautschukrör slutar med några kranar. Den första av
dessa är en trevägskran d. v. s. den kan satta ballongen i förbindelse
antingen med en gasstation om man vill fylla ballongen eller med motorn
när denna sättes i gång. Mitt emot denna kran är beskickningsöppningen
på vilken man fäster fyllningsröret. Där nedanför sitter den andra kranen
som man endast öppnar när motorn är i gång. Andra delen av rörledningen
är förenad med förgasaren medels ett rör av 18 mm:s diameter försett
med knän och nödvändiga fogar. De förändringar man vidtagit med 
förgasaren äro mycket enkla. Då tillströmningskranen är placerad på 
förgasarens baksida kommer gasen så nära ventilerna som möjligt. 
Förgasaren regleras som vanligt av gaspedalen, men denna pedal verkar
samtidigt på en kran i rörledningen. Luft- och gastillströmningen 
regleras sålunda genom en enda rörelse. Fördelen med denna anordning
är att man utan förändring kan ersätta bensin med gas och tvärtom.
Om man använder bensin behöver man  blott stänga den nedre kranen,
som är placerad framför föraren.

<img>GASHÖLJETS UTSEENDE NÄR MAN BÖRJAR SLÄPPA IN GASEN

Det är således icke alls svårt att installera lysgas på bilarna, utan det
kan göras både hastigt och med ringa kostnad. Den enda svårigheten låg i
att få ballonghöljen. Frågan var dock tillräckligt intressant för att 
fabrikanterna skulle ägna den sin uppmärksamhet. En av de största engelska
kautschukfirmorna har därför vidtagit åtgärder for att redan nu kunna
leverera 80 höljen per dag. Engelska regeringen har för övrigt ställt
sig gynnsam mot användningen av lysgas som motorbränsle, ty om det
vunne större utbredning skulle man kunna spara mycket bensin.
Liksom varje ny uppfinning har helt naturligt även denna haft sina
angripare. Man har särskilt anklagat den för brist på elegans, för att vara
skrymmande, att det är svårt att fylla höljet, att det är farligt att fara 
omkring på gatorna med en gasballong, som kan explodera för
minsta gnista. Den nya idens försvarare ha bemött kritiken mycket sakligt:
"Frågan om elegansen, säga de, har ingen betydelse i krigstid; anordningen är
icke så skrymmande som man påstår, förutsatt att man placerar ballongen
på vagnens tak, svårigheterna att få gas kunna lätt övervinnas genom att
man ökar antalet gasstationer, faran slutligenk är mera skenbar än verklig,
emedan man hittills icke har antecknat en enda olyckshändelse ehuru
redan flera hundra gasbilar äro i trafik. Man får en bekräftelse på
detta faktum däri att försäkringsbolagen beslutat att icke öka 
försäkringsavgifterna för bilar som gå med lysgas.

Men det var dock många automobilister som tvekade att använda sig
av gasen tills några engelska firmor utsände i marknaden en 
stålbehållare som fullständigt avlägsnade ballongens alla olägenheter. Gasen som
är sammantryckt till 25 à 500 atmosfärer i dessa tuber erbjuder icke längre
den minsta fara och kan transporteras i en cylinder, som icke är mera
skrymmande an en vanlig bensinbehållare.

<img>DET YTTRE AV ETT RÖR FÖR KOMPRIMERAD GAS FRÅN THE MURPHY PIPE LINE CO
På grund av sin stora volym var gasballongen behäftad med en del olägenheter och 
en irländsk industrimän kom därför på idén att ersätta den med en ståltub, som var speciellt konstruerad för att erbjuda stort motstånd mot det höga trycket hos den 
inneslutna gasen. </img>

Man var verkligen sedan länge betänkt på att använda komprimerad
gas, ty ballongen var dock trots dess framgång blott en provisorisk 
lösning. För att kunna magasinera stora gasmängder i en liten volym
ar det naturligtvis nödvändigt att sammantrycka gasen. Under 25 
atmosfärer kan gasen utnyttjas med samma fördel som vid vanligt 
lufttryck. Man hade först tänkt använda stora gjutjärnstuber, liknande dem, i
vilka man transporterar vätgas för ballongerna, men de äro så tunga att man 
icke med fördel kunde placera dem på en vanlig vagn. Förövrigt erbjuda de endast 
måttlig säkerhet; ofta inträffa allvarliga 
olyckshändelser antingen därför att gastrycket varit större än tuben 
kunnat tåla eller också därför att tuben blivit utsatt för någon häftig stöt.
Man måste därför söka åstadkomma en specialbehållare, som är 
tillräckligt lätt for att transporteras på vilken automobil 
som helst och nog motståndskraftig att tåla de ständiga
vibrationerna och de hårdaste skakningar. Mr S. Murphy som på 
Irland leder Murphy Submarine Pipe Liné Co. har konstruerat en 
cylindrisk reservoar som uppfyller dessa villkor. Ehuru den är helt och hållet
av stål, är den dock så smidig som

<img>STÅLSTÄNGERNA SOM ÅSTADKOMMA DET AXIALA MOTSTÅNDET I MURPHYS TUB
Murphys tub är sammansatt av: 1), en mycket tunn stålcylinder, som tjänar som 
omhölje; 2) en serie axiala stänger, som giva det hela det nödvändiga motståndet i 
längdriktningen; 3) två varv av mycket hållfast stålband, som Är rullat i spiral 
kring cylindern. Denna konstruktion har givit synnerligen goda resultat. </img>
det fordras för att den skall vara säker, och detta beror dels på 
stålkvaliteten och dels på det verkligen anmärkningsvärda sätt, varpå den är
hopsatt.

Murphys cylinder består av: 1:o den egentliga tuben; 2:o ett yttre
hölje; 3:o två huvar; 4:o en serie smala stänger (fig. sid. 228).

Tuben utgöres av en tunn stålcylinder hoplödd på vanligt sätt.
Dess motstånd är relativt litet, ty den tjänar blott som hermetiskt 
omhölje; den skall endast vara så tjock att den icke är porös. Kring
denna tub ligger ett starkt stålband upprullat i flera lager över
varandra, och lagren äro så många flera ju starkare trycket i cylindern
skall vara. Bandet är upprullat i spiral så att första lagret går från höger 
till vänster, andra lagret från vänster till höger - eller tvärtom. Bandets 
ytterändar äro fästa vid röret och huven genom en lämpligt justerad ring.
Cylindern och dess yttre hölje slutes av stålskivor eller huvar medels en
slutareanordning, som varierar alltefter trycket som skall hållas i tuben.

<img>HUR GASLEDNINGEN MYNNAR UT I MOTORN I LYON-SPENCERS VAGN.

De båda huvarna hållas alltid ihop sinsemellan medels starka 
stålstänger, som förebygga varje risk för att tuben skall explodera i 
längdriktningen. Som bekant utövar varje komprimerad gas i en cylindrisk 
behållare en expansionskraft i två riktningar, nämligen i längdriktningen,
d. v. s. på cylinderns ytterändar, och åt sidorna, d.v.s. på väggarna. I 
Murphys cylinder upphäves det longitudinella eller axiala trycket av
metallstängerna under det sidotrycket eller radialtrycket verkar på
det yttre höljet, som utgöres av stålspiralerna.

Resultatet av detta konstruktionssätt är att man får ett starkt motstånd som är
exakt beräknat att giva den nödvändiga säkerheten. Murphys tuber finnas i olika 
modeller. Den första som är mest i bruk är avsedd att magasinera gasen under
ett tryck av 25 atmosfärer, vilket motsvarar en kraft av 40 000 kg på huvarna.
Var och en av dessa har en yta på omkring 15 kvdm. Tubens längd
är 45 cm. Om en vanlig gjutjärnstub skulle uthärda ett tryck av 40 000
kg på ytterändarna skulle den 
behöva 5 gånger tjockare väggar än Murphys reservoar; själva huvarna
skulle vara 10 gånger tjockare. Denna skillnad beror på att de axiala
stängerna finnas. Konstruktören påstår dessutom - och försök ha 
visat att han har rätt - att ett tryck av 120 000 kg på huvarna icke
skulle spränga dem ehuru de endast äro 6 mm tjocka.

Genom Murphys reservoar undviker man sålunda alla de 
olägenheter, som annars vidlåda lysgaséns användning som motorbränsle i 
automobiler. Den avlägsnar fullkomligt explosionsfaran, och dess relativt
obetydliga vikt gör att den kan anbringas på de flesta vagnar.

Samtidigt med Mr Murphy ha andra industrimän experimenterat
med tubbehållare och nästan alla ha uppnått goda resultat. En av dem
har uppfunnit en intressant anordning for att påskynda fyllningen av
tuberna. I stället for att direkt fylla vagnens reservoarer komprimerar han
först gasen i särskilda cylindrar, vilket tar ungefär l timme och 22 
minuter. Då dessa cylindrar äro fyllda med gas förenar han dem med 
vagnens reservoarer som på detta sätt fyllas på 4 minuter. Härigenom 
slipper han uppehålla vagnen under den tid komprimeringen varar.

Vagnens reservoarer rymma var och en ungefär 4 kbm, med vilket
man sålunda kan fara samma sträcka som med 4 l/2 liter bensin. Som 
vagnen vid försöken hade tre sådana reservoarer var sålunda gasförrådet
likvärdigt med 13 1/2 liter bensin. Jämförande försök ha blivit gjorda
med samma automobil, som ena gången drevs med lysgas och den
andra med bensin; man fick följande resultat:

4 kbm gas drev fram bilen exakt 22,075 km.

4 1/2 liter bensin tillät en färd på 18,640 km.

Under likartade förhållanden är hastigheten på en sträcka av l 500
meter sålunda obetydligt större när motorn drives med vanlig lysgas.

Men överlägsenheten hos den senare ligger framför allt i dess billiga pris
i England. För en bil på 4,500 kilo blir kostnaden pr kilometer 
knappast mer an 3 à 4 öre. Jämfört med bensinen med dess nuvarande pris är
detta en låg siffra.

Men man måste också taga med i beräkningen att reservoarerna äro
mycket tunga och följaktligen taga hårt på ringarna så att dessa slitas
ut en smula hastigare än vanligt. Likaså måste man taga med 
kostnaderna for gasens kompression i cylindrarna, men priset för detta är 
obetydligt och spelar knappast någon roll.

Även för motorcyklar kan lysgasen göra god tjänst. Men tuberna äro
för tunga för att man skulle kunna använda komprimerad gas och man
får därför nöja sig med ballongen. Men det är klart att motorcykeln
icke passar för inmontering av en sådan ballong, vilken om den skall
innehålla tillräckligt med gas måste få en ansenlig volym och sålunda 
kommer att göra stort motstånd mot vinden. Kort sagt, lysgasen tycks inte
kunna användas med samma fördel på motorcyklar som på bilar. En
del amatörer, som av restriktionerna hindrats att njuta av sin sport, ha
dock försökt sig på den. De ha då placerat gasballongen så att den icke
skulle hindra dem att styra maskinen. Oftast ha de lagt den ovanför
sidvagnen eller på dennas plats. I förra fallet stödes ballongen, som
har form av en cylinder med en konisk kalott i båda andar, av två 
metallstöd. Framtill finnes en tunn plåt, som tjänar som vindskydd, 
medan längsgående snören på ballongens översida hindrar denna att fladdra
när den tömmer sig.

Ekonomien är här lika god som för automobilerna. Höljet som väger cirka
3 kilo innehåller omkring 250 liter gas. Med denna kan en motor på 2,5 HP
gå cirka 20 km. Kostnaden blir 3,5 öre.

Ur arbetssynpunkt äro de erhållna resultaten mycket gynnsamma, och
motorn går till och med mera 
regelbundet än med bensin. Förbränningen är fullständig och alla 
olägenheter som uppkomma av den lätt förtätade bensingasen äro avlägsnade.

<img>MOTORCYKEL FÖRSEDD MED GASBEHÅLLARE
På motorcyklar kan man icke använda tuberna med komprimerad gas emedan de väga för
mycket. Man måste därför tillgripa gasballongen och söka placera den så att den icke 
alltför mycket hindrar cyklisten att sköta maskinen. </img>

Den verkliga olägenheten ligger i ballongens anbringning på cykeln,
dess brist på elegans och dess storavolym, men fördelarna äro 
tillräckligt stora för att man icke skall låta hejda sig av nackdelarna, som
för övrigt blott äro sekundära. Den största invändning man haft att göra
mot kolgasen är att den begränsar automobilernas kördistans. En stor
autobuss med ett mycket voluminöst hölje kan knappast gå mer än 16
à 18 km.; icke heller med en reservoartub kan den komma stort längre
utan ny laddning. Om man vill anlända gas måste man sålunda 
upprätta gasstationer på de mest frekventerade gatorna på ett avstånd av 
ungefär 16 km från varandra. Sålunda hämta autobussarna som gå mellan
Shoreham och Brighton ny gas för 16:de kilometer. Likaledes finns
det i Bournemuthdistriktet gasreservstationer upprättade på de mest 
trafikerade vägarna och en del av dessa äro oppna dag och natt. Lysgasens
användning såsom motorbränsle är sålunda icke blott och bart ett 
hugskott av några dristiga uppfinnare utan en verkligt intressant ide, som
speciellt för England är lämpad efter de nuvarande förhållandena. Hela
transportindustrien på de Brittiska öarna hotades av att stoppas på 
obestämd tid till följd av bristen på bensin och därför att all tillgänglig
sådan togs till armén. Tack vare gasen ar denna hotande fara nu 
avlägsnad, ty även om den enskilde ännu har svårt att använda den, så
erbjuder den dock uteslutande fördelar för de större 
transportföretagen. Inom kort komma alla de
många bilar, som rulla fram på Englands vägar, att vara försedda med
gasbehållare och icke använda något annat bränsle for sina motorer.
</chapter>
<img>EN SÄLLSYNT ORIGINELL LIVRÅDDNINGSDRÄKT
En tysk ingenjör har uppfunnit en anordning:
for livräddning, av vilken vi här återgiva några
intressanta bilder. Dräkten som är av 
vattentätt tyg omsluter hela kroppen; högst upp finns
ett slags boj, försedd med en öppning genom
vilken denförolyckade kan iakttaga horisonten och sticka
ut armen för att draga till sig uppmärksamheten genom att
skjuta av en revolver. På toppen av bojen finns en
liten flagga. I nedre delen av dräkten ligga tyngder
så att kroppen icke kan slå över ända även i stark sjögång. </img>
<chapter name="STRÖVTÅG I VETENSKAPENS OMGIVNINGAR">
<b>STRÖVTÅG I VETENSKAPENS OMGIVNINGAR</b>

<i>UPPFINNINGAR, UPPTÄCKTER, KURIOSA</i>

<b>Man kontrollerar röken ur fartygens skorstenar med hjälp av selen.</b>

När man eldar upp ångpannorna på ett fartyg måste man taga reda på hur mycket rök som  går bort genom skorstenarna och hur tjock den är. Om eldarna icke sett till elden utan låtit den slockna av alltför mycket måste de kasta in mycket kol på en gång, och därvid uppstår en intensiv rök som för med sig oförbrända kolstycken, vilka falla ned på däcken och orsaka obehag. Om det vid normal eldning går ut för tjock rök ur skorstenarna så beror det på att draget är otillräckligt. Olyckligtvis kan man icke från eldrummet på en ångare iakttaga hur röken ser ut, och detta är särskilt olägligt på krigsfartygen, som ibland behöva utsända en röksky på ett ögonblick för att dölja sig för motståndaren.

<img>APPARATEN FÖR ATT KONTROLLERA RÖKEN I SKORSTENEN ÄR BASERAD PÅ SELENCELLENS VARIERANDE MOTSTÅND FÖR DEN ELEKTRISKA STRÖMMEN NÄR DEN UTSÄTTES FÖR OLIKA LJUSSTYRKA</img>

Problemet är i sig självt tillräckligt betydelsefullt för att amerikanska flottan skulle försöka lösa det. Att döma av de meddelanden vi mottagit från vår kollega <i>Scientific American</i> har man lyckats på ett mycket tillfredsställande sätt med en metod som bör kunna ytterligare förbättras.

Anordningen har blivit prövad på den amerikanska ångaren <i>Conyngham</i> och utgjorde ämnet för en rapport som nyligen förelästes av konteramiral R. T. Hall inför en förening av skeppsbyggare och ingenjörer.

Om man ser på övre delen av den här återgivna teckningen finner man på ömse sidor om skorstenen två tuber. Den ena innehåller en elektrisk lampa och en lins. Ljuset från lampan kastas fram tvärs igenom skorstenen och följaktligen tvärs igenom röken; det passerar därefter två glasplattor och faller på en selentråd, som 

är upprullad i varv skilda genom ett isolerande band. Selentråden genomlöpes av en elektrisk ström, som uttages från en grenledning till fartygets belysningsström. Som vi haft tillfälle att flera gånger omtala har selen den underliga egenskapen att dess elektriska motstånd förändras allt efter styrkan hos ljuset som faller på den; motståndet är svagt vid stark belysning och växer med sjunkande ljusintensitet. Det är tydligt att när skorstenen är full av svart och tät rök så kan endast en ringa ljusmängd passera tvärs igenom den och träffa selentråden; i detta fall sjunker strömstyrkan. I strömbanan till selentråden är inkopplad en galvanometer, vars skala bär delstreck som angiva fyra grader mellan belysning och förmörkning: svart, halvsvart, halvljust, ljust; denna galvanometer är monterad på en tavla i eldrummet, så att man lätt kan avläsa anvisningarna och i varje ögonkast se hur eldningen skall skötas. Med hjälp av voltmetern, som är uppsatt på samma tavla som galvanometern och strömbrytaren, kan spänningen på strömmen i galvanometern och selenspolen hållas konstant. (Se fig. på förra sidan.)

Men, frågar man sig, om det nu fastnar sot på skorstensväggarna kommer då icke instrumentets angivelser att bli missvisande? Nej, ty systemets upphovsman har förutsett det och avvärjt det genom att låta en ström av komprimerad luft cirkulera i tuberna, varigenom sotet hindras att avsätta sig framför lampan och den ljuskänsliga cellen. Dessutom kunna glasskivorna framför linsen och selencellen lätt tagas ut och rengöras om så behöves.

<b>En intressant anordning för att torka ut löpgravarna.</b>

Engelsmännen hålla som bekant Yserområdet besatt och ha för att stå emot den numeriskt överlägsna fienden tillgripit en naturlig bundsförvant i det de satt området under vatten; för övrigt är denna terräng som ligger lägre än havsytan en riktig svamp, där försvarsverken blott kunna uppkastas i relief med undantag för de högre liggande partierna kring kanalerna, där man kunnat gräva grunda löpgravar. Engelsmännen ha sålunda haft att kämpa både mot tyskarna och vattnet, och av dessa har vattnet varit svårast. För att hindra att deras försvarsverk skulle bli fullständigt översvämmade ha de måst sätta upp moderna pumpanläggningar. Men på grund av de särskilda betingelser, under vilka arbetet skulle utföras, har man fått konstruera lätta motorpumpar som kunna bäras och som äro tillräckligt små för att lätt kunna döljas men dock mycket effektiva. De senaste och bäst konstruerade apparaterna av detta slag utgöras av en förgasningsapparat (en ångpanna av 355 mm diameter) försedd med de vanliga tillbehören: manometer, säkerhetsventil, automatiskt reglerad ventil för bränsletillströmningen(flytande bränsle), en liten handpump för att i ångpannan införa vattnet, som finns i en reservoar rymmande 19 liter, samt en speciell injektionsbrännare för fotogen. Som det icke skulle vara bekvämt att samtidigt med tändningen införa bränsle till eldhärden och vatten i ångpannan är fotogenen likaledes magasinerad i en reservoar som rymmer 11,5 liter och räcker för ett längre arbete. Själva pumpen är av "pulsometer"-typen.

Två flaskor med komprimerad luft, som synas till vänster på fotografien, driva luft under tryck in i brännaren för att öka fotogenens förbränning. Sålunda får man hastigt upp trycket i pannan. 

Apparaterna äro tillräckligt lätta för att några karlar skola kunna bära dem. 

<b>För att draga till skruvmuttrar.</b> 

Många småuppfinnare ha sysselsatt sig med detta problem, och det saknas icke goda lösningar. Men få 

<img>ANORDNING SOM ANVÄNDES AV ENGELSKA ARMÉN FÖR ATT PUMPA UPP VATTNET UR LÖPGRAVARNA Installationen består i huvudsak av två olika apparater. Till höger synes ångpannan, som eldas med fotogen samt pumpen med dess olika tillbehör. På ställningen till vänster har man vatten och fotogenbehållarna samt cylindrar med komprimerad luft, som användes till att blåsa luft in i lågan och öka hettan för att sålunda hastigare driva upp trycket i pannan. </img>

<img>SKRUVEN, MUTTERN OCH NYCKELN</img> 

äro så sinnrika och enkla som den vi visa här. Den består dels i att man gör en skåra längs hela den gängade skruven, och dels i att man framställer ett slags nyckel av smidig metall, mässing, koppar, aluminium etc., som passar in i skåran. Nyckeln är icke försedd med inskärningar för gängorna, och den gör därför stort motstånd, när man skall draga till skruven; men det är just detta motstånd som sedan också uppträder när man skall skruva upp muttern och som då fordrar en ansenlig kraft. Skruven är så att säga inkilad i muttern. Det är självklart att när man fått skruva ut och in den några gånger blir motståndet betydligt mindre, emedan tänderna på nyckeln då blivit djupare och mer markerade. Men för att åter göra skruven hård behöver man blott sätta in en ny nyckel. Denna kan framställas till billigt pris och medfölja varje skruv i tillräckligt antal. Den lilla apparaten rekommenderas särskilt för automobilindustrien.

<b>Den starkaste elektromagneten i världen.</b>

Den elektromagnet som professor Jean Becquerel nyligen installerat vid Polytekniska skolan i Paris är för närvarande den starkaste i världen. Den är konstruerad av Professor P. Weiss vid Zürichs Polyteknicum och väger omkring 1 600 kg samt kan 

med en elektrisk kraft på 25 hästar åstadkomma ett magnetiskt fält på 50 000 gauss mellan de båda polerna.

För att kunna sända en stark elektrisk ström igenom den, utan att riskera en alltför hastig uppvärmning, har man i stället för vanliga ledningstrådar till rullarna använt en
lindning av kopparrör, som under loppet av försöken avkylas av en vattenström. Varje rulle innehåller 1 000 varv rör och är uppdelad i tio sektioner, vilka äro kopplade parallellt för vätskeströmmen, så att en tillräcklig mängd vätska kan passera för avkylningen, och i serie för den elektriska strömmen.

För att ytterligare öka den magnetiska kraften har man i den nya apparaten använt sig av ferrokoboltlegeringen, vilken har en 10 % högre magnetisk mättningskapacitet än järnet. Men som industrien ännu ej kan framställa ferrokoboltlegering i så stora stycken har man fått nöja sig med att förse polskorna med kärnor av ferrokobolt, vilket ökar magnetismen med 5 % utöver vad man skulle erhålla med poler av mjukt svenskt järn av samma form. Enligt vad fysikernas beräkningar utvisa skall denna vinst, som förefaller obetydlig göra att strömmen får fyra gånger större verkan än på vanliga järnpoler.

Med den nya magneten, som är monterad på en vagn för att lättare kunna förflyttas, räknar professor Becquerel på att kunna driva sina studier över de magnetisk-optiska fenomenen längre och utvidga vår kunskap om rörelserna hos elektronerna, dessa kroppar som uppbygga materien.

<img>VÄRLDENS STÖRSTA ELEKTROMAGNET</img>

<b>Stämpling av apelsiner.</b>

Förfalskning och efterhärmning sker överallt i världen och med alla slags naturliga och konstgjorda produkter. Garantier som firmor med anseende och rykte använda för att skydda sina varor äro nästan alltid otillräckliga. Så har nyligen en sammanslutning mellan californiska apelsinproducenter, som brukade slå in varje frukt i ett stämplat papper och sedan emballera dem i stämplade lådor, sett sig föranlåten att stämpla varje apelsin med ett outplånligt märke. Apparaten som användes härtill är mycket sinnrik. Den består av ett hjul med aderton ekrar, som alla utanför hjulringen sluta i ett runt järn som bär en stämpel i relief. Hjulet är placerat så att det roterar ovanför en ränna, i vilken löper ett ändlöst band med metallskålar som var och en innehåller en apelsin. Bandets rörelse är synkron med hjulets vridning, så att alla frukter nödvändigt bli stämplade med ursprungsmärket. 

Varje eker ar sammansatt av två
delar som äro förenade med en känslig fjäder; detta for att man skall få
ekern elastisk sa att icke frukternas
olika tjocklek skall hindra märkningen och för att icke skalet på 
apelsinen skall bliva genomborrat. Stämplarna uppvärmas elektriskt
och deras temperatur hålles praktiskt taget
konstant medels en termostat, som öppnar eller sluter
strömmen allt efter som temperaturen
övergår eller understiger
den värmegrad man vill
hålla. När hjulet vrider
sig träffar varje stämpel ett
färgband, som är fuktat med
ett outplånligt
bläck, sa att
märket icke
endast framträder i relief
utan också i
färg som avviker från skalets.

Med en hastighet av tjugo
varv i minuten stämplar
apparaten 360 apelsiner och över
200000 per dag om man vill driva
den så fort.

<img>
DENNA APPARAT STÄMPLAR 360 APELSINER I MINUTEN

</chapter>

<chapter name="Hur ljudet kan fotografera sig självt.">

Vi skola här visa ett fysiskt försök som ar intressant därför att det
påvisar vågrörelsen hos de mekaniska och akustiska svängningarna i
luften genom att inregistrera dessa
svängningar eller vågor på en linje
som exakt motsvarar deras amplitud
och svängningstid.
För att fatta oss kort, sa låt oss
genast hänvisa till vår figur som visar i / en akustisk trumpet, framför
vilken ljudet åstadkommes. Trumpeten står i
elektrisk förbindelse med
en mikrofon och påverkar
en elektromagnet <i>2</i>, vilken sätter en
stämgaffel i svängningar.
Dessa svängningar överföras till glasstänger <i>3, 4,
5,</i> som sitta fast i gaffelns
ena skänkel.
Kulan <i>6</i>, som likaledes är
av glas, kommer då också
i svängningar.
Från en glödlampa sändes
ett ljusknippe tvärs igenom
kulan och går sedan till ett
mikroskop <i>E</i> och faller på
en prismatisk roterande spegel <i>8</i>, som 
reflekterar ljusstrålen ned
mot en ljuskänslig pappersremsa,
vilken rör sig framåt med konstant
hastighet.
Det karakteristiska i denna anordning ar glasstavarna, som ha olika
diameter, avtagande uppåt, och som
avslutas av kulan i toppen. Med någon eftertanke förstår man lätt 
fördelen med denna anordning: för det
första var det nödvändigt att förlänga ena benet på gaffeln för att
få kulan att svänga; men man skulle
ha uppnått detta genom att använda
en enda glasstav; varför då tre sådana? Vi skola förklara detta. Den
vanliga stämgaffeln som ger a utsänder omkring 870 svängningar i
sekunden; som det skulle vara omöjligt att fotografera alla dessa 
svängningar på den korta tid de försiggå
och dock skilja dem från
varandra, måste man
finna ett medel att minska deras antal. Vidare är
det tydligt, att det kan vara
fördelaktigt att återgiva
vissa av de harmoniska övertonerna
till stämgaffelns ton. Anordningen
med de tre stängerna med
olika diameter uppfyller
dessa önskemål; varje stav
tagen för sig har sin särskilda svängningsperiod;
genom att på passande sätt
reglera deras respektive
längder, kan man variera resultanten till dessa tre
olika perioder d. v. s. den period som
gäller for det hela och därigenom uppnå
en betydlig minskning i svängningsfrekvensen. (Man har lyckats reducera
frekvensen till 50 svängningar i sekunden). Om vidare en eller flera
av stavarna 3, 4, 5 äro respektive beräknade för att svänga samtidigt
i vissa harmonier, för att giva t. ex. oktaven och kvintens oktav kommer
den grafiska bilden av rösten på papperet icke att visa något avbrott i
kontinuiteten efter som stämgaffeln svarar på samma gång mot röstens
höjd och timbre.

<img>
ANORDNING FÖR ATT UPPTECKNA LJUDVÅGORNA

</chapter>

<chapter name="Hydroaeroplan mot eldsvådor på fartyg.">

Brandmännen i San Diego (Californien) framhålla med 
berättigad stolthet att de äro
de första som använt aeroplan för att
bekämpa elden på fartyg.
Deras chef har vid upprepade tillfällen under
de båda sista åren per luftväg inspekterat 
stationerna, som voro ställda
under hans kommando, och det var
därigenom han kom på
idén att utöka det redan
befintliga materialet med
ett hydroaeroplan som
skulle kunna vara med
och bekämpa eldsvådorna i hamnarna och längs
kusten utmed staden och dess omgivningar. 
Installationen består av en liten
pump som drives av hydroaeroplanets
motor, när detta ar nere på vattnet i
närheten av olycksplatsen. Det bär
dessutom ett visst antal gaseldsläckare och för med sig två brandmän
utom föraren. Apparaten ar ett biplan försett med en motor på 110
hästar; den har nyligen gjort sitt
prov med stor framgång; man tror
nu att hydroaeroplanet på grund av
sin större hastighet i förhållande till
motorbåtarna, som hittills varit de
enda som kunnat bringa hjälp åt 
fartyg långt från kajerna, skall komma
att räknas bland brandredskapen i
alla större hamnar. Staden Diego
har beslutat att anskaffa ett större
antal sådana apparater sa snart man
fått tillgång på tillräcklig personal
för att sköta dem.

<img>
BRANDKÅRENS HYDROAEROPLAN I SAN DIEGO.
</chapter>

<chapter name="En ny maskin för att väga choklad
automatiskt.">

Sedan chokoladen blivit fullkomligt pulvriserad lägger man in den
under 48 timmar i ett torkskåp som
upphettas till 78 grader, och avlägsnar därefter luften som kommit in
i chokoladen under rivningen. Sedan
har man att forma den och väga
bitarna. De nya vägningsmaskinerna,
som uppfunnits av Lehmann, mottaga chokoladdegen och lämna den
ifrån sig uppdelad och skuren i stycken på 80 å 200 gram, alltefter 
behovet. Styckena vägas på en roterande skiva, som ar försedd med 
inställbara celler, och falla därefter ned
på en plåt som rör sig horisontellt;
arbetaren som sköter maskinen har
blott att taga emot den. På en våg,
som han har bredvid sig, verifierar
han tid efter annan vikten på bitarna. Genom att förändra 
hastigheten på den roterande skivan kan
man anpassa maskinen efter chokoladens konsistens. Med 
beundransvärd precision och en snabbhet, som
man omöjligen skulle kunna uppnå
för hand kan en Lehmannmaskin
väga upp 20 000 à 25 000 bitar per
dag.

De vägda bitarna som läggas upp
på små plåtar införas därpå i formar, där de utsättas för snabba 
stötar. Genom dessa tvingas degen att
breda ut sig och taga form. Därifrån går de formade bitarna till 
kylaren och slutligen till inslagning och
förpackning.
</chapter>
<chapter name="Ur den populärvetenskapliga litteraturen. BLOMSTERDYRKAN OCH TRÄDGÅRDSKULT">
<b>BLOMSTERDYRKAN OCH TRÄDGÅRDSKULT</b>
AV ELLEN OCH ROLF NORDENSTRENG
HUGO GEBERS FÖRLAG - PRIS HÄFTAD 10 KR., INB. 13 KR.

<img>
ENGELSK RENÄSSANSTRÄDGÅRD.

Om trädgårdskulten vore mera utbredd  skulle människorna sannolikt
känna sig lyckligare. Denna konst
har nämligen förmågan att förläna sina
dyrkare den själens lugna jämvikt och
passionslösa frid som vi i vår 
hetsande tid måste känna som en 
eftersträvansvärd omväxling.

Vi ha nyligen här omnämt en elegant
bok om trädgårdens historia. Ett
nytt arbete av mera
praktisk art föreligger nu i Ellen
och Rolf Nordenstrengs nya bok
" Blomsterdyrkan och trädgårdskult".
Det är en bok för
alla blommornas älskare, för alla
som äga trädgårdar
och för dem som
blott få betrakta
andras. Det är en
samling konstnärliga essayer, 
behandlande olika
delar av trädgårdskonsten, men det
är dessutom en
nyttig bok som ger
goda råd och anvisningar för 
blommornas vård och
livsbetingelser.
Den är skriven av
personer med sakkännedom som
stått i personlig beröring med sitt
ämne och som förmått utforma det
på ett fängslande och omedelbart satt.
Den väcker och intresserar.

<img>
MODÄRN PERGOLA.
</chapter>

N:R 4

INNEHÅLL 1918

Kinematografen  blir ett av undervisningens
bästa hjälpmedel...............    E. Thall.Fil. Kand......243

Hus som fabriceras i serie och monteras
på några dagar........................... 249

Dödens små agenter.............. P. Dupuy.Grundare av La Science et la Vie.....255

Man telegraferar och telefonerar trådlöst till
tåg i full gång ..............................262

Det lothringska järnet och dess uppkomst . S. Meunier  
Professor vid Naturhisto ska Museet i Paris..... 265

Ett system av koniska fundament................. 270

En vetenskaplig prövning av förfalskade
tavlor................................ 271

Glidbåtar med luftpropeller.......... H. Vanier. 
Ingenjör..... 277

Mossornas nytta och roll i naturen ... L. Muller
Professor......281

Varför upphöra epidemier?.......... J. Héricourt 
Med. Dr..... 288

Handelmässorna äro värdemätare på landets
tekniska kultur............................290

Den elektromagnetiska kanonen. ..................291

Reservoarvagnar för transport av fiskyngel...........294

Strövtåg i vetenskapens omgivningar

<i>Uppfinningar, upptäckter, kuriosa</i>   ............... 297

Ur den populärvetenskapliga litteraturen

<i>Walter Rathenau: Framtidens näringsliv</i> ...........304

Dessutom smärre vetenskapliga och tekniska notiser.

VETENSKAPEN OCH LIVET UTKOMMER UNDER 1918 VARANNAN MÅNAD

Pris pr häfte kr. 1.75, Årsabonnement: kr. 10.50.

Redaktion 14 Götgatan - Expedition och annonskontor 19-21 Regeringsgatan - Stockholm

HUGO GEBERS FÖRLAG - STOCKHOLM
<img>MR FRANK A. NEWMAN, SOM SPECIELLT ÄGNAT SIG ÅT ATT
TAGA BILDER AV VILDA FJUR I NATURLIGA OMGIVNINGAR FÖR
UNDERVISNINGSSERIER, BYGGDE DENNA KO AV PAPIER-MASCHÉ.
DEN ÄR 5 METER HÖG. OPERATÖREN MED KAMERAN STÅR INUTI 
DENSAMMA OCH TAR BILDERNA GENOM DEN LILLA DÖRREN.
PÅ DETTA SÄTT KUNNA FARLIGA DJUR TAGAS PÅ NÄRMARE HÅLL.


VETENSKAPEN  OCH  LIVET

MAGASIN FÖR VETENSKAPERNA OCH DERAS TILLÄMPNINGAR I DET MODERNA LIVET
<i>Redigerat och illustrerat för var man</i>

edaktion: 14 Götgatan, Stockholm - Telefoner: Riks 13569, Sthlms 13526

Annonskontor och expedition: Regeringsg. 19-21 - Telefoner: Riks 1592, 22785, Sthlms 5149

Utgivare: Fil. Kand. Edvin Thall - Förlag: Hugo Gebers Förlag

<i>Eftertryck av text och illustrationer förbjudes</i>

Band IV  Årg. III N:r 4. Juli-Augusti  1918 N:r  14

<chapter name="KINEMATOGRAFEN BLIR ETT AV UNDERVISNINGENS
BÄSTA HJÄLPMEDEL">

Av FIL. KAND. EDVIN THALL

Napoleon som var en praktisk man har en gång sagt att den enklaste
teckning ger mera än en lång och omständig beskrivning i ord. Det är
också obestridligt att ögat är vårt snabbaste uppfattningsorgan, och i
allmänhet sitter vad vi sett bättre kvar i minnet än vad vi hört och
framför allt vad vi fått beskrivet för oss. Våra tidningar som

följa med sin tid ha därför i allt vidsträcktare grad tillgripit illustrationen
för att förklara och komplettera texten, men detta ar endast ett halvt steg på
vägen. Den moderna tekniken har givit oss ett instrument som är bättre
än den fotografiska kameran och tryckpressen i förening: vi ha fått
kinematografen. Är det icke ett bevis på kinematografens förmåga att kunna tala till
alla, detta att biografsalongerna äro fullsatta i det närmaste kväll efter kväll!
Man finner detta direkta och reella åskådande av händelser levande och tilltalande. 
Det är ett obestridligt faktum - ehuru de ännu finnas som förneka det - att
kinematografen utgör ett bildnings och undervisningselement av största
betydelse. Betrakta dessa geografiska 

<img>KINEMATOGRAFKAMERA FÖR AMATÖRUPPTAGNING VISANDE
FILMENS GÅNG GENOM APPARATEN.

<i>B</i>, drivhjul; <i>A, C</i>, styrrullar för filmremsan; <i>D</i>, bildfönster;
<i>H</i>, "dörren"; <i>E, F</i>, nedre styrramen; <i>G</i>, styrrulle till lådan
för den exponerade filmen.
resebilder från olika länder eller dessa industribilder där man ser maskinerna
i arbete och deras olika delars eleganta växelverkan, produkternas gång
från råämnet till färdig och förädlad vara och säg hur många av dem som
nu besöka en biograf skulle ha tillfälle att se allt detta levande i 
verkligheten. Och medgiv att ingen god beskrivning, ingen stillastående 
fotografi kan giva oss saken så levande som de rörliga bilderna
på duken.

Kinematografen tycks vara gjord för undervisningen och dock har den icke
fått någon större användning på detta område, åtminstone icke i vårt land. Då
man icke kan tänka sig att skolmännen varit blinda för det utmärkta
redskap de här fått till sitt förfogande, måste man se orsaken i något annat.
Och detta andra ligger i bristen på bilder direkt upptagna för undervisningen.

<img>AMATÖRKAMERA PÅ STATIV.

<i>A</i>, kameran; <i>B</i>, veven for att driva filmen; <i>C</i>,lins; <i>D</i>, 
sökare; <i>E</i>, stativhuvud; <i>F</i>, vev för att röra kameran i  
horisontal riktning; <i>G</i>, vev for vertikal inställning. 

Vi måste tanka på att kinematografen ännu är en ny industri, som
visserligen haft en oerhörd växtkraft och utvecklat sig som ingen annan.
Men därmed sammanhänger att dess teknik länge stannat i händerna på
de stora affärsfirmorna, som skött om upptagningar och inspelningar. För
dem kom affärerna i främsta rummet, och därom är intet att säga. Men
detta hade till följd att man måste söka åstadkomma bildserier som 
tilltala den stora publiken och man lade
sålunda gärna an på något vackert, något sensationellt. Men 
undervisningen kräver grundlighet, genomgåendet av ett fenomen eller en 
företeelse från början till slut och detta på ett sätt som måhända icke kan
intressera en biografpublik som gått in för att få en stunds förströelse.
Därför kunde man icke upptaga rent instruktiva bilder för skolrummet, utan
man måste anpassa dem efter publikens smak Och därtill kommer att de stora
inspelningsfirmornas operatörer, som upptaga bilderna, mestadels äro så
överhopade med arbete att de icke hinna ägna sig åt en upptagning med
den grundlighet som behövs för en instruktiv bild, vars ekonomiska värde
ur dessa firmors synpunkt alltid måste bli tvivelaktigt. Och vidare har man
rätt att befara att yrkesoperatörer sakna förmåga och kompetens att logiskt
sammansätta en undervisningsbild, som bygger upp ett ämne eller en 
ämnesgrupp från första början, utgående från dess grundelement. Man kan
påstå att vi här på våra biografer endast fått se ett högst obetydligt
antal verkligt instruktiva bildserier. Ty, vi erkänna villigt att Svenska 
Biografteatern under vårsäsongen visat turist och naturbilder från Nordamerika, 
som varit enastående i sitt slag, men de ha icke varit direkt undervisande
och aldrig avsedda att vara det.
<img>AEROSCOPE KAMERAN MED CYLINDRAR FÖR KOMPRIMERAD LUFT.

Denna kamera driver fram filmen med hjälp av komprimerad
luft som finnes i cylindrarna till höger; man slipper sålunda
veva. En luftladdning räcker till for 200 meter film.

Låt oss här se, i vilket avseende dessa bilder skilja sig från en 
instruktivfilm. Vi få se en serie utsökta molnformationer, beundransvärt väl 
fotograferade och utomordentligt väl tagna ur skönhetssynpunkt.
Publiken njuter dem med förtjusning. Men det som skulle göra dessa bilder
instruktiva fattas. Man måste få se anledningen till att molnen bildas.
Man skall visa hur ett luftlager som mättats med vattenånga och stiger uppåt
förtätas när det avkyles så att vattendroppar bildas; man skall visa hur ett 
sådant moln, när det drivit fram mot en bergskedja urladdar sig
i regn och hur dessa regndroppar uppstå. Man skall visa hur man mäter molnens 
hastighet och höjd, man skall visa hur luftströmmarna för dem med sig.
Kort sagt, man skall genomgå hela molnbildningsfenomenet från början till slut, 
metodiskt och exakt. Icke allt arbete blir här upptagning i naturen, utan
mycket blir också laboratoriearbete. Man förstår att ett sådant
företag ligger utanför vad de stora inspelningsfirmorna vilja åtaga sig.
Men vilka skola då göra det? Jo, amatörerna. Vi måste tala några ord
om dem.

<img>FILMBANDET ÄR RULLAT PÅ RAM OCH PLACERAS I FRAMKALLNINGSBADET.
Genom   denna  anordning möter det ingen svårighet att överblicka 
framkallningen av den långa filmen.

Medan fotograferingskonsten haft amatörer i hundratusental, har
an talet privata upptagare inom kinematografien hittills varit ganska litet. Detta
beror dels på att man ansett kinematograferingen mycket svår och dels på
att man länge saknat amatörapparater. Nu ha en del amemikanska, engelska och
franska firmor, men framför allt engelska, som särskilt lagt an på att
utveckla apparattekniken, framställt billiga och väl fungerande 
upptagningsapparater, som gör det möjligt för vem som helst att ägna sig åt kinematografering. Vi återgiva här några av dessa amatörapparater, som äro så 
enkla att exponering, framkallning och kopiering av filmen icke blir svårare än
motsvarande processer vid vanlig fotografering.

Man kan numera erhålla engelska kameror från £ 5, sålunda cirka 90 kronor
och uppåt. En sådan är avbildad på sidan 244. Den är monterad på stativ och kan 
vridas i horisontalriktningen. Rörelsen hos filmremsan åstadkommes här för hand 
medels en vev. Men man har även sökt framställa verkliga handkameror
utan vev och i stället drivna med komprimerad luft. En sådan kamera
visas i övre figuren på denna sida. Luftcylindrarna synas till höger. Dessa
apparater äro dock dyrbarare och 
mera svårskötta an de förstnämnda, men äro utmärkta vid upptagning av
djurliv i svår terräng där operatören icke kan veva.

Som bekant upptagas kinematografbilderna på en filmremsa som 
finnes i handeln i standardlängder på 100, 200, 350 fot etc. Kameran har
två rum för filmen. I det övre finnes den oexponerade filmen på en rulle
och i det nedre rullas den exponerade upp. Figuren på sidan 243
visar hur filmen går fram genom kameran. Det vanliga är att man tar 16 bilder
i sekunden. Man skall sålunda låta remsan stanna 16 gånger under en 
sekund framför objektivet, och i samma ögonblick som den stannar öppnas 
slutaren och exponeringen sker.

För att man skall kunna få en jämn framflyttning är filmen perforerad i
kanterna med fullkomligt jämna mellanrum, och i dessa hål gripa tänder in
och förflytta remsan stegvis. För att icke filmen skall slitas av
och för att åstadkomma en jämn rörelse låter man remsan göra en slinga sedan den
passerat tandhjulet, så att kraften icke behöver verka på hela rullen utan
blott på den del av filmen som bildar slingan. Detta för att kunna 
åstadkomma de hastiga uppehållen framför linsen.

Framkallningen av den exponerade filmen sker bäst genom att man rullar
upp den på en ram som lägges ned i framkallningsbadet. Detta visas i
den nedre figuren på sidan 245. Svårigheten vid behandlingen av filmen i 
mörkrummet ligger i dess längd, som gör att man icke kan handskas
med den som med en vanlig fotografisk film. Endast genom att rulla
upp den på en framkallningsram såsom visas av figuren här nedan kan
man undvika att den trasslar sig.

<img>MAN RULLAR UPP FILMEN PÅ FRAMKALLNINGSRAMEN.
For att icke filmremsan skall trassla sig måste
man fore framkallningen rulla upp den från
rullen på en ram med emulsionsytan utåt.

Sedan framkallning, fixering och tvättning blivit utförda rullas filmen
upp på en cylindrisk trätrumma sammansatt av spjälor för att torka.

Även för kopieringen som är en svår process har man konstruerat 
amatörapparater som förenkla saken. Figuren på sidan 247 visar en
sådan apparat. Kopieringen tillgår så att man pressar den 
negativa remsan mot en oexponerad film och låter båda passera en ljuskälla.
Den därvid uppkommande positiva remsan framkallas och torkas på samma sätt
som den negativa.

Det ar dessa och andra liknande lättskötta apparater som skola sätta amatören
i stånd att ägna sig åt kinematografisk upptagning. Och ämnen som erbjuda sig
för detta finns det rikligt, ty alla dagshändelser som inträffa på den ort
han är bosatt utgöra en eftersökt vara för filmföretagen. Men vi skola
här endast sysselsätta oss med upptagning av undervisningsserier. Och
i fråga om undervisning är amatören icke blott hänvisad till att åstadkomma
bilder för skolrummet. Även på biografteatrarna äro väl och sinnrikt 
upptagna bilder av naturföreteelser, djurs och växters liv, industriella tekniska
processer och geografiska scener mycket omtyckta och betalas med höga
pris av företag som handla med detta slags bilder. Men det gäller som 
allmän regel att de måste upptagas med stor omsorg och med aktgivande på
intressanta detaljer.

Det är givet att en amatör kan agna mera tid och mera omsorg åt
en upptagning an en yrkesoperatör, ty filmföretagen måste alltid räkna
med en dyrbar administration som i varje ögonblick kostar 
pengar. Men han bör dessutom vara medveten om den logiska 
utvecklingen i det ämne han bearbetar, så att han kan sammansätta sina
bilder just på rätta sättet för att åskådaren skall få se allt från
början. Likaså skall han förstå att göra de texter som åtfölja 
bilderna fullt klara så att icke en lärares ingripande till förklaringar
oupphörligt behöves.

Amatören är i allmänhet sinnrikare än yrkesmannen, när det
gäller att sammanställa experiment, och han vet ofta
bättre vad som passar för lärjungarna på ett visst stadium.
Här bör påpekas att det särskilt är de reella vetenskaperna som 
lämpa sig for framställning i filmundervisning,
och dessa äro ju också de för livet viktigaste. Det är biologien, 
kemien, fysiken, geografien, matematiken och det gäller att där på ett skickligt
sätt sammanställa laboratorieförsök och upptagningar av fenomen i 
naturen. Och man förstår lätt, vilka underverk som kunna utföras, och
vad en sådan undervisning kan bli ofantligt mycket rikare än den 
nuvarande. Och vad som är ännu viktigare: man spar tid, ty vi skola icke
glömma att det går fortare att se än att höra. Låt oss blott taga ett 
exempel. Det ar geografiundervisning, och det ar fråga om en flods uppkomst
och allmänna förlopp, ett stycke fysisk geografi alltså. Man visar flodens
uppkomst. Åskådaren kan följa den i varje fas av dess växande tillvaro. 
Källan kan ligga i en glaciär, eller i en sjö uppe i bergen. 
Glaciärens smältning under olika årstider kan visas på en kort stund
på det mest åskådliga sätt. Den ännu i högländerna framforsande floden
följes. Man ser hur den gräver sin bädd, hur den ändrar sitt
lopp och åstadkommer fall och alltid följer den väg där den möter det 
minsta motståndet hos klippgrunden. Den kommer ned på slättlandet och dess
vatten rinner lugnare. Den tar emot bifloder och vidgas. Man kommer till dess
mynning och ser hur den bildar ett delta. Och man får se hur männniskorna utnyttjat 
vattnets kraft för skeppsfart och utvinning av energi i
vattenkraftverk. Man kan iakttaga en hastig snösmältning i bergen om våren
och se hur flodens vatten stiger tills det strömmar över bräddarna, och vilka
oerhörda krafter som därvid sättas i gång. Vilken muntlig beskrivning kan
giva sådana bilder!

<img>KOPIERINGSAPPARAT   FOR   AMATÖRER.
Den negativa remsan befinner sig på rullen <i>A</i>; rullen <i>B</i>
innehåller en exponerad film. Den negativa filmen passerar bakom 
styrrullen <i>C</i> och kommer därefter i kontakt med den oexponerade filmen. 
Därpå gå de båda filmerna tillsammans med emulsionerna mot varandra över
styrrullen <i>D</i>, mellan två rullar <i>E</i> och in i dörren <i>F</i>. 
Tandhjulet <i>G</i> drar fram filmerna med jämna uppehåll framför
exponeringsfönstret i <i>F. H</i> är två tandhjul som även ingripa i bandens
perforering och göra rörelsen stadig. Tandhjulet  drives av ett hjul <i>I</i> 
för hand eller av motor. Lampan <i>L</i> kan förflyttas längs armen <i>M</i> genom 
att man vrider <i>K</i>.

Eller låt oss se på en undervisning 
i kemi. Det ar fråga om svavlets framställning. Vi minnas hur vi vid
statens läroverk, som dock äga laboratorier, fingo nöja oss med att läsa
läroboken och se några ritade planscher. Den nya filmundervisningens
elever få vara med om att se svavlet bildas i vulkangaserna på Sicilien,
få följa arbetet i de sicilianska gruvorna. De få iakttaga de modernare
metoderna i Louisiana, de få se hur mycket som utvinnes och hur stor
ekonomi man gör med den ena eller andra metoden, de få följa 
inskeppningen av svavlet till Europa o. s. v. Och omsorgsfullt förberedda 
och utförda laboratorieexperiment visa svavlets egenskaper, dess kristallisering,
dess förändring av kristallform och volym vid 97°, dess förhållande vid
olika ämnens inverkan. Och detta kan visas på tusentals olika platser sedan
det en gång blivit utfört med omsorg.

Det är naturligt att en sådan upptagning kräver stort tålamod, lång
tid och ofantlig omsorg. Och detta kan man endast vänta av amatören,
som går till sitt arbete med intresse för saken och som har att räkna med
relativt små framställningskostnader. Men å andra sidan ha sådana 
undervisningsfilmer ett stort värde och kunna försäljas till höga pris. Som
ett exempel kan nämnas att en film av en sumphönas liv, som upptogs av
en dam, vilken ägnat mycken omsorg åt att få en instruktiv serie, betalades
med 11 700 kronor för 300 meter. Damen i fråga hade ägnat ungefär
2 1/2 år åt upptagningen.

I England och Amerika har man redan börjat göra försök med 
filmundervisning, och det vore att hoppas att
vi här i vårt land kunde göra ett allvarligt arbete i samma riktning genom att
åstadkomma en organisation för ett sådant företag.

Vårt eget lands natur, industri och handel skulle utgöra rika ämnen for
amatörupptagningar, och dylika bilder ha alltid det reellas stora intresse även
för en publik som besöker biografen for förströelse. Och därtill skulle 
skolundervisningen kunna ekonomiseras och göras oändligt mycket rikare och
mera fruktbringande.
</chapter>

<chapter name="VÄRLDENS REGNRIKASTE PLATS">

Bergsstationen Cherrapunji på sluttningen av Himalaja i Assam har länge
haft rykte om sig att vara den regnrikaste plats i världen med ett 
medelregnfall som angivits olika allt efter den tid, på vilken observationen 
utförts och de mätinstrument som använts. Den senaste officiella 
uppgiften, som är baserad på en registirering under 40 år vid Cherrapunji
polisstation, är 1 065 cm pr år. Blanford, en auktoritet på Indiens meteorologi,
anser att medelvärdet på några ställen i Cherrapunji överstiger 1 250 cm men
ingenstädes uppgår till 1 500 cm.

Så vitt man kan se av de officiella rapporterna överflyglas dock regnet
på den indiska stationen av det som faller i Waialeale på Kauai, en av
Hawaiöarna. D. H. Campbell vid Stanford University har nyligen mätt
det; mätningarna sträcka sig dock endast över en period av fem år och
medeltalet kan möjligen sjunka genom längre observationer. Under 1912 till
och med 1916 fann man på Hawaistationen, som ligger 1 692 meter över
havsytan, att medelregnfallet pr år uppgår till det förvånansvärda talet
1 295 cm eller nära 13 meter! Mr Campbell säger att Waialeale sällan
ar fritt från regnmoln och att det nästan ständigt är nederbörd; härav
kommer det sig att hela den omgivande trakten är träskmark med
låga träd tjockt draperade med drypande massor av mossor och andra
kryptogamer.
</chapter>
<chapter name="HUS SOM FABRICERAS I SERIE OCH MONTERAS PÅ NÅGRA DAGAR.">

HITTILLS har seriefabrikationen enadast kommit till användning vid
framställning av verktygsmaskiner,lantbruksredskap, o. s. v. Det är också
standardiseringen som gjort det möjligt att bygga automobiler till 1 200
kronor som Fordbilar kostade före kriget.

Den fenomenala stegringen i arbetskostnader och materialpris i Förenta
Staterna har gjort att man också måst industrialisera byggnadsverksamheten,
ty med de gamla arbetsmetoderna kunde arbetarna varken leva eller bo
på sina små löner.

Statistiken har visat att fjärdedelen av de amerikanska arbetarnas löner
går åt till hyran.

A andra sidan har den officiella statistiken visat att 20 milliarder 
årligen användas i Förenta Staterna för byggen. Om man granskar denna 
enorma budget i detalj, finner man att 80 % av arbetarebostäderna äro byggda
av trä på spekulation och enligt föråldrade planer av oskickliga byggmästare.
Därav uppkomma ofantliga utgifter på grund av eldsvådor, höga 
assuranspremier, dyrbara reparationer och höga läkarearvoden, beroende på att
sjukdomar äro sa vanliga i de trånga och ohygieniska lokalerna.

<img>SEDAN VÄGGARNA BLIVIT UPPRESTA LÄGGER MAN PÅ GOLVEN.
Såväl golv som väggar äro framställda av cement och uppföras med elektriskt 
drivna kranar.
Men det kan i våra dagar anses bevisat, att endast de arbetare som
leva lyckligt och i respektabla omständidigheter kunna utföra ett gott 
arbete. Förhållandet mellan arbetsgivaren och arbetaren kan icke annat än 
förbättras om den senare bor i ett snyggt och väl underhållet hus som gör
honom stabil och följaktligen i stånd att utföra ett fruktbringande arbete.

En av de svåraste skador som vidlåda den moqerna industrien är de anställdas
ständiga flyttningar från ställe till ställt, ty därigenom kunna de aldrig 
verka i sin arbetsgivares intresse, vilket ock är deras eget. Om man ser på
arbetskraften i de stora verken, så kan man lätt konstatera att antalet arbetare
som utan uppehåll driva frå verkstad till verkstad
uppgår till omkring tre eller fem gånger styrkan av den personal, som verkligen 
är närvarande varje vecka. Till och med i Fordverken, där man använder en
medelstyrka på 12 000 man, cirkulerar varje år omkring 60 000 personer.

<img>BETONGSKIVORNA SATTAS IN I LAGRET.
Byggnadsfirmorna, som uppsätta betonghus, ha
i sina magasin färdiga skivor som vila på träbäddar
och äro avsedda att bilda golv och väggar i husen. 

Då man nu insett nödvändigheten av att bygga mängder av komfortabla
arbetarebostäder har det inom byggnadsindustrien uppstått 
en efterfrågan, som betydligt överstiger vad de gamla
entreprenörerna förmå åstadkomma. For att lösa den krävande och 
betydelsefulla frågan har man tagit sig
for att i fabrikerna framställa alla nödvändiga delar som behövas för
att bygga upp omsorgsfullt konstruerade hus av ett visst antal modeller.
Man har på det sättet kringgått bristen på arbetskraft, de höjda lönerna
och saknaden av material, ty trä blir mer och mer sällsynt i Amerika, 
beroende på att det fått så många nya användningar.

Man har sålunda övergivit de gamla byggnadsmetoderna som medförde 
onödiga utgifter och ett oundvikligt slöseri med material, 
något som för övrigt var omöjligt att undvika, när
man skulle bygga upp ett hus med tegelstenar på 
byggnadstomten. Planerna, som uppgjorts av arkitekter med kännedom om 
kundernas behov motsvara allt som kräves for komfort och hygien. Genom
att använda cement, som är oförbränneligt och vars pris icke 
påverkats av den nuvarande ofantliga stegringen på trä och metaller,
kan man undvika de gamla                       
<img>DIVERSE FÄRDIGT MATERIAL SOM SKALL ANVÄNDAS I BETONGHUSEN.

<img>ETT HUS ÄR HÄR UPPMONTERAT ÄNDA TILL FÖRSTA VÅNINGEN.
<img>NÄR BOTTENVÅNINGEN ÄR FÄRDIG ÖVERGÅR MAN TILL FÖRSTA VÅNINGEN.
Det behöves blott fyra man, därav en  maskinist för att sköta kranarna, en 
förman och två arbetare för att på fjorton dagar sätta upp ett envåningshus 
med tak.      

byggnadsmetoderna, vilka alla, hur olika de än äro, alltid voro en källa till
bristfälligheter och dryga kostnader.

Elementen till ett hus framställas sålunda maskinmässigt efter 
oföränderliga modeller, varigenom byggnadsindustrien sålunda ingår i raden 
av de fabrikationer, som kunna åstadkomma goda varor av likartad beskaffenhet
till ett pris som gör dem tillgängliga för alla.

Med dessa element kan man framställa ett hus på två veckor lika lätt
som ett barn roar sig med att bygga upp ett hus av byggbitar. Trots att
betonghusen äro så lätta att uppföra bli de dock brandsäkra, renare och mer
ekonomiska än trähus, vilka ofta, falla offer for elden. En amerikansk firma
som lämnade anbud på uppförande av trettiosex sådana betongbyggnader, 
uppskattade till 350 000 kronor, var 40 000 kronor billigare än det
anbud som gjordes av dess konkurrent för trähus med
samtidig användning av tegel. Man bör beakta att den
besparing på 10 % som sålunda uppnåddes ökas ännu
mer därigenom att man slipper ifrån de summor som
årligen måste givas ut för reparationer av vanliga 
trähus, utan att räkna med att hyresgästen vinner en stor
fördel genom att han kan hålla sin bostad i ett fullgott
skick för en ringa kostnad.

Det amerikanska kolgruvekompaniet Lehigh och Wilkes Barre lät för fyrtio år
sedan bygga ett antal byggnader kring gruvorna bestående av enstaka hus. Trots
årliga reparationer har man efter några få år varit tvungen att nästan fullständigt
förnya dem, vilket kostat ungefär lika mycket som det ursprungliga uppförandet.

Entreprenörerna  som uppföra standardhus ha i sina magasin de nödvändiga 
ytorna för att bygga upp väggarna. I dessa äro på förhand utrymmen 
upptagna för att på önskade ställen åstadkomma fönster, dörrar, källargluggar,
källardörrar etc. I allmänhet äro elementytorna ihåliga, vilket är till stor
fördel for att skydda invånarna mot kölden om vintern och värmen om
sommaren. Det är ju allmänt bekant att ett hus av ihåliga tegel är
mycket lättare att värma upp eller hålla svalt än ett hus som är byggt
helt och hållet av kompakta tegel.

Det behövs blott fyra man för att sätta upp ett hus med hjälp av en
rörlig ställning som bar upp vinscharna, vilka drivas elektriskt. Under sådana
förhållanden kan en man vid vinschen, en förman och två arbetare sätta upp
ett envåningshus på fjorton dagar. Fotografien här bredvid 
visar hur takelementen läggas på sin plats på några
timmar, under det påläggningen av taktegel eller plåt
fordrar yrkesutbildade arbetare och kan taga veckor i
anspråk.

När entreprenören fått beställning på ett sådant hus,
tar han fram ur sitt magasin ett visst antal väggytor, som
vanligen äro 2,5 meter långa, 1,8 meter breda och 0,20
meter tjocka. Elementen väga cirka 1 500 kilo och kunna
med en kran lastas på en vagn alldeles som vanlig
huggen sten. Hopsättningen sker med tappar och krampor, 
som blivit insatta i kanten på ytorna när de framställdes 
på fabriken. Golven äro likadana som väggarna, och
genom att lägga dem på väggskivorna får man dem
bärkraftiga, torra och ljuddämpande.

<img>
TAKET PALÄGGES i FORM AV STORA PÅ FÖRHAND 
FÄRDIG STÄLLDA BETONGPLATTOR.

Taket liksom det övriga av byggnaden består av ett visst antal
ihåliga betongplattor som placeras  sida vid sida och stadigt 
sammanhållas av krampor.
</img>

För övrigt är det icke endast arbetarebostäder, som                        
kunna byggas enligt detta system. Man kan också sätta   
upp vackra små villor på sommarställen och vid badorter, 
där man har att taga emot många gäster. Man har för detta 
ändamål sökt göra husen så trevliga som möjligt. På nästa sida återge vi en
strandvilla vid Seawarren (New Jersey). 
Man bygger då antingen hus för en enda familj eller grupper på två
eller tre för flera familjer.

Framställningen av betongen, som är ganska invecklad när den skall
utföras på byggplatsen och då fordrar yrkesutbildad personal, har här
blivit mycket förenklad genom att man delat upp väggar och golv i
elementära plattor, som äro nästan lika sinsemellan. Man behöver 
sålunda endast några träformar för att vid fabriken framställa plattor som
räcka till för ett obegränsat antal hus.

Man undviker också de olycksfall som understundom inträffa vid lossandet
av formarna på en vanlig betongbyggnad på grund av att massan
torkat olika eller innehållit dåligt material. Detta har man nämligen vid
fabriken tillfälle att underkasta en noggrann kontroll.

Byggandet av bostäder och industribyggnader av armerad betong tar
lång tid och fordrar vana arbetare och stora formar av trälådor, som 
numera äro mycket dyrbara. Det är sålunda naturligt att uppfinnarna sökt
finna något annat än den gamla kända metoden att införa en mer eller mindre
plastisk cementmassa i träformar, i vilka man förut insatt stålstänger som
skola giva det hela den önskade 
fastheten. Om det gäller att bygga hus
av växlande utseende och olika 
dimensioner i olika punkter är 
betonggjutningen på byggplatsen dyrare än
varje annat förfaringssätt. Man måste
sålunda finna någon metod som gav


<img>
EN KOKETT SOMMARVILLA VID HAVET, BYGGD PÅ TVÅ VECKOR I PENNSYLVANIA.

Man ser. att det ar möjligt att med betongplattorna uppnå ett mycket behagligt utseende som ännu
mer förhöjes genom lämplig blomsterdekoration.
</img>

entreprenören samma fördelar som
den bekväma gjutningen på platsen
men dock så mycket billigare att det
hela lönade sig. Metoden att 
framställa styckena i fabriken motsvarar
fullkomligt detta program i avseende
på snabbhet och ekonomi, emedan
man genom att fästa styckena på
varandra kan få olika stora byggnader 
på vitt skilda platser. Styckena
kunna gjutas och torkas i väl 
utrustade verkstäder av en övad 
personal, och man behöver blott utföra
en enkel montering på platsen, vilket
bäst sker genom att leverantören till
köparens förfogande ställer några man
som äro vana vid detta slags arbete.
Det förefaller sålunda som om man
knappast skulle kunna finna en mer
praktisk användning för armerad 
betong än denna. Samtidigt ger man
arkitekten frihet att följa kundernas
önskningar beträffande inredningen
och husens yttre utseende.

Det gör ingen glad att se en del
av våra kaserner för arbetare eller de
miserabla s. k. villor av trä som hopas
i förstäderna längs krokiga och 
smutsiga vägar. Och dock är det 
obestridligt att intet kan vara mera 
vederkvickande och upplivande för 
arbetaren i hans ofta hårda tillvaro än
en snygg och ren bostad som lätt kan
underhållas och vårdas.
</chapter>

<chapter name="DÖDENS SMÅ AGENTER Av J. PAUL DUPUY">
<b>DÖDENS SMÅ AGENTER</b>
Av J. PAUL DUPUY
DIREKTÖR FÖR LA SCIENCE ET LA VIE



DEN DÄR FLUGAN - å, vilken
som helst - den där till exempel
som just nu surrar över brödet, den där flugan sökte för ett ögonblick sedan sina älsklingsrätter på onämnbara saker.

Det finns tusentals bakterier på den flugans kropp och fötter. Man finner troligen sporer av tyfus, dysenteri, tuberkulos och mycket annat. Ni vet det. Och ändå äter ni brödet ifråga med risk att ådraga eder en kanske dödlig sjukdom, vars orsak ni aldrig kommer att få klarhet i.

Där är vidare en hund som ni måtte tycka mycket om eftersom ni låter honom komma in i ert hem, trots de faror han kan medföra för er.

Hunden sparkar sig: han har loppor. Låt oss antaga att en av lopporna kommer från en
råtta smittad med böldpest. Låt oss vidare antaga att en av dessa små akrobater hoppar
upp på ert lilla barn som leker med hunden. Barnet ådrar sig en sjukdom på ett sätt som förblir en hemlighet för läkaren, och sjukdomen kan döda alla medlemmarna i familjen, den ena efter den andra, och bilda en smitthärd, som hälsovårdsmyndigheterna måste bekämpa.

<img>FÖRSTORING AV EN VANLIG FLUGA SEDD UNDERIFRÅN MOT EN GLASPLÅT.</img>


Ni skrattar ... Det duger icke att skratta. Saken har verkligen inträffat
i Le Hâvre, Budapest, New Orleans och Philadelphia.

<b>Pesten, råttorna och lopporna.</b>

Böldpesten sträcker varje år ut sitt grepp över Europa och Amerika. Det är en farsot som
kommer från Asien med skeppsråttorna. När råttan en gång kommit in i hamnen, antingen genom att simma eller klättra längs förtöjningarna, kan den resa både hastigt och långt
med sina infekterade loppor i godsvagnarna och sätta i gång epidemi på en en plats där man minst kunnat vänta det.

Detta är en fara som lämnar oss tämligen oberörda, därför att böldpesten icke gjort några större härjningar i Europa på över hundra år. Men specialister som studerat 
förebådande tecken veta att hela västerlandet hotas av en kommande epidemi ...

Och denna sjukdom har en dyster historia.

Under medeltiden utbredde "svarta döden", som den då kallades, förödelse överallt och decimerade befolkningen. Man uppskattar att den enbart under året 1348-49 krävde 25 millioner offer i Europa, d. v. s. en fjärdedel av hela dess befolkning. År 1605 
förorsakade böldpesten 70 000-dödsfall i London. Staden övergavs fullständigt av de 
överlevande som flydde ut på landet. Slutligen kom pesten 1720 till Marseille och satte skräck icke blott i denna stad utan i hela den franska medelhavskusten.

Efter en lång period av relativt lugn signalerade man för cirka tjugofem år sedan pesten i Kina. Snart därefter, 1893, visade den sig i Hongkong och sedan, 1896, i Bombay. Den engelska kommissionen, som har till uppgift att begränsa de farliga zonerna, uppskattar att under de tre år som följde förorsakade pesten sex millioner dödsfall ensamt i Indien.

Det var läkarna i samma kommission som påvisade att smittan kunde överföras från hamn till hamn med skeppsråttorna och deras loppor, till och med när ingen av passagerarna varit sjuk.

Denna upptäckt bekräftades av hälsovårdspolisen i San Francisco, när pesten plötsligt uppträdde där och åstadkom verklig panik.

I Förenta Staterna, Japan och många länder i tropikerna måste fartygen numera, när de ligga i hamn, förse sina förtöjningsändar med stora metallskivor som hindra råttorna och
deras parasiter att komma i land.

Man ar numera allmänt övertygad om att de flesta s. k. smittosamma sjukdomar förorsakas av bakterier, och att varje sjukdom har sin bakterie. Det ar också konstaterat att många av dessa bakterier icke flyga omkring i luften och drivas med vinden av en slump, utan de överföras från en person till en annan genom ett levande väsen.

<img>MASSAKERN PÅ DE OSKYLDIGA.
På den förstorade vingen ser man infekterade partiklar som flugan sedan stryker av sig mot nappen på flaskan.</img>

Det finns till och med bakterier, vilka för sin fullständiga utveckling äro beroende av ett visst slags insekter. Och det förefaller som om dessa bakterier skulle försvinna om
ifrågavarande insektart kunde fullständigt utrotas.

<b>Den hemlighetsfulla malarian.</b>

Ett av de bäst kända exemplen på detta finna vi i den mikroskopiska organism som, efter vad man nu vet, är enda orsaken till <i>malarian</i> eller sumpfebern.

Denna protozoär, söm ar farlig under första delen av sin existens, håller till i människans röda blodkroppar. Den lever där ett könlöst liv och förökar sig genom att utsläppa sporer ungefär som svamparna.

Utsändningen av en generation sådana sporer medför dessa frossbrytningar som känneteckna malarian. Sporen kan sålunda i detta första tillstånd, då han ännu ar ofullkomlig, förorsaka en svar sjukdom hos de personer, i vilkas blod den kommit in. Den dödar till och med tusentals människor varje ar. Men som den icke kan lämna den sjuke utan att
först ha blivit förvandlad, sa kan den icke smitta en annan person, och den skulle sålunda gå under samtidigt med den person som bär den och föder den.

Det finns endast en plats där malariahematozoären kan utveckla sig till en fullfärdig individ, och det ar i magen på en mygga. Och icke i vilken mygga som helst, utan endast
i en <i>anophelesmygga.</i> Men låt en anopheles suga upp en smula människoblod innehållande sporen i fråga, och
denna kommer att genomgå en underbar förvandling. Den förökar sig snart sexuellt och skapar en ny generation som hyser in sig i salivkörtlarna hos den insekt där förvandlingen fullbordas.

Det behövs sedan blott att myggan sticker en människa for att smitta henne med sumpfeber. Man kan bo i sumptrakterna, man kan bada i vattnet och till och med dricka av det utan att riskera att få malarian, om man blott aktar sig för myggorna.

<b>Fotogen och metallduk.</b>

För att göra romerska Campagnan, som ända sedan forntiden varit illa beryktad för sina febrar, mera hälsosam behövde de italienska myndigheterna blott föreskriva nät för fönster och verandor samt torrlägga de hål där vattnet samlades eller åtminstone täcka över alla stillastående vattensamlingar med ett tunt lager av fotogen, ty detta hindrar myggorna att komma dit och lägga sina ägg och dödar de där befintliga larverna. Utan stillastående vatten kan myggen icke leva.

Med samma medel har Suezkanalbolaget för en kostnad av 35 000 kronor 1900 och sedan 
12 000 kronor om året lyckats göra en förtjusande plats av Ismailia. År 1900 voro tre fjärdedelar av Ismailias invånare angripna av malarian, och bolaget var då betänkt på att helt och hållet övergiva staden.

<b>Gula feberns inympare.</b>

På samma sätt som anopheles sprider malarian ar en annan myggart <i>stegomya</i> gula feberns spridare.

Detta faktum, som numera står utom allt tvivel, påvisades först av dr Nott i New Orleans. Men dr Notts teorier vunno icke den medicinska världens uppmärksamhet och de voro så att säga bortglömda till år 1881, då dr Charles-Finlay i Havana blev deras outtröttlige försvarare. Han fick knappast någon uppmuntran. Men 1881, när de amerikanska  trupperna intogo Cuba, sågo sig Förenta Staterna ställda inför ett allvarligt problem, ty det är svårt att föreställa sig en smutsigare och mera ohälsosam stad än Havana under den spanska regimen. De amerikanska officerarnas energiska och låt vara brutala tillvägagångssätt hade fullt fog för sig inför de ofattbara högarna av sopor, de 

<img>RÅTTANS LOPPA(förstorad 200 ggr) kan överföra pesten till människan. Skivorna som äro placerade på förtöjningarna hindra råttorna att lämna fartyget. I vissa länders hamnar äro de föreskrivna i lag.</img>


ruttnande avträdesgroparna och invånarnas inrotade likgiltighet. Det fanns emellertid snart nog ingen stad, där de sanitära reglerna följdes så strängt som i Havana. Det vart den bäst skötta stad i världen. Och ändock dogo alltjämt både soldater och civila. Gula febern härjade där som koleran i Petrograd.

Dr Finlay tröttnade icke att påpeka att det var myggorna och icke soporna som underhöll den förfärliga farsoten, och till slut beslöt sig regeringen i Washington att utse en studiekommission sammansatt av ett antal militärläkare, doktorerna Reed, Carroll, Agramonte och Lazear. I förbigående kan nämnas att den sistnämnde fann döden under sina undersökningar.

Historien om denna upprörande kamp mot en av de förfärligaste sjukdomar som finns är icke så känd som den borde vara. Bland de amerikanska trupperna behövde man blott välja ut de hjältar som läkarna hade behov av. De indelades i grupper och underkastades olika infektionsbetingelser.

En del av grupperna fick bo i de lokaler där epidemiens offer hade dött; de lågo i de smittade sängarna och klädde sig i de avlidnas kläder. Men hela tiden höllos de strängt skyddade för myggorna, och de minsta springor i rummen voro försedda med metalltrådnät. Ingen av de på detta sätt behandlade grupperna fick gula febern.

Bland de grupper som man lät stanna i de strängaste hygieniska förhållanden men utsatta for myggorna blevo däremot snart sex sjundedelar av männen sjuka och några av dem dogo.

Nya försök gjordes under andra förhållanden och bekräftade fullkomligt de första resultaten. Sedan dess vet man att man blott behöver strängt akta sig för myggorna för att undgå gula febern.

Man förlorade ingen tid utan gick genast till handling.

<b>En besegrad fiende.</b>

Under överste Gorgas ledning företogo amerikanarna 1900 ett sanitärt fälttåg med sådan kraft att man 1901 icke hade att anteckna mer än sex fall av gula febern i Havana; 1902: hade man icke ett enda.

I Rio Janeiro, ett av de värsta endemiska centrerna, organiserade dr Oswaldo Cruz en kamp mot gula febern och nådde beundransvärda resultat. Under de första åren använde han icke mindre an 2 000 man, indelade i brigader, under ledning av 10 överläkare och 70 underläkare. Myggorna förstördes med fotogen och de sjuka isolerades för att de myggor som ännu funnos kvar icke skulle kunna infekteras genom att suga de sjukas blod.

Organisationen började arbeta i april 1903. År 1904 hade dödligheten i gula febern i Rio Janeiro gått ned till 9 fall. Redan året därpå hade den sjunkit till noll.

<b>En annan farlig insekt.</b>

Låt oss återvända till den vanliga flugan som man lustigt nog ofta kallar <i>husflugan.</i>

Vi måste påpeka att denna insekt icke överför bakterier på samma sätt som de myggor vi nyss talat om.

Den vanliga flugan får nämligen icke förväxlas med en del andra flugarter som verkligen sticka, såsom den farliga <i>Stomax</i> som sprider mjältbrandsbacillen.

Flugan bär med sig bacillerna på, fötterna, vingarna, kroppen eller till och med på sin munapparat sedan den kommit i beröring med dem under sina strövtåg bland orenlighet. Den kan sålunda lika gott sprida vilka bakterier som helst som fastnat vid dess kropp.

Vid mikroskopisk undersökning har man ofta funnit tusentals bakterier på en enda fluga. Lyckligtvis höra dock de flesta av dem till de ofarliga arterna.

Men när man ser dessa insekters förkärlek för exkrementer, uppkastningar och varartade avsöndringar kan man lätt förstå hur mycket farligt de kunna föra på vår mat, på allt vad vi röra vid, ja till och med på våra läppar medan vi sova.

Det enda fullkomliga skyddet mot flugfaran är att fullkomligt utrota insekten i fråga.

I Förenta Staterna, där man icke ryggar tillbaka för något, har befolkningen på hälsovårdsmyndigheternas uppmaning givit sig på detta väldiga företag. Men det är svårt att tro på en permanent framgång för dessa ansträngningar när man betraktar följande siffror.

En fluga lägger nära 120 ägg. Larverna komma fram efter fem dagar. Ytterligare fem dagar och de 120 larverna ha blivit nya flugor.

Insektens livslopp är så kort, dess fruktsamhet så stor att en <i>enda</i> honas avföda under en <i>enda</i> sommar om den finge utveckla sig utan hinder skulle komma upp i ett otroligt antal.

En amerikansk vetenskapsman, som gjort sig mödan att göra en exakt beräkning, kommer till följande summa. Som man ser är det ett tal som är svårt att läsa och nästan omöjligt att fatta. Så här ser det ut:
l 096 181 249 311 720 000 000 000 000

Kanske är det lättare att göra sig en föreställning om vad det innebär, om man ser på de resultat en annan beräknare fått. Det är en tysk, som funnit att en liter kan innehålla 12 000 döda flugor. På denna bas skulle en honas avföda under loppet av en sommar
(12 generationer) uppgå i död massa till hundra tusen millioner kubikmeter, d. v. s. betydligt mycket större än jordklotet.

Detta naturligtvis under förutsättning att insekterna kunde finna föda, gynnsamma ställen för äggläggning och larvernas utveckling och att de undginge alla sina fiender och död genom olyckshändelse. Men detta är villkor som lyckligtvis aldrig kunna uppfyllas.

<img>HUVUDET AV EN VANLIG FLUGA
Förstoring för att visa ögonen och munapparaten.</img>

I alla fall skulle sådana siffror vara föga uppmuntrande för flugutrotarna i Amerika, om vi icke kände till ett säkert medel att hindra flugornas tillväxt.

Den vanliga flugan kan utrotas om man lagar så att den icke finner några gynnsamma platser för äggläggningen.

Den dag då det blir lag på att dynga, exkrementer och avfall från köken skola brännas eller åtminstone blandas med klorkalk eller fotogen, kommer flugan icke längre att kunna utveckla sina larver. Och av samma skäl som man, när hon överlämnas åt sig själv, ser henne mångfaldigas på ett fantastiskt sätt, skall man då få se arten bli förvånansvärt sällsynt på orter, där man vidtagit åtgärder för att hämma dess förökning.

Amerikanarna ha vunnit så utmärkta resultat, att de mest tvivlande blivit 
övertygade. Tidningarna ha uppmanat och givit råd; föreningar ha utsänt cirkulär och affischer förklarande faran och nödvändigheten att utrota, lärare och lärarinnor ha tagit in saken i undervisningen och skolbarnen ha visat sig vara utmärkta medhjälpare i utrotningskriget.

Så att numera i många trakter av Förenta Staterna en familj som underlåter att bränna soporna, en lantbrukare som icke täcker över gödselstacken med kalk, en egendomsägare som icke desinficierar sina avträden snart kommer att bli utstött ur samhället på grund av grannarnas indignation.

Det är otvivelaktigt att tusentals och åter tusentals människoliv blivit räddade genom denna våg av medborgerlighet.

<b>Den farliga cimex.</b>

Bland de insekter som sålunda kunna förändra världens anlete genom de epidemier de skapa, genom de genier de döda, genom de trakter de avfolka är det troligt att den största brottslingen är <i>cimex lectularius.</i>

Demaskerad sitt vetenskapliga namn är <i>cimex</i> den vanliga vägglusen.

De nyaste undersökningarna tycks ge vid handen att han har en ofantlig skuld i de smittosamma sjukdomarnas spridning.

Golmette och Salimbeni beskylla för det första vägglössen för pestepidemien i Oporto. Dr Patton i Medical Service i Indien visade något senare att den ödesdigra sjukdom som är känd i tropikerna under namnet "kala-azar" överföres genom bett av vägglöss. Och den ryske forskaren Verschbitsky har experimentellt visat att de kunna överföra pestbacillen lika bra som loppor.

Bakterierna införas icke blott direkt genom bett, utan på linne som blivit smutsat av lössen när de gått över det eller av deras krossade kroppar kunna pestbakterierna förbli levande ända till sex månader. Denna iakttagelse är av så stor betydelse att Manning nyligen kunnat skriva:

<i>Verschbitskys påvisande av att sporerna i det sjuka blodet kunna spridas av cimex är den betydelsefullaste upptäckt som gjorts sedan Pasteur utredde anthrax etiologi. Den nya tesen belyser på ett beundransvärt sätt den hittills dunkla väg, där vetenskapsmannen trevade sig fram för att finna det vanliga sättet för epidemiernas spridning. Det förefaller nu som om alla sjukdomar, vars sporer eller virus frigöres i blodet på något stadium av sjukdomen skulle kunna överföras av den allestädes närvarande vägglusen.</i>

Bland de smittämnen som kunna spridas på detta sätt nämner man redan barnförlamningen, mässlingen, vattkopporna och scharlakansfebern. Den fullständiga listan kommer troligen som Manning antager att omfatta de flesta blodinfektionssjukdomarna.

Om man betraktar den ifrågavarande insektens vanor är det icke osannolikt att han är den farligaste av alla smittspridare.

Han håller sig gömd i de minsta veck i sängkläderna eller tapeterna och går in i springor som man knappt kan se och passerar från den ena våningen till den andra. Och hans mystiska pilgrimsfärder förklara mycket väl varför fattigkvarteren ofta hemsökas av väl lokaliserade epidemier.

Men fattigkvarteren äro icke de enda som äro hotade. Hur motbjudande tanken än är får man dock icke se bort ifrån att insekten ständigt sprides och att den trots alla försiktighetsmått plötsligt kan komma in i det mest välvårdade hem.

Läkaren återkommer från ett besök utanför tullarna, advokaten från ett sammanträffande med sin klient i fängelset, barnjungfrun har tillbragt en kväll "hos sin syster", Gud vet var! Er koffert har stått i bagagevagnen tillsammans med en massa andra koffertar, väskor och kappsäckar som kanske varit rikligt befolkade. Ni far på tåget, ni tar då och då ett åkdon, ni går på teatern. Och om det icke är ni själv är det edra föräldrar och edra grannar.
Där finns många möjligheter att komma in för dessa små djur, som äro lika sega som de äro blygsamma.

Det är sålunda på tiden att våra myndigheter tänka på att göra krig mot dem lika väl som mot råttor, myggor och flugor.

Då alla dessa parasiter, dödens flitiga och förfärliga agenter, slutligen försvunnit kommer människan att leva i en säkerhet så stor att vi för närvarande ha svårt att fullt uppskatta dess resultat.
</chapter>

*

<chapter name="HUR FORT KUNNA FISKAR SIMMA?">
<b>HUR FORT KUNNA FISKAR SIMMA?</b>

Denna fråga är ju av en viss praktisk betydelse vid fiskodling för att bestämma hur hastigt vattnet får rinna. Mr G. Deriel, en belgier, som studerat fiskarnas vägar, anser att laxen kan simma vid en vattenhastighet av 3,15 meter i sekunden en sträcka av minst 14 mefter. En kanadensare som gjort undersökningar i Fraser River uttalar som sin mening att den största hastigheten på en ström uppför vilken en lax kan simma ett kort stycke är cirka en mil i timman. Slutligen förklarar Mr H. von Boyer vid Förenta Staternas Bureau of Fisheries att strömhastigheten i fiskvatten aldrig bör överskrida 10 fot i sekunden. Dessa siffror som komma från olika håll oberoende av varandra visa god överensstämmelse. Genom egna undersökningar i Massachusetts har Mr Emerson Stringham, som nyligen publicerat en avhandling i denna fråga, funnit att den amerikanska fisken alewife, som påminner om Europas stamsill, kan simma åtminstone några fot genom vatten som rinner med en hastighet av 3 meter i sekunden, vilket tycks vara gränsen för fiskvatten.
</chapter>

*

<chapter name="DE TUNGA 38 CM:S KANONERNA MANÖVRERAS PÅ JÄRNVÄGAR">
<b>DE TUNGA 38 CM:S KANONERNA MANÖVRERAS PÅ JÄRNVÄGAR</b>

<img>För  att inrikta dessa pjäser,  som icke kunna röras på lavetter, måste man förflytta dem på sidospår som grena ut sig från järnvägen och vilkas kurvor blivit beräknade för inriktningen.</img>
</chapter>


<chapter name="MAN TELEFONERAR OCH TELEGRAFERAR TRÅDLÖST TILL TÅG I FULL GÅNG">
<b>MAN TELEFONERAR OCH TELEGRAFERAR TRÅDLÖST TILL TÅG I FULL GÅNG</b>

DEN TRÅDLÖSA telegrafen får nya användningar för var dag. Vi skola här se hur ett amerikanskt järnvägsbolag utnyttjat den på ett originellt sätt. Sedan 1909 har Lackawanna Railroad Company utfört försök för att komma i förbindelse med tågen under färden på deras linjer. Men apparaterna voro då icke så fulländade att man kunde nå några tillfredsställande resultat. Under loppet av 1913 upprättade man trådlösa stationer i Scranton, Hoboken, Binghamton och Buffalo för att ersätta den vanliga telegrafen och telefonen.

Slutligen har samma bolag nyligen insatt tåg utrustade med trådlös telegraf. I princip likna apparaterna på dessa de fixa apparaterna. Motorn drives av en likström på 30 volt som lämnas av dynamon för belysningen i vagnarna. En vanlig transformator höjer spänningen till 250 volt och strömstyrkan uppgår till ungefär 35 ampère i antennen. Med denna anordning kan telegrafisten under tågets gång utsända meddelande 209 kilometer och mottaga telegram från en fast station på i det närmaste 321 kilometers avstånd.

Som fotografien visar utgöres luftantennen av en fosforbronstråd som bildar fyra rektanglar i vagnarnas längdriktning. I hörnen och mitten av varje vagn finnas Porslinsisolatorer. Ledningstråden går ned genom 

<img>ANTENNTRÅDENS ANORDNING PÄ VAGNARNA. Tråden, som består av fosforbrons, bildar fyra rektanglar längs vagnarna; i hörnen och mitten av varje vagn finnas Porslinsisolatorer.</img>


<img>HYTT FÖR TRÅDLÖS TELEFON I EN VAGN PÅ LACKAWANNABANAN.</img>

taket på vagnen och kommer in i den lilla hytten där telegrafisten håller till.

Radiotelegrafen kan här vara till stor nytta, som framgår av bolagets rapport för 
1914-15. En dag blev lokomotivföraren på ett tåg plötsligt sjuk under vägen. Telegrafisten varskodde närmaste station, och vid ankomsten till denna höll en annan förare sig färdig att avlösa sin kamrat; man undvek sålunda ett uppehåll. Även de resande använda sig ofta av den nya anordningen. En gång avsände en resande ett telegram till en person i Scranton. Några ögonblick senare överlämnades telegrammet till mottagaren, och tjugo minuter därefter hade avsändaren svaret i sin hand. Låt oss även omtala ett typiskt amerikanskt rekord. Den 1 april 1914 förde ett tåg med trådlös telegraf 550 studerande vid Cornelluniversitetet från Ithaca till Hoboken. Under den resan expedierades 120 telegram. Under december månad 1915 hade en våldsam storm förstört telegrafledningarna i New York, New Jersey och Pennsylvania, varvid de radiotelegrafiska stationerna under flera dagar ensamma uppehöllo förbindelsen mellan stationerna på Lackawannabanorna.

Installationer för trådlös telefon äro insatta i ett tåg mellan Hoboken och Buffalo. Antenntrådarna på de fyra vagnarna äro förenade med böjliga ledare så att hela strömbanan blir 91,44 meter lång. Generatorstationen, som är förlagd till en godsfinka, består av en ångturbin på 5 hästkrafter direkt kopplad till en högfrekvensalternator av specialtyp, som 
åstadkommer de elektriska vågorna som bära fram signalerna. Ångan tages från lokomotivet med det vanliga trycket på 56,7 kg och sätter turbinen i en rotation av 2 500 varv i minuten. Mikrofonerna, som äro uppsatta i hytter i vagnarna, skilja sig icke mycket från de vanliga i telefonkioskerna använda apparaterna men äro större. Antennen ar belägen nära vagnens tak och nedanför är mottagaren som kan inställas efter olika våglängd.

Med denna originella radoitelefon kan en resande från tåget fortsätta ett samtal som han avbröt när han steg på för att börja resan.
</chapter>

*

<chapter name="DEN AMERIKANSKA RULLSKÖLDEN">
<b>DEN AMERIKANSKA RULLSKÖLDEN.</b>

Problemet att skydda soldaterna för motståndarnas eld har varit föremål för många olika lösningar, men ingen av dessa har givit tillfredsställande resultat.

Nu har en amerikan, John W. Page, uppfunnit en rullande sköld, som han patenterat i de flesta större länder och som verkligen tycks vara bättre an de andra apparaterna för samma ändamål. Den skyddar flera man, vilka skjuta den framför sig under stormningen, och den kan till en viss grad stå emot kanonelden. En exploderande granat kan visserligen kasta omkull den, men förstör den oftast icke.

Skölden består av en ihålig stålcylinder, som utgör själva rullen. Den är just så tjock i godset att den kan rulla på marken. Den förstärkes av ett yttre och ett inre lager av spiraler. Yttersidan på rullen ar beklädd med ett böjligt metallnät av härdad ståltråd. Detta utgör den egentliga armeringen och ligger icke an direkt mot rullen utan vilar på de yttre spiralerna, så att det hålles ett litet stycke från rullen men dock fjädrar elastiskt mot dennas yta.

<img>DEN AMERIKANSKA RULLSKÖLDEN.</img>

Härigenom gör armeringen ett växande motstånd mot en inträngande projektil och absorberar dess levande kraft och tvingar den till och med att ändra riktning i samma mån som den stöter emot de olika lagren av metallnätet och bäddas in som i en madrass.

Apparaten kompletteras av två skaklar, som vila på två små hjul och hållas samman av tvenne tvärslåar. Den ena av dessa tjänar som axel för hjulen, den andra som styrstång.

Vid försök som utförts med gevärskulor har rullen visat sig tillfredsställande. Kulorna som avskötos på olika avstånd trängde in i armeringen och splittrades där men skärvorna stannade kvar i nätverket. Genom rullens rörelse fram- och tillbaka kan den vända ny och oskadd yta mot kulorna ett visst antal gånger.

Rullen som ser ganska egendomlig ut är ungefär så hög som en man och mellan en och två meter bred. Den har visat sig mycket praktiskt i användningen.
</chapter>
<chapter name="DET LOTHRINGSKA JÄRNET OCH DESS UPPKOMST. Av STANISLAUS MEUNIER">
<b>DET LOTHRINGSKA JÄRNET OCH DESS UPPKOMST</b>
Av STANISLAUS MEUNIER PROFESSOR VID NATURHISTORISKA MUSEET I PARIS

<i>(Brieyområdet är ett namn som ofta nämnts i samband med striderna om Lothringen, och frågan om dess öde vid ett blivande fredsslut är av största betydelse för Tysklands och Frankrikes industri i det att detta stora malmområde för närvarande sträcker sig på båda sidor om fransk-tyska gränsen. En framställning av malmens natur och uppkomst är därför av aktuellt intresse.)</i>

Om man från Paris färdas mot öster passerar man ända fram till Epernay och andra orter en följd av tertiära avlagringar av allt högre ålder, som alla höja sig upp så att de bilda ett slags mot öster vettande väggar. Därefter kommer kritterängerna vid Reims och Châlons och slutligen juraformationen, vars nivåytor på flera ställen bilda kammar av växlande höjd. På krönet av dessa eller vid deras fötter finna vi Nancy, Briey, Verdun, Longwy etc.

Alla dessa <sp>uppstående</sp> kammar äro intet annat än kanterna av olika geologiska lager, som dyka upp från djupen i väster med en stigning som lätt kan beräknas. Under Paris finnas
dessa samma lager vertikalt över varandra i samma ordning så att staden ligger liksom på en trave i varandra staplade tallrikar, av vilka de understa äro vidast, så att var och en skjuter upp kanten utanför den närmast föregående.

<img>EN EXPERIMENTELL PRÖVNING AV DEN OOLITISKA KALKSTENENS ÖVERGÅNG I JÄRNMALM. Man   har infört i burken oolitisk kalksten i små bitar och låtit den där suga i sig en svagt järnhaltig lösning, som erhållits genom att upplösa järnsulfat i vatten. Alla de egendomligheter som visa sig i naturen där den oolitiska kalkstenen i jorden övergår till malm återfunnos här i detalj, och försöket bekräftar sålunda fullkomligt den uppställda teorien.<img>

Lothringens järnförande lager sänker sig sålunda liksom de övriga lagren mot det inre av landet. Till följd av erosionen som med regnets hjälp grävt ut landskapet och format rader av kullar och dalar är det särskilt på <sp>kullarnas</sp> sluttningar man tydligt kan se den malmförande formationen. På geologernas språk säger man att den tillhör övre lias, d. v. s. sista termen i den stratigrafiska serie som föregick avsättningen av de ofantliga juramassiven. Lagrets ålder lämnar för övrigt icke rum för något tvivel, ty tvärt emot vad man kunde vänta har man mitt inne i järnmalmen funnit fossil, och egendomligt nog har dessas substans blivit helt och hållet ersatt med järnoxid, 


så att man kastar in dem i masugnarna som vanlig malm.

Vad beträffar malmens sammansättning så utgöres den av järnhydrat av ungefär samma sammansättning som vanlig rost. Men den innehåller också en mängd andra beståndsdelar såsom kisel, aluminium och kalk samt fosfor som konstant uppgår till tre tusendelar. Även manganoxid och märkbara mängder titan och arsenik ingå. Svavel förekommer också i form av sulfid i blandning med andra metallsulfider. Järnhalten uppgår till högst 40 %.

<img>"TRIGONIA NAVIS". Mollusk som levde i Liashavet och som man nu återfinner som fossil i Brieyområdets järnmalm.</img>

Vid första anblicken frapperas man av brieymalmens struktur. Den är vad man kallar <i>oolitisk</i>, och man menar därmed att den till formen påminner om kornen i fiskrom. Mineralet består av små klot, en fjärdedels till en halv millimeter i diameter. De hållas samman av ett bindemedel som vanligen också ser ut som rost och består av lera, kalksten och sand.

<img>"ÖRNSTEN" FÖRMINSKAD TILL HÄLFTEN. Detta ar en äggformig bildning, som består av limonit d. v. s. samma ämne som ooliterna brieymalmen; den bildar ett skal kring en lerkärna, som man kan höra om man skakar på stenen.</img>

Om man skär dessa små klot i så tunna skivor att de bli genomskinliga, d. v. s. blott några hundradels millimeter i genomskärning, och sedan betraktar dem i mikroskop, finner man att de bestå av ett antal koncentriska skal som ligga utanpå varandra; det innersta skalet icke tomt utan innehåller ett litet mineralkorn, och det är anmärkningsvärt att detta nästan alltid utgöres av någon organisk lämning. Det kan vara ett stycke mussel- eller snäckskal, en liten del av en bryozoer, ett foraminiferskal, och det består alltid av järnoxid i stället för den kalksten som ursprungligen bildade djuret. Därav kan man sluta att den järnhaltiga ooliten är resultatet av en avlagring kring en kärna, varvid järnet kommit från de järnhaltiga lösningar som cirkulera i jorden.

Om man under mikroskopet behandlar ett sådant järnmalmpreparat med syror, ser man att det lämnar ifrån sig järnet som färgar vätskan, men bibehåller för övrigt sin form. Efter behandlingen har man vita eller gråaktiga ooliter, som endast innehålla kisel och aluminium.

På grundval av dessa iakttagelser skola söka göra oss en föreställning om hur den lothringska malmen uppstått.

För det första visar förekomsten av fossilen att de lager som bildat malmen blivit avsatta på botten av Liashavet. Närvaron av trädstammar, som funnits här och där i lagren, bevisar att floder mynnade ut i detta hav. flodernas  vatten har fört med sig delar av växtligheten på stränderna, och man ser därav att den dåtida geografien var ungefär densamma, som den nuvarande. Vi stå inför en avlagring som bildats i ett grunt hav, troligen helt nära stränderna.

En skärning genom det järnhaltiga lagret visar att avsättningen av detta 




          
icke varit beledsagat av några säregna omständigheter. Det uppkom en avlagring av sand och lera innehållande kalkrester av mollusker, bryozoerer, foraminiferer och allt annat som utgör havens flora och fauna, och under tidernas lopp betäcktes detta av senare sediment och lagret fick så småningom det utseende vi nu finna. Det liknade först den dy som avsätter sig på botten av de nutida haven. Nästa steg i utvecklingen är uppkomsten av den korniga strukturen. Mellan de ursprungliga beståndsdelarna  började ett särskiljande inträda. Kalciumkarbonatet kan antaga kristallinisk form började skilja sig från sina mera passiva kamrater, leran och sanden, och avsatte sig i små lager kring verkliga attraktionscentrer. Sandkornen voro lämpliga att bilda stödpunkter och likaså andra små föremål av passande storlek så som små bitar av organiska lämningar. På detta sätt bildades oolotisk kalksten.

Nu ha vi kommit ett bra stycke framåt i utvecklingen av det lager som skall bli den järnförande nivån.

<img>"BELEMNITES IRREOULARIS".(Naturlig storlek.) En cephalopod mollusk som kan jämföras med de nutida havens bläckfiskar och är karakteristisk för de oolitiska järnmalmavlag-
ringarna i Briey. Tack vare fullkomligt bevarade exemplar vet man att belemniterna ägde en bläcksäck alldeles som bläckfiskarna. Med denna kunde de i händelse av fara grumla vattnet omkring sig och sedan i skydd av grumlingen fly bort från sina fiender.</img>

<img>KRANIUM AV MOSELLOS AURUS. Detta är en liten krokodil som levde under läsperioden och av vilken man funnit lämningar i Briey fältets malmlager.(2/3 av naturlig storlek.)</img>

For att bättre förstå saken vilja vi påpeka att den oolitiska kalkstenens bildning beror på ett molekylärt arbete, som uppstår av attraktionen mellan partiklar som ha samma kristallografiska egenskaper och gruppera sig symmetriskt kring tillräckligt små attraktionscentra. De element, som i likhet med leran icke påverkas av attraktionen, stötas ut i mellanrummen mellan kornen eller mellan de koncentriska skivor, varav ooliten alltid består.

Det är nu intressant att jämföra den oolitiska kalkstenen, vars utveckling vi följt, med den likaledes oolitiska järnmalmen i Brieyområdet. För ögat skilja de sig blott på färgen, som ar vit hos den förra och rostbrun hos den senare. Hos båda finner man små korn, som ligga inbäddade i en massa av lera och sand. I de lothringska järnområdena är det icke ovanligt att man inom samma lager kan passera från exploaterbar malm till mer och mer lerhaltiga massor med allt svagare rostfärg.
<img>SLIPPROV AV OOLITISK KALKSTEN FRÅN LIASLAGREN. FYRA GÅNGER FÖRSTORAD 
Den oolitiska kalkstenen har uppkommit ur en kalkavlagring genom att kristallisationsfenomen inträtt kring kärnor, som utgöras av sandkorn eller andra små partiklar.</img>

<img>EXPERIMENTELLT ÅTERGIVANDE AV DE SIDEROLITISKA FICKORNA SOM FÖREKOMMA I DEN LOTHRINGSKA KALKEN. 
Utgrävningen har åstadkommits med en fin stråle av vatten innehållande en mycket liten mängd järnsulfat.</img>

Redan för länge sedan hade jag vid åsynen av sådana övergångar kommit att tänka på att järnmalmslagret kunde ha uppstått ur den ursprungliga kalkstenen. Detta prövade jag 1911 genom ett experiment. Apparaten bestod av en burk, vars hals täpptes till med en asbestpropp och fylldes med stycken av oolitisk kalksten. Ovanpå denna hälldes en utspädd lösning av järnsulfat. Efter tillräckligt lång tid kunde man konstatera att vätskan som slogs ut ur burken endast innehöll kalciumsulfat; allt järnet hade 

kvarhållits av kalken som följaktligen i de övre lagren antagit den rostfärg som är karakteristisk för malmen. Det är klart att då kalkstenen, vars täthet endast är 2,7, ersättes med limonit (järnmalmen), vars täthet är 3,8, så måste detta medföra en ansenlig sammandragning i massan, vilket avspeglar sig i järnooliternas mera platta form.

Som en följd av dessa fakta kan man vara berättigad att anse Brieyområdets järnformation såsom ett ursprungligt kalkstenslager, vilket sedan det blivit djupt inbäddat under överliggande lager antagit oolitisk form och sedan indränkts med vatten, som innehållit små mängder järn och aluminiumsalter. Det utfällda järn- och aluminiumkarbonatet bildade <i>siderolit</i> och <i>bauxit</i>, allt under det de bibehöllo den ursprungliga oolitiska kalkstenens form.

Järnförekomsternas historia i den lothringska jorden är ännu icke avslutad. Den har en epilog som det skulle vara skada att förbigå, ty den visar hur mångfaldig och omväxlande den underjordiska kemiska verksamheten inom ett och samma område kan vara.

Det finns nämligen en annan järnmalm i dessa trakter, som varit mycket givande och förmodligen skulle ha exploaterats ännu, om icke den oolitiska malmen varit överlägsen till kvaliteten. Detta var en s. k. siderolitisk malm.

<img>
OOLITISK KALKSTEN UR DEN LOTHRINGSKA LIASFORMATIONEN (HÄLFTEN AV NATURLIG STORLEK). Stenen består av små korn av kalksten som äro hopkittade med en lerhaltig substans, och den här bildats genom ett molekylärt arbete, som utförts nere i jorden med den ursprungliga i liashavet avsatta dyn. </img>

I många trakter av Lothringen ha kalkstenslagren blivit urgrävda av rinnande vatten som utvidgat sprickorna och åstadkommit flera meter breda rännor fyllda med järnhaltig materia. Dessa avlagringar ha form av "fickor" som sluta i en spets i ena änden. De ha samma ursprung som den oolitiska malmen, med den viktiga skillnaden att de bildats mycket närmare ytan där temperaturen är lägre än nere i jorden. Därför ha de fått ett annat utseende; det är fortfarande kulor, men man kan denna gång icke jämföra dem med fiskrom utan med ärter, och de ha därför fått namnet <i>pisoliter</i>. Även de ha uppkommit av molekylärt arbete kring koncentrationskärnor. 

De lothringska järnmalmerna ha en oerhörd ekonomisk betydelse, men de äro också för geologen av ett ofantligt intresse för studiet av den verksamhet som pågår i jordens inre och härstammar från den energikälla, som vårt klot innesluter i sitt sköte och som fanns i begynnelsen hos den stora nebulosan som blev till jorden. Till denna jordens egen verksamhet adderar sig ofta en annan, som kommer från solen, och det är genom en oändligt varierande växelverkan mellan dessa båda samverkande orsaker som vår jord genomlöper sina successiva faser i den storartade planetariska utvecklingen, vilken i sin särskilda måttstock blott är ett exempel på alltings utveckling.
</chapter>

<chapter name="ETT SYSTEM AV KONISKA FUNDAMENT">
ETT SYSTEM AV KONISKA FUNDAMENT

När en byggnad skall uppföras måste man ta prov på marken för att få en summarisk överblick av jordlagren. Detta är ganska enkelt om det gäller en liten byggnad, men om man skall resa en större fabriksbyggnad på en mindre fast terräng som ofta utgör grunden i storstäderna, eller på sand eller dy såsom vid flodstränder måste man göra sonderingar med specialapparater. Sedan man sålunda bestämt de geologiska förhållandena på platsen i fråga kan man beräkna markens motstånd för att få veta vilken tyngd den utan fara kan uppbära.

Numera har man med armerad betong lyckats lägga billiga och solida fundament för byggnader. En herr Considère har uttänkt en lycklig förändring i det använda systemet; han har infört koniska fundament, som lätt kunna uppbära en tyngd av 2 000 à 5 000 kilogram pr kvadratmeter.

Vår fotografi visar hur grundläggningen går till. Man ser från vänster till höger de olika faserna i monteringen. Sedan man lagt upp en rad regelbundna kullar på marken bekläder man dessa med ett slags klocka av betong och dess armering. Därpå fästes en grund pelare på krönet av varje kulle. Systemet är enkelt och billigt. Det användes därför i dålig terräng, där pålning skulle ta lång tid och följaktligen bli dyrbar samt måhända icke giva önskad säkerhet.

<img>
VY ÖVER EN BYGGNADSPLATS DÄR MAN UTFÖR KONISKA FUNDAMENT
</img>
</chapter>


<chapter name="EN VETENSKAPLIG PRÖVNING AV FÖRFALSKADE TAVLOR">
EN VETENSKAPLIG PRÖVNING AV FÖRFALSKADE TAVLOR

KONSTEN att förfalska tavlor har i våra dagar nått en enastående utveckling, men samtidigt ha också kännare och experter blivit allt skickligare i att upptäcka dylika bedrägerier, och om de följa de anvisningar som lämnats av Mr A. P. Laurie, lärare i kemi vid Hariet Watt College i Edinburg, så riskera de ännu mindre att begå några fel i sina estetiska omdömen.

Mr Laurie har under flera år varit sysselsatt med att utarbeta en rationell metod för att identifiera gamla målningar, och han har därvid funnit att varje målare har sin karakteristiska penselföring, vilken man genom mikrofotografering kan iakttaga i minsta detalj.

Metoden för påläggningen av fägen är ungefär densamma nu som i forntiden. Redan under romerska kejsardömets första tid målade man på duk. Färgen var utrörd med olja, gummi och lim och pålades med pensel och borste. När målningen var färdig, fernissade man ytan. Men då man icke kände skillnaden mellan ren olja och kokt torkande linolja hade man ofta svårt att få tavlorna att torka. Denna olägenhet undvek man senare genom hartsmetoden. Man rörde ut färgerna i tepentinolja och förtunnade sedan med en fernissa som bestod av 
<img>
FOTOGRAFI AV EN GUBBES HUVUD AV TENIERS. FÖRSTORAT TRE GÅNGER.
Penseldragen, som karakterisera den holländske mästaren, utgöras av raka, korta och breda streck med här och där anbragta fina, lätt krökta linjer för skäggstråna.
</img>

<img>
LANTLIG FEST AV WATTEAU, ORIGINALET I EDINBURGS MUSEUM.
På denna förminskade fotografi kan man knappast se de stora olikheterna med kopian, som är återgiven på nästa sida, med undantag av en lätt sprickbildning i målningen i tavlans fond; sprickorna, som icke alls störa verkets skönhet, bero utan tvivel på att mästaren använt en dålig fernissa eller att målningens underlag blivit illa preparerat.
</img>

terpentin och tallkåda. Färgen som erhölls på detta sätt torkade mycket hastigt, och man kunde därför blott framställa små mängder i mån av behov. Under de följande århundradena växlade väl smaken och modet inom de olika skolorna, men själva målningstekniken förblev ungefär densamma. Leonardo da Vinci och Rubens, romantikerna och impressionisterna kunde uppnå mycket olika verkningar med sina paletter, men de använde sig dock alla av samma verktyg, penseln. Endast färgstofferna ha varierat under olika tider. Detta har Mr Laurie funnit genom att studera


<img>
EN NÄSTAN FULLÄNDAD KOPIA AV WATTEAUS BERÖMDA "LANTLIG FEST".
Vad som framträder i denna förminskade fotografi är frånvaron av sprickorna enär efterhärmaren använt sig av bättre produkter än Watteau. Man kunde dock ha låtit bedraga sig om icke Mr Lauries mikrofotografiska metod hade avslöjat en annan penselföring, en hand som målat på ett sätt som är främmande för de galanta herdeidyllernas mästare.
</img>

målningar, vilkas ålder man känner, såsom den venetianska skolans illuminerade mässböcker eller koranrullarna som bevaras i London och äro prydda med miniatyrer från 1500-1700-talen, liksom ock tavlor av 1700-talets mästare eller nyare verk ur de moderna skolorna.

På grund av sina systematiska undersökningar har Mr Laurie gjort upp en kronologisk lista över färgerna. En färg som ar framställd på det eller det sättet och har den eller den sammansättningen utmärker en viss epok, men kommer icke ur bruk förrän några år senare. Genom att studera
<img>
MIKROFOTOGRAFI AV ETT KVINNOHUVUD I WATTEAUS TAVLA "LANTLIG FEST".
Sprickbildningen har här framhävts genom förstoringen (tre gångers
förstoring) och det hela ger intryck av den store koloristens säkra
teknik och penselföring.
</img>

färgämnena i en tavla kan man därför approximativt bestämma dess ålder; men för att få veta om det är en kopia måste man undersöka dess yta i mikroskopet eller, om det går för sig utan att skada den, löstaga små prov som underkastas noggrann analys. Som de flesta konstnärer nästan alltid arbeta med en viss färgserie utgör närvaron av denna ett första argument som tyder på att tavlan är äkta.

Men de säkraste upplysningarna får man av penselföringen i tillräcklig förstoring. Det är emellertid icke nog med att betrakta bilden ytligt med lupp. För att kunna jämföra 
tavlorna sinsemellan måste man använda sig av mikrofotografier. Laurie konstruerade en projektionsapparat som kastade fram på en mattslipad glasskiva ett litet parti av tavlan förstorad en till sex gånger i diameter. Vid fotograferingen använder man naturligtvis ortokromatiska plåtar så att man får fram alla färgvärden och detaljer i målningen.

Mr Laurie fick mycket goda upplysningar genom den mikrografiska metoden. Han använde den först på en berömd målning av Watteau som finnes i Edinburgs museum och föreställer en lantlig fest. Han förstorade endast tre gånger, vilket är lämpligast för att få fram de fina penseldragen på vanlig duk, ty om man använder kraftigare förstoring flyta detaljerna ihop till ett virrvarr av oregelbundna streck. Han valde ut huvudet på en ung kvinna i en av grupperna och mikrofotograferade detta. Om man undersöker dokumentet noga kan man lätt konstatera mästarhanden och framför allt den beundransvärda noggrannheten i penselföringen. Samma förfaringssätt använt på en kopia av denna tavla avslöjar genast kopistens oskicklighet. Vilken avgrund skiljer icke Watteaus penselföring från hans klumpiga efterhärmares! Man behöver blott jämföra t. ex. örat i originalet och i kopian.
Watteau har utformat det lika omsorgsfullt som om det varit fråga om ett porträtt i naturlig storlek; kopian däremot är tjockt pålagd utan nyanser liksom för övrigt hela ansiktet. Utan förstoringen hade man dock icke kunnat upptäcka de små felaktigheterna på kopian.

Genom samma mikrofotografiska metod kunde Mr Laurie också iakttaga huru mästarens handlag följes av eleven. Förstoringen visar hur den förre utövar inflytande på den senare, men man kan också konstatera att olika medel använts för att få fram samma effekt. Låt oss jämföra ett verk av Watteau med ett av hans bästa lärjunge, Pater. Dennes teknik påminner endast föga om den utsökta penselföringen hos de galanta herdeidyllernas mästare. Pater lägger på färgerna i jämna lager och med lätta avtoningar, han uppnår en utomordentligt angenäm verkan, som dock är helt ytlig och oerhört skild från den odödlige Watteaus känsligt nyanserade effekter.

<img>
MIKROFOTOGRAFI AV SAMMA KVINNOHUVUD I EN KOPIA AV DEN BERÖMDA TAVLAN.
Förstoringen visar fortfarande frånvaron av alla sprickor, men den avslöjar också på ett karakteristiskt sätt kopistens metod att lägga på färgen tjockt på hela ansiktet och särskilt örat.
</img>

För någon tid sedan ombads Mr Laurie att undersöka andra tavlor, vilkas äkthet man betvivlade; det gällde framför allt en föregiven Téniers. Han började med att framställa en mikrofotografi av en autentisk Téniers och valde därvid huvudet på en gammal tjänare i en tavla i Nationalgalleriet i London. När han förstorade detta fann han att penseldragen utgjordes av raka, korta och breda streck med fina, lätt krökta linjer här och där för att framställa skäggstråna. Men på den tvivelaktiga Téniers visade penselföringen en helt annan teknik, vilket framgick av mikrofotograferingen. Det var sålunda en falsk Téniers. (Foto sid. 271.)

För att studera landskapsmålares arbeten i mikrofotografi bör man helst välja lövverket, där artisternas olika individualitet bättre kommer till synes än i andra delar av tavlan. I en av Hobbemas holländska skogar, där 

solstrålarna leka så behagfullt, äro bladen tecknade på ett mycket mer komplicerat sätt än i Corots Ville d'Avray skogar i halvskymning. Han målar i stora drag och söker mer idealisera landskapet än att återgiva naturen med skrupulös noggrannhet.

I allmänhet kan man säga att om två mikrofotografier visa samma penselföring så tillhöra de båda tavlorna samma mästare. I motsatt fall bör man studera förändringarna i mästarens teknik under olika perioder av hans liv innan man drar några slutsatser huruvida tavlan är äkta eller förfalskad. Mr Laurie har också föreslagit att man för varje särskild målare skulle upprätta en serie mikrofotografier av de tavlor de målat under sin levnad, så att man kunde få säkra utgångspunkter för bedömningen, ty tavelexperternas uppgift blir mer och mer krävande för varje dag som går. Förfalskarna ha blivit verkligt geniala, när det gäller att efterhärma gamla mästare.

Och vilka resurser ha de icke till förfogande för att utföra sina bedrägerier! De ha tagit kemien, bakteriologien, teckningskonsten och den historiska sakkunskapen i sin tjänst. Utan att gå in på alla de trick som användas vilja vi omtala huru de mest slipade gå till väga. De inköpa en gammal tavla till billigt pris hos någon antikvitetshandlare, tvätta den omsorgsfullt och måla därpå över den med något motiv värdigt en ryktbar mästare. Därvid blanda de aska och sot i färgen så att den får utseende av att vara mycket gammal. Ibland åstadkomma de samma resultat genom att fästa en ny målning, en kopia av någon gammal tavla, medels ett särskilt slags lim på en redan förut använd duk som blivit preparerad som nyss omtalats. Härmed är en god del av arbetet färdigt. Nu sättes tavlan in i en ugn och torkas så att dess yta antar den spruckna glasyr som kännetecknar gamla målningar. För att dölja någon detalj som är för svår att härma efter taga de den välvilliga naturen till hjälp. Fläcken som skall döljas fuktas och besås med sporer av en svamp. Några dagar senare har det utvecklats en rik svampvegetation, som betäcker stället med en blekt grönaktig vävnad. Slutligen går tavlan till monogramisten som sätter dit signaturen. Detta är icke någon lätt uppgift utan fordrar stor sakkunskap. Han måste ha noggrann kännedom om de stora mästarna, och i sina kartonger har han initialer, fullständiga signaturer och data för alla de berömda målningarna som kopierats efter original i Rom, Paris, London och Madrid. Han vet att en viss porträttör signerade till vänster medan den och den landskapsmålaren satte sitt monogram längst ned på duken, och en annan konstnär helt enkelt placerade sina initialer längst upp till vänster på sitt verk.

Våra dagars imitatörer ha för övrigt berömda föregångare. Har icke Paul de Vos kopierat Snyders och David Teniers härmat Tizian! I avseende på moderna målare ha de sakkunniga ofta svårt att uttala sig, ty många av dessa måla på de gamla döda mästarnas manér. I sådana fall kan monogramisten ensam utföra hela bedrägeriet, ty han behöver ju blott utföra en namnförändring för att fördubbla eller tredubbla tavlans värde i amatörernas ögon. Men tack vare Mr Lauries arbeten bör man nu kunna uppskatta varje målning till dess rätta värde eller åtminstone med säkerhet fastställa dess ursprung och ålder.
</chapter>

*

<chapter name="DEN AMERIKANSKA FILMIMPORTEN TILL EUROPA">
DEN AMERIKANSKA FILMIMPORTEN TILL EUROPA

Under kriget har importen av amerikansk film till Europa ökats i hög grad. År 1913 uppgick den till 9 657 605 meter men steg 1916 till 47 627 336 meter motsvarande ett värde av 6 757 658 dollars. Av detta går största delen till England, men samtliga europeiska länder ha visat ett stegrat intresse för den amerikanska filmkonsten.
</chapter>


<chapter name="GLIDBÅTAR MED LUFTPROPELLER">
GLIDBÅTAR MED LUFTPROPELLER
Av H. VANER
INGENJÖR

LUFTPROPELLERNS användning på båtar kan måhända förefalla många som en nyhet, men försök i den riktningen ha dock pågått sedan 1886.

Principen för luftpropellerns utnyttjande i sjöfarten vilar på en avvikelse från lagen för en vätskas motstånd mot en kropp som rör sig i densamma. Avvikelsen beror på att det fasta skrovet söker höja sig över vattnet och lösgöra sig från det. Detta fenomen är en följd av hastigheten. Ett fartygs djupgående i gång (dynamiskt djupgående) är sålunda mindre än dess djupgående i vila (statiskt djupgående). Om det statiska djupgåendet är exempelvis 0,068 meter så är det dynamiska djupgåendet 0,038 vid en hastighet av 32 kilometer i timmen.

Vid 70 kilometer i timmen är lyftningen eller emersionen fullständig, och skrovet som helt och hållet stigit upp ur vattnet tangerar då endast ytan; man har alltså fått en ideell glidbåt.

<img>
GREVE DE LAMBERTS GLIDBÅT MED EN HASTIGHET AV 80 KILOMETER I TIMMEN
Man ser tydligt att skrovet, i överensstämmelse med de principer vi framställt i början av denna artikel, endast med aktern vilar mot vattnet genom att det hela lyft sig så att det blott glider på ytan.
</img>

Emersionen påvisades först av den berömde engelske ingenjören sir Russel och iakttogs också av A. Normand under försöken med "Forban", den första torpedbåt som uppnådde över 30 knop. Omkring 1872 uppfann en engelsk pastor, reverend C. M. Ramus, en glidbåt, som sedan så småningom omvandlats till det moderna hydroplanet. Hans första försök utfördes med modellbåtar, vilkas skrov bestod av en serie lutande plan. 

Den intressanta glidbåtsfrågan upptogs 1889 av greve de Lambert, som slutligen efter en lång serie försök uppnådde ett verkligt resultat; han tog vid den tiden patent på en glidbåt, vars botten utgjordes av en serie lutande plan, som i vila uppbars av två flottörer liknande de farkoster som infödingarna i Ostindien kalla "catamaran". För övrigt hade greve de Lambert redan 1885 gjort försök med en modell sammansatt av lutande plan av trä med fyra tunnor som flottörer och det hela sammanhållet av en träram. Apparaten drogs av en galopperande häst och lyfte sig fullständigt med en passagerare och gled utmärkt; skrovets motstånd var här det minsta möjliga.

År 1897 försökte greve de Lambert på Themsen en mera fulländad glidbåt som drogs av en ångmotor på åtta hästar och vägde 300 kilo. Den största hastigheten var 33 kilometer i timmen, ett mycket gott resultat för den tiden.

<img>
Schematisk bild av formen på de skrov som reverend Ramus föreslog. Det översta som kallades "Bisphenic" har två lutande plan för att lyfta båten upp ur vattnet genom vattnets motstånd vid stora hastigheter. Den andra modellen, som hette "Polysphenic", har tre lutande plan i stället for två.
</img>

År 1905 tog greve de Lambert ett betydelsefullt steg genom att använda den under tiden fulländade explosionsmotorn på glidbåtarna.

Han byggde en båt av 6 meters längd och tre meters bredd sammansatt av fem lutande plan av trä och aluminium, vilkas lutning växlade mellan 4 och 25 %; dessa buros av två parallella flottörer, förenade av en chassi, på vilken vilade en motorgrupp Dion-Bouton på 12 hästar; apparaten vägde 800 kilo med en man ombord. Djupgåendet i vila var 0,3 meter och man erhöll glidning vid 12 à 15 kilometer; den största hastigheten var 35 kilometer. Vanliga racers med samma deplacement förmå icke komma upp i den hastigheten med mindre motor än på 35 hästar. Motorn på 12 hästar ersattes sedan med en grupp på 60 à 80 hästar, och hastigheten steg  då  till över 50 kilometer i timmen.

<img>
DE MODERNA GUDBÅTARNA HA BOTTEN UPPDELAD I KRÖKTA PLAN
Man har funnit att denna form på botten gör att båten lättare lyfter ur vattnet och glider på ytan.
</img>

<b>Luftpropellern kommer till användning.</b>
Greve de Lambert fullföljde sina försök i samarbete med ingenjör Ferrand och greve d'Agoult, löjtnant vid franska flottan, och han kom då på idén att på sina glidbåtar anbringa luftpropellern, som blivit mycket fulländad genom aviatikens och de styrbara luftskeppens utveckling.

Trots den framgång man uppnått med hydroplan drivna med vanlig i vatten nedsänkt propeller, särskilt de som utgingo från Tellier & Co varven, vidlådes detta framdrivningssätt av en del olägenheter som äro svåra att övervinna.

<img>
DEN NYASTE MODELLEN AV GLIDBÅT MED LUFTPROPELLER
Denna båt är 7,5 meter lång och 3 meter bred. Den drives av en Gnomemotor på 140 hästar.
Därigenom lyftes den nästan fullständigt över vattnet och uppfinnarna, Tissandier, de Lambert, ha uppnått en hastighet av 85 kilometer i timmen, vilket är rekord för hastighet på vatten. 
</img>

Redan 1886 sade professor H. C. Vogt:
"Om fartygen kunde dragas fram på vattnet i stället för att skjutas fram med vanlig propeller, skulle man lätt kunna spara 40 % av drivkraften; ty skovelhjulen och propellern använda en del av sin kraft för att stöta tillbaka vattnet, på vilket fartyget vilar och därigenom uppstår ett betydligt ökat motstånd mot skrovets framglidande"

Erfarenheten har visat att detta påstående är riktigt. Vågorna som uppkomma i för och akter, ökas genom den stegrade hastighet propellern ger fartyget, och detta är ytterligare en anledning till att vattnets motstånd mot skrovet växer. Fartyget dyker ned i vågdalarna och följden därav blir att motståndet varierar proportionellt mot tredje och stundom fjärde potensen av hastigheten, medan det i verkligheten endast borde växa med kvadraten på hastigheten.

För att propellern skall kunna verka effektivt måste fartyget ha en särskild form, så att propellern kommer att arbeta i kompakt vatten. Men på passagerare- och lastångare kan man icke såsom på torpedbåtar låta propelleraxeln fortsätta ut i kölens längdriktning för att propellern skall komma tillräckligt långt ut från skrovet. Följaktligen måste fartygets form och storlek bestämmas efter propellern, och icke efter de faktorer som inverka på skrovets glidning i vattnet och den lätthet med vilket det navigeras.

Genom att använda en dragkraft applicerad på någon punkt på fartygets däck såsom när man bogserar pråmar vinner man stora fördelar. Man skulle spara 40 % av motorkraften genom att eliminera propellerns störande inflytande. Fartygets form skulle kunna bestämmas så att det erbjöd minsta möjliga motstånd. Jämnviktsförändringarna som uppkomma av minskat djupgående i fören skulle bli mindre farliga om dragkraften anbringades ovanför däcket i
stället för under tyngdpunkten; man skulle också kunna undvika de skakningar som förorsakas av propellern och som alltid äro obehagliga för passagerarna.

Det bästa sättet att uppnå detta
<img>
GLIDBÅT MED LUFTPROPELLER FRÅN FIRMAN NIEUPORT
Propellern är här 3 meter i längd och drives av en 160 hästars motor. Båten uppnår 60 km
i timmen.
</img>

resultat är att använda en propeller som roterar i luften. Luftpropellern har också större verkan än vattenpropellern beroende på att luften är mer elastisk än vattnet. En fulländad luftpropeller ger i själva verket inga andra förluster än de som uppkomma genom friktionen mot axeln.

Om en luftpropeller fungerar som framdrivare är den två gånger kraftigare än en vattenpropeller. Vi ha förut talat om framställning av luftpropellrar <i>(Vetenskapen och Livet nr 1 1914)</i>. Som bekant påminner deras yttre form om en vanlig propeller; bladen äro av trä och tjockast närmast axeln. Hydroplanpropellrarna äro i ytterändan försedda med en mantel av kopparplåt som skyddar dem från att splittras när de slå mot vågkammar.

År 1902 försökte greve Zeppelin vid Wansle nära Berlin en båt av 11,5 meters längd och 2,2 meters bredd driven av luftpropeller. En daimlermotor på 12 hästar drev medels en rem en tvåbladig propeller, vars rotationshastighet uppgick till 850 à 1 500 varv i minuten.

Försöken med luftpropellrar på båtar ha fortsatts med stor iver, och de former på skroven som man nu börjat använda låta förutse intressanta praktiska användningar.

Glidbåten är numera en verklig farkost och icke blott en försöksapparat. Vid tävlingar är den av stort intresse för sportmannen på grund av de ofantliga hastigheter den kan uppnå, men en uppfinning har ingen framtid om den icke kan få några praktiska användningar. Ur denna synpunkt äro glidbåtarna med luftpropeller en lösning på det svåra problemet om skeppsfart i grunda vatten. De stora floderna särskilt i Afrika och Asien fordra sådana farkoster. Trots alla försiktighetsmått man vidtagit bli propellrar och hjul ofta förstörda genom att de stöta mot flytande kroppar eller grund. Utförda försök ha visat den stora nyttan av glidbåtarna i sådana fall. 
</chapter>


<chapter name="MOSSORNAS NYTTA OCH ROLL I NATUREN">
MOSSORNAS NYTTA OCH ROLL I NATUREN
Av PROFESSOR L. MÜLLER

EN STOR medicinsk tidskrift i London "The British Medical Journal" publicerade 1915 en artikel, i vilken man rekommenderade vitmossorna som ersättning för bomull vid ehandling av sår. Saken var ju icke ny, ty man har sedan länge känt till vitmossans och torvens absorbtionsförmåga, och man visste också att den efter sterilisering med fördel kan användas som förbandsbomull. De engelska botanisterna fäste uppmärksamheten på mossans förekomst, och sedan har man använt hundratusentals kilo av dessa blygsamma plantor, som med orätt varit så föga beaktade i likhet med många andra, exempelvis lavarna, vilkas nyttiga egenskaper jag omtalat i Decembernumret 1917 av <i>Vetenskapen och Livet</i>.

<b>Vad är en mossa?</b>
Mossorna tillhöra avdelningen <i>Kryptogamer</i> och klassen <i>Musci</i> (Mossor), vilken innefattar grupperna <i>Bryaceæ</i> (Bladmossor) och <i>Hepaticæ</i> (Levermossor).

Ur nyttighetssynpunkt erbjuda levermossorna föga av intresse. Annat är det med bladmossorna, om vilka man med skäl kan säga att de voro de första som gjorde jorden fruktbar eller rättare sagt gåvo upphov till jordlagren på vår planets stora mineralmassor. Resterna av dessa växter blandade med de vittrande klipporna bildade en fruktbar jordgrund, i vilken högre växter funno de element de behövde för sin tillvaro. Men deras roll i naturens hushållning inskränker sig icke till detta, utan de ha andra och minst lika intressanta uppgifter att fylla.

<b>Bladmossorna.</b>
Utan att gå in på alltför torra detaljer måste vi dock giva våra läsare en kort överblick över mossornas fysiologi.

Mossorna tillhöra som sagt Kryptogamerna, vilka indelas i två stora avdelningar:

1:o kärlkryptogamer, som innehålla ett kärlsystem och utgöras av rot, stam och blad
och till vilka höra ormbunkar, fräken och lummerväxter.

2:o cellkryptogamer, som uteslutande bestå av celler och ha stam och blad, och omfatta Mossor och Thallofyter (Alger, svampar och lavar). Mossor och alger innehålla det gröna färgämnet klorofyll, men svamparna sakna detta; lavarna äro en förening mellan en alg och en svamp.

Mossorna äro utrustade med fortplantningsorgan, hanliga <i>(Anteridier)</i> och honliga <i>(Arkegoner)</i>, som finnas antingen på samma eller på skilda plantor.

<img>
ARKEGONER OCH PARAFYSER AV "MNIUM HORMIUM"
33 gånger förstoring.
</img>
Mossornas groning och utveckling kan summariskt sammanfattas på följande sätt: sporerna falla på marken, på ett träd eller på något annat föremål som erbjuder möjligheter för deras utveckling. De svälla där upp under inverkan av fuktigheten och spränga sitt yttre hölje; från den inre membranen utgå grenade trådar som bilda en mer eller mindre tät grön filtmatta, protallium, varifrån utgå rötter nedåt och knoppar uppåt, vilka giva upphov till bladklädda stammar; stammarna alstra sexualorganen som sitta i grupper och som man vanligen ehuru med orätt kallar blommor på grund av deras likhet med fanerogamernas blommor.

Hanblommorna utgöras av en hoprullad bladbildning, som innehåller anteridierna, vilka producera <i>anterozoider</i> försedda med flimmerhår som göra att de hastigt kunna
röra sig fram i vatten. Honblommorna, som också ligga gömda i ett hoprullat blad,
innehålla <i>arkegoner</i>, var och en inneslutande en <i>oosfär</i>.
Bland anteridierna och arkegonerna kan man också iakttaga långsträckta
fina kroppar, <i>parafyserna</i>, vilkas uppgift icke är fullt klar, men som 
tyckes vara att tillförsäkra de nämnda organen den fuktighet de behöva för sin mognad och utveckling.

När anteridierna äro mogna öppna de sig och släppa ut anterozoider, som då med hjälp av daggen eller regnet tränga in i arkegonerna och befrukta oosfärerna. Den befruktade oosfären förlänges till ett skaft som uppbär sporhuset, det organ som producerar sporerna. Sålunda sluter sig utvecklingscykeln. Vi måste tillägga att sporen icke är mossornas enda fortplantningsmedel. I många fall kunna de föröka sig genom knoppbildning på rötterna, stammen eller till och med på bladen.

Mossornas storlek växlar från en halv millimeter till flera decimeter. Alla äro synliga för blotta ögat, men detta är icke fallet med deras vävnader eller fortplantningsorgan, vilka alltid måste studeras i mikroskopet.

Anteridierna, arkegonerna och parafyserna visa mycket växlande former. De förstnämnda likna små avlånga eller uppsvällda säckar som äro öppna i toppen för att släppa ut anterozoiderna. Arkegonerna se ut som en butelj eller en hög vas med lång hals och trång mynning, och i dennas mitt befinner sig oosfären.

<img>
ANTERIDIER OCH PARAFYSER AV "POLYTRICHUM FORMOSUM"
20 gånger förstoring.
</img>

<img>
PERISTOM AV "POLYTRICHUM JUNIPERUM" MED 64 TÄNDER.
</img>

Icke mindre egendomliga äro sporhusen, som vanligen likna små 
kapslar eller urnor. De äro allt efter arten cylindriska, avlånga, släta, 

strimmiga, prismatiska, klotformiga, raka eller krokiga. De uppbäras av ett långt eller kort, slätt eller strävt skaft. Hos de flesta arter omgives sporhusets öppning av tänder, och det hela täckes av ett lock. Tänderna, som äro bleka eller genomskinliga, gula, röda eller bruna, sitta ofta i två rader och äro egendomligt nog till antalet alltid fyra eller en multipel av fyra; de äro 4 eller 8 eller 32 eller 64. De äro släta eller strimmiga, regelbundna eller oregelbundna. Slutligen saknar icke heller locket som täcker sporhuset sina egenheter. Ibland finner man en öppen kapuschong, en narrmössa, en bikupa klädd med röda hår, långa och tjocka så att sporhuset försvinner bland dem och skyddas för kyla. Det skydd som på detta sätt lämnas artens fortplantning är fullkomligt och verkligen beundransvärt. En stark kapsel, sporhuset, innesluter sporerna; hos de flesta arter slutes mynningen av tänder, vilka stundom för ännu större säkerhets skull sitta på en hinna som är spänd som en trumma; menbranen sluter hermetiskt ofta med hjälp av en elastisk ring, och slutligen kommer över det hela ett lock, lätt som hos <i>Isothecium myurum</i>, fantastiskt som hos <i>Physcomitrium pyriforme</i>, tätt och varmt som hos <i>Polytrichum</i>.

<img>
SPORHUS OCH PERISTOM AV "FONTINALIS ANTIPYRETICA".
Detta sporhus har 32 tänder, av vilka 16 äro belägna innanför och 
se ut som om de sutte i bur.
</img>
<img>
TILL VÄNSTER; SPORHUS (16 TÄNDER) AV "GRIMNIA APOCARPA".
TILL HÖGER: SPORHUS (8 TÄNDER) AV "ORTOTRICHUM SAXATILE".         
</img>

Sporerna som finnas i sporhusen äro så talrika att man blir helt häpen. Botanisten Boulay räknade över 20 tusen i ett sporhus hos <i>Ortotrichum offine</i>. De äro gula eller röda, klotformiga, släta eller ojämna på ytan. Hos en del levermossor äro de formade som projektiler, och blandade med eleganta spiralfjädrar som slunga ut dem och gynna mossornas spridning, såsom hos <i>Fossombronia cæspitiformis</i>.

Själva sporhuset har många gånger ett egendomligt utseende. Det finns sådana som påminna om en upp- och nedvänd kurbits, och andra som när tänderna rätat ut sig likna en samling ormar som krupit in under ett galler (<i>Fontinalis antipyretica,</i> Lånke). De äro glänsande eller matta, av livligt röd, gul eller brun färg.

Hos de flesta arter äro bladen gröna, men hos andra guldgula, röda, och mörkt purpurfärgade, sidenglänsande, blekgröna, olivfärgade. De äro släta, hinnartade och hos en del arter försedda med lameller eller en mängd små gröna knoppar. Till formen kunna de vara cirkelrunda, spetsiga, ovala, hjärtformiga, breda eller trådfina med hela, flikiga eller tandade kanter. Sedda i mikroskopet äro vävnaderna mycket vackra och eleganta genom cellernas anordning och färg. Kanten på bladen är antingen plan eller rullad utåt eller inåt. De äro vanligen släta eller försedda med en ryggnerv och sluta ofta i en lång fullkomligt slät eller fint tandad spets.
<b>Mossornas nytta och användning.</b>

"Det är nästan endast botanisterna som ägnat mossorna den 
uppmärksamhet de förtjäna; andra betrakta dem likgiltigt därför att de äro alltför
vanliga och icke skänka ögat den fägring som blommorna i våra trädgårdar. 
Men de ha icke heller en så flyktig tillvaro som dessa och giva oss gåvor som äro
mycket större än trädgårdsblommornas lyx, vilken blott varar en dag ... Det
finns knappast några växter som äro så utbredda som mossorna, särskilt i de kallare trakterna. De konkurrera med gräsen i att giva jordens yta en behaglig grönska,
att för varje år som går öka lagret av fruktbar mylla på berggrunden och
göra den mogen för en rikare växtlighet. Det är mossorna som i skogarna utbreda sina präktiga mattor som dölja den torra markens enformighet och erbjuda oss mjuka
bäddar som icke ens Veklighetens gudinna skulle försmå." (Lamarck och Poiret, Botanik.)

I denna för slutet av 1700-talet karakteristiska stil tala de båda berömda
botanisterna om mossorna. Vad de skrevo är alltjämt sant; mossorna liksom 
lavarna äro bortglömda och ringaktade av folk i allmänhet därför att
deras mest kuriösa egendomligheter äro dolda och man icke utan svårighet 
kan iakttaga dem.

För tvåhundra år sedan kände man knappast mer än ett hundratal arter.
Numera har man upptäckt, beskrivit, benämnt och klassificerat flera tusen.
De äro utbredda över kontinenternas hela yta. Deras livskraft är mycket
stor, de kunna uthärda långvarig värme och torka och stå ännu bättre
emot köld.

Deras form är mycket växlande. Vi skola icke tala om dem som
äro så små att ett ovant öga icke förmår upptäcka dem på marken
eller på träden. Bland de övriga finns det många som förtjäna omnämnas för
elegansen i form, växt eller förgrening; man kan se detta av de fotografier 
vi valt ut för vår artikel. Stammen är stundom enkel, upprätt eller krypande,
stundom grenad liggande eller stående på sitt underlag. På tak och väggar
bilda <i>Barlbua Grimnia</i> tjocka konvexa kuddar. I vatten hänger <i>Fontinalis</i> 
som långa, gröna flätor. På svala och skyddade ställen finns det sådana som 
likna små träd med grenar <i>(Climacium dendroides)</i> eller påminna om ormbunkar <i>(Thuyidium tamariscinum)</i>.

<img>
ETT VACKERT EXEMPLAR AV "POLYTRICHUM FORMOSUM"
A. hanväxt, B. honväxt.

Mossorna växa liksom lavarna på platser och under förhållanden som
skulle vara outhärdliga för andra växter. De bidraga därför till att

bilda humus, myllan, genom att göra jordlagren tjockare och göda dem och
sålunda göra det möjligt för högre växter från gräsen och upp till träden
att gro och utveckla sig. Denna välgörande verkan visar sig bäst i torra
och klippiga trakter. Men detta är icke det enda vi ha att tacka mossorna
för. De äro mycket begärliga på vatten och kvarhålla ofantliga mängder därav i sina
blad och stammar, och genom att på detta sätt hindra eller åtminstone fördröja 
bortrinnandet av regn och snö avvärja de strida översvämningar i floderna och
vattendragens hastiga uttorkande.

<img>
"FONTINALIS ANTIPYRETICA" (LÅNKE).
Denna obrännbara mossa växer i vatten och bildar långa, gröna flätor. 

Det är att märka att många mossor ha sin mest aktiva vegetationsperiod om
vintern.

Vitmossorna speciellt ha ett viktigt värv att fylla. De 
utgöra de stora myrarnas växt par excellence, och där växa de och utvecklas
med utomordentlig kraft och bilda med tiden nästan outtömliga förråd av torv,
vilket som bränsle är av ovärderligt gagn.

Denna korta översikt av mossornas roll i naturen räcker till för att visa
vilken betydelse de ha. Den nytta människan kan få av dem är däremot
ganska ringa.

De vanliga mossorna användas ofta som strö för boskapen. De äro också utmärkta
till emballage därför att de äro så elastiska. I en del länder använder man dem
som stoppning i väggarna på bondstugor antingen enbart eller i blandning med lera; 
de skydda då bra mot kyla, enär de äro dåliga värmeledare; därför äro de också ett 
utmärkt isoleringsmedel för att lägga mellan väggarna i isskåp. Man använder
dem också stundom som beklädnad vid dikning och vissa hydrauliska arbeten.

I de nordliga länderna, där mossor förekomma i riklig mängd användas de också
enbart eller i blandning med renhår till madrasser och täcken. Man kan
även lägga dem i småbarnens vaggor, ty de ha stor förmåga att uppsuga
vätskor och råka icke i förruttnelse. 

<img>
DENNA FINA MOSSA AR "THUYIDIUM TAMARISCINUM"

De göra samma tjänst som ull och bomull, äro lika varma och mera 
hygieniska. Norrut använder man också en art som ar vanlig
i rinnande vatten och fäster sig på stenar och pålar <i>(Fontinalis
antipyretica)</i> för att pryda spislar och föremål som komma i 
närheten av elden; dess namn "antipyretica" anger att den ar oförbrännlig.

Industrien drar nytta av de starka och mjuka fibrerna hos en 
polytrichumart <i>(Polytrichum commune),</i>vitmossa, for
att framställa borstar och penslar. Även trädgårdsmästarna 
betjäna sig av mossorna för att transportera levande växter, vilkas
rötter skola bibehållas friska. Alla känna till blomsterbutikernas
mossa, en art av släktet <i>Hypnum</i, som är vanlig i skogarna och
som man färgar i olika färger och använder till garnering i 
blomkrukor och vaser med konstgjorda blommor.

<img>
DETTA ELEGANTA TRAD AR EN BLYGSAM MIMOSA: "THAMNIUM ALOPECURUM". .

Numera har medicinen mossorna, men förr användes en del som diuretica
eller adstringerande medel.

Vi sågo här ovan vilken betydelse vitmossorna ha i naturen
och hur nyttiga de kunna bli för människans hushållning. Vi
sade också att kirurgien sedan några år tillbaka med fördel
använder dem i stället för bomull i förband på sår. Angående 
deras användning i hortikulturen behöva vi blott påminna om att
de lämpa sig utmärkt för att draga upp orkidéer i växthus.

<b>Levermossorna.</b>

Ur nyttighetssynpunkt äro levermossorna de minst intressanta av alla 
mossor. De överflöda på fuktiga ställen där de breda ut sig som 
mattor på murar, på gårdarna, i växthusen, kring källor och 
brunnar. Nästan ingen av dem kan användas. Fordom begagnade man 
några arter 
<img>
ETT VACKERT EXEMPLAR AV "SPHAGNUM SQUARROSUM".

av släktet <i>Marchantia</i> mot vissa leversjukdomar.

Som avslutning på denna framställning av mossorna vilja vi omtala
ett intressant vetenskapligt rön. En mammut som upptäcktes i isen
vid Liakhovöarna i Norra Ishavet vid Sibiriska kusten hade blivit 
erbjuden till Naturhistoriska Museet i Paris. Hans kött och
inälvor som voro frusna sedan tusentals år tillbaka kunde lätt undersökas.
I hans mage fann man en grönaktig massa, i vilken man kunde konstatera bitar av mossor.

<img>
"HYLOCOMIUM SPLENDENS".

Dessa mossor bilda huvudmassan av våra skogars mossvegetation.


Den berömde bryologen dr Camus lyckades särskilja tre olika arter
en <i>Polytrichum sexangulare</i>, en <i>Hypnum revolvens</i> och en
<i>Hypnum stellatum.</i> Alla tre tillhöra Sibiriens nuvarande
flora och den sistnämnda, förekommer också allmänt i Sverge.

Jag skall till slut omtala att det finns mossor som lysa i
mörkret; man finner dem särskilt i underjordiska grottor i 
omgivningarna av Clermont i Frankrike och i Colli Berici i Italien.

<img>
LEVERMOSSA (A HANVÄXT, B HONVÄXT) EFTER PAYER.

</chapter>
<chapter name="VARFÖR UPPHÖRA EPIDEMIERNA?">

Av Dr J. HÉRICOURT.

INGEN kan på allvar tro att de stora epidemierna 
såsom koleran och influensan stävjas
genom de åtgärder som den allmänna 
hälsovården vidtager emot dem.

Helt visst kan denna med sitt fulländade
material begränsa vissa begynnande epidemier
som ännu äro tydligt lokaliserade och till och
med göra slut på epidemier som härja på mer
eller mindre vidsträckta områden.

Det ar på det sättet tyfusepidemier i kasärner
eller till och med i städer hastigt upphöra
sa snart man undertryckt användningen av 
smittat vatten. På samma statt kunna små lokala
epidemier av difteri begränsas genom energiska
isolerings- och desinfektionsåtgärder, och under
de senaste åren har man i Frankrike, England,
Österrike, Turkiet, Egypten, lyckats sterilisera
små pesthärdar, som utan sådant kraftigt försvar
skulle ha fått en hastig och ödesdiger spridning.

På samma sätt kan man också genom vaccination och 
revaccination av en befolkning som
hotas av smittkoppor hastigt undertrycka denna
sjukdom.

Man kan sålunda hoppas att allmänheten
skall kunna skyddas mer och mer effektivt
genom sådana åtgärder, om de användes genast
vid de första fallen, ty de tyckas räcka till för
att släcka den första gnistan som ännu är strängt
lokaliserad.

Men om det onda fått komma över detta
första stadium och överskridit de trånga 
gränserna, som det ar relativt lätt att draga upp,
då skulle det vara en farlig besvikelse att 
förlita sig på effektiviteten hos de medel som
hälsovårdsmyndigheterna besitta.

Och dock komma stora epidemier, om de
ännu en gång skulle uppstå, att utsläckas 
spontant, såsom man redan sett de stora pesterna
försvinna vilka härjade under förflutna 
århundraden, såsom man sett de stora 
koleraepidemierna gå över under förra århundradet, då ännu
skyddsåtgärderna voro - det måste man säga
- så gott som inga, emedan de endast utgjordes 
av karantänsåtgärder, som alltid iakttogos
for sent och alltid voro löjligt otillräckliga, och
emedan smittoöverföringens hemlighet ännu icke
var uppklarad och man ännu icke hade börjat
praktisera desinfektion.

Och dock ha alla dessa epidemier upphört
och upphört hastigt. Det ar intressant att söka
orsaken till detta fenomen som aldrig tycks ha
fängslat iakttagarna men dock tycks vara till
för att väcka förvåning, ty man kan knappast
antaga att individerna skulle kunna undgå 
infektion och tillfällen att bli smittade

Vi veta ätt om vattnet blivit bemängt med
kolerabaciller, sa ar det fullkomligt omöjligt for
en befolkning, även om den steriliserade det
för dryck avsedda vattnet genom kokning, att
undgå den dödliga sjukdomen, ty organismen
införes icke blott genom vattnet som vi dricka,
utan tvättning och toalett, dammet som torkar
sedan jorden blivit vattnad, smittade 
födoämnen som blivit otillräckligt kokade, till och
med bröd som blivit framställt av infekterat
vatten och vars inre delar icke blivit upphettade
tillräckligt starkt för att bli steriliserade 
utgöra smittkällor, indirekta och oanade vägar, på
vilka sjukdomssporerna kunna komma in i kroppen.

En annan väg för infektionsjukdomarnas
överföring har nyligen blivit påvisad. Den är
nästan av medico-kirurgisk natur: det är 
införandet av smittämnet under huden eller i blodet
genom sting av insekter, vilkas stickorgan
blivit fullsatta med mikrober genom beröring
med människor eller sjuka djur eller av blod
som de tagit förut eller från den miljö, där de
vanligen leva och där mikroberna också hålla
till.

Sålunda veta vi att tuberkulosen, tyfoidfebern
och koleran sprida sig genom kontakt med
flugorna, vilkas fötter blivit fullsatta med 
mikrober från de sjukas uttömningar och uppkastningar
och som sedan sätta sig på matvaror; vi veta
också att pesten nästan uteslutande sprides genom
loppor från pestsmittade råttor, tyfus genom
styng av vägglöss och malarian genom myggbett.

Invånarna i en stad, där en epidemisk 
sjukdom vunnit fäste sedan den genombrutit sina
första gränser, kunna icke hoppas att undslippa
sjukdomen.

Sa mycket mindre som de direkta eller 
indirekta smittoöverföringarna, de sekundära 
härdarna, mångfaldigas av det faktum att de
lindrigare fallen som undgå observation och
försvarsåtgärder ökas av sig själva i 
geometrisk serie och gör att sjukdomen breder ut
sig som en oljefläck.

Men om epidemierna under sådana förhållanden upphöra 
så måste man söka orsaken därtill
just i att det uppstår sådana lindriga fall, vilka
föröka sig.

Man må betänka att dessa lindriga fall äro
ofantligt mycket talrikare än de allvarliga som
observeras av läkarna och inregistreras av 
statistiken. Sannolikt undgår ingen, och det är först
när alla invånarna i en stad eller på en ort
ha genomgått ett av dessa lindriga fall av 
epidemien, efter att ha varit utsatta för några 
obestämda illamåenden eller till och med utan att
ha varit sa pass berörda att de känt någon verklig
indisposition, det ar först då som epidemien
spontant tyckes avtaga. Men att den avtar
beror på att elden förtärt allt brännbart, det
vill säga allt som kunde smittas har blivit
smittat. Det förhåller sig så vid alla stora 
epidemier att antalet döda ar relativt litet i 
förhållande till de sjuka och framför allt till dem
som icke synas sjuka.

Detta beror på den allmänna lagen att en
sjukdom vid sitt första angrepp framkallar i
organismen ett försvarsmedel som yttrar sig
som ett tillstånd av immunitet mot ett nytt
angrepp av samma sjukdom.

Immunitetstillståndet varar mer eller mindre
länge och ar svagare eller starkare utpräglat;
men det existerar for alla sjukdomar, till och
med för dem där man minst vill erkänna det.

Det ar sant att i pesten, koleran, difterien en
tillfrisknad icke ar säker för ett nytt angrepp.
Men detta beror på att immuniteten som 
uppkommit av det första fallet är av så kort 
varaktighet. I verkligheten finns alltid 
immuniteten och i de flesta fall så starkt utpräglad att
recidiv under en epidemi äro mycket sällsynta.

Som å andra sidan de lindriga fallen ur
immunitetssynpunkt äro likvärdiga med de 
medelsvåra eller svåra, inträffar det att efter en
viss tid hela befolkningen blivit vaccinerad
utan att veta det, och striden slutar i brist på
stridande.

</chapter>

<chapter name="HUR MAN DÖLJER SIG FÖR FIENTLIGA
OBSERVATIONSFLYGARE">
HUR MAN DÖLJER SIG FÖR FIENTLIGA
OBSERVATIONSFLYGARE

<img>

Bakom fronten där truppförflyttningar ske och även i löpgravarna skyddar man sig mot obser
vationer från motståndarens flygare genom att uppsätta "camouflage", långa hopsydda nät,
som på vissa mellanrum sträckas över passagen. Fotografien här ovan visar en på detta sätt
skyddad gata i Picardie.

</chapter>

<chapter name="HANDELSMÄSSORNA ÄRO VÄRDEMÄTARE
PÅ LANDETS TEKNISKA KULTUR.">
HANDELSMÄSSORNA ÄRO VÄRDEMÄTARE
PÅ LANDETS TEKNISKA KULTUR.

Den första svenska handelsmässan som ägde rum i Göteborg under juli
är ur teknisk synpunkt ett betydelsefullt steg på den utvecklingsväg Sverge
nu beträtt i industriellt hänseende. Genom en sådan utställning i 
samband med försäljning får man en inblick i vad landet producerar och vad
det skulle behöva producera. Och där finns stora luckor som tekniken
måste fylla.

Kriget har kommit oss liksom så många andra folk att få upp ögonen
för vår egen industriella ställning. Den har visat sig vara oerhört 
försummad, särskilt i fråga om den kemiska industrien. Och dock är Sverge
ett land med goda kemister och stora möjligheter for en kraftig kemisk 
industri. I samband med mässan fick man veta att ett kemiskt företag 
slagit sig på att framställa sackarin. Man gladdes däröver som över en stor 
händelse. Saken ar glädjande, men varför har den icke skett förut? Senare 
hugnas man med att ett annat företag börjat framställa de bada viktiga 
lösningsmedlen tetrakloretan och trikloretylen. Och dagspressen utropar
detta som ny upptäckt. Sa långt ha vi kommit i fråga om kemisk 
industri i Sverge, att dessa sedan många år kända och i Tyskland fabricerade
produkter nu först börja framställas här och då hälsas som nyupptäckta!

Varför befinna vi oss i ett sådant låge, att de enklaste mellanprodukter
saknas, att det i de flesta fall är nödvändigt att börja en fabrikation
från själva de ursprungligaste råämnena?

Kriget har givit oss svar på detta. När importen från Tyskland 
avstannade, och lagren hos våra grosshandlare togo slut, då saknade vi allt.
Ingen hade märkt någon brist förut, då det fanns fullt upp av tyska varor,
och ingen tänkte på att allt detta kom utifrån. Och detta gäller icke blott
den kemiska industrien, det gäller ofantligt många andra grenar av den
tekniska verksamheten.

Den skenbara brist på företagsamhet som ger sig tillkänna framför allt
inom de kemiska och därmed befryndade industrierna har många orsaker:
bland dessa ar den farligaste var likgiltighet och liknöjdhet inför åsynen
av hur våra egna energier inom landet gå bort utan användning, därför
att det år bekvämare att taga emot färdiga utländska varor. Och dock
utgöra dessa utifrån kommande produkter ett ständigt hot mot vår egen
industri. Må dessa handelsmässor visa vad vi åstadkommit, men må de
också framhäva vad vi sakna, och må framför allt icke de berömmande
orden om vara industriers och vårt folks höga ställning söva in vårt 
omdöme som en behaglig rökelse.

Otvivelaktigt har den svenska industrien och tekniken utvecklats under
de senare krigsåren. Detta synes av att många nya produkter som förut
ej voro inhemska nu kommit ut i marknaden. Det gäller att icke efter
ett blivande fredsslut glömma bort våra egna möjligheter for den lätthet,
varmed vi då kunna köpa främmande varor.

För den svenska teknikens och den svenska industriens självständiga 
utveckling äro handelsmässorna av största betydelse, i det de göra 
produkterna kända och väcka intresse for den tekniska kulturen. Och det är
denna tekniska kultur som kommer att bli nationernas styrka efter kriget,
det är den som värdesätter en nations kraft och livaktighet. Sverge kan där
med sina naturliga resurser och sitt folks tekniska intelligens intaga en
rangställning, om det blott vill bevara sin självständighet i intellektuellt 
avseende.

</chapter>

<chapter name="DEN ELEKTROMAGNETISKA KANONEN">

AV ALLA de maskiner som under olika tider blivit uttänkta och
konstruerade for att avskjuta projektiler ar det en, som ar föga känd 
utanför specialisternas krets, men som dock förtjänar att omtalas, mera for sin
originalitet än för de tjänster den gjort. Det ar den elektromagnetiska 
kanonen, som använder sig av kraften som uppkommer i en solenoid när den
passeras av en elektrisk ström och påverkar en järnkärna som fritt kan
röra sig i dess inre.

Var och en vet hur en solenoid är inrättad och vilka egenskaper
den har. Det är en lång spiral, vars olika varv ligga nära 
varandra och ha liten diameter i förhållande till spiralens längd.
en elektrisk ström passerar spiralerna, som vanligen bestå av 
koppartråd, kommer ett ankare eller en järnkärna i dess inre att förflytta sig 
så att mittpunkten på dess axiallinje samman faller med mittpunkten på solenoiden.

<img>
SCHEMATISK FIGUR SOM VISAR HUR KOMMUTATORN
PÄ EN ELEKTROMAGNETISK "WOLTERECK"-KANON FUNGERAR

<i>AA</i><sup>1</sup>, positiv och negativ strömledning; <i>B</i>, 
kontaktborste; <i>D</i>, dynamo; <i>E</i>, bord av isolerande materia;
<i>S</i>, metallskivor infällda i det isolerande bordet och
av progressivt avtagande bredd. - När borsten <i>B</i>
passerar över skivorna med likformig rörelse från 
vänster till höger kommer strömmen att slutas under 
perioder som bli allt kortare.

Attraktionen på järnkärnan, som kan jämföras med dragningen av en
stark magnet, användes i en mängd elektriska apparater for att 
åstadkomma vissa rörelser.

Elektrikern Birkeland försökte 1901-1902 konstruera en elektrisk kanon,
som skulle slunga ut en projektil av järn eller stål, men projektet kunde
icke förverkligas trots att det var omsorgsfullt genomtänkt.

Idén återupptogs av en annan engelsman, mr Woltereck, som beskrivit
sitt system i ett engelskt och ett franskt patent.

För att göra tanken begriplig vilja vi antaga att järnkärnan befinner sig
i ena änden på solenoiden, så som man ser den utritad på figuren sid.
293. Sa snart strömmen passerar tråden, drages järnkärnan fram mot 
mitten, och om strömmen är stark blir attraktionen så kraftig att den går ett
längre eller kortare stycke förbi mitten på grund av farten. Men då uppstår
genast en motverkande kraft, beroende på att polerna kastas om,
och denna motkraft tvingar ankaret att återvända till mitten;
det går då kanske över ett stycke åt andra sidan, återvänder på nytt
och blir slutligen stilla, exakt lika långt från solenoidens båda 
ändar. Men om den elektriska strömmen plötsligt avbrytes, när ankaret kommit till
mitten av solenoiden, så kommer den motverkande kraften icke till stånd;
följaktligen minskas icke ankarets levande kraft, åtminstone icke förrän efter en
viss tid, och det fortsätter sin färd framåt ett visst stycke som står i
proportion till strömmens styrka. Om det passerar solenoidens ytterända
kastas det ut i rummet utanför och blir följaktligen en verklig projektil.

Men dess räckvidd kan icke vara så stor. För att öka den sammansätter man 
solenoiden av ett visst antal spiraler ställda efter varandra,
så att deras verkningar på projektilen addera sig, och man får på detta
satt Wolterecks elektromagnetiska 
<img>
SCHEMA ÖVER WOLTERECKS ELEKTROMAGNETISKA KANON OCH DESS KOMMUTATOR

<i>B</i>, kanonmynningen; <i>G</i><sup>1</sup>, den positiva strömbanan; 
<b>C</b><sup>2</sup>, den negativa strömbanan; e<sup>1</sup> c<sup>2</sup>,
e<sup>8</sup> till e<sup>10</sup>, metallborstar som stå i förbindelse
med den negativa polen på solenoiderna genom trådarna g<sup>1</sup> till 
g<sup>10</sup>; f<sup>1</sup> till f<sup>10</sup>, trådar som
förena den positiva strömledningen med den
positiva polen på solenoiderna; <i>H<sup>1</sup>, H<sup>2</sup>, H<sup>3</sup>, 
H<sup>4</sup></i>till <i>H</i><sup>9</sup>, kontaktskivor av metall belägna mitt
emot de motsvarande borstarna, av progressivt avtagande dimensioner och infällda 
i den isolerande ytan på kommutatorn <i>M</i>. (Skivorna <i>H</i><sup>5</sup> till 
<i>H</i><sup>9</sup> äro på cylinderns andra sida och icke synliga på teckningen.) 
<i>P</i>, projektilens begynnelseläge i hylsläget; <i>P</i><sup>1</sup>, projektilens
läge sedan den första solenoiden passerats av strömmen och den andra just skall 
införas i strömbanan; <i>S</i><sup>1</sup> till <i>S</i><sup>10</sup>, solenoider 
omkring röret; <i>T</i>, kanonröret.

kanon. Vi skola här beskriva den så klart som möjligt.

En projektil är införd i ett rör, som är omgivet av ett visst antal av dessa
små solenoider, och den slungas fram med stor hastighet när solenoiderna
successivt och hastigt genomlöpas av en elektrisk ström och strömmen avbrytes
i ett bestämt ögonblick. Solenoiderna böra vara ordnade parallellt, och 
erfarenheten visar att längden på var och en icke bor överskrida
två tredjedelar av projektilens längd. Man måste låta strömmen passera dem 
successivt med växande hastighet och anordna dem sa, att varje följande
icke genomlöpes av strömmen förrän denna avbrutits i den närmast föregående, 
ty i annat fall skulle det uppkomma en motkraft och projektilen
skulle stanna i röret eller till och med kunna slungas ut bakåt genom slutstycket. 
(På teckningen här bredvid synas tio spiraler men i verkligheten äro de många fler.)

Projektilens hastighet beror i hög grad på hur fort de successiva solenoiderna 
påverkas av strömmen alltifrån det ögonblick den börjar röra
sig till följd av att strömmen upphör i den första spiralen och till det 
ögonblick den slungas ut ur röret genom att den sista spiralen upphör att
verka.

När projektilen från sitt viloläge (den fyllda linjen på figuren) i bakre
änden av kanonen, hylsläget, kommit fram till det ställe där attraktionen
är störst (den streckade linjen) utgår plötsligt den förstå solenoiden ur
strömbanan och den andra börjar verka för att icke någon omkastning
av polerna skall ske.

En blick på schemat på sidan 291 visar hur utsläckningen sker.

Kontaktlamellerna av metall som äro infällda i ett icke ledande 
material på bordet (för att de skola vara isolerade från varandra) ha olika bredd
som svarar mot den lämpliga kontakttiden. Om nu en borste som står i
förbindelse med ena polen på en dynamo (dennas andra pol står i förbindelse med 
skivorna) föres fram med konstant hastighet över skivorna
och med början på den som står i förbindelse med kanonens första solenoid (den vid slutstycket) så kommer kontakttiden på de successiva skivorna att sjunka i 
proportion till deras bredd. Detta är endast en demonstrationsfigur.

Men det blir på samma sätt i apparatens kommutator, som består av
en cylinder av isolerande material vilken roterar med konstant hastighet,
driven av en liten hjälpmotor. På
<img>
ELEKTROMAGNETISK KANON

<i>A</i>, kanonmynningen; <i>B</i>, hylsläget; <i>CC</i>, solenoider kring röret; <i>D</i>, behållare for att mata kanonen
med projektiler; <i>E</i>, cylindrisk roterande kommutator; <i>F</i>, liten hjälpmotor som driver kommutatorn;
<i>I,</i> ledning for den negativa strömmen; <i>J</i>, ledning för den positiva strömmen; <i>K</i>, strömuttagning
för den lilla motorn; <i>L</i>, dynamo eller elektricitetskälla; <i>M</i>, lavett; <i>N</i>, stöd för kommutatorn; <i>OO</i>, kontakter; <i>P</i>, ratt for inriktning.

cylinderns yta äro inlagda skivor som stå i förbindelse med den positiva polen
på en dynamo och vilkas bredd avtar progressivt såsom nyss beskrivits. Mitt
for dessa skivor ligga borstarna som var och en är förenad med ena polen
på den solenoid till vilken den hör. Skivorna äro ordnade i spiral från
ena änden av cylindern till den andra så att spiralen gör ett fullt varv kring
cylindern, och så att var och en av dem en gång under cylinderns omlopp
kommer i kontakt med motsvarande borste som ligger an mot cylindern.
Då en borste lämnar den skiva som motsvarar honom tar följande borste
kontakt med den följande skivan, och på samma sätt ända till den sista,
varpå cykeln upprepas. Solenoidernas andra pol ar förenad med 
dynamon eller den använda strömkällan. När cylindern roterar öppnas och
slutas, strömmarna i solenoiderna, successivt och under allt kortare tider
och var och en uteslutes ur strömbanan innan den nästkommande ingår.
Då en projektil blivit införd i hylsläget, vilket sker automatiskt, sluter;
man en kommutator och sänder därigenom ström i den första solenoiden.
Det uppkommer en elektromagnetisk kraft, som utövar dragning på 
projektilen, vilken drages framåt ända till den punkt där den magnetiska 
attraktionen har sitt maximum; projektilens spets är då framme vid den andra
solenoiden; i detta ögonblick upphör strömmen i den första och börjar i
den andra. Hastigheten, med vilken projektilen går in i denna, ökas av
hela den elektromagnetiska kraft som där utvecklas, och hastigheten blir
större och större för varje solenoid som passeras anda tills projektilen
slungas ut ur kanonmynningen.

I detta ögonblick släpper en automatisk mekanism, som icke är utritad
på figuren, in en ny projektil i hylsläget, och skottlossningen kan sålunda
fortsätta utan avbrott.
</chapter>

<chapter name="JÄRNVÄGSSYLLAR AV BETONG">

I England försökte man for några år sedan syllar av betong för att se
om sådana ställde sig fördelaktigare än träsyllar. Emellertid ledde försöken
då icke till några resultat. Nu har man tagit upp dem på nytt på grund av
prisstegringen på trä, och man har funnit att längdsyllar under båda
skenorna ar lämpligast medan skenorna hållas samman av stålstänger.

</chapter>
<chapter name="RESERVOARVAGNAR FÖR TRANSPORT AV FISKYNGEL">

OM MAN SER på floderna och sjöarna i ett land skall man finna
att en del hysa fiskar som äro alldeles okända i andra; i somliga vatten där
man fiskat för mycket eller där kemiska fabriker släppa ut sitt 
avloppsvatten kan fisken ha totalt försvunnit.

I Amerika har man insett nödvändigheten av att reglera dessa 
förhållanden och ordna fiskodlingen, som är en rikedomskälla för landet
och en nödvändighet för att vattendragen skola hållas rena och friska.

Förenta Staternas regering har, med hänsyn till den nytta befolkningen i
staderna och på landet kan ha därav, inrättat naturliga eller artificiella 
fiskodlingsparker, där man producerar stora mängder av yngel, vilka skola 
användas till odling i vattendrag som sakna fisk eller för att införa nya arter i
vissa distrikt.

I betraktande av att Förenta Staternas landområde är så vidsträckt
är det ingen lätt sak att transportera den levande fisken. Ty varje art
kräver sina särskilda värmeförhållanden under utvecklingstiden, och 
transporten kan icke ske i vanliga godsvagnar utan måste försiggå i 
reservoarvagnar försedda med en fullt vetenskaplig utrustning.

<img>
VY AV DET INRE AV EN GODSVAGN FÖR TRANSPORT AV FISKYNGEL.

Reservoarerna utmed vagnens sidor hållas under resan vid en bestämd temperatur för att
fisken skall leva och utvecklas under gynnsamma förhållanden.

Förenta Staternas regering har därför låtit bygga specialvagnar avsedda
för denna trafik på hela det 
<img>
DET YTTRE AV EN FISKTRANSPORTVAGN PÅ FÖRENTA STATERNAS JÄRNVÄGAR.

Som man ser liknar denna vagn till det yttre salongsvagnarna for resande.

vidsträckta, tusentals kilometer långa järnvägsnätet från kust till kust.

Man har härvid använt sig av det nya byggnadssättet med uteslutande av
trä, emedan detta alltför snart förstöres av väder och vind och lätt kan fatta
eld genom olyckshändelse eller helt enkelt av gnistorna som strömma ut
så rikligt ur de amerikanska lokomotivens skorstenar.

Reservoarvagnen ar sålunda byggd helt och hållet av stål liksom också
hela inredningen, väggar, dörrar, lådor och vattenbehållare. Genom ett 
isoleringssystem skyddas reservoarerna for växlingarna i den yttre 
temperaturen och bibehålla just den temperatur som varje fiskart kräver. Vagnens
längd är 18 meter, bredden 3 meter i likhet med alla andra vagnar på de
amerikanska järnvägarna. Totala vikten på den tomma vagnen med 
fullständig inredning är 68 ton. Vattnet i behållarna, isen, bränslet etc. 
representerar omkring 16 ton, d. v. s. inalles cirka 84 ton. Reservoarerna, som
ligga utmed vagnens sidor, intaga mittenrummet i vagnen. Fisken 
transporteras i kannor på 46 liter; 130 sådana inrymmas i de isolerade 
behållarna. Under resan tillför man fisken behövligt vatten och syre 
medels pumpar som drivas av en ångmotor på 6 hästar, vilken matas av
en särskild liten ångpanna placerad i vagnen. Denna ångpanna 
tjänstgör också för att hålla jämn värme i reservoarvagnen, fast denna i likhet
med alla de övriga vagnarna i tåget uppvärmes med ånga från lokomotivet.

Under vagnens golv finnas reservoarerna med vatten samt en isolerad
behållare innehållande ett ton is. Fem man följa med i vagnen under resan
och disponera därunder över ett litet sovrum, ett kök och en komfortabel
matsal.

Personalen har grundligt fått sätta sig in i den vård fiskynglet fordrar
under resan, de försiktighetsmått som måste iakttagas for att bevara vissa
arter, ty varje art fordrar sin temperatur och vissa bestämda egenskaper
hos vattnet. Man vet att forellen lever i hastigt rinnande vatten, framför allt
i strömmar från glaciärerna, vilkas vatten sålunda ar mycket kallt. Andra

fiskar däremot trivas i vatten där det finns rikligt med organiska ämnen och
där temperaturen ar relativt hög. Slutligen kräva vissa fiskyngel en 
alldeles speciell omvårdnad som ar helt olika den de erhålla som vuxna i
akvarierna.

Fiskbassängvagnarna medfölja snälltågen och kunna genomlöpa flera
hundra kilometer om året.
</chapter>

<chapter name="HUR HASTIGT RÖRA VI OSS I RYMDEN?">

Alla uppgifter i den frågan äro helt naturligt relativa, emedan det icke
finns någon absolut fix punkt i rymden, och om det också funnes en sådan ha
vi inga medel att bestämma den.

Var planets hastighet i förhållande till solen ar exakt beräknad. Hela
solsystemets förflyttning har blivit mätt i förhållande till de ljusare stjärnorna.
Sålunda har Campbell av radialhastigheternahos l 193 stjärnor, mätta med
spektroskopet, funnit att vårt solsystem rör sig genom rymden med
en hastighet av 19 kilometer i sekunden. Om vi nu antaga i 
överensstämmelse med den nya "island universe" hypptesen att vårt 
stjärnsystem och vintergatan är en stor spiralnebulosa som vi se inifrån, 
medan andra spiralnebulosor, som vi se såsom sådana, äro stjärnsystem på
mycket långt avstånd från oss, så kunna vi fråga hur fort vi röra oss i förhållande
till dessa avlägsna kroppar. Enligt Dr Slipher anger medelvärdet av 
spiralnebulosornas radialhastigheter att vårt solsystem och det stora 
stjärnsystemet till vilket det hor rör sig i förhållande till spiralernas medellägen
med en hastighet av 700 kilometer i sekunden mot en punkt omkring AR
22 timmar och 22° sydlig deklination.
</chapter>

<img>EN AV DE SIRENER SOM UPPSATTS PÅ OLIKA HÅLL PÅ TAKEN I PARIS

Deasa sirener, som drivas elektriskt, finnas på 26 olika platser i staden. De sättas i gång samtidigt  vid anfall från luften eller bombardemang for att varna befolkningen, 
som då har att söka skydd i källarna eller andra säkra platser. Den första sirenen, 
som har en räckvidd av l 500 meter, har blivit uppsatt på ett av tornen på Notré-Dame.
STRÖVTÅG I VETENSKAPENS OMGIVNINGAR

<i>UPPFINNINGAR, UPPTÄCKTER, KURIOSA</i>

<chapter name="En luftautomobil.">

Den bekante flygaren och aeroplanbyggaren Glénn H. Curtiss har 
tillsammans med en av sina ingenjörer konstruerat en flygande automobil
kallad "Autoplan", som väckte uppseende vid den senaste 
automobilutställnjngen i New York. Här fick man för första gången se ett 
luftfordon, som icke var uteslutande avsett för sport eller krig.

Som vår fotografi visar ar den nya maskinen ett triplan, men flygkroppen
är ersatt med en kupé som alldeles ser ut som en automobil. 
Karosseriet är av aluminium, och för att icke fönstren skola krossas vid landningen
bestå rutorna av celluloidplattor.

När autoplanet rör sig på marken för att ta fart till lyftningen eller för
att gå korta distanser förhåller det sig alldeles som en vanlig automobil.
Det styres med en ratt, och denna påverkar också vertikalstyret som styr
maskinen i luften. Axlarna vila på stötfångare av kautschuk så att 
landningen blir mjukare och gången på marken jämn.

Planen ha en totalyta av omkring 39 kvadratmeter och ligga 28 
centimeter bakom varandra. Det övre och mittenplanet ha båda en längd av
12,35 meter och en bredd av 1,22 meter. Det nedre planet ar 7,10 meter
i längd och 1,07 meter i bredd. De två sektionerna av mittenplanet och
underplanet äro fästa på ömse sidor om vagnen, det övre vid karosseriets
tak, det undre 15 centimeter över vagnens golv. Svansen bär här 
liksom på alla aeroplan riktnings- och

<img>
GLENN H. CURTISS AUTOPLAN SER UT SOM EN BEVINGAD AUTOMOBIL
<img>
SCEMATISK TECKNING AV AUTOPLANETS FORM

höjdstyrena, stabiliseringsvingar etc. Vagnens framdel ar likaledes på 
vardera sidan försedd med ett lätt krökt stabiliseringsplan.

Från övre planet till marken mäter apparaten 3,05 meter i höjd. Dess
totallängd ar 8,25 meter och den kan lyfta 340 kg last. Karosseriet, som
är mycket luxuöst i det inre, rymmer två passagerare utom föraren.

Motorn är placerad framtill och täckt av en huv. Framför denna finns
kylaren, som lämnar kallt vatten för att hålla motorns cylindrar vid relativt
låg temperatur. Motorn är en 8-cylindrig 100 hästkrafters Curtiss som gör
1 400 varv i minuten och drar en fyrbladig propeller av 2,65 meters diameter 
och 1,67 meters stigning.

Bensinbehållaren är placerad på taket ovanför passagerarnas plats
och rymmer 130 liter. Motorn förbrukar ungefär 45 liter bensin i 
timmen vid normal gång, och autoplanet kan därför kora tre timmar med 
medelhastighet.
</chapter>

<img>
ARBETARE GRAVERAR KLOCKBOETTER VID SVARVEN

<chapter name="Gravering av klockboetter.">

När urverket blivit insatt i klockorna skall man dekorera boetterna, d. v. s.
teckna mer eller mindre invecklade arabesker på dem eller gravera in de 
blivande köparnas initialer etc. Man använder sig härvid av svarvar, som
grunda sig på pantografprincipen. Med dessa kan man på klockboetten
återgiva de mest olika ornament som skickliga artister ritat upp.

Särskilt för guldboetter, där materialets pris spelar den avgörande rollen, 
kunna fabrikanterna nå utomordentliga resultat med 
reduktionspantografsvarvar. Sålunda säljas guldboetter,
i vilka guld vikten icke överskrider 2 gram, och boetten i sådana billiga ur
är icke mer än 9/10 millimeter tjock.

Och i denna guldhinna kan svarven
dock gräva ut den dyrbara metallen utan att man kan se igenom den.
Vid detta ömtåliga arbete måste man dock fästa boetten på ett hårt cement
som hindrar att gravyren gör märken tvärs igenom.
</chapter>

<chapter name="Constanciahjulet med sträckbara ekrar.">

I fält måste kanoner, ammunitionslådor, automobiler och batterivagnar rulla fram
hastigt och bra. Vid fronten utsättes det rullande materialet för ett hårt arbete.
De ständiga stötarna och de atmosfäriska inflytelserna nöta på
det ofantligt och så har man dessutom granaterna som ofta förstöra det. Därför har
en fransk kapten, Constancia, nyligen patenterat ett hållbart hjul, vars
delar kunna ersättas på själva slagfältet om de blivit förstörda.

<img>
CONSTANCIAHJULET

Hittills ha hjulen på tunga vagnar bestått av hopfogade trästycken som
sammanhållas och skyddas mot nötning av en järnring. När hjulet 
kommer från verkstaden bildar det ett homogent och kompakt helt. Men
genom de tunga lasterna som skola transporteras, ojämnheterna i vägen, de häftiga
skakningarna, solhettan som torkar ihop träet eller regnet som kommer
det att svälla upp, minskas så småningom sammanhållningen i det hela. Ekrarna 
lossna, hjulet mister sin hållfasthet och man måste använda starkare dragningskraft
för samma börda.

Hela problemet skulle vara löst om man kunde ge de olika delarna
i hjulet en permanent sammanhållning. Det är detta kapten Constancias uppfinning
avser. Han tänkte att man skulle kunna hindra glappningen mellan navet och hjulet
genom att förlänga ekrama. Han konstruerade därför en järnring som sluter om axeln 
och från vilken de sträckbara och lösa ekrarna utgå. Dessa stöda i andra ändan mot

<img>
CONSTANCIAHJULET PÅSÄTTES PÅ EN KANONVAGN
en hjulring av trä omgiven av en järnring. I övre delen av varje eker finnes
en hylsa, som mottager ekern. Medels en skruv kan man höja eller sänka
hylsan och följaktligen oka eller minska sammanhållningen mellan navet och
hjulet med hjälp av ekern.

Medelst Constanciasystemet kan man undvika kraftförlust och gör både 
fordon och hjul mera hållbara. Vid försök som utförts sedan mars 1917 i 
Dunkerque ha de nya hjulen rullat över 600 kilometer utan att 
sammanhållningen minskats. De kunna med största lätthet anpassas på olika
slags fordon.
</chapter>

<chapter name="Diskningen är icke längre ett dagsverke.">

Det finns uppfinningar som äro sa enkla att de knappast behöva någon 
beskrivning och dit hör den som vi avbilda här; den har också en 
annan fördel, och det är att den är verkligt praktisk. Så här är
den inrättad: en vanlig disktrasa så förändrad att man
kan fasta den vid ena ändan av en kautschukslang, vars andra ända är
fäst vid vattenledningskranen for varmt vatten. Intet smutsigt diskvatten längre
och inga sköljningar, ty man diskar ju i rinnande vatten som alltid är rent.
Man kan invända att det icke finns varmvatten i alla kök. Det ar sant,
for närvarande finns det inte, men när bättre förhållanden inträda i 
avseende på bränslet kommer det åter att finnas, och de hus där det ej är
inlett nödgas sa småningom följa de, mer modernas exempel eller man kan
använda gasvatten varmare.


<img>
MED DENNA PRAKTISKA APPARAT KAN DISKEN
TVÄTTAS I RINNANDE VATTEN
</chapter>

<chapter name="För att blåsa upp ringarna.">

På nästa sida är en pump som är intressant på grund av dess enkla
konstruktion, små dimensioner och lätthanterlighet. Pumpen ligger 
horisontellt på marken. Kolvens fram och återgående rörelse utföres av en
hävarm försedd med en pedal, som sänkes under fotens tryck och föres
upp av en fjäder. För att pumpa upp en ring ställer man foten på pedalen
och lutar sig lätt framåt, så att man underlättar trampningen
med kroppstyngden. Pumpningen blir ännu mindre tröttsam
genom att man byter fot. Man spar tid och kraft med denna apparat.
</chapter>

<chapter name="Till skydd mot inbrottstjuvar.">

När man skall gå och lägga sig låser man ju vanligen ytterdörren och lämnar 
kvar nyckeln i låset, varvid man vrider den så att den icke kan skjutas ur utifrån.

Detta ar ett gott försiktighetsmått, ty icke ens den skickligaste tjuv kan öppna ett lås
som blivit spärrat på det sättet. Men det är icke tillräckligt, om man icke
fastgör nyckeln på ett eller annat sätt så att den icke kan vridas, ty tjuvarna
ha tusen medel att göra detta.

Vi ha nyligen fått del av en anordning som är ganska invecklad, men
som tycks erbjuda önskad säkerhet. Den består av en platta som kan
skjutas tvärs för dörren i två rännor som äro fastskruvade i träet. Plattan
är försedd med ett nyckelhål liknande 


det i låset, men den del av hålet i vilket nyckelns skaft går in står i 
förbindelse med en smal, horisontell springa. När man skall stänga dörren
skjuter man plattan så, att dess hål exakt sammanfaller med nyckelhålet i låset;
man för in nyckeln, vilken skall vara tillplattad på det ställe som befinner sig mitt
för den horisontella springan. Sedan man låst med dubbla slag och vridit 
nyckeln så att dess ax ar vinkelrätt mot nyckelhålet, drar man plattan åt höger
varigenom man döljer nyckelhålet och för in den avplattade delen av nyckeln i springan. Det är nu omöjligt att vrida nyckeln sa att den faller ur låset. Om man icke vill 
förändra nyckeln kan man göra springan sä bred att skaftet går in utan att vara
tillplattat. I detta fall kan nyckeln vridas i låset; men som de båda hålen
icke befinna sig mitt för varandra så kan den icke skjutas ut. Tyngden
som vi ritat ut på teckningen på nästa sida behövs naturligtvis icke då.

<img>
FOR ATT STICKA IN NYCKELN MÅSTE MAN PLACERA
HÅLET I PLATTAN MITT ÖVER NYCKELHÅLET
</chapter>

<chapter name="Bild till För att blåsa upp ringarna">
<img>
MED PEDALPUMPEN KAN MAN LÄTT PUMPA UPP AUTOMOBILRINGARNA
</chapter>

<chapter name="En räddningsmadrass">.

Det förödande <sp>undervattens</sp>kriget har även medfört en god
sak; man har mer än förut börjat intressera sig för de
<sp>skepps</sp>brutnas räddning. Alla <sp>anordningar</i> som föreslagits
äro naturligtvis icke goda, men det har också kommit många
intressanta lösningar som ibland även äro praktiska.

Om räddningen icke kommer ögonblickligt så tjäna de vanliga livbältena 
i allmänhet blott till att förlänga plågorna, ty kölden,
som de icke kunna hindra, och krampen som följer av den obekväma
ställningen i vattnet paralysera all fysisk verksamhet och föra så 

småningom till döden. Det är icke heller sällsynt att den skeppsbrutne gör
haveri och flyter med benen uppåt i fall bältet icke blivit placerat 
tillräckligt högt upp, just under armarna.

Med en livräddningsdräkt som vi återgiva på vår fotografi
kan den skeppsbrutne flyta på ryggen med huvudet på en kudde
alldeles som om han låge i en säng. Madrassen är fast kring
kroppen sa att vattnet icke kan komma i beröring med denna och
kyla av den. Den skeppsbrutne kan dock röra armarna så att
han kan förflytta sig dit han vill. Denna räddningsdräkt 
är naturligtvis dyrbarare och
mera skrymmande än ett vanligt bälte, men
det ar ju icke lätt att kombinera alla goda egenskaper.  

<img>
EN SKEPPSBRUTEN PÅ DEN VATTENTÄTA MADRASSEN 

</chapter>

<chapter name="Schematisk bild av anordningen att låsa fast nyckeln i låset">
<img>
SCHEMATISK BILD AV ANORDNINGEN ATT
LÅSA FAST NYCKELN I LÅSET

<i>S</i>, glidbana; <i>F</i>, springa för att kunna draga plattan åt höger;
<i>P</i>, plattan som håller kvar nyckeln i låset; <i>Tr</i> nyckelhål
i plattan;  <i>T</i>, nyckelhål i låset; <i>P</i>, tyngd för att hindra nyckelns 
kringvridning.
</chapter>


<chapter name="Kassaskåp på postångare.">
<b>Kassaskåp på postångare.</b>

Numera är ingenting underlåtet på de stora passagerarångarna
för att i händelse av skeppsbrott säkerställa
passagerarnas liv. I sådana fall ha dessa som bekant icke rätt att
ens föra med sig den minsta lilla kappsäck när de gå i 
räddningsbåtarna, vilket förövrigt allt är fullt riktigt. 
I det ögonblick man måste uppbjuda alla krafter att rädda 
människors liv, är det icke tid att också sysselsätta sig med 
att söka rädda deras tillhörigheter. Rika och fattiga
löpa samma risk vid ett skeppsbrott liksom de också ha samma utsikt att
rädda sin dyrbaraste egendom: livet.

Men dessa dyrbarheter guld, silver, smycken, som de resande föra med sig,
borde dock även om de skulle byta ägare, i händelse av ett
skeppsbrott hållas flytande på något sätt, som varken försvårar
räddningsarbetet eller fordrar något extra arbete. Det vore 
tillräckligt att på lämpligt ställe på övre däcket anordna ett 
an tal tunnor, helst av järn med vattentäta öppningar. I dessa
skulle man anbringa små likaledes vattentäta lådor, innehållande 
alla de värdeföremål, som passagerarna
vilja deponera där när de stiga ombord.

Varje låda skulle bära en lapp med uppgift på dess innehåll samt
namn och adress på dess ägare.

Innan lådorna införas i tunnorna måste de vägas, sa att man icke överskrider
gränsen för vad varje tunna förmår bara, och denna gräns skulle vara
antecknad på tunnan jämte namnet på det bolag fartyget tillhör samt
fartygets namn. Det är tydligt, att när fartyget går under komma 

tunnorna att till en början följa med ned av sugningen i vattnet, men därefter
flyta de åter upp till ytan. Som de alla äro försedda med en eller flera
ringar, kunna räddningsfartygen, som efter nödsignalerna skynda till 
olycksplatsen, om vädret tillåter det lätt fiska upp tunnorna med båtshakar och 
återställa innehållet till ägarna. Under ogynnsammare förhållanden kunna 
andra fartyg träffa på dessa på havet kringdrivande tunnor, eller de kunna
driva i land på någon kust och deras innehåll följaktligen återgå till rätt
ägare, under förutsättning att sjömännen eller <sp>kust</sp>befolkningen mot
lämplig ersättning vill vara hederlig, vilket i <sp>allmänhet</sp> torde vara
fallet. Och även om de stanna i <sp>orättrådiga</sp> händer, komma värdena
dock att åter utgå i den allmänna cirkulationen i stället för att
vara för alltid förlorade på havets botten. Må rederibolagen
taga detta i beaktande.
</chapter>

<chapter name="Schoopförfarandet användes vid lödning.">
<b>Schoopförfarandet användes vid lödning.</b>

Lödningen utföres ju vanligen för hand med enkla verktyg men är då
dyrbar och långsam. Det finns visserligen lödningsmaskiner, men de
lämpa sig bäst för ofta upprepade lödningar såsom inom 
konservindustrien. Schoop använder en handapparat med lödmetall i form av tråd
som smälter för en gaslåga och sprides direkt på ytan som skall 
sammanfogas. Det påstås att arbetet blir snyggt och billigt. Lödpistolen är
enklare an metalliseringspistolen emedan man icke behöver använda 
pressluft. Lödtråden pålägges nämligen direkt av lågan som är under tryck.
Tråden ar fäst vid en liten framdrivningsmekanism som kontinuerligt 
matar fram den för lågan.
</chapter>

<chapter name="För att simma som en anka.">
<b>För att simma som en anka.</b>

<img>
MED SÅDANA HANDSKAR KAN MAN SIMMA SOM EN ANKA

Dr A. Kandor Lawadski i Honolulu anser att vi skulle kunna simma mycket
bättre om vi hade simhud mellan f<sp>ingrarna.</sp> Denna idé är ju icke
ny, och han har därför skyndat sig att omsätta den i praktik. Han använder helt
enkelt ett särskilt slags <sp>handskar</sp> som har en hud mellan fingrarna, så att handen 
när fingrarna äro utspärrade förvandlas till ett slags fena. Simmaren för 
ihop fingrarna när han rör armarna framåt och breder ut dem vid den 
motsatta rörelsen och driver sålunda 
tillbaka vattnet med större kraft. Dr Lawadski påstår att
man icke endast kan simma mycket fortare, utan att man också kan hålla
sig uppe vid ytan med stor lätthet genom att sakta röra händerna i vattnet.
Detta förefaller mycket troligt, men varifrån skall man få dessa utmärkta handskar?
</chapter>

<chapter name="UR DEN POPULÄRVETENSKAPLIGA LITTERATUREN">

<i><b>Walther Rathenau: Framtidens näringsliv.</b>

Hugo Gebers Förlag. Pris kr. 5:50. Inb. kr. 8:-.</i>

"FRAMTIDENS NÄRINGSLIV" är en samling av fyra föredrag och skrifter som 
Rathenau publicerat vid olika tillfällen. Tre av dem
behandla frågor angående det kommande ekonomiska livet i Tyskland och den 
fjärde sysselsätter sig med judefrågan i tyska riket.

Det ar särskilt de ekonomiska uppsatserna som äro av intresse, emedan de behandla 
problem som även i hög grad beröra vårt nuvarande och framför allt kommande 
näringsliv. De omstörtningar som kriget medfört lämna
intet civiliserat land oberört. Det fordras av
alla en ofantlig kraftansträngning för att reda
ut den skuld de ådragit sig genom detta 
meningslösa förstörande av energivärden. Det gäller
att vara medveten om detta och det är 
väckelse i den riktningen som "Framtidens näringsliv" åsyftar.

Det kan för många synas som om kriget
skulle ha medfört en högkonjunktur utan 
motstycke i föregående tider. Särskilt i de 
neutrala länderna har det uppstått en ny 
samhällsklass som dykt upp ur djupet från ingenting
och därför också är besjälad av den krassaste
egoism och den flataste ansvarslöshet. Den har
särskilt givit sig in på industrien och handeln.
Och arbetareklassen har väl förstått att utnyttja
situationen genom att tillskansa sig fördelar i
alla avseenden. Samtidigt har den bildade 
medelklassen, som utgör grundvalen för landets
intelligensutveckling, fått allt svårare i 
ekonomiskt avseende och blivit beroende av de båda
nämnda kategorierna.

Skall det fortgå på den inslagna vägen även
efter kriget, eller skall man återvända till det
gamla tillståndet? Det ar naturligt att de som
nu dykt upp under dessa få - dock alltför
många - krigsår ogärna vilja tänka sig en 
förändring till vad som varit; det vore svårt att
inbilla sig att arbetsklassen självmant skulle
avstå från sina höga löner även om 
levnadskostnaderna sjönke. Och å andra sidan vill
den nu allt mer pressade medelklassen gärna
drömma om ett återgående till det lyckliga 
tillståndet före 1914. Och alla dessa affärsmän
som nu sitta belagda med statskommissionernas
handbojor söka möjligen ännu bevara en 
förhoppning om att den fria handeln skall åter bli fri.

Det ar mot alla sådana tankar Rathenau 
vänder sig i sina uppsatser. De som söka det
paradisiska tillståndet i den frihet och det 
självsvåld som rådde före krigets utbrott ha upplevat
sin lyckligaste tid, menar han. Den oerhörda
förlust kriget bibragt alla nationer som deltagit
däri och även de neutrala gör att staterna 
måste organisera det kommande näringslivet. 
Produktionen måste ökas för att man skall kunna
betala skulderna. Och detta gäller särskilt 
industrien, som måste inriktas på nyttiga 
produkter. Lyxen skall bort och det arbete som 
nedlades på denna skall i stället ägnas åt 
produktiv, nyttig alstring. Alla måste samverka för
det gemensamma stora målet. Och arbetet
skall organiseras, grundligt, metodiskt, vetenskapligt.

Detta galler i främsta rummet Tyskland och
det ar for tyskarna Rathenau talar. Tyskland
har visat vad det förmått genom sin 
vetenskapliga organisation under kriget, ty det är denna
mer än militären som hållit landet uppe. Och
dess organisationskraft torde icke bli mindre
efter fredens återställande; man kan därav 
förstå att Tyskland kommer att utnyttja alla 
medel för att öka och driva ut sin produktion.
Och Rathenau, som står mitt inne i den högsta
tyska finansen, har själv visat kraften av denna
organisation genom de företag Metallum och
Militaria, han grundat i Schweiz för att lägga
detta lands järnvägar och industri under tyskt
inflytande för kommande behov. Det har sitt
stora intresse även för oss att taga del av den
stora finans- och industrimannens tankar; 
"Framtidens näringsliv" anbefalles till studium åt alla
handels- och industrimän.
</chapter>
<chapter name="N:R 5 INNEHALL 1918">

Radium och dess strålar............ E. Ramstedt 
Fil. Dr. Docent i Radiologi vid vid Stockholms Högskola.... 307

Hur vågarna beläggas för att stå emot
automobiltrafiken ...............    P. Meyan.....313

En autotorpedbåt som styres av elektriska
vågor.............................. ... 317

Saltet under världskriget............    L. Delcomnum 
Gruvingenjör.. . 321


Där de resandes liv hänger på en tråd. . . Ch. Lordier 
Ingenjör.. . . . 327

Huvudräkningens användning i det praktiska
livet . . ..... ............. . . .Pereim .....331

Stålets kvalitet förbättras genom tillsats av
olika specialmetaller . . . . ... . . . . . .    G. Courtelin.
Ingenjör.....337

Upptagning av undervattensbåtar och sänkta
eller strandade fartyg ............ S. Wolfran ....343

For att skaffa sig värme utan kol eller gas .. C. Casciani.....348

Fotografiska jättekameror ........... J. Boyer.... 351

Ämnar Amerikas industri utbyta kullagret
mot rullager?................. J. Durbourg, Ingenjör.... 355

Strövtåg I vetenskapens omgivningar

<i>Uppfinningar, upptäckter, kuriosa</i>   ............... 301

Ur den populärvetenskapliga litteraturen

<i>W. Johannsen: Ärftlighet</i>. . . . . ...................368

Dessutom smärre vetenskapliga och tekniska notiser.

VETENSKAPEN OCH LIVET UTKOMMER UNDER 1918  VARANNAN MÅNAD

Pris pr häfte kr. 1.75, Årsabonnement: kr. 10.50.

Redaktion 14 Gotgatan - Expedition och annonskontor 19-21 Regeringsgatan . Stockholm

HUGO GEBERS FÖR LAG -STOCKHOLM

</chapter>

<chapter name="RADIUM OCH DESS STRÅLAR">

<img>
M:ME MARIE SKLODOWSKA CURIE i SITT LABORATORIUM

Tillsammans med Pierre Curie upptäckte m:me Curie radium och polonium samt 
fullföljde sedan med beundransvärt tålamod och energi framställningen av rena radiumsalter Efter sin mans död 1906 utnämndes Marie Curie till hans efterträdare 
som professor vid Sorbonne. Hon erhöll 1903 tillsammans med Pierre Curie och Henri Becquerel nobelpriset i fysik och 1911 priset i kemi.

</chapter>

<chapter name="VETENSKAPEN OCH LIVET Band IV Årg. III N:r 5 September—Oktober 1918 N:r 15">

MAGASIN FÖR VETENSKAPERNA 0CH DERAS TILLÄMPNINGAR I DET MODERNA LIVET

<i>Redigerat och Illustrerat för var man</i>

<sp>Redaktion:</sp> 14 Götgatan, Stockholm — Telefoner: Riks  13569, Sthlms 13526
Annonskontor och expedition: Regeringsg. 19—21  - Telefoner: Riks 1592, 22785, Sthlms 5149
<sp>Utgivare:</sp> Fil. Kand. Edvin Thall — <sp>Förlag:</sp> Hugo Gebers Förlag

<i>Eftertryck av text och illustrationer förbjudes</i>

Band IV Årg. III N:r 5 September—Oktober 1918 N:r  15
</chapter>

<chapter name="RADIUM OCH DESS STRÅLAR">

Av EVA RAMSTEDT

FIL. DR DOCENT I RADIOLOGI VID STOCKHOLMS HÖGSKOLA

Inom alla naturvetenskapens grenar kan det nittonde århundradet 
betecknas som ett märkesårhundrade. Detta gäller i lika hög grad, då 
avseende fästes vid det teoretiska utforskandet av naturfenomenen
som vid deras tillämpning på det praktiska livet.

En forskningsgren, som väl i början syntes ha mera
enbart teoretiskt intresse, men som med tiden
även blivit av den största praktiska betydelse,
var den, som sysslade med elektricitetens gång
genom förtunnade gaser i s. k. urladdningsrör.
Vid ett tryck av endast någon milliondels atmosfär
uppträda i dessa tre slag av strålar, nämligen 
<i>katodstrålarna</i>, som utgå rätlinigt från katoden, <i>kanalstrålarna</i>och slutligen de underbaraste av dem alla, <i>röntgen-</i> eller <i>X-strålarna</i>. Dessa
ha som bekant den märkliga egenskapen att gå igenom för vanliga 
ljusstrålar ogenomträngliga kroppar, och ehuru de ej göra intryck på våra 
synorgan, dock påverka en fotografisk plåt.

<img>
FIL. DR EVA RAMSTEDT

Ar 1896, året efter Röntgens upptäckt av X-strålarna, gjorde den 
franske fysikern <i>Henri Becquere</i>l den icke mindre uppseendeväckande 
iakttagelsen, att ett förut bekant kemiskt ämne,
<i>uran</i>, utsände strålar med samma verkan som strålarna
från ett urladdningsrör. För att frambringa de senare
måste man emellertid använda mycket starka
elektriska fält, det var alltså nödvändigt att utifrån tillföra stora 
mängder energi. <i>Uran</i> eller <i>becquerelstrålarna</i> däremot
utsändes <i>spontant</i>, utan att energi tillfördes utifrån, och strålningen 
fortsatte dag ut och dag in med precis samma styrka.
Det var isynnerhet detta, som väckte den allra största
undran. Man visste, att energi aldrig kan fås for intet, och
här hade man ett ämne, som ständigt och jämt avgav energi i form av 
strålar, utan att det var möjligt att upptäcka någon yttre anledning. Till
frågan om varifrån denna energi härstammar återkomma vi senare.

Ej heller kunde man genast avgöra,

<img>
I DENNA STORA FABRIK KAN MAN FRAMSTÄLLA ETT DECIGRAM RADIUMBROMID I VECKAN

Storleken på kärlen i vilka den första behandlingen av mineralet äger rum ger en
föreställning om vilka ofantliga mineralmängder man måste bearbeta för att få fram 
några kristaller radiumsalt.

om utsändandet av strålar var något for uran karakteristiskt eller om det
var en egenskap, som i allmänhet tillkom materien, ehuru
man förut ej lagt märke till densamma.
For att vinna klarhet häruti företog, år
1898, en ung polska <i>Marie Sklodowska,</i> gift med sedermera
professorn vid Sorbonne i Paris <i>Pierre Curie</i>, en 
undersökning av de flesta då kända ämnen och
fann, att av dessa endast ett utom uran
avgav strålar, det var <i>torium</i>.

<img>HENRI  BECQUEREL

Radioaktivitetens  upptäckare. Nobelpristagare i fysik 1903.

Av de båda översta figurerna på sidan 312
kan man få en föreställning om urans och toriums inverkan på
fotografiplåtar. För att erhålla den i
mitten återgivna bilden lät Becquerel
under några dagar en medalj ligga mellan ett uransalt och
en i svart papper inlindad plåt. Denna
angreps ej, där metallagret var tjockt,
men svärtades svagt, där metallen var tunnare, och mycket
starkt utanför medaljen. För den övre
bilden använder man som strålningskälla
en auerbrännarstrumpa, vilken som
bekant är indränkt med toriumnitrat.
Strumpan avbrännes, uppklippes och utbredes försiktigt på
en ljustätt inlagd plåt samt får ligga
omkring en vecka. Strålarna från
toriumnitratet träffar plåten, varigenom strumpans masknät
avtecknas. Framkallning av dessa plåtar sker på vanligt satt.

<img>
PIERRE CURIE
upptäckte tillsammans med m:me Curie
radium. Nobelpristagare i fysik 1903.

M:me Curie gjorde emellertid ett annat ännu mer märkligt
rön. Hon fann, ätt uranmineral, däribland <i>pechblende</i> från
Joachimsthal i Böhmen, ägde större strålningsförmåga, var,
som hon sade, starkare <i>radioaktivt</i>, än som svarade mot den 
ingående mängden uran. En noggrann undersökning, företagen av makarna
Curie gemensamt, visade, att pechblendet innehöll två
förut okända radioaktiva ämnen. Det ena benämndes <i>radium</i> på grund av
sina strålande egenskaper (radius = stråle) och det andra <i>polonium</i> efter
m:me Curies hemland. Båda dessa ämnen förekommo emellertid i ytterst
små mängder, så små att det fordrades flera år av det mest
intensiva och hängivna arbete, innan det lyckades m:me Curie att framställa
bara en så liten kvantitet som 0,1 gram av ett rent radiumsålt, radiumklorid,
och för att erhålla det hade hon måst bearbeta över l 000 kg av det 
ursprungliga materialet. - Numera 

<img>
DE FÖRST FRAMSTÄLLDA KARBONATEN SÖNDERDELAS MED KLORVÄTE
Sedan man överfort oxiderna i mineralet till karbonat bahandlas dessa med klorväte 
i behållarna, som synas upptill på figuren. Den erhållna grumliga lösningen får stå och klarna i behållarna nedanför.
<img>
DE RADIOAKTIVA SALTERNA BEHANDLAS I ALLT MINDRE KÄRL

De erhållna kloriderna utfällas som sulfat, vilka underkastas en hel serie 
operationer varvid de slutligen överföras till bromider. De radiumhaltiga 
bromidlösningarna avdunstas långsamt i emaljerade järnkärl, vilkas botten 
betäckas med kristaller. Man skiljer de olika kristalliseringarna.

framställes radium vanligen i form av bromid. Den årliga produktionen 
uppgår till cirka 5 gram, och priset är omkring 300 000 kr. per
gram radiumbromid.

Om den av m:me Curie erhållna kvantiteten radium var liten, var i gengäld
verkan av dess strålar millioner gånger större an den, som
en lika stor kvantitet uran förmår frambringa. Det är just
dessa strålar och deras verkningar som vi här något utförligare skola ingå på.

<img>
PROFESSOR ERNEST RUTHERFORD
Nobelpristagare i kemi 1908.

Närmare undersökningar av strålarna från ett radiumpreparat utfördes dels
i Paris av de nyss nämnda forskarna, dels i Manchester av den kände
engelske radiologen professor <i>Ernest Rutherford</i>. Man konstaterade därvid, att
det fanns tre olika strålslag, motsvarande de tre strålgrupperna i ett urladdningsrör, och gav dem namnen α <i>(alfa)</i>-, β <i>(beta)</i>- och γ <i>(gamma)</i>-strålar.

Strålarnas uppdelning framträder tydligast, då de utsättas för inverkan av ett
magnetfält, såsom schematiskt antydes i teckningen på sid. 312. I blyklossen R
är en smal cylindrisk fördjupning, i vars botten ligger ett radiumsalt. Härur 
utträda strålarna i luften som ett rätlinigt
<img>
DE  STARKT  AKTIVA  BROMIPERNA  KRISTALLISERAS  I  SMÅ  SKÅLAR

I den lilla mängd materia, som man behandlar med yttersta omsorg i dessa små 
kristallisationsskålar, är nästan hela den radioaktivitet koncentrerad som förut 
funnits i många ton mineral.

knippe. Anbringas ett starkt magnetfält vinkelrätt mot papperets (plan, så att
kraftlinjerna äro riktade inåt, fördela sig strålarna på tre knippen, α-strålarna, som
avböjas svagt åt vänster, β-strålarna, vilka få en kraftig avböjning åt höger, och
slutligen γ-strålarna, som behålla sin riktning oförändrad.

Genom att mäta avböjningens storlek i magnetiska såväl som i elektriska fält
samt genom en hel del andra utomordentligt sinnrikt utförda försök särskilt
av Rutherford och hans lärjungar samt av de framstående engelska vetenskapsmännen 
sir <i>William Ramsay</i> och <i>Fr. Soddy</i> ha säkra slutsatser kunnat dragas 
angående dessa strålars natur.

<img>
SIR WILLIAM RAMSAY
Nobelpristagare i kemi  1904

<i>α-strålarna</i> bestå av verkliga masspartiklar, nämligen av de
minsta smådelar, i vilka man kan tänka sig det gasformiga
ämnet helium uppdelat; <i>α-partiklarna</i> äro heliumatomer, vilka
liksom kanalstrålarna i ett urladdningsrör äro <i>positivt laddade</i>.
De utslungas med svindlande hastigheter, växlande mellan
1400 och 2300 mil per sekund, d. v. s. 1/22 till 1/13 av ljusets
hastighet. I följd här av äga α-strålarna förmåga att tränga
fram genom materien ehuru deras genomträngningsförmåga ej är stor.
De absorberas nämligen fullständigt redan av ett O,1 millimeter tjockt
aluminiumblad eller av ett luftlager på några centimeter.

<i>β-strålarna</i> bestå, såsom fallet även är med katodstrålarna, av mycket
mindre partiklar än α-partiklarna. β-partikeln är endast 1/1800 av den lättaste
atom man känner, nämligen väteatomen, eller 1/7000 av en α-partikel. Hastigheten
är däremot större; den uppgår för vissa β-partiklar ända till 99,8 % av ljusets 
hastighet. På grund av β-partiklarnas större hastighet och mindre massa
tränga de mycket lättare genom materien än α-partiklarna. De absorberas fullständigt
först av 10 millimeter aluminium eller 2 millimeter bly. Som de i ett magnetfält 
avböjas åt motsatt håll mot α-partiklarna, äro de laddade med negativ elektricitet.
Den laddning de medföra är den minsta man någonsin iakttagit, och
dessa små negativt laddade partiklar, som bilda β-strålar och katodstrålar, kallas 
<i>elektroner</i>. Det är sådana elektroner, som enligt nyaste uppfattning om 
elektriciteten tänkas uppträda överallt, där elektriska eller magnetiska
krafter äro i rörelse. Det är också de, som ge upphov till de optiska fenomenen. <footnote>Jämför professor Oseens artikel "Om sambandet mellan ljus och elektricitet" 
i aprilhäftet av denna tidskrift, årg. 1918.<footnote>
<i>γ-strålarna</i> ha mycket större genomträngningsförmåga än β-strålarna till och 
med i många fall större an röntgenstrålarna. Det finns γ-strålar, som passera l0
centimeter bly. Av ett magnetfält avböjas γ-strålarna ej, de äro således 
elektriskt oladdade. Deras natur har länge varit omstridd, men genom de senare
årens utomordentligt vackra undersökningar har man fastställt, att γ-strålar och 
röntgenstrålar äro av samma natur som ljusstrålar. Under det att α-strålar 
och β-strålar liksom även kanal- och katodstrålar utgöras av utslungade 
masspartiklar, äro vad man skulle kunna kalla "strålande materia", äro <i>röntgen-, 
γ-</i> och <i>ljusstrålar</i> att hänföra till <i>elektromagnetiska vågrörelser i 
etern</i>. Och liksom olika färger ha olika våglängder, karakteriseras 
röntgen och γ-strålar av sina särskilda våglängder, ehuru dessa
senare äro utomordentligt små. Redan för vanligt ljus är våglängden så liten som 
0,0008-0,0004 millimeter, men röntgen- och γ-strålarnas våglängder äro flera tusen,
anda till 100 000 gånger mindre.

<img>
INVERKAN AV TORIUMSALT PÅ FOTOGRAFIPLÅTEN

<img>
RADIOFOTOGRAFI AV EN MEDALJONG

<img>
STRÅLARNAS AVBÖJNING I ETT MAGNETFALT

<i>Avslutning följer i decembernumret.</i>

</chapter>
<chapter name="HUR VÄGARNA BELÄGGAS
FOR ATT STÅ EMOT AUTOMOBILTRAFIKEN">

NÄR AUTOMOBILEN kom och trafiken växte med tusentals vagnar
som började rulla fram på vägarna, fann man snart att det nya fordonet var
alla vägars fiende. Under ett halvt sekel hade man använt makadambeläggning, 
och detta räckte väl till, i synnerhet som den tyngsta trafiken
hade gått över från landsvägarna till de nyanlagda järnvägarna. 
Makadambeläggningen består som bekant av ett 15 å 25 centimeter tjockt lager av
sten blandad med sand, vilket fuktas med vatten och pressas ihop av en
vält. Det föreföll som om automobilernas bräckliga gummihjul skulle
duka under i striden mot vägen, men det vart tvärt om. Till följd av 
hastigheten och friktionen åstadkommer hjulet en sugning i marken, vilket så
småningom förstör ytan och rycker upp dammet från de undre lagren.
Detta går så långt att beläggningen brister och lossnar, och vägen måste
repareras sa ofta att underhållningskostnaderna bli alltför stora.

Situationen förvärrades ytterligare. De som voro bosatta utmed vägar
där livlig biltrafik rådde förgiftades av dammolnen, som knappast hunno
lägga sig förrän ett nytt åkdon rörde upp dem, och de förbannade de nya
vagnarna utan hästar; de resande, som blevo blinda av detta samma
damm, löpte fara att kollidera. Man måste sålunda först söka efter ett
medel att dämpa dammet, och man uppnådde goda resultat genom att
lägga tjära på ytan.

Stenkolstjära, som utbredes på 

<img>
RULLANDE MASKIN FÖR ATT BREDA UT CEMENTEN PÅ VÄGEN

Betongen som prepareras i blandarna rinner ned i en transportskopa, som kan 
förflyttas längs en luftbana. På bestämd plats öppnas skopan och cementen rinner 
ut på vägen.
<img>
DEN PÅLAGDA CEMENTEN HYVLAS SEDAN MED DENNA APPARAT

For att få en jämn beläggning låter man kautschukbeklädda läderremmar glida 
fram över ytan genom att upprepade gånger skjuta hyvelapparaten fram och tillbaka.

vägen, binder dammet och hindrar fuktighet att tränga in i vägen och mjuka
upp den sa att nytt damm bildas. Man kan pålägga tjäran antingen kallt
eller varmt; särskilda apparater för att breda ut och värma tjäran ha blivit
konstruerade och äro numera i allmänt bruk.

Tjärbeläggningen skyddar och bevarar vägen. Man har funnit att en
nötning av 40 millimeter på en otjärad beläggning motsvarar en nötning av
endast 8 millimeter for en tjärad beläggning av samma natur. Men detta
resultat består endast sa länge tjäran ligger kvar på ytan, och det gör den
högst ett år.

För att få en mera varaktig verkan blandar man in tjäran till en viss
tjocklek i själva vägbeläggningen. I teorien går denna metod, som kallas
tarmakadam, till sa att man först upphettar stenen i en ugn tills all 
fuktighet gått bort. Därpå blandas den med kokande tjära i proportionen 45 liter
på en kubikmeter sten. De tjärade stenarna föras sedan ut på vägen,
där de valsas ut med ångvält. Försök ha visat, att en på detta sätt belagd
vag efter två år icke undergick den minsta nötning, utan var lika jämn
som omedelbart efter påläggningen.

Amerika, som icke hade några goda vägar, måste i hast bygga sådana när
automobilerna vunno spridning, och England som av samma anledning
måste lägga om sina uppfunno nya förfaringssätt, som kräva en vidlyftig
apparat och icke löna sig annat än när det gäller att bygga ett stort antal
kilometer. I Amerika står betongvägen med cement högst i gunst. En
del städer ha upptagit särskilda lån för att kunna uppfylla sina 
förbindelser, som varit alltför stora för att kunna vara ekonomiska. Man måste
nämligen för att bygga en väg enligt den amerikanska metoden först 
<img>SCHEMATISK BILD AV EN MASKIN FÖR
ATT BYGGA VÄGAR OCH AVENYER ENLIGT »MONOLASTIC» FÖRFARANDET

Om man uppmärksamt betraktar denna teckning utgående från vänster, kan man
lätt följa fabrikationens gång genom apparaterna från sandblandningen som 
införes i ugnen till pannan som lämnar den bindande asfalten.

<i>r</i>, skopkedja som lyfter upp sanden; <i>f</i>, inlopp
till torkningspannan; <i>u</i>, roterande cylinder som
upphettas från härden<i> F; F</i>, eldstaden; <i>u</i>, fix
botten och utlopp; <i>I</i>, trumma för det torra och 
varma materialet; <i>V</i>, ventil <i>e</i>, behållare; <i>J</i>, mätkärl för 
ett ton; <i>M</i>, blandare med två skovelarmar som röra sig i motsatt riktning 
sinsemellan; <i>O</i>, bländarens bottenöppning; <i>P</i>, pump som
för upp den i pannan smälta asfalten till mätaren <i>J</i>.

anlägga en järnväg for att transportera fram materialen, sedan förfoga över
ett rörligt material såsom lossningsapparater, blandningsmaskiner, 
transportskopor, hyvlar för att hyvla av cementens yta, till och med täckplan,
som man lägger ut över arbetet så snart det regnar. Att bygga en cementväg 
är sålunda ett stort arbete, ett enormt företag, och de erhållna resultaten äro 
icke vidare övertygande. Dessa vägar tyckas icke kunna tåla mer än en ganska 
obetydlig trafik.

Fördelaktigare förefalla däremot andra engelska och amerikanska metoder, vilka
i stället för betong med den bräckliga och spröda cementen som bindemedel 
använda ett elastiskt bindemedel såsom asfalt. Kvartzit och bitulit äro 
baserade på denna princip. Bindeämnet är asfalt som  kittar ihop olika stora 
stenar, vilka först torkats och upphettats.

<img>
ETT STYCKE AV EN KVARTZITBELÄGGNING

Detta stycke har tagits ut ur Blackpool promenad i England
efter fyra års trafik. Ytan är fortfarande fullkomligt jämn.

År 1913 försökte man på vägen mellan Paris och Cherbourg en produkt som kallas "monolastic", vilken också var baserad på asfalt som bindemedel. 
Försöken voro tillfredsställande, ty under fyra år har man icke
behövt reparera denna beläggning.

Materialet utgöres av en blandning av sand av olika grovlek och asfalt. 
Hemligheten i fabrikationen ligger i valet av sanden, vilken blandas med
minsta möjliga mängd asfalt, ty detta får blott spela rollen av ett elastiskt lim.
Sanden föres in i stora pannor eller ugnar medels en skopkedja. I pannornas roterande cylinder blandas sanden, uppvärmes och torkas; sedan föres den genom en annan skopkedja
upp till bländaren där den blandas med flytande asfalt som föres
in genom rörledningar. När massan
blandats i önskade proportioner faller den därifrån ned i en behållare, vilken
lyftes upp och stjälpes av en kran och tömmer ut sitt innehåll i en 
lastautomobil. Materialet transporteras nu omedelbart till arbetsplatsen och 
utbredes där ännu varmt och rykande på marken, där arbetarna försedda
med krattor och gafflar fördelar detsamma, medan förmannen ser till att
lagret får den rätta tjockleken och belägger det med krossad märgel för
att det icke skall fastna vid ångvälten. Välten går över den ett tiotal gånger
fram och tillbaka, och vägen är därefter färdig för trafik.

<img>
TOTALVY AV EN ANLÄGGNING FOR ATT TORKA STENEN OGH BLANDA DEN MED ASFALT

Tvä apparater äro här placerade mitt emot varandra for att produkterna skola 
kunna uppsamlas i samma transportskopa. Varje apparat omfattar en ugn och en 
blandare. Materialet kommer ut färdigt att läggas pä vägen.

Denna metod kan med fördel användas på gamla makadamiserade
vägar; man behöver blott taga bort makadambeläggningen och låta 
ångvälten jämna ut den underliggande vägen och sedan utan vidare 
förberedelser lägga på asfaltblandningen
såsom en matta på ett golv. For att utföra möjliga reparationer framställer
man briketter av denna blandning, vilka upphettas och komprimeras på
platsen.

Denna vägbeläggning ar fullkomligt tät och ogenomtränglig. Vatten rinner
följaktligen lätt av och vägen kan läggas nästan helt plan, vilket gör att stycken
mindre lätt lossna ur den och att hästarna, som gärna vilja kanna plan
mark under fötterna, springa lättare. Materialet ar vidare så elastiskt att
det återtar sin form om ett tungt järnhjul skulle göra en sänka i det under
varma dagar. Vidare ar dammet nästan fullkomligt avlägsnat till stor
glädje för de kringboende.

En vag av 6 à 7 meters bredd beklädd med "monolastic" beräknas i
Frankrike kosta 80 000 francs pr kilometer. Denna summa kan förefalla
hög, men vägen håller i tjugo år.
</chapter>


<chapter name="EN AUTO-TORPEDBÅT
SOM STYRES AV ELEKTRISKA VÅGOR">

DEN SJÄLVRÖRLIGA torpeden är som bekant ett fruktansvärt vapen,
men den vidlådes av en stor olägenhet: när den en gång blivit avskjuten
mot malet kan dess bana på intet sätt kontrolleras.

Det ar därför en del uppfinnare sökt finna något medel, varigenom
torpeden under hela banan alltjämt skulle stå under inriktarens kontroll,
sa att denne allt efter omständigheterna kunde förändra dess riktning.

En sådan styrning skulle kunna åstadkommas genom elektrisk ström
som går fram i en ledning mellan stationen och torpedbåten, varvid 
ledningen rullar upp sig och följer torpeden i mån som denna avlägsnar sig.

Men ledningstråden, som torpeden drar med sig, blir mycket svårhanterlig 
till följd av den långa bana torpeden måste genomlöpa.

Man har därför sökt undvika en sådan kabel och även lyckats
med detta åtminstone i princip genom att tillgripa elektromekaniska 
anordningar, d. v. s. sådana apparater som användas i den trådlösa 
telegrafien och påverkas av de elektriska vågorna.

Många uppfinnare ha också sökt konstruera en båt som skulle kunna
röra sig under vattnet med stor hastighet utan mänsklig besättning som
behövde se vart den skulle gå och som kunde kontrolleras när som helst
under färden, som icke utsatte dem som styrde den för några 
extraordinära risker och som kunde styras på avstånd utan förmedling av ledare
eller andra synbara förbindelser.

Tack vare mekaniska och elektriska anordningar och en mycket sinnrik
användning av servomotorer anordnade i kaskad har man lyckats att
frigöra en elektrisk våg som träffar kohären i en mottagningsapparat för
trådlös telegrafi och med en svag initialenergi frigör en så stor
energi att det

<img>
Tvärsnitt visande de båda, torpedrören

<img>
LÄNGDSNITT GENOM DEN SJÄLVRÖRLIGA UNDERVATTENSTORPEDERAREN
numera skulle vara möjligt att på avstånd trådlöst reglera maskinen på
vilket fartyg som helst. 

Man behöver blott trycka på en knapp en gång, två gånger, tre gånger
allt efter den manöver man vill utföra, och en order som ingen ser eller
hör går genom rymden och träffar mottagaren; genast utför den eller
den apparaten den eller den manövern. Den styrbara undervattenstorpederaren är en
maskin, som innesluter torpeden och kan manövreras på avstånd med elektriska vågor.

Den består av en spolformig kropp delad i tre delar; en framkon, en mittencylinder
och en akterkon. Torpedrören, som äro två till antalet, ligga antingen i främre
konen, om denna är tillräckligt lång, eller också i övre delen av mittcylindern 
och den främre konen. Den elektriska motorn på 125 hästar matas av ackumulatorn 
ombord och kan gå i två riktningar. Det finns två master, som var och en bär en 
siktlampa med möjligast svagt ljus, just tillräckligt för att man skall kunna 
följa maskinen med en atark kikare. Ty man måste nödvändigt se den för att kunna styra
den. Men även fienden kan se den och detta är en olägenhet. Men som
masterna äro mycket tunna och resa sig obetydligt över vattnet kunna de
blott urskiljas på ringa avstånd. Man kan för övrigt förebygga detta genom
att operera om natten och maskera lamporna for fienden genom små
skärmar.

<img>
KOMMANDOAPPARATEN FÖR STYRNING PÅ AVSTÅND MED ELEKTRISKA  VÅGOR

<i>XX</i><sup>1</sup>. axel; <i>P</i>, fast platta; <i>P</i><sup>1</sup> platta 
som roterar på axeln; <i>P</i><sup>2</sup>, lösplatta som drives av en 
kugghjulsutväxling; <i>EE</i>, kugghjulsutväxling; <i>H</i>, låda
med urverk som driver axeln <i>XX</i><sup>1</sup>; <i>t</i>, stången på 
en av de åtta tangenterna på den fasta plattan
med dess cylinder och fjäder; <i>d</i>, finger på den
rörliga plattan; <i>b</i>, kontaktyta.

Styrapparaten, som ligger mitt i båten, utgöres av en fast platta av
isolerande material, som i periferien bär åtta metalltangenter bestående av
små cylindrar, var och en av dessa innehåller en stång som stöder mot
spiralfjädrar i cylinderns botten och kan tryckas in i cylindern. (På
figuren visas för enkelhets skull endast en.) På en axel, som går 
genom centrum på denna platta och drives av ett urverk eller något
annat medel, är en andra isolerande platta monterad mitt emot
den första och roterande med axeln. Denna platta bär ett metallfinger. När den
roterar trycker fingret i tur och ordning in samtliga tangenter på
den första plattan, men sa snart fingret passerat återtaga dessa sitt 
ursprungliga läge.

En tredje skiva, som icke roterar med den nyssnämnda axeln men dock får sin
rörelse från denna medels kugghjul, rör sig med tre gånger mindre hastighet 
än den andra plattan. Denna tredje platta bär en kontakt som släpper fram 
den elektriska strömmen i givet ögonblick.

Kommandomanövrerna äro sex nämligen: 1:o) styret till höger; 2:o)
styret till vänster; 3:o) maskinens igångsättning; 4:o) hastighet, stopp
och backslag på maskinen; 5:o) taädning eller släckning av lamporna; 6:o)
avskjutning av torpeden eller snarare dess försättande i frihet, ty den går
utur torpedröret blott och bart genom att dess propellrar sättas i gång.

Antag att man vill utföra kommandot nr 5. Man utsänder i följd fem
vågserier med korta mellanrum; tangenten 5 på den första plattan blir
då intryckt av fingret på den andra plattan som då förts fram i det 
önskade laget, och när kontakten på den tredje plattan kommer i beröring
med sagda tangent 5, slutes strömmen till en magnet som motsvarar det
ifrågavarande kommandot, och magneten utför nu direkt eller medels en
servomotor den åsyftade manövern. Apparaten återföres därefter i viloläge.

Man kan undvika faran att motståndaren inverkar på båten genom att
utvälja vågorna eller syntonisera dem.

Syntoniseringen ar baserad på konkordans- och resonansfenomenen. Två
antenner av samma längd vibrera unisont och vågor från angränsande
antenner som äro längre eller kortare ha ingen inverkan på de avsedda
stationerna. Dock kunna andra stationer om de ha intresse därav, 
uppsnappa samtalen, ty de kunna efter behag inställa sig i harmoni med dem.

Systemet skulle sålunda endast med svårighet kunna appliceras på 
styrningen av torpeder, emedan man icke kan vara säker på att operatorn som 
avsänt den alltid bibehåller en fullständig kontroll över den, men en ny 
lösning som icke är baserad på vågornas längd utan på antalet gnistor per 
sekund skulle möjliggöra en mera precis och effektiv syntoni än den nyssnämnda.

<img>
DEN SJALVRORLIGA TORPEDERAREN MED DESS ANTENN

Utvidgningen upptill är ett av rören som innesluter den ena av torpederna.

Maskinens längdstabilitet åstadkommes med en välbekant anordning,
som användes i den självrörliga torpeden: pendeln och den hydrostatiska
pistonen; den styres av fyra horisontalstyren.

Auto-torpederaren kan tagas ombord på en kryssare eller annat 
fartyg eller bidraga till kustförsvaret. Dess räckvidd begränsas blott av 
lampornas synbarhet från en post placerad på någon höjd och man kan
följa den flera tiotal kilometer.

</chapter>
<img>
SALTET UNDER VÄRLDSKRIGET.
UPPFORDNINGSSCHAKT I EN RUMÄNISK SALTGRUVA

Saltförekomsterna utgöra en av Rumäniens naturliga rikedomar. De största ligga 
i Moldau, Tapan etc. Ofantliga gallerier har blivit uthuggna i själva saltlagren, 
så att tjocka saltkolonner uppbära de höga valven. Gallerierna upplysas med 
elektriskt ljus. Fotografien som ar tagen i ett uppfordningschakt visar 
saltväggarnas utseende och i bakgrunden hissen för transport av salt och folk.
<chapter name="SALTET UNDER VÄRLDSKRIGET">

Av L. DELCOMNUN

GRUVINGENJÖR

Salt eller natriumklorid ar en viktig beståndsdel i människans och 
djurens föda. Behovet efter salt är särskilt stort i kalla länder. Den årliga
konsumtionen pr individ ar blott 3 kilo i norra Afrika, men ända till 12
kilo i de skandinaviska länderna. Saltet ar dessutom nödvändigt för
boskapen, nötkreatur, får och svin. Man påstår att de engelska, belgiska
och holländska kreatursuppfödarnas framgång grundar sig på att de giva
sina djur bestämda saltransoner.

Saltet ar även utgångsmaterialet förden stora sodaindustrien och 
framställningen av andra natriumsalter, såsom sulfat etc. Sodafabrikerna taga
en stor del av det salt som produceras i världen.

Lyckligtvis finns natriumklorid i rikliga mängder på olika platser, 
antingen som bergsalt i jorden eller som havssalt i havsvattnet, varur det 
utvinnes i vissa kustdistrikt. Somliga länder producera sa mycket salt att
de kunna exportera, såsom England, Tyskland och i viss grad Frankrike.
De skandinaviska länderna samt Belgien och Holland framställa däremot
icke något salt, utan äro tvungna att importera hela sitt behov. Sålunda
införde Sverge 1917 l 207 490 hl sten och havssalt och 21 630 hl salinsalt.

Havsvattnet innehåller omkring 30 gram klornatrium pr liter, och man
ser därav vilka enorma saltmängder som finnas upplösta i havet; dessa
ökas alltjämt genom de kristalliniska klippornas upplösning och genom 
uttvättning av de sediment som 

<img>
GALLERI I EN SALTGRUVA I DONETZBASSÄNGEN

Denna typiska och fängslande fotografi är tagen i det inre av Brianksezkagruvan 
i närheten av Backmont.
uppkomma vid bergens förvittring, Å andra sidan ha förhistoriska hav som
torkat in under olika geologiska åldrar lämnat kvar avlagringar av klornatrium;
dessa bilda de lager av bergsalt vilka exploateras i vara dagar.

Saltlagren förekomma mest i gamla jordlager tillhörande silur-, devon-,
perm- och triasformationerna, men även i nyare lager såsom tertiärperiodens 
och till och med i de allra nyaste såsom i vissa ökentrakter.

Mellersta Rysslands saltgruvor äro belägna i guvernementen Ekaterinoslaw
och Kharkow i närheten av Backmont, Donetzbassängen. Tysklands permiska saltlager
tillhöra liksom Rysslands den geologiska period som kallas zechstein. De 
exploateras i Sachsen (Anhalt), där det berömda Stassfurterbäckenet är 
belaget, samt i Hahnover och Braunschweig.

<img>
BERGSALTET BEARBETAS MED EN ELEKTRISK BORR

Gruvarbetaren står på en rullande plattform ock borrar hål
i saltet for att lägga in krutladdningen.

Triaslagrens salt härstammar framför allt från lager av keuper och
musselkalk. Till dessa geologiska formationer höra de stora 
saltförekomsterna i Wurtemberg och framför allt
de i Salzkamergut, belägna mellan Steiermark, Bayern och Salzburg.
Där ligga de välbekanta gruvorna Hallstadt och Berchtesgaden.

Till samma geologiska period höra också saltavlagringarna i Miserey och
Châtillon vid Doubs samt de i Montmorot, Salins, Arc och Grozon i Jura,
vilka tillsammans producera cirka 500 000 ton pr år.

Frankrikes största saltgruvor ligga i lothringska trias (keuper).
Gruvorna i departementet Meurthe et Moselle äro fördelade längs Meurthes och 
Sannons dalgångar från Nancy till Rosiéres-aux-Salines och Einville-au-Jard.
Denna grupp omfattar två saltådror skilda av en lerbank. Endast
den övre ådran exploateras. Denomfattar elva lager, vilkas tjocklek uppgår
till 64 meter.

En av de största saltförekomsterna i världen är den i Cheshire sydost
om Liverpool, som sträcker sig över en yta av 32 km:s längd och 24
km:s bredd d. v. s. 768 
kvadratkilometer. Detta lager innehåller 34 milliarder kubikmeter, d. v. s. 80 
milliarder ton, varav endast hälften kan exploateras, emedan landets 
topografiska nivå blott ligger 25 meter över havsytan och man följaktligen
skulle sänka Cheshire under vattnet om  man toge bort samtliga 
saltklipporna. Det finns också saltgruvor nära Newcastle i Durham och
på Irland, där samma keuperlager lämnar 100 000 ton pr år i de gamla 
fyndorterna i Garrick fergus.

I Algeriet träffar man talrika saltklippor och till och med saltberg, såsom
Khang-el-Melah och Ain Hadjura, som innehålla ansenliga massor rent klornatrium.

I Kina ligger Se-tschouan-bassängen, där man bearbetar saltlager på en
yta av flera hundra kvadratkilometer. Bland de asiatiska triasavlagringarna
finna vi också Yunnansalinerna i Kina samt salinerna i Cambodga och Laos.

Tertiärsalter finnas likaledes i stora mängder i Mindre Asien, Persien,
ryska Turkestan och Indien, där ett stort saltområde exploateras vid 
afghanska gränsen (Salt Range).

Saltvatten som saknar avlopp avdunstar fortfarande i vårta dagar inom
de stora ökenområdena och lämnar kvar saltlager. Detta är fallet med
Stora Saltsjön i Utah i östra Amerika och saltet i öknen Gobi. Man finner
också stora saltavlagringar som uppstått genom fördunstning av nutida
hav såsom Kaspiska havet och Aralsjön. I Armenien innehåller 
Vansjön stora mängder alkalisalter, varav cirka 10 % ar klornatrium. Man har
beräknat att Stora Saltsjön ensam innehåller omkring 4 milliarder ton
salt.

<img>
PUMP FÖR ATT SUGA UPP DET LÖSTA SALTET
T. Sonderingshålet.

För att göra en resumé över saltindustrien skola vi omtala genom
vilka processer man utvinner saltet ur gruvorna eller saltsjöarna samt
vilka metoder man använder for att få fram det ur , havsvattnet.

Saltgruvorna bearbetas utan svårighet genom schakt och  gallerier.
Man börjar med att gå ned med ett schakt till saltlagret som
skall exploateras. Där öppnar man ett centralgalleri, från vilket
man i rektangulära riktningar utdrager sekundärgallerier av
15 meters bredd så att dessa sinsemellan avskära kvadratiska pelare med 15
meters sida. Denna metod lämnar sålunda en fjärdedel av den totala 
salt mängden kvar i gruvan.

Avverkningen sker med krut och hacka.  Gångarna borras  med handborr och
i vissa fall med elektrisk borr. Arbetarna hacka sedan, sönder de lösgjorda
blocken, som ofta ha en ansenlig volym, ibland nära två kubikmeter.

De viktigaste schaktningsgallerierna betjänas av elektriska lokomotiv, och
man forslar ut produkten på vagnar, som hissas upp till ytan i elevatorer
drivna av ångmaskin.

Bearbetningen av underjordiska saltströmmar är enklare och mindre 
dyrbar än utvinningen ur gruvorna. En del av källorna gå själva upp i dagen,
men i många fall måste man söka dem i marken genom att utföra borrningar och 
lägga rörledningar av järn. I dessa rör införas pumparnas sugrör,
vilka nedföras till den lägsta punkten som skall angripas. Genom sondering träffar
man naturliga saltvattenströmmar, mättade vattensamlingar eller saltbankar, som man
lätt kan bearbeta genom att inspruta vatten.

Man åstadkommer för detta ändamål upplösningskammare, i vilka man inför sött
underjordiskt vatten eller vatten från jordytan medels pumpar.
Det salta borrningsvattnet innehåller 240 à 320 kilo salt pr kubikmeter allt efter
mättningsgraden och pumpas upp medels elektriskt drivna pumpar.

Borrningsvattnet föres in i bassänger och fördelas sedan till de s. k.
ugnarna Dessa utgöras av rektangulära plåtbehållare av 20 à 30 meters längd, 
6 à 8 meters bredd och 0,5 à 0,6 meters djup. Var och en är försedd med två skilda eldhärdar. Förbränningsgaserna riktas in mot ugnarna genom ett system av väggar
som bilda kanaler och genomlöpa ugnens längd flera gånger innan de
strömma ut genom skorstenen. Ofta placerar man efter varje stor ugn en
mindre sådan som uppvärmes genom avloppsgaserna från den stora; där
får saltet kristallisera ut långsamt vid en temperatur mellan 40 och 50°.

<img>
DET INRE AV ETT SALTRAFFINADERI

Ugnarna äro betäckta med en brädbeklädnad i form av spiselkupor, kallad kappan,
för att så mycket som möjligt hindra att värmen går förlorad. Mitt i
kappan reser sig avdraget som leder bort ångorna.

Man renar salt vattnet innan det går in i ugnarna genom att tillsätta 
kalkmjölk, som kvarhåller magnesiumklorid samt natrium- och
kalciumsulfat. Genom denna operation kan man avlägsna föroreningarna i
inkrustationer som avsätta sig på ugnarnas väggar i form av inkrustationer 
och borttagas därifrån 
med en raka bestående av en rektangulär bräda med långt
skaft. I samma mån som saltet bildas i ugnarna samlar man ihop 
kristallerna med skrapor. Man låter dem ligga någon tid på kappornas
sluttande ytor där de droppa av, varvid största delen av vattnet åter 
rinner ned i ugnen. Saltkristallerna börja där torka en smula av värmen
från härdarna och föras sedan på små vagnar till stora torkfack; efter några
månader ar saltet färdigt for handeln och kan fyllas i säckar. Man skiljer
på fyra olika saltvarieteter; finfint; fint, medelgroft och groft.

Saltkornen bli finare ju hastigare avdunstningen sker och ju högre 
temperatur man har i ugnarna. Det finfina saltet fås vanligen genom att
röra konstant i saltlösningen som hålles kokande i runda ugnar av 7
meters diameter. En omrörare som drives av en central axel rör om i
lösningen och slungar ut det finfina saltet i sidobehållare i mån som det
bildas.

<img>
I SALINERNA VID MEDELHAVET UPPSAMLAS SALTET I HÖGAR

Om man räknar bort dagar för upprensning och reparation kan en
ugn arbeta 250 à 300 dagar om året; den lämnar på 24 timmar pr 
kvadratmeter yta 13 kilo groft salt, 32 medelgroft, 55 fint och 70 finfint.

For att en kust skall lampa sig till anläggning av saltgårdar måste den
icke blott vara varm; den skall också vara utsatt för en konstant och torr vind.
Det ar därför man utan märkbar framgång försökt med saliner i Grekland
och av samma anledning strandade de försök som gjordes på Krim. Provence är en 
typisk trakt för salinanläggningar, ty den är utsatt för
mistralen och en ihållande luftström som går nedför Rhönedalen i riktning mot 
havet. En torr vind är det avgörande elementet. Därför giva också salinerna i 
västra Frankrike, som ligga i relativt regnrika trakter,
där vindarna från Atlanten svepa fram, mycket lägre utbyte an de saliner som 
ligga vid Medelhavet. Medan man i Camargue skördar 80 à 100 ton salt pr hektar 
salin och år får man icke mer an 25 à 30 ton på Atlantkusten. Däremot uppnår man 
120 ton i Cagliari (Sardinien) och 250 ton i Setubal (Portugal).

En salin vid Medelhavet är en reservoar med en yta på flera hektar
och vars botten utgöres av själva marken. Saltvattnet införes i ett tunt
lager sa att avdunstningen gynnas. Saltgårdarna äro uppdelade i flera
reservoarer som successivt genomlöpas av vattnet; en del av reservoarerna 
tjänstgöra som avdunstningsbassänger, under det andra äro avsedda för saltets
avsättning. Avdunstningsbassängerna äro indelade i två grupper, nämligen en yttre 
som direkt mottager matningsvattnet som har en täthet av 8° B., och en inre, dit 
man sänder vattnet från den yttre; slutligen for man över det i 
avsättningsbassängerna när det fått en täthet av 24 grader. De olika 
underavdelningarna äro indelade i rum där marken sluttar svagt så att man kan 
låta vattnet rinna från den ena bassängen till den andra genom 
förbindelsekanaler. Små jordvallar förstärkta med plankor skilja dammarna åt.

Enbart genom nivådifferenserna hos satinens olika partier kan man 
sålunda få vattnet som införes i de högst belägna delarna att så småningom
rinna ned till de lägst belägna.

För att få upp havsvattnet i de översta bassängerna använder man
sig av tidvattnet, och där sådant icke förekommer, såsom i Medelhavet, av
pumpar. Saltet avsattes mellan 25 och 30°; över denna punkt börja 
magnesiumsulfat och magnesiumklorid att utkristallisera samtidigt med 
klornatrium. Avsättningsdammarna mottaga sålunda vatten av 25°, vilket 
ständigt förnyas, medan det redan delvis utfällda vattnet ledes bort till de 
sista bassängerna, där de avsätta ett mindre rent salt, som man ofta måste 
raffinera for att kunna använda. Saltet uppsamlas vid slutet av kampanjen,
då saltavsättningen letts på ovan omtalat sätt under hela den vackra 
årstiden. Uppsamlingen sker med platta spadar som äro fasta vid långa starka
skaft.

Det uppsamlade saltet utlägges i högar kring saltgårdarna. Det kan
då avdroppa långsamt, och efter några dagar samlar man ihop det i större
högar, som innehålla flera tusen kubikmeter och ha form av ett 
triangulärt prisma.

Salinerna övervakas av saltarbetare som se till att vattnet rinner fram på
rätt sätt. I allmänhet fordras en arbetare för 20 hektar saltgård under
kampanjen som vid Medelhavet räcker från februari till slutet av 
september. Saltet som kommer från Medelhavssalinerna är mycket vitt
under det saltgårdarna vid Atlanten lämna ett grått salt, vilket beror på
inblandning av främmande ämnen, speciellt lera. Produkterna därifrån
äro följaktligen mindre uppskattade än de förra. På en del ställen vid
Atlanten renar man saltet genom att upplösa det i sött vatten. Man 
avdunstar lösningen i rektangulära plåtugnar, som upphettas med kol. Man
får då finfint salt, som man tar ut allt efter som det bildas, eller 
medelgroft eller groft salt som man tar ut endast en gång om dygnet eller en
gång vartannat dygn.
</chapter>

<chapter name="MAGNETISK UTFORSKNING AV LUFTEN">

Dr L. A. Bauer har fäst uppmärksamheten på ett nytt fält för 
undersökningar, som utan tvivel kommer att vara av stor nytta för flygarnas
praktiska behov. Det gäller en magnetisk undersökning av luften lik dem
som redan gjorts över de magnetiska förhållandena till lands och sjöss.
Resultaten av en dylik undersökning kan bli till gagn för varje flygare som
styr efter kompass. Undersökningar över förändringarna i jordens 
magnetiska fält med höjden företogs 1804 i ballong av Gay Lussac och Biot
och femtio år senare av Glaisher. Dr Bauer anser emellertid att de 
observationer man nu har icke äro tillräckligt fina, och han hoppas att ett
icke-magnetiskt luftskepp utrustat med nödvändiga instrument för utredande
av luftens magnetiska förhållanden skall sändas ut för att göra 
undersökningar liknande dem som gjorts på haven av det icke-magnetiska 
fartyget <i>Carnegie</i>.
</chapter>
<chapter name="DÄR DE RESANDES LIV HÄNGER PÅ EN TRÅD">

Av INGENJÖR CH. LORDIER

FÖRE KRIGET utgjorde de höga bergen ett omtyckt mål för 
turisternas färder. Anda in i de senaste åren använde man 
kuggstångsbanor for att de resande bekvämt
skulle komma upp till bergens toppar.

Men i många fall är kuggstångsbanan svår och dyrbar att anlägga,
och man måste då tillgripa en annan metod som ofta användes
för forsling av malm, sten och annat; vagnskorgarna bäras av
vagnar som rulla fram på linor, utspända mellan de båda ändpunkterna.

I princip är detta system mycket enkelt; men när man skall övergå från
varutransport till persontrafik uppstå en del svårigheter.

For det första måste vagnarna vara så rymliga att de lämna en
givande inkomst, utan att dock tynga allt för mycket på kablarna,
och vidare blir frågan om säkerheten mycket viktigare när det
gäller transport av personer. Därför äro också de luftbanor som 
användas for resande försedda med flera linor för dragning och bromsning utom
den vanliga bärlinan. Vi skola se här nedan hur bromskabeln förhåller
sig i händelse bär- eller dragkabeln skulle brista.

Man kan indela de olika systemen efter antalet kablar som användes.
På Mont Blanc, liksom på Vigiljoch i Tyrolen, vilar bärvagnen på en
enda kabel. På Mont Kohlerer (Tyrolen) utgöres banan av två 
bärkablar; detta system användes även på Wetterhorn nära Grindelwald i
Schweiz.

Förövrigt ha linbanorna alltid två parallella banor, en för uppstigning
och en för nedstigning.

Ett annat variabelt element i linbanornas konstruktion är antalet 
stödpelare, som måste insättas mellan ändstationerna. Om stöden 
ligga för långt från varandra kunna kablarna brista på grund av den
starka sträckningen; för att icke behöva öka kabelns diameter över måttan
måste man göra avstånden mellan stöden litet.

Linbanornas stålkablar måste framställas med ytterlig omsorg. En bärkabel av
4,5 centimeters diameter väger 11 kg per meter och innehåller
96 trådar; innan den tages i bruk prövas den for en belastning av 150 000 kg, 
vilket är tio gånger mera än den normalt utsättes för. En tre centimeters 
dragkabel, som väger 2,8 kg per meter, består av 90 sammanflätade trådar
och prövas för bristning med en belastning på 45 000 kg. När den är
i tjänst utövar den en sjutton gånger mindre dragningskraft, d. v. s. 
omkring 2 500 kg.

<img>PÅ VÄG TILL VIGILJOCH

Rullvagnen vilar på bärkabeln med fyra hjul; den är medels en stel ram 
fastgjord vid vagnskorgen så att den förblir vertikal vilken lutning bärkabeln än
intager.
<img>DRIVMEKANISMEN PÅ MONT KOHLERER-BANAN

Den elektriska motorn till vänster driver förmedels en kugghjulsutväxling trummorna 
med dragkabeln, som man ser upptill på figuren. Medels veven, som synes
framtill till höger, kan maskinisten draga fram vagnen i händelse något fel skulle uppkomma i den elektriska ledningen.

Mont Blanc-banan ar 5 100 meter lång med en vertikal stigning på 2 524 meter
från den första stationen des Pélerins i närheten av Chamonix till Col du Midi
(3 350 meter).

Hela linjen ar uppdelad i fem av varandra oberoende sektioner, vid vilkas 
föreningspunkter de resande få byta vagn.

I praktiken kan man nämligen icke åstadkomma en lämplig sträckning på 
kablarna, när dessa äro längre än 1 200 m, på grupd av friktionen mot de olika 
stöden. A andra sidan kunna fabrikanterna icke leverera grova bärkablar (40
till 65 millimeter) av större längd an l 000
eller 1 200 meter i ett stycke, och av säkerhetsskäl tillåter man varken skarv
eller splits på bärkablarna.

Varje sektion på Mont Blanc-banan innefattar två parallella bärkablar 
placerade i nivå på fyra meters avstånd från
varandra, och på var och en av dessa går en enda vagn; den ena vagnen
går upp medan den andra går ned. 

Den ändlösa dragkabeln som reglerar de båda vagnarnas 
rörelser passerar i den nedre stationen över en enkel trumma och i den
övre över ett drivspel. På samma sätt med bromskabeln, som 
normalt är i vila och icke spelar någon roll.

Systemet med flera bärkablar tillåter icke mellanliggande stödpelare.

På Mont Blanc måste man emellertid använda många stöd på
grund av terrängens natur, och man kunde därför icke använda
mer än en enda bärkabel; följaktligen var det omöjligt att montera
gripbromsar på denna kabel. Projektets upphovsmän, Ceretti och
Tanfani i Milano, löste därför saken med en bärkabel, en dragkabel och
en bromskabel. - Bärvagnen vilar på fyra hjul på bärkabeln (fig. här
nedan); dragkabeln, är fäst vid nedre delen av rullvagnen

<img>HUR VAGNEN ÄR UPPHÄNGD

Endast den del av draglinan <i>t</i> som. ligger till höger
om vagnen ar sträckt. Den andra spelar i vanliga
fall ingen roll; men i fall dragkabeln skulle brista
verkar den andra delen av samma kabel på ett
systern av hävarmar som automatiskt draga till
tvenne klor kring bromskabeln <i>f</i> och hindra
sålunda vagnen att rulla tillbaka ned. <i>P</i> är 
bärkabeln på vilken vagnen vilar.
Mellan dessa båda kablar ligger bromskabeln, som i händelse av
olycka spelar en dubbel roll.

Om dragkabeln brister hänger vagnen sig automatiskt fast vid
bromskabeln, som genast sätter sig i rörelse och drar fram vagnen
till närmaste station.

I händelse bärkabeln brister blir vagnen hängande på 
bromskabeln.

Linbanan på Mont Kohlerer i Tyrolen lyfter turisterna en 
vertikal sträcka på 834 meter medan banans totala längd är 1 150 meter.

Hela banan har kostat 320 000 kronor däri inbegripet det rullande
materialet, men utan de för övrigt obetydliga kostnaderna för inköp
av marken där stödpelarna äro uppresta. Vagnarna gå fram på
två parallella banor, som vardera bestå av tvenne bärkablar av 4,4
centimeters diameter förankrade i den övre stationen och sträckta
genom motvikter i den nedre. 

Kablarna kunna bära fem gånger sin normala belastning. Varje
vagn innehåller 16 platser; den uppbäres av en bärvagn med 8
trissor och drives av två ändlösa dragkablar. Kablarna passera i   
nedre stationen över tvenne sträcktrissor som utjämna dragkraften.

Drivmotorn ar installerad i den övre stationen och drives av en 
dynamo, vilken får sin ström från en elektrisk centralstation och vid behov
från ett ackumulatorbatteri.

I händelse av skada kan maskinisten driva linbanan med ett 
handspel och föra upp vagnarna. Han sköter spakarna till de båda 
huvudbromsarna, vilka förövrigt äro anordnade sa att de verka automatiskt i
händelse vagnens motor skulle tappa strömmen eller om det skulle uppstå
någon olycka på linjen.

Om vagnarnas hastighet skulle överstiga den tillåtna gränsen, 2 meter
per sekund, finnes en tredje broms som automatiskt slår ifrån motorn så
att dess hastighet minskas.

<img>VY ÖVER LUFTBANAN PÅ MONT KOHLERER MEDAN EN VAGN GÅR UPP

Fotografien visar hur vagnskorgen är upphängd i barvagnen och hur kablarna 
äro anordnade. Mellan de båda linjerna ser man telefontråden, som förbinder
vagnen med ändstationen. I fonden synes Eisackdalen och staden Botzen.

På största delen av banan gå vagnarna nära marken. I händelse av
uppehåll kan man släppa ut de resande genom ett hål i vagnens botten
och hissa ned dem till marken i en säck som hänger i en kabel.

Innan vagnen går undersöker personalen på de båda stationerna att
linjen ar i gott skick och att signalmaterialet, elektriska lampor och 
klockor, fungera riktigt.

De båda stationerna stå förövrigt i förbindelse genom telefon och 
vagnarna kunna likaledes sättas i telefonförbindelse med 
stationsföreståndarnas kontor medels en gaffel, som
man sätter i kontakt med linjetrådarna mellan stationerna.

Ingången till vagnarna är i ena kortändan och icke på sidan; de 
resande stiga på från några trappsteg
på perrongen. Vagnskorgen är utförd av trä och aluminium och fäst vid 
bärvagnen medels en stadig triangelformig stomme. På överdelen finns en liten
plattform, från vilken man kan undersöka bärvagnen och kablarna.

Den djärvaste av alla nu existerande linbanor är helt säkert den som går upp
till Wetterhorn, en bergstopp av 3 703 meters höjd belägen nära Grindelwald
i Berner Oberland.

Linjen förbinder två punkter på 425 meters vertikalavstånd mellan 
höjdpunkterna 1 253 och 1 678 meter och underlättar bestigningen av
Wetterhorn. Horisontalavståndet mellan de båda ändstationerna är 367 meter.

Vagnarna gå fram mycket högt över marken. Varje vagn bäres av
fyra hjul som rulla på tvenne vertikalt över varandra liggande 
kablar. Vagnen ar fäst vid två dragkablar av stål av 2 centimeters 
diameter som rullas upp på en elektrisk vinsch på 50 hästar, 
installerade i övre stationen. De båda ändarna på kabeln äro fästa vid var
sin vagn, vilka sålunda hålla varandra jämnvikt i det den ena går upp när
den andra går ned.

<img>TOTALVY AV MONT KOHLERER-BANAN

Luftbanan lämnar alla de pittoreska platser som ligga
i dess väg oberörda. Vagnarna gå fram utan buller
och rök med en hastighet som växlar mellan 7 och
11 kilometer i timmen. I de flesta fall ligger 
avgångsstationen strax bredvid en järnvägsstation så att
de resande lätt kunna fortsätta uppför berget.

Varje vagn bär en automatisk bromsanordning, som fungerar i händelse
dragkabeln brister. Systemet är baserat på sträckning av starka 
stålfjädrar. Sådana fjädrar ge mycket större säkerhet än andra 
energikällor, som ofta användas i dylika fall, såsom komprimerad
luft, elektricitet eller vatten.

I händelse strömmen från elektricitetskällan skulle brytas
är vagnen försedd med ett hjälpbatteri av ackumulatorer.
Den kan också drivas för hand, men då naturligtvis ytterst
långsamt.

Vagnarna med 16 platser äro 3,35 meter långa
och 3,20 meter breda. De bestå i själva verket
av två parallella, av varandra oberoende lådor, vilkas
närgränsande väggar ligga 0,5 meter
från varandra för att bärkablarna skola
kunna passera mellan dem vid övre
delen av banan. Tack vare den ledade
upphängningen förblir vagnskorgen, som tom väger 4 000 kg, 
alltjämt horisontell trots den växlande lutningen
på bärkabeln och vagnen.

Banan passeras på tio minuter vilket motsvarar en hastighet av 1,3 meter
i minuten.

Hela linjen kostade i uppsättning och material 350 000 francs.
</chapter>
<chapter name="HUVUDRÄKNINGENS ANVÄNDNING
I DET PRAKTISKA LIVET">

Av GENERAL PERCIN

DET ÄR VÄL knappast någon av oss som icke i sitt dagliga arbete
måste utföra hastiga approximativa beräkningar, t. ex. för att beräkna:
summan att betala, när man vet priset på varan och hur mycket man köpt;

avståndet mellan två platser på en karta, när man känner kartans skala;

tiden som en stafett behöver för att föra fram en militär order, när
man vet vilken hastighet han använder.

För att lösa sådana problem har man icke alltid tillgång på penna och
papper. Man är kanske ute i det fria, i kyla, regn och blåst, där det
är omöjligt att skriva. Och man kanske har bråttom, och måhända 
behöver man icke heller räkna alldeles exakt. Då måste man använda 
huvudräkning.

Detta slags beräkning har den fördelen framför räkning på papper, att
det tvingar den räknande att tänka och sålunda hindrar honom att begå
alltför grova fel.

Skolan förbereder oss mycket bristfälligt för huvudräkningen. De som
icke gått i skolan äro oss ofta överlägsna i den konsten. Låt oss som
exempel antaga att man vill approximativt veta summan av 37,85 kr och
8,75 kr. Låt använda lagarna för vanlig räkning på papperet. Vi säga:

5 och 5 gör ..........  10
skriv upp.............   0
och behåll i minnet...   1
och 8 gör.............   9
och 7 gör.............  16
skriv upp.............   6
och behåll i minnet...   l
och 7 gör.............   8
och 8 gör.............  16
skriv upp ............   6
och behåll i minnet...   l
och 3 gör............    4

Detta gör inalles 12 olika operationer, som var och en kan ge 
upphov till ett fel, vilket går med in i de följande operationerna och 
adderar sig till de fel man där begår. Så att siffran för de högsta enheterna,
som är mest intressant att veta, har största utsikten att bli felaktig.
Denna siffra får man för övrigt veta sist.

En som räknar i huvudet går till väga på ett helt annat satt. Han
fäster sig till en början icke vid örena utan säger:

37 och 8 gör 45,

en första operation, som om han stannade vid den skulle ge honom
resultatet på 3 eller 4 % när.

Men utan att fästa någon större uppmärksamhet vid örena märker han
dock att de tillsammans ge något mer an l kr. Han säger då:
detta gör 46 kr och litet till: låt oss säga 46 och 50 öre.
Han erhåller sålunda i 2 operationer i stället for 12 ett resultat som
ar riktigt på mindre an l % när.

Man ser sålunda att reglerna för huvudräkning äro motsatta dem for
räkning på papperet, de enda man får lära sig i skolorna.

Huvudräkningen ger först de högsta enheterna. Man fullständigar därefter
resultatet, om det behövs och om man har tid.

Räkningen på papper ger däremot ett fullkomligt exakt resultat antingen
man vill det eller ej, men den tar mycket längre tid.

<b>Metodens princip.</b>

Vem har icke förvånat sig över hur hastigt specerihandlaren, 
fruktmånglaren, slaktaren räknar ut hur mycket man är skyldig, hur 
invecklade siffrorna än äro,

"Vi ha 1 kg och 7 hekto kott till 2:10 kg. Det gör 3:60."

Sa talar slaktaren. Hur har han fått fram detta resultat. Icke genom att
multiplicera 1,7 med 2,10 enligt den klassiska beräkningens regler, vilket
skulle ha givit 3,57, utan genom att i huvudet helt hastigt göra följande
resonemang:

"Om ett kg kött kostade 2 kr i stället för 2: 10 skulle det göra 3: 40.
För överskottet kan vi tillägga 20 öre. Det gör 3:60."

Man kan göra det ännu lättare. Beräkningen av rättelsen fordrar en
viss minnesansträngning. Men man måste göra en ny ansträngning för
att komma ihåg det föregående resultatet, ty man har icke detta för
ögonen såsom vid beräkning på papperet.

I stället för att utbyta multiplikatorn enbart med ett enklare tal 
utbyter jag både multiplikatorn och multiplikanden

1,7 och 2,1 mot talen 1.8  och 2,0

som skilja sig från de föregående med samma kvantitet, ett för mycket
och ett for litet, sa att produkten blir ungefär densamma.

Jag ser då fullständigt bort ifrån de gamla siffrorna och fäster hela
min uppmärksamhet på de nya, vilkas produkt synbarligen är 3:60, ett
definitivt resultat som jag icke behöver korrigera.

Principen på huvudräkningen kan sålunda uttalas på följande satt:

Ersätt de tal, som ingå i den beräkning som skall utföras, med andra
tal som obetydligt skilja sig från de förra, men äro lättare att minnas
och som giva i det närmaste samma resultat. Uppskatta, om så fordras,
felet som uppstår av detta utbyte och tag det med i beräkningen.

<b>Två siffror räcka vanligen till.</b>

Utom i särskilda fall kan huvudräkningen endast giva två siffror. Om
man vill bestämma tre siffror riskerar man att tappa bort de båda första.
Det skulle strida mot huvudräkningens grundprincip att koncentrera sin 
uppmärksamhet på annat än enheterna av de högsta ordningarna.

Men i de flesta av det praktiska livets problem ge två siffror en 
tillräcklig idé om det värde det rör sig om.

Man säger om en ort i grannskapet att den ligger på 4, 12 eller 25 
kilometers avstånd. Man säger aldrig 12,7 kilometer.

Det spelar ingen roll om den fientliga arméns stridskraft är 84 eller
85 tusen man, om dess förposter befinna sig 15 eller 16 kilometer från
mina förposter, om det behövs 45 eller 46 minuter för mitt artilleri att
anlända, om artilleriets skottvidd är 2 700 eller 2 800 meter.

Det ar nästan blott astronomer, ingenjörer, affärsmän och finansman
som arbeta med tal med mer än 2 siffror. På sådana arbeten kan 
huvudräkning icke användas.

<b>Man måste se bort från nollorna och icke sysselsatta sig med 
decimalkommats plats.</b>

Om nian vid räkning på papperet vill veta två siffror eller fem så måste
man söka alla. När man fått fram resultatet har man, om det gäller en
produkt, att tillägga lika många nollor eller att till höger avskilja lika många
decimaler som det finns sådana i multiplikatorn och multiplikanden. Om
det gäller en kvot skiljer man av antalet nollor och antalet decimaler.

Man vet hur ofta denna regel inför fel vid räkning på papper. Den kan
för övrigt icke användas på huvudräkningen, eftersom denna blott ger
siffrorna från vänster, utan att man vet hur många siffror som. finnas i
det exakta resultatet. Vem kan till exempel gissa att produkten av 44
och 23 har fyra siffror, men produkten av 25 och 22 blott två.

Men även om man i rena aritmetiska problem, där man opererar med
abstrakta tal, kan tveka angående arten av de högsta ordningarnas 
enheter sa kan man icke göra detta i det praktiska livets problem, där man
opererar med konkreta tal.

Låt oss antaga som exempel att de två första siffrorna från vänster
äro 3 och 5.

Om det gäller ett stycke oxkött, så är det inte 0,35 kr. och inte heller
35 kr. utan 3,50 kr.

Om det gäller höjden på en byggnad eller bredden på en gata, så kan
det inte vara 3,5 meter och inte 350 meter utan 35 meter.

Om det gäller tätheten på en metall, så kan det inte vara 0,35 och
inte 35 utan 3,5.

Om det gäller en kanons skottvidd så kan det inte vara 350 och inte
heller 35 000 meter utan 3 500.

Om det gäller ett gevärs skottvidd så är det inte 35, inte 3 500 meter
utan 350.

Om det gäller en stafett, som skall överbringa en militär order 6 à 7
kilometer, så är det inte 3,5, inte
350 minuter utan 35 minuter.

Om det gäller en välbärgad rentiers kapital så är detta icke 35 000, icke
heller 3 500 000 utan 350 000 kronor.

Om det gäller en ränta på ett belopp så är det icke 0,35 och inte 35
utan 3,5 %.

<b>De fyra reglerna.</b>

Låt oss använda dessa principer på de fyra enkla räknesätten: 
addition, subtraktion, multiplikation och division.

Vi lämna åsido beräkningar av kvadrater och kuber, kvadratrötter och
kubikrötter, vilka förekomma ganska sällan i det praktiska livet.

<b>Addition.</b>

Vi skola addera i huvudet talen 67 och 86.

Vi se först bort från enheterna och addera tiotalen, vilket ger 14. Man
ökar detta resultat med l på grund av att enheterna tillsammans ge mer
än 10.

Man erhåller sålunda 150 vilket blott med 2 % skiljer sig från det
exakta resultatet.

Det fordras ingen stor uppmärksamhet för att se att enhetssiffran
är 3. Om man har glömt problemets exakta siffror sätter man in 4 eller
5, medeltalet av siffrorna mellan 0 och 9.

Man kan även ersätta de ursprungliga talen 
67 och 86 med talen 70 och 83
som skilja sig på 3, det ena för stort,
det andra för litet.

Additionen blir därigenom ännu lättare.

<b>Subtraktion.</b>

Vi skola subtrahera i huvudet 
37 från 94.

Jag tar med flit ett exempel där man för att utföra subtraktionen av
enhetssiffrorna måste låna, vilket något försvårar användningen av den 
klassiska regeln.

Dessa båda tal kan man ersätta med 40 och 97
vilkas differens är 57 som lätt synes.

<b>Multiplikation.</b>

<i>1. Multiplikatorn är ensiffrig.</i> Det förefaller som om man i sådant fall
skulle kunna använda reglerna för räkning på papper; men det strider
emot huvudräkningens princip att börja från höger. Man förvandlar
därför multiplikationen till en addition, som man utför i det man 
börjar från vänster.

For att multiplicera 67 med 2 säger man:
67 plus 67 gör 134.

Att fördubbla ett tal, även om det innehåller mer än två siffror, är mycket
lätt att utföra i huvudet.
For att multiplicera ett tal med 4 fördubblar man det 2 gånger.

För att multiplicera ett tal med 8 fördubblar man det 3 gånger.

Att multiplicera ett tal med 5 är, så när som på decimalkommats plats,
detsamma som att dividera det med 2. Sålunda är 5 gånger 186 lika med
93 följt av en nolla.

Att dividera ett tal med 2 är ännu enklare än att multiplicera med 2.

Att tredubbla ett tal är svårare än att fördubbla det. Man får addera
det dubbla talet och det enkla.

För att multiplicera med 6 fördubblar man det tredubbla talet eller
tredubblar det fördubblade allt efter uppgiftens natur.

For att multiplicera med 9 tredubblar man två gånger. Man kan
också minska det med 1/10 vilket blir detsamma så när som på 
decimalkommats plats.

Det återstår sålunda endast att multiplicera med 7. Detta är icke så lätt
att göra i huvudet. Man kan addera det enkla talet till det sexdubbla, draga
det enkla från det åttadubbla eller taga medeltalet mellan det 
fyrdubblade och det tiodubblade.

Av dessa olika förfaringssätt är det nästan alltid något, som passar för
den förelagda uppgiften.

<i>2. Multiplikatorn är tvåsiffrig men
ett enkelt tal.</i> För att multiplicera ett tal med 15 ökar man det med hälften.
Det blir detsamma (jag upprepar det ännu en gång, men jag skall icke
upprepa det mera) så när som på kommats plats.

For att multiplicera ett tal med 25 tar man fjärdedelen av det. Det är
av alla huvudräkningens operationer den som spar mest tid i förhållande
till räkningen på papper.

Sålunda ser man omedelbart att produkten av 84 och 25 är 2 100,
under det den klassiska metoden skulle fordra 22 aritmetiska operationer.

För att multiplicera ett tal med 75 drar man från en fjärdedel.

För att multiplicera med 33 tar man tredjedelen. For att säga sanningen
är tredjedelen en smula for stor. Om man vill vara mer exakt minskar man
resultatet med en procent.

För att multiplicera med 66 eller 67 minskar man med en tredjedel
eller tar dubbla tredjedelen.

Av det sagda framgår att av nittio tvåsiffriga tal är det femton med vilka
man mycket lätt kan multiplicera i huvudet. Dessa äro:
10, 15, 20, 25, 30, 33, 40, 50,
60, 66, 67, 70, 75, 80 och 90.

<i>3. Multiplikatorn består av två siftror,
vilka som helst.</i> Man överför detta fall till något av de föregående genom
att förändra de båda faktorerna så att produkten icke märkbart förändras.

För detta ändamål använder man en av följande principer:

a) När två tal äro nästan lika förändras icke produkten märkbart om
man ökar det ena och minskar det andra med samma lilla kvantitet.

Antag som exempel att vi skola multiplicera talen 32 och 37
vilkas produkt är exakt l 184.

Man kan ersätta dessa båda tal med 33 och 36,
vilkas produkt erhålles genom att man tar tredjedelen av 36 som ger
1 200.

Om man påminner sig att det härvid erhållna resultatet är en smula
for stort sa minskar man det med en procent, vilket ger l 188. Det 
begångna felet ar då blott 3 pro mille.

b) Om de båda faktorerna äro mycket olika varandra kan man utan
stort fel förändra dem med små storheter som äro proportionella mot 
respektive faktorer.

Sålunda skulle man i det föregående exemplet ha kunnat minska den första
faktorn med 2 och ökat den andra med 3. Man hade då fått 30 och 40
vilkas produkt ar l 200.
Låt oss nu ta ett exempel där det är stor skillnad mellan de båda faktorerna:
27 och 76.

Vid första ögonkastet ser man att 76 är i det närmaste 3 gånger 27.
Om man sålunda minskar 27 med 2 för att få 25 måste man öka 76 med
6, som gör 82. Nu kan man sålunda taga fjärdedelen av 82 vilket ger 2 050.
Det exakta resultatet ar 2 052. Felet är sålunda endast 1 pro mille.

Man skulle också i strid med regeln om de proportionella förändringarna
ha kunnat ersätta de första talen med talen
28 och 75,
vilka skilja sig med en enhet, den ena för stor, den andra för liten.
Dessa nya tal ha den fördelen att det första är en mångfald av fyra, och
för att multiplicera det med det andra behöver man blott ta trefjärdedelar
av detta, vilket ger 21.

Resultatet ar en smula for stort, emedan man icke använt regeln om
proportionella förändringar.

<b>Division.</b>

<i>1. Divisorn är ensiffrig.</i> Då divisorn blott har en siffra kan divisionen lätt
utföras i huvudet i det man börjar från vänster såsom vid räkning på papperet.

Om man skall dividera ett tal med 5 är det dock bättre att multiplicera
det med 2. För att dela det med 4 är det bekvämare att taga hälften av
hälften.

For att dividera det med 9 kan man öka det med en tiondel, och om
man vill få ännu större noggrannhet tillägga tiondelen av denna korrektion.

<i>2. Divisorn är tvåsiffrig men ett enkelt tal.</i> För att dividera ett tal med 15
minskar man det med en tredjedel. 

För att dividera det med 75 ökar man det med en tredjedel.

För att dividera med 25 multiplicerar man det med 4.

För att dividera det med 33 tar man tredjedelen. Om man vill ha
större noggrannhet ökar man resultatet med en procent.

För att dividera det med 66 eller 67 ökar man det med hälften.

Det finns sålunda med multiplerna av 10 femton tvåsiffriga tal, med vilka
man lätt kan utföra division i huvudet. Det är samma femton tal som
jag räknade upp här ovan.

<i>3. Divisorn består av två siffror vilka som helst.</i> Man återför detta
fall till något av de föregående, genom att vidtaga förändringar med
de båda termerna utan att dock märkbart inverka på kvoten.

I detta fall användes någon av följande principer:

<i>a)</i> När täljaren och nämnaren endast skilja sig med små storheter kan
man öka eller minska den med samma lilla kvantitet.

Låt oss som exempel antaga att man skall beräkna de två första 
siffrorna i kvoten 32/37 som ger 86.

Genom att öka de båda faktorerna får man 35 genom 40, vars kvot man
erhåller genom att taga fjärdedelen av 35, vilket är 87.

<i>b)</i> Om de båda faktorerna i bråket äro mycket olika måste man öka eller
minska dem med storheter som äro proportionella mot de respektive faktorerna.

Sålunda hade det i föregående exempel varit bättre att icke öka täljaren
med mer an 2,5 medan man ökade nämnaren med 3. Man skulle då få
taga fjärdedelen av 345 vilket är 86.

Låt oss nu ta ett exempel, i vilket de båda faktorerna i bråket äro
mycket olika:
31 och 86.

Man ser genast att täljaren och nämnaren förhålla sig till varandra i
det närmaste som l till 3. Om man sålunda ökar nämnaren med 14 för
att få 100 så måste man oka täljaren med 5 vilket ger 36. Detta är den
sökta kvoten.
Approximationen är här mycket stor, ty det exakta resultatet är 3605.

Denna stora noggrannhet beror på att principen om de proportionella
förändringarna är strängt giltig vid division även för stora förändringar.
Man kan sålunda ersätta nämnaren med en multipel av 10, vilket ur
huvudräkningens synpunkt gör divisionen mycket lättare än 
multiplikationen.

<b>Användningar.</b>

I. Om räntan är 3,39 %, hur stor ränta lämnar då ett kapital på 530 000
kronor?

Man måste multiplicera 

      339 med 530.

Jag minskar det första talet med 6 for att få 333 och ökar det andra med
10, emedan det är en smula för stort.
I stället för de ursprungliga talen har jag sålunda

    333 och 540,

vilkas produkt jag får genom att taga tredjedelen av 540, vilket ger 180.

Det exakta resultatet är 17 967 kronor.

Man kan också minska det andra talet med 30 för att få 500 och öka det
första med endast 21. Man får då 360 och 500, 
vilkas produkt erhålles genom att taga hälften av 360, som ger 180 som förut.

II. Mitt artilleri är på väg 3,5 kilometer bakom mig. Jag sänder genom
en stafett order att anlända i trav.

Klockan är 8. När hinner denna order fram?

Stafettens hastighet är 240 meter i minuten. Jag dividerar sålunda:
35 med 24 eller 36 med 25.

Detta erhålles genom att fyrdubbla 36 vilket ger 144.

Stafetten kommer fram något efter klockan 8,14.

III. När kommer artilleriet fram?

Artilleriets hastighet i trav är 200 meter i minuten. Jag dividerar 
sålunda 35 med 2, vilket ger 175.

Artilleriet behöver något mer an 17 minuter för att komma fram. Det
anländer sålunda framemot 8,32.

Man hade kunnat få detta resultat hastigare. Eftersom stafettens och 
artilleriets hastigheter äro nästan lika stora kan man ersätta dem med deras
medeltal som är 220. Tiden erhålles då genom att dividera längden på
vägen fram och tillbaka med 22.

Men kvoten av 70 genom 22 är densamma som av 80 genom 25 eller
4 gånger 8, vilket är 32.

<b>Sammanfattning.</b>

Huvudräkningen är icke så exakt som räkning på papperet, men den
ger hastigare ett approximativt resultat, som den räknande kan förbättra
om han vill.

Huvudräkningen tvingar den räknande att tänka. Han undgår alltså
grova fel. Den ger honom också tillfälle att bedöma graden av 
sannolikhet hos det erhållna resultatet.

Reglerna kunna sammanfattas på följande sätt:

Framför allt, bestäm naturen på enheterna av högsta ordningen. För
sådan bestämning är det bättre att låta leda sig av sunda förnuftet än
av aritmetiken.

Koncentrera uppmärksamheten på de första siffrorna till vänster. Se
bort från de övriga definitivt eller tillfälligt; definitivt om man tvivlar
på sitt minne eller sin skicklighet eller om den erhållna approximationen kan
anses tillräcklig, tillfälligt i alla andra fall.

Ersätt talen som inga i beräkningen med andra, som skilja sig obetydligt
från dessa och som giva samma resultat. Uppskatta, om så behövs, felet
som uppkommer av detta utbyte, och håll räkning på det.

Håll aldrig fast vid fixa regler; anpassa metoden efter varje särskilt fall.

Var i allmänhet nöjd med en approximation på hundradel d. v. s. på de två
eller tre första siffrorna allt efter omständigheterna. 
</chapter>

<chapter name="STÅLETS KVALITET FÖRBÄTTRAS
GENOM TILLSATS
AV OLIKA SPECIALMETALLER">

Av INGENJÖR GUSTAVE COURTELIN

EHURU FABRIKATIONEN av vanligt kolstål gjort stora framsteg under de senaste 
tio åren fordrar dock den moderna mekaniken, automobil-, aeroplan-, verktygs-, 
kanonindustrien en metall med särskilda egenskaper i fråga om homogenitet
och motståndskraft.

De stålsorter som motsvara nämnda industriers behov kallas i allmänhet
specialstål. De utgöras av kolstål, till vilka man med avsikt satt andra
element, av vilka de mest använda äro nickel, mangan, krom, wolfram, 
molybden, vanadin, kisel och en del andra.

I allmänhet kallas ett specialstål <i>binärt</i> då det innehåller blott
ett specialelement utom kol. Det kallas <i>ternärt</i> när det innehåller två o. s. v.

Nickelstål med eller utan tillsats av krom var det första specialstål som
fick allmännare användning inom här ovan nämnda områden.

Nickelmängden som tillföres kolstålet växlar mellan 1,5 och 25 %.
Hos nickelstål av den första kategorien, där halten växlar mellan 3 och
6 % liksom även hos nickel-krom-stål, visa sig de säregna egenskaperna
efter en speciell behandling, som går ut på härdning med efterföljande 
uppvärmning av den halvbearbetade metallen. På denna kan man nämligen
lättare bestämma härdningen än på rå metall och man undviker de 
formförändringar som en sådan behandling skulle kunna åstadkomma hos
helt och hållet färdigställda stycken. Efter härdning och omvärmning få
dessa stålsorter ett motstånd av 100 kg och mer per kvadratmillimeter,
medan de samtidigt bibehålla största delen av den tänjbarhet de äga i
naturligt tillstånd. Slutligen blir metallen genom denna behandling 
fullständigt homogen utan skadliga kristalliseringar.

Denna stålsorts användning till smidda stycken
såsom axlar, hävarmar, vevstakar etc. innebär en besparing av ända
till 20 à 25 % tack vare dess ökade motstånd mot krafter av alla slag vid
kontinuerligt arbete.

<img>TANDHJUL AV 5 % NICKELSTÅL FÖRE OCH EFTER FÖRSÖKET

Provet bestod i att underkasta hjulet en formförändring medels
en hydraulisk press. Metallen bestod  provet utan att  brytas
eller spricka.

Om man minskar nickelhalten ända till 1,5 à 2 % erhåller man ett stål
som mycket liknar cementstål. Man använder detta stål antingen i 
naturligt tillstånd eller efter härdning i vatten eller olja. Man får det 
bästa resultatet genom att cementera det i
kistor med kolpulver och härda de på detta sätt behandlade styckena direkt
när man tar ut dem ur kistorna.

Om man däremot ökar nickelhalten till 5 % får man ett stål som är ännu
bättre än det förut omtalade 3-procentiga. Efter härdning och omvärmning 
övergår motståndet 85 kilo per
kvadratmillimeter utan att man behöver frukta att det skall bräckas.
Därför använder man det också framför allt till framställning av axlar och
vevstakar, ty det står mycket bättre emot alternativa krafter än
kolstålen.

<img>VEVAXELN TILL EN FYRACYLINDRIG AUTOMOBILMOTOR

Detta stycke, som var smitt av stål med 5 procent nickel, skulle undergå 
ett ytterligt hårt brytningsförsök, vars resultat synes i bilden här nedanför.

<img>DEN OVANFOR VISADE VEVAXELN EFTER BRYTNINGSFÖRSÖKET

Stål med 12 % nickel har den karakteristiska egenheten att det
i naturligt tillstånd i fråga om motstånd liknar de låg procentiga
stålen. Man behöver blott omvärma det till 900 grader för att det skall uppnå
maximum av motstånd, men som det då blir alltför hårt for att låta 
bearbeta sig med verktyg av snabbstål underkastar man det en ny 
omvärmning till 500° à 550° för att verktygen skola formå angripa det. Om det
gäller stycken som icke behöva bearbetas men skola motstå friktion,
så omvärmer man dem helt enkelt till 900° utan vidare behandling. Dessa
egenskaper göra det 12-procenttga nickelstålet särskilt användbart till
axlar i ångmaskiner och gasturbiner, där det utsättes för stark nötning
genom friktion.

Slutligen ha stål med 20 till 25 % nickel den anmärkningsvärda 
egenskapen att de äro mycket vita och praktiskt icke oxideras eller angripas
av frätande ämnen. Dessutom erbjuda de samtidigt stort motstånd och
stor sträckningsförmåga; de äro mycket smidbara, icke bräckliga och
mjukna i hög grad i härdningen.

Den enda olägenheten med de högprocentiga nickelstålen är
att de kosta så mycket. Det höga priset betingas av värdet på de 
ingående elementen och de misslyckanden som
man aldrig kan undvika ens i den mest omsorgsfulla fabrikation. En
enkel krycka av 15 centimeters höjd avsedd for en vanlig käpp kommer
på cirka 100 kronor, bearbetningen inbegripet. Man förstår därav varför
de lågprocentiga nickelstålen mest rekommenderas förindustriella behov.

Kromstål innehållande en obetydlig
mängd kol användes förr i kanonfabrikationen. Numera användes det
nästan endast till kullager i cyklar och automobiler, emedan det lämnar 
mycket hårda och lätt bearbetade kulor och ringar.

Kolmängden växlar då från 0,8 till 1,2 %, medan kromhalten hålles vid
1 till 1,5 %; härdningstemperaturen för dessa metaller ligger icke lägre
än 900 till till 1.000°.

Man har även använt kromstål till projektiler för medelgrovt artilleri.

Nickelkromstål, med eller utan wolfram, ävensom nickel-vanadinstål kan 
lämpligen användas till skyddspansar
för kanoner och pansarplåt for de nya bepansrade jaktaeroplanen.

De viktigaste krommineralen äro blykromatet och framför allt 
järnkromaten, som innehålla 60 % kromoxid, varur man får fram 65 % 
krommetall.

<img>EN SAMLING AV DIVERSE GJUTNA STYCKEN AV MANGANSTÅL

Dessa delar till järnvägar och olika maskiner äro framställda i 
Creuzot hos firman Schneider & Co. , Manganstålet är särskilt hårt 
och motståndskraftigt mot nötning.

Mangan förlänar stålet en hårdhet och en seghet som gjort manganstål
till den mest använda metallen för stycken som skola stå emot nötning,
såsom kulor och behållare i krosskvarnar, hjul på gruvvagnar och 
rälskorsningar på järnvägar. Vidare har
det fått stor användning i kullagerfabrikerna.

Manganstålet har även några speciella egenskaper, som patenterats av
de engelska metallurgerna Robert och R. A. Hadfield i Sheffield. Hjul som
utförts av detta slags stål äro nämligen 3 å 4 gånger hårdare än 
liknande stycken framställda av gjutjärn eller vanligt stål. Manganstålet
är så hårt att det icke praktiskt kan bearbetas eller borras av 
maskinverktyg. Man nöjer sig därför med att använda föremålen obearbetade 
såsom de blivit gjutna och slipar blott av deras ytor med korund. 
Manganen införes i stålet i form av legeringar som kallas manganjärn och
bestå av gjutjärn hållande över 25 % mangan, medan spegeljärnet eller
mangangjutgods håller 2 till 22 %. Ofta tillägges kisel och man får då
kiselmangan med 75 % mangan och 30 % kisel.

Manganjärnet framställes i masugnar eller elektriska ugnar; den 
sistnämnda metoden är för närvarande den vanligaste för fabrikationen av
specialstål.

Nästan allt verktygsstål, som skall


användas till att bearbeta hårda metaller i borrar, svarvar, fräsar, hyvlar
etc. innehåller en viss mängd Wolfram, som i små mängder märkbart ökar
dess hållfasthet och mekaniska motståndskraft. Man framställer likaledes
fjädrar och konstgjorda magneter av Wolframstål, vilket genom tillsatsen
av Wolfram får en mycket finkornig och jämn struktur efter härdning i
vatten och olja.

Wolfram sänker stålets smältpunkt,
men man måste se till att kolhalten är lägre än 0,85 % för att undvika
bräcklighet; denna ger sig tillkänna när man har 0,2 % kol i en metall
innehållande 0 till 10 % Wolfram. Kvaliteten på extra rapidstål ökas genom
att man inför mycket små mängder krom eller molybden.

<img>RÄLSKORSNING FÖR SPÅRVAGNAR
Detta material är utfört av manganstål, som erbjuder stor säkerhet för brott.

Wolfram är en metall som huvudsakligen förekommer i mineralet 
wolframit; detta är ett järn- och manganwolframat, som säljes i handeln i 
anrikat skick och innehåller 60 till 70 % wolframsyra. Metallen upptäcktes
1761 av Scheele i scheelit som är kalciumwolframat innehållande 80 % wolframsyra.

Man inför Wolfram i stålet i form av metallpulver eller wolframjärn,
vars halt växlar mellan 70 och 85 % och som numera fabriceras i elektrisk
ugn. De viktigaste wolframfyndigheterna bearbetas i Portugal, 
Argentina, Australien och Brasilien. Wolfram är ofta förenat med tenn och
molybden. Den största olägenheten med Wolfram är dess höga pris, ty
den kostade före kriget nära 3 000 kr tonnet och visade tendens att stiga,
trots att produktionen 1913 uppgick till 10000 ton.

Det förhåller sig på samma sätt med molybden som 1911 gällde 21
kr kilot, då totalproduktionen knappt uppgick till 200 ton. Genom att 
införa 0 till 15 % molybden i stål innehållande antingen 0,2 % eller 0,8 %
kol ökar man märkbart dess smidighet, hållfasthet vid brytning och 
elasticitet. Molybdenens vikt är 1/4 av Wolframs, men trots detta är 
molybdenjärnet som erhålles i elektrisk
ugn dyrbart och användes blott i stål till snabbverktyg, till plåtar i 
krigsfartygens ångpannor, pansarplåt för krigsfartyg och en del projektiler.
Man använder huvudsakligen i dessa olika fall legeringar av 
järn-nickel-molybden, järn-krom-molybden eller järn-nickel-krom-molybden.

Kisel är ett ämne som är mycket utbrett i naturen; det spelar gentemot
järnet liksom aluminium en renande roll Kiseljärnet framställes i 
elektriska ugnar. Man uppnår numera en halt av 96 % genom att reducera
kvartsen i ugnar med flera elektroder och vanligtvis med ledande
bottenplatta. Kiselstål användes för framställning av stålverktyg
och blir naturligtvis billigare än de föregående sorterna.

Sedan mer än 25 år ha de europeiska järnverken fulländat 
kolstålet, så att det de numera framställa förstklassiga produkter, varvid 
ingenting i fabrikationen beror av slumpen. Nödvändigheten att använda 
specialstål gjorde sig därför icke så kännbar hos oss som i Amerika. Där gjorde
den emellertid att de amerikanska stålverken direkt från vanliga 
produkter, som erhöllos i martinugnar, kastade sig på ultramoderna 
specialstål, vilka äro synnerligen svåra att studera och framställa.

Därför har också titan, vanadin och till och med uran i tur och ordning
prövats i Pittsburg, Chicago etc. för framställning av stål till järnvägsräls
och broar likasåväl som till de viktigaste organen i automobiler och
lokomotiv. 

<img>RÄLS AV MATRINSTÅL AV DÅLIG KVALITET (TILL VÄNSTER) OCH AV 
TITANSTÅL (TILL HÖGER)

Dessa bådas snitt visa att titanstålet är homogent under
det att martinstålet visar blåsor, som i hög grad minska
rälsens motståndskraft

Titan utövar en mycket gynnsam inverkan på stål. När man tillsätter
titanjärn av 10 à 15 % till metallen i en martinugn i 
smältningsögonblicket löser sig titanjärnet i stålbadet
och drar till sig gaser såsom kväve och väte vilka annars skulle ge 
upphov till blåsor vid avkylningen. Bitar av slagg eller järnoxid som ligga 
inneslutna i metallen reduceras, varigenom stålet renas och blir fullkomligt 
homogent.

Denna metod användes i stort i Förenta Staterna vid framställning av
stålräls, och man har fått produkter som äro 100 till 300 gånger 
varaktigare än räls av vanligt martinstål.

Förutom till detta slags stål för järnvägs- och spårvägsräls användes titan
vid fabrikationen av finstål till automobiler och aeroplan samt vid den elektriska
stålframställningen. I detta sistnämnda fall tillför man en titanmängd
uppgående till cirka 0,5 % i ett bad som skyddas för oxidation medels
ett slagglager. Man erhåller därvid snabbstål för verktyg med mycket
stor motståndskraft för nötning, ty en del titan undgår oxidationen och
stannar kvar i stålet i metalliskt tillstånd.

Titan kommer huvudsakligen från titanjärn som kallas ilminiter samt
från rubtil, som är en titandioxid som finnes i Norge, Virginia och 
Australien. Man har lyckats behandla magnetisk titanförande järnmalm i 
masugnarna genom att göra slaggen smältbar medels tillsats av kalksten.

Man kan på detta sätt i masugn med koks behandla mineral 
innehållande ända till 20 % titansyra.
Dock foredrager man att framställa titanjärn i den elektriska ugnen eller
ännu bättre medels Goldschmidts metod som är baserad på 
användning av aluminiumpulver för att reducera en blandning av järnoxid och
titan. The Tianium Alloy Co vid Niagara Falls behandlar sålunda i
elektrisk ugn ilminiter och rubtiler från Canada och Virginia. Man använder
Heroults elektriska ugn med två elektroder och magnesiabeklädnad. I dessa
ugnar på l 500 hästar är spänningen mellan polerna 160 volt och varje
apparat lämnar dagligen omkring 2 000 kilo titanjärn innehållande 7 à
8 % kol och 15 % titan.

Man kan likaledes framställa en kolfri ferrotitanlegering genom att i 
elektrisk ugn smälta bitar av stål och aluminium. Aluminium bildar ovanpå
stålsmältan ett bad, i vilket man kastar ned mineral rika på titan eller 
kalciumtitanat. Tack vare den höga temperaturen i ugnen reducerar 
aluminium titanoxiden och det bildas en legering av järn, aluminium och titan
med mycket liten åtgång på elektrisk ström.

De amerikanska fabrikanterna av järnvägsmaterial tillskriva 
vanadinstålet särskilt goda egenskaper. Om denna metall blandas till stål i mycket
små mängder, omkring 0,25 %, så får stålet en anmärkningsvärd 
motståndsförmåga mot nötning, häftiga stötar, höga temperaturer och i allmänhet 
alla de krafter som angripa vänligt stål. Vanadin renar metallen och underlättar
kolets jämna fördelning genom hela massan.

Vanadinstålet, vars elastiska egenskaper ofta äro dubbelt så stora som
kolstålets, användes i krigsmaterial framför allt till pansarplåt och 
kanonsköldar. Man använder det också till snabbarbetande verktyg, vilka för
att kunna arbeta i metaller med mycket stor hastighet skola tåla livlig
rödglödning utan att mista sin härdning eller förändra formen.

Man sätter ofta nickel och krom till vanadinstålet och erhåller därvid en
metall som användes till lokomotiv- och automobildelar, vilka skola utstå starka
tryck såsom fjädrar och kugghjul.

Ehuru vanadin är mycket utbredd i naturen träffar man den 
vanligen blott i små mängder. De båda viktigaste mineralen som exploateras
äro patronit, som utgöres av svavelvanadin med 15 % vanadin och
förekommer i Peru, samt vanadinit en förening med bly innehållande
cirka 10 % vanadin.

Utvinningen av radium ur dess mineral, av vilka det viktigaste är
monazit, lämnar en viss mängd uranoxid, som användes till framställning
av uranjärn, vilket Förenta Staternas gruvbyrå studerat speciellt med 
hänsyn till dess användning inom stålindustrien. Det är nämligen bevisat
att tyskarna före kriget framställde uranstål avsett för de grova 
kanonernas rör. Man har nu i Förenta Staterna börjat framställa prov på
uranstål som krigsdepartementet prövat i förhållande till andra stålsorter
för att eventuellt använda det till artilleripjäser. I dessa försök ha en
hel del universitet deltagit.

Zirkonstål är särdeles hårt, och ett 25 millimeters lager av detta stål 
betraktas i Tyskland som likvärdigt med ett 3 gånger så tjockt lager av bästa
Krupps pansarstål. Fore kriget hade Tyskland monopol på 
zirkonproduktionen och metallens bearbetning var
föremål för ett flertal tyska patent. Olyckligtvis är zirkon, som hittills
huvudsakligen använts i glödstrumpor för gasbrännare, relativt sällsynt och
priset ungefär 700 kr per kg. De viktigaste fyndorterna ligga i 
Ryssland och Förenta Staterna.

Som sammanfattning kunna vi säga att alla dessa specialstål som vi 
omtalat äro utmärkta, men att man kan framställa produkter av vanligt 
kolstål som fullt ut ersätta dem och som äro betydligt billigare. Det viktigaste
spörsmål som uppkommit genom användningen av specialstål är det om
deras behandling i verkstäderna, ty de fordra en noggrann och ständig 
övervakning for att de skola bevara sina goda egenskaper.
</chapter>
<chapter name="UPPTAGNING AV UNDERVATTENSBÅTAR OCH SÄNKTA ELLER STRANDADE FARTYG">

Av S. WOLFRAN

I EN ARTIKEL som publicerades i marshäftet 1917 av <i>Vetenskapen och
Livet</i> omtalade vi några av de metoder och apparater som användas
for att taga upp sjunkna fartyg; det rika materialet gjorde att vi icke fingo
tillfälle att tala om hur man lyfter upp fartygen på land. Detta går för
övrigt nästan alltid till på samma sätt, d. v. s. genom att hala upp fartyget
vid flodtid sedan man lättat det på hela eller en del av lasten. Men det
går icke alltid att sätta fartyget på land på detta satt; omständigheterna
vid upphalningen kunna vara sådana att man måste tillgripa särskilda 
åtgärder. Den amerikanska undervattensbåten H 3, som strandade i 
december 1916 under tjocka på Samoa nära staden Eureka i Kalifornien, ger
ett slående exempel på detta och visar på samma gång vilken 
sinnrikhet och skicklighet de specialister lade i dagen, som ditkallades för att
lösa det svåra problemet.

<img>DEN AMERIKANSKA UNDERVATTENSBÅTEN H 3 STRANDAD PÅ EN SANDBANK VID SAMOA 
(KALIFORNIEN)

Båten är här  fotograferad flera månader efter olyckan och har grävt ned sig i 
den rörliga sandbanken, på vilken även kryssaren <i>Milwaukee</i>, som utsändes 
för att flottaga undervattensbåten, drevs upp av strömmarna och måste fullständigt 
övergivas.

Några dagar efter olyckan gjorde Förenta Staternas marindepartement
en enquête för att avgöra vad som skulle vara fördelaktigast, att flottaga
båten där den låg eller att 
<img>EN TRÄSTÄLLNING BYGGDES UPP OMKRING BÅTEN FÖR ATT UNDERLÄTTA UPPLYFTNINGEN

Sedan man enligt den metod som vi beskrivit i artikeln hade fört in 
lyftningskablarna under båten, byggde man på sanden en stadig plattform 
som genom stolpar uppbar en annan plattform ovanför undervattensbåten, och på 
denna installerades  14 domkrafter, var och en av 50 tons lyftkraft.
Dessa domkrafter arbetade parvis i var sin anda av kabeln.

transportera den över sandbanken på vilken den strandat och sedan flottaga den
i Humboltbukten, belägen en landmil därifrån. Av enquâten framgick att
det skulle vara möjligt att flottaga båten där den låg, och följaktligen
sände de amerikanska marinmyndigheterna kryssaren <i>Milwaukee</i> till 
platsen för att göra försöket.

Efter åtskilliga fruktlösa ansträngningar gick kryssaren själv upp på
sandbanken och kunde icke tagas flott. Man måste övergiva den.

I denna svåra belägenhet beslöt marindepartementet att acceptera ett
förslag från en privat firma, Mercer-Fraserkompaniet i Eureka, som gick
ut på att lösgöra undervattensbåten ur sanden, lyfta upp den, transportera den
och flottaga den i Humboltbukten.

Företaget, som var svårt i sig självt, förvärrades ytterligare därigenom aitt
tidvattnet blott tillät några få timmars arbete per dag och fartyget sedan
strandningen grävt sig ännu djupare ned i sanden. Man måste först 
utföra något som hittills förefallit alldeles ogörligt, nämligen draga fram
sju stålkablar av 5 cm diameter under den. Men undervattensbåten
vilade på los sand, som icke tillät att man grävde vare sig på sidorna
om den eller under densamma. Det sätt varpå dessa till synes 
oövervinnliga svårigheter övervunnos förtjänar omnämnas, ty det var både
originellt och framgångsrikt.

En sug- och tryckpump installerades på stranden och sattes i 
förbindelse med havet; från pumpen utgick
en ledning av mjuk väv av 5 cm diameter, vars fria ytterända fogades
till ett järnrör. Inuti detta gick en lösända som fortsatte upp genom det
mjuka röret. Järnröret anbragtes på det ställe där den första kabeln skulle
läggas ut och inställdes i en viss vinkel. Man tryckte därpå med all
kraft fram. vatten genom hela ledningen; när detta pressades emot
sanden grävde det ut ett, hål framför rörledningen så att denna så 
småningom trängde ned under båten. Detta förutsatte att slangen vid 
pumpen hade en viss sträckningsförmåga så att hela systemet kunde förlängas.
Då man antog att järnröret befann sig under båten fortsatte man att
pressa in vatten i ledningen men mindre kraftigt, så att sandlagren på
andra sidan om båten blevo så pass uppmjukade, att man i ett bestämt
ögonblick kunde köra in en annan lång rörledning från motsatta sidan under
sådan vinkel och riktning att dess nedre ända mötte det första rörets
ända. Man gjorde med andra ord en tunnel under undervattensbåten.
När denna operation var avslutad, införde man i det andra röret ett
slags båtshake, med vilken man uppfångade lösändan söm låg i det första
röret. Om man nu fäste stålkabeln i lösändans motsatta ända gick det
lätt att draga kabeln under båten. Denna operation upprepades sju 
gånger med samma resultat, och man kunde därpå övergå till att lyfta
båten.

För att utföra detta placerade man på ömse sidor om undervattensbåten en
bred och solid plattform, som vilade på sanden och med stolpar uppbar en
annan plattform som låg mitt över båten. På denna senare ställde man fjorton
domkrafter, som var och en kunde lyfta femtio ton, så att varje kabel hade ett
par. Kablarna voro fördelade längs skrovets hela längd och bildade sju
öglor kring detsamma. Båten vägde något över 400 ton; detta lämnar som
man ser en betydande marginal för sugningen och sandens adhesion till
skrovet. Man lyckades sålunda frigöra båten och lyfta den. Sedan
detta skett byggde man en träbana som började under båten och slutade
i Humboltbukten, vilken som vi sade låg på över en och en halv 
kilometers avstånd. Längs hela banan 

<img>DEN UR SANDEN UPPTAGNA UNDERVATTENSBÅTEN FÖRDES TILL FLOTTAGNINGSPLATSEN,
BELÄGEN UNGEFÄR EN OCH EN HALV KILOMETER DÄRIFRÅN

Från den plats där båten lyftes upp och till flottagningsplatsen byggde man en 
träbana, på vilken undervattensbåten drogs fram medels block och taljor. 
Båten vilade på rullar som voro utlagda längs banan med lämpliga mellanrum.
<img>DEN NEDRE HALVAN AV SISSONS UNDERVATTENSBÅT FÖR UPPTAGNING AV FARTYG

Denna   egendomliga lilla båt, som är uppfunnen av den amerikanske ingenjören 
W. D. Sisson, är avsedd för att fästa luftkistor vid de sjunkna fartygens sidor.
Den kan fästa sig vid järn- eller stålskrov medels starka elektromagneter och är 
utvärtes försedd med en grov och lång borr som 
drives elektriskt och underlättar fästningen av kistorna.

placerades nu rullar på små avstånd från varandra. Med hjälp av domkrafterna
ställdes båten på de första rullarna, och man hade nu blott att draga den
med block och taljor fram till flotttagningsplatsen, vilket tog något mer
än en vecka. Hela upptagningen tog nära tre månader.

I den förut nämnda uppsatsen i <i>Vetenskapen och Livet 1917</i> talade vi
om de sfäriska dykapparaterna som användas vid upptagning av sjunkna
fartyg för att fästa luftcylindrar vid skrovet så att detta flyter upp. Den
senaste av dessa apparater är mr Sissons, som vi här skola beskriva i
korthet.

Apparaten har form av ett ihåligt klot av 2,4 meters diameter gjort i
två halvor; den är framställd av vanadinstål, en utomordentligt hållfast
legering; väggarna äro 31,75 millimeter tjocka och apparaten med 
maskineriet väger omkring 6 ton. Farkosten är en verklig undervattensbåt,
men fängslad så till vida att den med en kabel står i förbindelse med ett
fartyg på vattenytan, från vilket den också mottager den elektriska energi
som behöves för dess förflyttning och arbete.

På klotets yttersida märker man stödpartierna for 4 elektromagneter,
med vilka båten häftar fast vid det sjunkna fartyget som skall lyftas upp
till ytan, samt dessutom en lång spiralborr af fem centimeters diameter
för att genomborra skroven samt en stödplatta.

Undervattensbåtens huvudsakliga
<img>DET INRE MASKINERIET I SISSONS UNDERVATTENSBÅT

Borren, de båda framdrivningspropellrarna och de båda propellrarna för att höja och 
sänka båten drivas medels en avpassad kugghjulsutväxling av en motor, som får sin 
ström genom en kabel, vilken står i förbindelse med en generator på det åtföljande
fartyget. Elektromagneterna matas med ström på samma sätt. Luften förnyas från en 
syrereservoar.

roll är att kring skrovet fästa ett visst antal luftkistor eller cylindrar, som
man först fyller med vatten så att de sjunka till lämpligt djup. Kistorna
sänkas en och en och fästas stadigt vid skrovet med bultar. Då alla 
cylindrarna blivit fastsatta ger undervattensbåten telefonorder till fartyget
på ytan att tömma vattnet ur kistorna; detta sker genom att man pressar in
komprimerad luft, som frambringas av tryckpumpar på fartyget, och 
därigenom driver ut vattnet. Kistorna börja då så småningom lyfta sig, och
om allt är väl beräknat lösgöra de fartyget från botten och höja det till
ytan. De största kistorna äro ungefär tolv meter långa och 4,5 meter
i diameter; de kunna då utveckla var och en en lyftkraft av 300 ton.

Den egendomliga lilla båtens besättning uppgår blott till två man, som 
snarare äro mekaniker än sjömän; en syrgasbehållare försedd med 
självreglerande automatisk ventil placerad högst uppe i klotet håller luften ren.

Två propellrar, som man delvis kan se på fotografien här ovan, samt ett
styre möjliggöra klotets förflyttning i horisontalplanet, medan två andra
propellrar åstadkomma höjning och sänkning.

Fyra stycken kvävgaslampor på tre tusen ljus, skyddade av ett galler och
ett glas av fem centimeters tjocklek, belysa arbetet som undervattensbåten
har att utföra. Arbetet följes inifrån båten genom sökare försedda med
kraftiga förstorande bikonvexa linser av nära tio centimeters tjocklek.
</chapter>
<chapter name="FÖR ATT SKAFFA SIG VÄRME
UTAN KOL ELLER GAS">

NÖDEN ar uppfinningarnas moder, säger ett ordspråk. Bristen på
kol över hela världen och det höga priset på ved har tvingat uppfinnarna
att söka nya medel för att bättre kunna utnyttja bränslet eller för att
ersätta det med mindre sällsynta och mindre dyrbara produkter, särskilt
sågspån.

Sågspån användes i en del apparater som förra året kommo ut i
marknaden i Frankrike och andra länder, och de bidrogo i viss grad
att lindra kolkrisen. Det synes oss som om dessa ugnar med fördel skulle
kunna introduceras även i Sverge, och vi skola därför omnämna ett par
av de mest intressanta.

En modell som är konstruerad av mr Benelli utgöres helt enkelt av en
cylindrisk plåtbehållare i form av en hink, vid vars botten finns ett runt
lufthål av några centimeters diameter; detta tjänstgör som draghål och 
genom att täppa till det mer eller mindre med en skjutlucka kan man 

<img>INGENJÖR BENELLIS SÅGSPÅNSUGN
1) ugn for boningsrum; 2) koksugn som brinner utan avdrag för röken; 
3) stor ugn för rum. <i>A</i>, litet rör av plåt för att åstadkomma den horisontala 
kanalen i sågspånen; <i>B</i>, avlopp för rök och gaser; <i>C</i>, lock; <i>D</i>, 
långt rör för att åstadkomma den vertikala kanalen i sågspånen,
vilken i nedre ändan övergår i den horisontala kanalen; <i>E</i>, stöd för kärl 
som skola sättas på elden; <i>F</i>, skjutlucka.
reglera elden och släcka ugnen genom att stänga luckan helt och hållet.

När man skall fylla ugnen sticker man in ett runt rör av plåt eller trä
i lufthålet fram till bottens mitt och ställer sedan ett annat rör, vars ena
ände man håller i handen, i rät vinkel med det förra från ugnens överdel och ned,
så att dess nedre ända kommer i beröring med ändan på det första röret just mitt i
botten på ugnen. Därpå häller man i sågspån som man <i>packar hårt</i> med handen eller
med en stamp. Detta är viktigt. Det ar bra att lägga in sågspånen i lager så att
man kan packa varje lager. Därpå drar man försiktigt ut de båda rören, varvid man
vrider dem, sakta så som man vrider en korkskruv. Inuti sågspånen finns då ett hål,
en verklig skorsten som går i krok från lufthålet och upp till krönet på ugnen.
Man ser efter att det icke blivit tilltäppt av några lösa klumpar. Om detta skett 
rensar man upp förbindelsen försiktigt med en eldstake.

Sedan detta är gjort tänder man genom att föra in i lufthålet ett stycke
vadd med fotogen eller i brist på det en bit brinnande papper. Nu blåser
man på med en bälg tills lågan slår ut upptill ur mittenhålet. Men
man måste blåsa minst ett par minuter, ty ofta är det blott lågan från
den brinnande vadden som synes upptill. Med ett kg sågspån, som
blott kostar några öre, kan man i denna lilla apparat, som är avsedd
för koket, erhålla en jämn fyr som varar cirka fem timmar. Denna
ugn har ingen skorsten, men man måste placera den under
något avdrag för att den smula rök som bildas skall kunna gå sin väg.

<img>VERTIKAL GENOMSKÄRNING AV BENELLIS UGN

<i>A</i>, lock; <i>B</i>, avlopp for röken till skorstenen, framför vilken ugnen 
är placerad; <i>C</i>, asklåda; <i>F</i>, gallerskivor som bära upp sågspånen; 
<i>G</i>, stöd för gallret; <i>H</i>, små hål för ventilation och reglering;
<i>J</i>, skjutlucka; <i>O</i>, lufthål för att släppa in luften
i kanalen genom sågspånen; <i>P</i>, gnistskydd. Nedtill synes en av 
gallerskivorna i planet.

En annan modell, som är avsedd for uppvärmning av lokaler, är monterad på
tre fötter och försedd med asklåda och gnistskydd. Den har dessutom
ett avloppsrör som fästes vid skorstensröret. Den fabriceras i två 
storlekar. Den ena är 0,3 meter hög och innehåller 3 kg sågspån, vilket
brinner under åtta à nio timmar. Den andra är 0,5 meter och utrustad med
två skiftbehållare, två plåtcylindrar i vilka man lägger sågspånen och
som sedan turvis sättas in i ugnen, varvid man noga måste se till att
lufthålen vid behållarens och ugnens botten sammanfalla. Varje behållare
innehåller 6 kg sågspån, som brinner under 15 à 18 timmar 
(uppfinnarens siffror), varefter man kan byta ut den första behållaren mot den
andra som iordningställts på förhand
så att man får kontinuerlig eldning. För att vara saker på att icke 
sågspånet sjunker ihop under förbränningen placerar man galler av samma
diameter som behållaren på stöd utmed dennas sidor så att det bildas
liksom horisontella våningar for varje sågspånslager. På detta sätt
hålles värmen bättre kvar uppåt överdelen av apparaten. Övanför varje
galler finnas små öppningar, genom vilka man kan blåsa på elden och
reglera den.

For att slutligen undvika att lågan slår ut ur luftkanalen, som bildas
av den sammanpressade sågspånen, och sätter eld på ytan på denna, 
utbreder man ett lätt lager av fin aska eller jord på sågspånen.

Lebowitz' ugn skiljer sig från den föregående genom formen på hålet i 
sågspånsmassan. Detta är icke krökt utan går rakt från överdelen och ned
till botten. Antändningen av sågspånen sker på samma sätt. En liten
skjutlucka reglerar draget. Den för uppvärmning av rum avsedda 
apparaten är alltid utrustad med en skiftbehållare med ett lock, vars diameter 
ar något mindre an det yttre höljets så att det blir ett visst tomrum mellan
de båda väggarna; i detta kunna de varma förbränningsgaserna stryka
fram, om man ser till att behållarens utlopp och ugnens utlopp till 
skorstenen befinna sig på motsatt sida om varandra. Behållaren är 
vanligtvis också lägre än ugnen, så att det blir ett ganska stort rum under 
ugnens lock; där kan man ställa in föremål som skola värmas.
Slutligen står icke behållarens botten direkt på ugnens botten,
utan det finns också där ett litet tomrum, genom vilket luften som 
behövs för förbränningen drar fram. Denna kommer in genom hålet i 
nedre delen av den yttre väggen och går genom mittenhålet i botten
på behållaren in i det vertikala röret i mitten där sågspånens 
förbränning sker. Man tänder genom att införa en vaddbit med 
fotogen i botten rummet. Den yttre väggens övre kant är formad som en
ränna, i vilken man lägger fin sand. Det ringformiga lockets känt dyker ned i 
sanden och sluter därigenom fullständigt tätt.

<img>EN LEBOWITZ' UGN TÄNDES

Genom den lilla skjutluckan för man in en vaddbit
indränkt med fotogen eller alkohol och antänd. Man
skjuter fram den ända till hålet i botten på 
sågspånsbehållaren, varifrån luftkanalen går upp genom 
sågspånen, därpå väntar man några ögonblick tills
spånen antänts.

Sågspånet brinner stilla och långsamt och värmer moderat samt blir
ganska ekonomiskt, framför allt när kolet ar dyrt. I förbigående kunna
vi omnämna att man icke bör kasta bort askan, ty den kan användas för
att bereda tvättlut.   
</chapter>
<chapter name="FOTOGRAFISKA JÄTTEKAMEROR">

Av J. BOYER

MEDAN de flesta fotografer taga sina bilder med en kodak som
ledigt kan stoppas ned i rockfickan finns det andra Daguerres 
lärjungar som åstadkomma bilder stora som 
fresker. Sålunda visade man förra året i Paris den största krigsfotografi
som tagits. Den framställde hur kanadensarna satte sig i besittning av
Vimy. Den ofantliga tavlan - ty man kan icke kalla den annorlunda
- var 6,10 meter bred och 3,35 meter hög utom ramen, och man hade 
framställt den genom att förstora en liten plåt 12,5 * 10 cm som tagits 
mitt under striden av kapten Ivor Castle den
9 april 1917 på morgonen.

En ingenjör i Chicago, Mr George Lawrence, konstruerade för några år
sedan en apparat för att direkt taga stora bilder. Det var en jättestor
fotografisk kamera som med möda manövrerades av tolv man. När den
gigantiska apparaten vilade på sitt stativ av trä och järn, nådde den upp
till första våningen på ett hus, och den var över 3 meter bred och 
omkring 2 meter hög; den fullt utdragna bälgen var över 6,5 meter lång, och
det hela vägde 634 kilo; dessa siffror inge en respektfull beundran 
isynnerhet när man jämför dem med de små kodakapparaterna.

För att icke något ljus skulle kunna

<img>EN BILD TAGES MED LAWRENCES JÄTTEKAMERA
Exponeringen sker under cirka trettio sekunder därigenom att mannen som 
står bredvid objektivet lyfter av slutaren och åter placerar den på sin 
plats här bilden är tagen.
<img>FRAMKALLNINGEN   AV   "PANORAMA   ÖVER  NEAPEL",   EN   TYSK  JÄTTEFILM
Den exponerade  kopian  var upprullad på en trumma, vilken vreds runt så att 
papperet doppade ned i tråget med framkallningslösningen.

tränga in i kameran medan bilderna togos var bälgen, som utvändigt 
bestod av kautschuk, dubbel av ett slags kanfas som var beklätt med en svart,
lätt, men tät vävnad. Inuti densamma funnos i vecken på, bestämda avstånd
träramar som höllo den utspänd, medan den utifrån styrdes av fyra hållare.
Dessa senare, som voro gjorda av starkt körsbärsträ, voro nedtill 
försedda med trissor som rullade på skenor. Dessa vilade i sin tur på
en bred och stadig plattform av trä.

När den stora apparaten skulle


<img>MAN UTFÖR RETUSCHERING PÅ "PANORAMA ÖVER NEAPEL"
Sedan kopian torkat fingo skickliga specialister täcka alla hål och dölja alla ojämnheter i fotograferingen.

transporteras till Chicago-Alton-järnvägens verkstäder, vilka hade beställt
den sex månader förut, måste tjugo man installera den på en godsvagn
som drogs av ett lokomotiv.

Framställningen av plåtarna är icke lätt. Man måste använda fullkomligt
felfritt glas; när gelatinet sedan blivit preparerat och tillsatt med bromsilver
måste det utbredas fullkomligt jämt på denna yta av nära fyra 
kvadratmeter. Slutligen skola glasplåtarna, som väga 45 kilo, torkas på 
dammfritt ställe. Det optiska systemet var sammansatt av kraftiga linser, en del
för närtagning, en annan del för tagning på långt håll. Kamerans främre
del liknade också snarare mynningen av en 40 cm:s kanon än ett 
fotografiskt objektiv.

För att inställa bilden hittade uppfinnaren på att placera en kikare på
plattformens sida, och denna stod i sådant förhållande till kameran att
om man måste förkorta den 10 centimeter för att få en tydlig bild av
föremålet som skulle fotograferas så måste man förkorta kamerans bälg
med en meter. Sedan man vidtagit dessa förberedande operationer sköt
man in de ljuskänsliga plåtarna i kamerans bakre del. Plåtarna voro 
inneslutna i träkasetter som förstärktes av en metallarmatur. Därpå gick en av
medhjälparna in i kamerans inre genom en öppning i bälgen. 
Objektivet var nu betäckt med ett rött glas, och han kunde sålunda se tillräckligt
tydligt för att torka bort damm som trots alla försiktighetsmått fastnat på
plåten. Därpå tryckte han på en knapp, varvid en ridå föll ned 
framför plåten, och avlägsnade sig samma väg han kommit. Nu var ögonblicket
inne att taga fotografien. På överenskommen signal lyfte en man som
stod på en ställning bredvid objektivet av slutaren och satte den åter
på sin plats efter cirka trettio sekunder.

Framkallningen av sådana bilder kräver naturligtvis en dyrbar 
anordning: ofantliga skålar, många kilo järnoxalat och natriumhyposulfit och
stora mängder vatten. Men Mr Lawrences arbete kröntes med framgång,
och han utförde för järnvägsbolaget Chicago-Alton beundransvärda 
fotografier, verkstads- och landskapsscener i storleken 2,6 x 1,5 meter.

Några åar senare ville tyskarna slå detta rekord, och på utställningen i
Dresden visade <i>Neue Photographische Gesellschaft</i> i Berlin-Steglitz den 
största hittills framställda fotografien; den var tolv meter lång och en och en
halv meter hög; den föreställde ett panorama över Neapel taget från
slottet San Marina. Ögat upptäcker därifrån hela staden och den 
beundransvärda Neapelbukten ända till Vesuvius och Capri.

För att kunna omfatta ett så vidsträckt panorama tog man sex olika
vyer på plåtar 21 x 27 cm. Av dessa sex plåtar, som bildade ett helt när
de fogades intill varandra, gjorde man direkt på bromidpapper sex 
förstoringar 1,5 x 2 meter. Allt efter plåtarnas större eller mindre täthet 
utsatte man dem for ljuset under en halv till en och en kvarts timme.

For att framkalla en kopia av så ovanliga proportioner använder man
naturligtvis särskilda medel. Man konstruerade ett <i>trähjul</i> i form av en
trumma. Den var 4 meter i diameter och 1,75 meter bred; på omkretsen
som mätte 12,5 meter hade man placerat ribbor av trä för att hålla det 
fotografiska papperet. Bredvid trumman funnos tre breda och platta tråg för
framkallning, tvättning och fixering. Varje behållare vilade på fem 
järnhjul och kunde förflyttas längs en räls av 16 meters längd.

Man framkallade i fria luften under natten. Man hade då först rullat upp
det exponerade papperet på rullar och betäckt det med ett skyddspapper.
Sedan man därpå ställt framkallningslösningen under hjulet satte man detta
i rörelse så att så småningom hela kopians yta doppades ned i 
oxalatbadet. De ljusa partierna behandlades särskilt med en svamp doppad
i en energisk framkallare, medan man fördröjde de överexponerade delarna,
med en lösning av ättiksyra. Man avbröt framkallningen genom att spruta
ättiksyra över det hela medels en handpump.

Slutligen nedsänkte man kopian under tjugo minuter i ett bad av
samma syra, och efter en omsorgsfull tvättning överförde man den i
fixeringsbadet där den fick stanna tre kvarts timme. Därpå tvättade man
den i rinnande vatten under åtta timmar, varefter den retuscherades.
</chapter>

<chapter name="FRAMSTÄLLNING AV GUMMIBALLONGER FOR VINDOBSERVATIONER.">

Kungl. Nederländska Meteorologiska Institutet i De Bilt, nära Utrecht, 
använde till 1916 for vindobservationer i de övre luftlagren små 
gummiballonger som infördes från Frankrike. Emellertid avstannade importen och
Institutet stod inför valet att antingen upphöra med observationerna eller
framställa ballonger i Holland. Experiment påbörjades och förde efter
ett år till gott resultat. Det visade sig att små gummipåsar från en 
automobilfirma i Utrecht kunde, sedan de undergått en viss kemisk behandling,
införas i större ballonger som voro lätt synliga i luften. Dessa ballonger
kunde stiga upp till större höjd än de andra. Gynnsamma dagar har man
sålunda observerat på 15 kilometers höjd. Ballongerna äro alldeles vita
och genomskinliga som glas, och sägas ge en särdeles tydlig bild i teleskopet.
</chapter>
<chapter name="ÄMNAR AMERIKAS INDUSTRI UTBYTA KULLAGRET MOT RULLAGER?">

Av INGENJÖR J. DURBOURG

DE FLESTA NYA epokgörande upptäckter och tillämpningar av
vetenskapliga förfaringssätt utmärka sig genom sin enkelhet. Kullagren
som givit upphov till en storindustri utgöra intet undantag från den 
vanliga regeln. Kulan såg icke dagen i går; skolpojkarna ha alltid roat sig
med den. Idén att använda runda kroppar för att flytta tunga föremål
är icke heller ny. Den har praktiserats sedan äldsta tider. Den 
amerikanska industrien försöker nu ersätta kulan med en cylindrisk rulle.

När man första gången skulle förflytta ett stenblock som låg platt
mot jorden, stötte man på oöverstigliga svårigheter. Friktionen mellan de
båda ytorna, som voro i kontakt i alla punkter, och stenmassans tyngd gjorde
att den oerhörda kraft man satte in för att flytta stenen icke alltid kröntes
med framgång. Sedan hittade man på att skjuta in en rulle gjord av en
trädstam under blocket, och när friktionsytan sålunda förminskades till en
linje blev friktionen nästan ingen; kraften sjönk i samma proportion.

Detta förfaringssätt, som man än i dag använder för att flytta stora stenar
eller skrymmande och tunga lådor, har givit upphov till hjulet och dess
axel och sålunda till alla fordon som rulla fram på marken.

Men senare - och det är for övrigt icke så länge sedan - när man såg
att man skulle kunna förminska friktionen ytterligare genom att reducera
friktioinslinjen till en punkt, kom man på idén att ersätta rullen med kulor.
Och på detta sätt uppnådde man verkligen stor besparing, ty som vi

<img>KULORNA SKÄRAS UT UR LÅNGA STÅLSTÄNGER
Denna fotografi från Svenska Kullager-Fabriken i Göteborg visar hur stålstängerna 
skäras i bitar som sedan pressas till kulor.
längre ned skola se är friktipnskoefficienten i ett kullager blott omkring
tiondelen av vad den är i det bästa glidlager.

Det var en tysk, professor Stribeck, som på 1890-talet kom på tanken att använda
kulor som rullyta. Han visade med talrika försök, vilka ofantliga
fördelar hans system innebar. Det var vid den tiden kullagren
vunno insteg i velocipedindustrien, vilken till stor del har just
dem att tacka för sin snabba utveckling.

Kullagrens fördelar äro också oomtvistliga. En axel som är lagrad
på kullager kan vridas runt med en kraft som endast är tiondelen
av den som fordras for att vrida en likadan axel i vanliga glidlager.

Oljeåtgången ar också obetydlig; den ar endast tjugondelen av vad
som behövs for ett vanligt lager. Smörjningen behöver knappast 
förnyas mer an tre gånger årligen.

Därigenom att friktionen är så obetydlig blir slitningen, också 
förminskad i samma proportion. Ett kullager kan faktiskt
gå i tio ar utan att man kan upptäcka någon förslitning i detsamma.

Med sina små dimensioner intaga kullagren föga plats i maskinerna, där 
utrymmet alltid spelar en stor roll.

Dessa fördelar ha, som naturligt är, blivit uppskattade av industrien, som
alltmer tagit kullagren i bruk och vidgat området for deras användningar.
Automobilen var den första kunden; 

den fann här medlet att med samma motor kunna taga sig upp för brantare
sluttningar och transportera större tyngder. Snart följde den övriga 
industrien efter: dynamos, motorer, turbiner, fläktar, alla
mekaniska maskiner som rotera med stor hastighet äro numera
försedda med kullager. Och man kan förmoda att inom en icke avlägsen framtid
även ångmaskiner och lokomotiv allmänt komma att rulla på kullager.

<img>N. K. A. AXIALLAGER
Det ovan visade radiallagret tjänar till att upptaga tryck i  radiell riktning 
såsom mellan ett hjul och dess axel, Axiallagret upptar däremot tryck i axelns längdriktning.

Allt efter metallens kvalitet kan nämligen bristningsgränsen för
härdade stålkulor variera i kilo mellan 3 500 och 4 500 gånger
kvadraten på diametern uttryckt i centimeter.

Men vilka fulländande verktyg fordrar icke denna industri, vilken minutiös 
noggrannhet, vilka skickliga arbetare, vilket fulländat material! Utan att gå in i
detaljer, som förövrigt ofta bestå i handlag som de olika fabrikerna 
bevara som hemligheter och på vilka de grunda sina produkters överlägsenhet över 
andra, kan det vara intressant att hastigt låta faserna i framställningen
av kulorna och ringarna som hålla dem passera revy.

<img>N. K. A. RADIALLAGER
Kullagret utgöres av två ringar, mellan vilka kulorna rulla i löpspår som äro
uttagna på den yttre ringens innersida och på den inres yttersida.

Kullagret är ett mekaniskt organ sammansatt av två koncentriska 
ringar, mellan vilka löper en rad kulor, som kvarhållas i läge av två löpspår, så
att diametern på kulan är en smula större än avståndet mellan spåren.
Detta organ överför den ofta 
betydliga belastningen från en rörlig yta till en fast yta (ringarna) med de 
inlagda stålkulorna som mellanlänk.

Alltefter belastningen använder man kullager av passande dimensioner
ibland till och med lager med dubbla kulrader, efter som 
bärkraften, hos dessa växer i proportionen 70 till 120,
siffror som visa antalet kilogram som ett kullager sammansatt av 14
kulor av 8 millimeters diameter kan tåla vid en hastighet av 3 000
varv i minuten.

Till kulor och ringar använder man specialkromstål eller s. k. 
kullagerstål som förenar en särskilt hög motståndskraft med en 
relativ elasticitet som är nödvändig för att lagret
skall fungera väl.

Kulorna tagas ur en stålstång som skäres i stycken, och dessa 
inläggas sedan i en press på 200 ton, vilken pressar ihop dem till klot.

De mindre kulorna tillverkas av ståltråd, som går in i en maskin, 
vilken tack vare sin sinnrika byggnad levererar hundratals kulor i 
minuten. Efter att ha genomgått olika härdnings- och 
slipningsprocedurer sorteras därpå kulorna på en hundradels millimeter och 
underkastas kontroll, varefter de undergå nya prov. Ett av dessa är
verkligen originellt och sinnrikt; kulan faller ned från ungefär en meters
höjd på en metallplåt, en sorts trampolin, som kastar upp den igen och
låter den falla ned i en stor behållare om härdningen är färdig, men utanför
behållaren om härdningen har misslyckats.

<img>KOMPARATIONSMINIMETER
Kulan skall passa exakt mellan spetsarna i alla lägen.

Vid denna punkt i fabrikationen gå de kulor som blivit godkända in i
en serie av roterande trummor, där de poleras blanka. När de blivit 
färdiga kontrollerar man deras diameter och klotform genom att placera dem
mellan spetsarna på en komparationsminimeter (differensen skall
vara mindre an 0.002 millimeter), samt granskar deras yta genom
att placera dem under en ångstråle som genast gör felen synliga.        

Löpringarna fordra lika många och lika omsorgsfulla operationer.
De skäras ut ur stänger, skivor eller rör allt efter
dimensionerna och gå in i svarvarna som forma ytorna, polera
dem och grava ut löpspåren för kulorna; därpå underkastas de 
samma kontroll och samma behandling som kulorna innan man härdar dem.
Undersökningen går bland annat till så att man slår hårt på dem
med en hammare. Man hör då på klangen om det finns någon spricka
eller annat fel.

Vi sade här ovan att diametern på kulan är en smula större än 
avståndet som skiljer ringarna; den är på en oändligt liten del när
lika med avståndet mellan löpspårens botten. Det förefaller därför vid
första anblicken som om det skulle vara omöjligt att få
in kulorna mellan ringarna. Genom olika handgrepp och förfaringssätt har
man dock övervunnit denna svårighet.

En del fabrikanter göra en ifyllningsöppning i en av ringarna; denna
slutes sedan kulorna kommit in medels en skruv som utgör del av löpspåret.
Men denna anordning har många ölägenheter; ringen forsvagas där 
öppningen befinner sig; skruven kan bli for hårt tilldragen och kulorna 
följaktligen förstörda när de passera den trånga delen av ringen. Därför 
övergavs också denna metod och ersattes med kulhållaresystemet, enligt vilket
man använder ett mindre antal kulor.

<img>INTERIÖR FRÅN KULSORTERINGSSALEN HOS SVENSKA KULLAGER FABRIKEN

Man kan nämligen utan extra öppningar införa något mer än hälften av
det fullständiga antalet kulor mellan ringarna. Hållaren som har passande
diameter införes därpå i lagret och fyller ut den plats som annars kulorna
skulle ha intagit.

Den vid NKA-kullagren använda kulhållaren utgöres av en 
ståltrådsslinga sa formad, att den som ögla går in mellan varje kulpar och där
omfattar en kalott av kulorna. Denna kulhållarekonstruktion kräver ett 
synnerligen obetydligt utrymme och tilllåter, att praktiskt taget största möjliga 
antal kulor kan införas i lagret.

När man hyser tvivel om att axlar äro vinkelräta mot stödplanen eller
om man fruktar att en axel skall boja sig använder man sfäriska 
kullager, i vilka den inre ringen är skuren efter en sfärisk kurva och ligger 
inlagd i en fix ring med liknande kurva. Därigenom kommer det radiala 
trycket att alltid bli vinkelrätt. Dessa lager äro självreglerande.

Alla variationer av Stribecks lager hade det gemensamma felet att de
icke kunde följa de sättningar som ofta förekomma i maskiner utan att
kulorna i detsamma komma i band och ofta krossades och förorsakade
lagrets förstöring. Dessa svårigheter övervunnes av den svenske 
ingenjören Wingquist, som konstruerade de numera över hela världen spridda
SKF lagren. Detta är ett 
dubbelradigt kullager, där ytterringens löpbanor äro slipade sfäriskt så att axeln
utan svårighet kan fritt inställa sig vid fjädringar i maskinstativet. Det
kan dessutom sättas tillsammans utan hjälp av ifyllningsöppning.

For att upptaga axiala tryck använder man axiallager. Dessa bestå
av två runda skivor av samma dimension, var och en försedd med en
löpbana på ytan och mellan dessa införas en rad kulor som 
fasthållas av en dubbelhållare. Den ena av skivorna är vanligen 
formad som en sfär för att den skall kunna läggas in i ett
hål i stödplattan som har samma form men urgrävd.

Radiallager och axiallager komplettera varandra och finnas numera
i nästan alla mekaniska monteringar. Även andra lagertyper tillverkas på 
samma sätt som här ovan omtalats. Utom det självreglerande sfäriska lagret 
enligt SKF-patentet, framställas också spårlager
enligt Stribecks, numera i någon mån förbättrade konstruktion. Olika 
fabriker ha något varierande utförande av dessa lager som gå under olika märken.

Detta ar kullagrets konstruktion i allmänhet, men den amerikanska 
industrien har på de bilar som skickas över till kriget börjat använda ett 
annat system som kallas rullager, och om vilket vi vilja säga några ord.

Uppfinnarna hålla före att lager med koniska rullar skola besitta vissa
företräden. Icke så att deras framställning skulle vara lättare och mindre
krävande; de fordra minst lika mycken omsorg, kontroll och precision
som kullagren, ty liksom hos dessa måste diametern på
rullarna vara exakt lika. Om det funnes en rulle med den allra minsta
avvikelse i diametern skulle den, om den vore större än de andra, få
bära hela tyngden; den skulle då krossas.

Fördelen hos dessa lager består i att de samtidigt kunna uppbära
den radiala och axiala belastningen, sålunda på samma gång vara
axial- och radiallager. Till följd av deras konstruktion
äro de dessutom reglerbara, och nötningen kan, om den är 
normal, lätt kompenseras utan söndertagning.

I Amerika, där man framför allt söker göra annat och bättre än vad
som åstadkommes i gamla världen, voro de koniska Timken rullagren de
första som kommo i marknaden och fabrikanterna av dessa betraktade de
ovan nämnda egenskaperna som förskaffat dem deras framgång som sin
egendom.

Det är dock icke sa att man i Amerika skulle sakna sådana kullager som
vi ha här i Europa. Vi skulle tvärtom kunna nämna ett tjugutal märken

<img>"TIMKEN"-RULLAGER
<i>a</i>, konisk innerring som utgör rullbana; <i>b</i>, hållare för
rullarna; <i>c</i>, rulle, <i>d</i>, konisk ytterring; <i>f</i>, fullständigt 
monterad rulle.
som äro i allmänt bruk och fungera till belåtenhet. Men fruktan att stå i
skuld till utlandet driver den amerikanske ingenjören att söka originella
anordningar och förfaringssätt, varav han framför allt vill skapa en 
nationell amerikansk industri. Sålunda söker han t. ex. i avseende på 
tändinrättningen på explosionsmotorer ersätta magnettändaren, som kom från
Tyskland, med en dynamo som drives av motorn och som konstant, 
laddar ett ackumulatorbatteri. Detta åstadkommer i sin tur gnistan i
cylindrarna, matar lampor och lyktor och sätter igång själva motorn. Av
samma skäl söker den amerikanske ingenjören ersätta kullagret, som
kommit från Europa, med det koniska rullagret.

Timkens rullager består av en inre ring, på vilken de koniska rullarna vila
i en bana. Rullarna omgivas av en hållare av stål som ar framställd i ett 
enda stycke. En yttre ring som likaledes har konisk
form omsluter och sammanhåller det hela. När dessa delar ligga i kontakt
skola generatriserna till rullytorna på kuvetten, rullarna och ringen skäras i
en och samma punkt på centralaxeln. I vardera ytterändan av den inre 
ringens rullbana finns en förhöjning, som kvarhåller rullarna på deras 
platser och hindrar dem att förskjuta sig ur sitt normala läge. Den axiala
glidningen hindras av de koniska ytorna på kuvetten och ringen. Dessa
rullager göra god tjänst, framför allt i automobilernas framhjul och 
styrinrättning.

<img>RULLAGER AV SYSTEMET "HYATT"
Detta mindre ömtåliga rullager är sammansatt av rullar i form
av platta spiralfjädrar, monterade på axel mellan två parallella
ringar och inneslutna i en yttre ring som har en öppning i
längdriktningen.

Vidare ha vi Hyatts rullager som mycket användes på de amerikanska
vagnarna, särskilt på de billigare modellerna. I motsats till sina 
konkurrenter kan detta icke berömma sig av någon högre mekanisk precision.
Rullarna som utgöras av stålband likna en platt spiralfjäder. De äro sålunda
elastiska såväl i radial- som axialriktningen. De äro nitade två och två
vid två laterala ringar och fasthållas på sina platser av två inre axlar.
Det hela omslutas av en yttre ring. Denna ar skuren i V-form längs
axeln så att den kan införas och genom tryck kvarhållas i hållaren för
lagret. Det hela är neddoppat i fett.

Dessa rulllager användas särskilt i framdelarna på automobilerna
där de uppbära olika transmissioner. Och hur dåligt detta
rullager än må vara har det dock utan tvivel visat
sig användbart efter som det kommit i bruk i hundratusental. Det låga priset
är utan tvivel en av huvudorsakerna till dess utomordentliga framgång.

För övrigt drar sig den amerikanske konstruktören icke för att använda
medel inför vilka vi skulle tveka. Så ha de billiga automobilerna, som utgå
i marknaden i mer än en million årligen, framhjulen monterade helt enkelt
som vanliga cyklar: fria kulor mellan en kon och en hållare som man 
reglerar med en skruv. Och vagnarna anses icke sämre for det.

Vilket är nu bäst, kullagret eller rulllagret? Lat oss antaga att båda ha sina
förtjänster emedan våra dyra produkter alltid stått i högt anseende i Amerika.
</chapter>
<chapter name="STRÖVTÅG I VETENSKAPENS OMGIVNINGAR">

<i>UPPFINNINGAR, UPPTÄCKTER,KURIOSA</i>

<b>En fläkt som icke åstadkommer något drag.</b>

Var kollega <i>Scientific American</i> i New York visade nyligen sina läsare
en kuriös ventilationsapparat och påpekade den egendomliga formen på
vingarna som äro helt olika mot dem vi äro vana att se. I stället for att
likna propellerblad utgöras de av plåttrianglar som äro hoprullade till 
cylindrar. När fläkten sättes i gång nära taket frambringa de en svag luftström
nedifrån och uppåt, i motsats till vanliga fläktar som slunga ut en kraftig 
luftström uppifrån och nedåt. Uppfinnaren framhåller att denna 
ventilationsanordning är mycket fördelaktigare än de äldre, därför att den
gynnar och påskyndar den varma luftens naturliga uppstigning och följaktligen suger 
in frisk luft, i stället för att slunga ned mot golvet den
varma och redan förskämda luft som vanligen samlas uppåt taket i stängda
lokaler. Vidare är luftströmmen så långsam att den icke rör upp 
dammet från golvet; ventilationen blir sålunda så hygienisk som möjligt. Den
nya apparaten är redan i funktion i ett flertal amerikanska ämbetsverk,
restauranger och verkstäder, och man påstår att den har verkligt goda 
fördelar.

<b>Var finns firman X:s beställning?</b>

<i>På den avdelningen, säger tavlan.</i>

Många industrimän skulle säkert önska sig ett medel att dag för dag
kunna följa hur en beställning passerar de olika faserna i fabrikationen
medan de samtidigt ha för ögonen den överenskomna leveranstiden, och
detta utan att behöva offra en dyrbar tid genom att slå i kortsystem
och register eller rådfråga verkmästare och kontorspersonal.

Ett sådant medel finns. Åtminstone påstår en amerikansk ingenjör mr 
Harold T. Moore i Chicago, att han funnit det och är nöjd med
det, och däri instämmer det bolag som tagit det i bruk.

Medlet finns i form av en stor tavla, uppdelad i längdriktningen i lika
många kolumner som det finns avdelningar i fabrikationen, samt i ett antal
horisontella kolumner, tillräckligt stort för att man skall kunna följa alla
beställningar som ligga inne på samma gång, så att man får en kolumn
för varje eller för två beställningar. Vid vardera kanten finns en marginal,
vars ändamål vi strax skola se. I varje  ruta, som  uppkommer genom
skärningen av de horisontella och vertikala linjerna, finns ett hål, i vilket
man kan sticka in en propp. Varje

<img>VENTILATORN MED DESS RULLADE VINGAR
propp har ett huvud med ett nummer, vilket motsvarar ett 
referenskort. Kortet bär kundens namn och antalet beställda stycken; man kan
naturligtvis också tillägga andra upplysningar som äro av
vikt. Samtliga kort äro grupperade i marginalen till vänster,
ett eller, om så behövs, två på varje horisontalrad. Mittemot,
i högra marginalen, skriver man in datum för utlovad leverans.
Denna marginal är uppdelad i två kolumner for den händelse
tavlan är för liten för att varje beställare skulle få sin 
horisontalrad. Något misstag kan icke komma i fråga om man lagar
så att de beställningar som ligga i samma rad icke befinna
sig lika långt i fabrikationen; och för övrigt bära ju korten
olika nummer. Men som de ha olika leveransdag är det bra
att ha två kolumner i högra marginalen. Den tjänsteman som
skall sköta tavlan får varje dag av verkmästarna meddelande
om hur långt de olika beställningarna framskridit, så att man
blott behöver kasta en blick på tavlan för att genast få veta hur
långt firman X:s beställning hunnit, vilka verkstäder den ännu har kvar att
passera och vilken dag den skall expedieras. Tavlan kan göra 
industrichefen den största nytta genom att dag
för dag och timme for timme visa honom vad som försiggår i hans 
verkstäder, vilket han annars ofta icke får veta.

<img>TAVLAN PÅ VILKEN MAN DAG FÖR DAG KAN FÖLJA DE OLIKA 
BESTÄLLNINGARNA PÅ DERAS GÅNG GENOM FABRIKATIONEN

<b>For att rengöra brödkorgar.</b>

De vetenskapliga metoderna vinna mer och mer insteg i bagerierna. I
stället for den arbetsamma knådningen för hand inför
man allmänt mekaniska knådare. Konstruktörerna uppfinna
varje dag nya maskiner för att underlätta arbete och 
rengöring och till och med för att forma degen till olika slags
bröd. Vidare kommer sannolikt efter kriget gaseldning i ugnarna
att införas i alla bagerier i städerna, ty detta innebär icke
blott en direkt besparing utan medför också att man kan
undvika det tröttande nattarbetet. Med gasen kan man 
nämligen sätta in degen i ugnen genast, utan att behöva vänta en
timme efter det uppvärmningen avslutats, såsom vid vedeldning.
För att rengöra bröd korgarna har slutligen en bagare i Paris 
uppfunnit en <i>mekanisk borste</i>, som återgives å sid. 363. Apparaten
fordrar inga långa förklaringar. Den utgöres av två borstar
(en stor och en liten) monterade på en järnaxel på något 
av stånd från varandra. Borsten drives av en liten gasmotor, och man kan utan
möda på ett ögonblick rengöra brödkorgarna.

<b>For att förändra hastigheten.</b>

Mr W. B. Dunbar i Sydney (Australien) har uppfunnit en ny tänjbar
remskiva, som vi vilja beskriva därför att den är sinnrikt 
konstruerad och tyckes besitta verkliga fördelar.

Remskivan består av ett hjul mellan två sidoytor. Dess omkrets
är sammansatt av ett visst antal sekundärasegment av tunn 
stålplåt och mera massiva huvudsegment. Segmenten
vila på sträckbara ekrar som äro fasta i hjulnavet;
huvudsegmenten ligga under de sekundära segmenten och
tjäna till att fylla ut tomrummet som uppkommer
mellan två varandra följande sekundära segment
när man ökar diametern på hjulet genom att på en gång
förlänga alla ekrarna ett lika långt stycke. Så
länge diametern icke uppnått sitt maximum ligger
varje huvudsegment en smula under de sekundära segmenten, 
men detta minskar icke
märkbart remmens adhesion till hjulets yta. Å andra sidan
ökas remmens adhesion i hög grad genom de sekundära
segmentens elasticitet; dessa kunna nämligen betraktas som
fjädrande bågar, vilka under remmens tryck sänka sig ett mycket
litet stycke, begränsat av en skruv, vars huvud är försänkt i 
segmentskivan såsom tydligt framgår av teckningen.
Hjulets elasticitet innebär verkligen en nyhet, och
den tycks medföra många fördelar. När remskivan utvidgas till sin
största diameter, komma huvudsegmenten upp i samma plan som de
sekundära segmenten, vilket man kan se av 

<img>BAGERIARBETARE RENGÖR EN BRÖDKORG PÅ DEN MEKANISKA BORSTEN

<img>MR W. B. DUNBARS TÄNJBARA REMSKIVA
<img>SCHEMA ÖVER KONSTRUKTIONSDETALJERNA I DEN TÄNJBARA REMSKIVAN
<i>V</i>, ytterring; <i>E</i>, sidoyta; <i>H</i>, stoppskruv; <i>O</i>, glidbana; 
<i>C</i>, arm; <i>A</i>, axel; <i>P</i>, trissa; <i>N</i>, muff för att flytta armen; 
<i>I</i>, segmentens läge när remskivan är hopskjuten; <i>K</i>, sträckbara ekrar; 
<i>S</i>, sekundärsegment; <i>I</i>, huvudsegment; <i>L</i>, segmentens läge i 
förhållande till varandra när skivan är utvidgad till sin största diameter.

figuren till höger på schemat, och detta tack vare huvudsegmentens sneda 
kanter, vilka tillåta samtliga sektioner i hjulets omkrets
att lägga sig bredvid varandra utan att täcka varandra.
Vi skola nu förklara hur man åstadkommer förändringarna i diametern på
Dunbars remskiva.

I skivans sidor finnes radiala rännor, som utgå från centrum mot periferien och sammanfalla med de sträckbara ekrarna. Dessa rännor tjäna som ledspår för tunna stålarmar, vilka äro försedda med en ränna, i vilken rullar en trissa som är 
solidarisk med ekerns sträckbara del. Armarna äro placerade och skurna så
att de följa generatriserna i en kon, och stå på den sida som skulle
motsvara konens storända i förbindelse med en muff, som kan förflyttas
längs remskivans axel medels en hävarm och en gaffel utan att hindra
axelns rotation. När man studerar denna anordning på vänstra delen av
schemat, förstår man lätt, att om man förflyttar muffen mot remskivan, 
varvid sålunda armarna skjutas in i apparaten, så åstadkommer man en 
likformig och progressiv förlängning av 

<img>DUNBARS REMSKIVA HOPDRAGEN TILL SIN MINSTA DIAMETER
ekrarna och följaktligen en motsvarande ökning av skivans diameter.
Man forstår också att hävarmen som rör det hela kan fastställas på olika
lägen på samma sätt som växelspaken på automobilerna. Man kan
sålunda låta remskivan få ett bestämt antal diametrar motsvarande var och
en en viss hastighet hos den givna transmissionen. Glidrännorna i
armarna gå i vinkel, vilket förklaras av behovet att åstadkomma döda
lägen för trissorna som sitta fast i ekrarna. Dessa lägen skola 
sammanfalla med de olika lägena på armarna när de föras in i skivan
eller med andra ord växla i förhållande till de olika diametrar som 
skivan kan antaga.

Alla som sysselsatt sig med frågan om krafttransmissioner
förstå lätt vilka stora fördelar Dunbars remskiva innebär.
De användningar som redan   
blivit gjorda bevisa att den fördelaktigt kan ersätta anordningarna
för hastighetsväxling på verktygsmaskiner, växellådorna på automobiler,
åtminstone for lätta vagnar där transmissionen sker med rem, samt 
pådragningen för elektriska motorer, som blott få gradvis belastas. I detta 
sistnämnda fall kan man göra loss motorn genom att låta remmen glida på
den hopskjutna remskivan, varpå man gradvis ökar remmens friktion och 
följaktligen också motorns belastning genom att öka remskivans radie tills
denna nått sin fulla längd. Den tänjbara remskivan tillåter som synes
en hel skala av hastigheter mellan ett minimum och ett maximum; den
är ytterligt kraftig i sin konstruktion och innehåller ett obetydligt
antal, delar, som kunna utbytas efter behag.

<b>Friskt vatten i fält.</b>

For 95 % av amerikanarna (vi tala icke om nyss naturaliserade utlänningar) är den 
vanliga bordsdrycken friskt vatten med en kopp te eller kaffe vid slutet av
måltiden. Men amerikanarna vilja icke dricka annat än iskylt vatten såväl om
sommaren som om vintern och icke blott i hemmet utan även ute. Teatrar och
music halls, åtminstone i de stora städerna, järnvägsstationer och 
turistbåtar, skyskrapor, offentliga bibliotek tillhandahålla gratis 
iskylt vatten under alla årstider.
Det är därför naturligt att de amerikanska soldaterna, som icke få vare
sig vin, öl eller alkohol av något slag utan endast iskylt vatten och varmt te
eller kaffe, försöka att skaffa sig friskt vatten i fält under sommaren. På
långt avstånd från städerna är detta knappast möjligt, om det icke är 
solsken eller åtminstone mycket varmt och torrt. Att man med värme kan

<img>UR DENNA STORA LÄDERBEHÅLLARE HÄMTA DE AMERIKANSKA 
SOLDATERNA RENT OCH FRISKT VATTEN
skaffa köld ar icke längre något nytt, men det sätt amerikanarna använda
förtjänar omnämnas, ehuru det är gammalt och baserat på samma 
princip som de spanska vattenkylarna av porös lera, de s. k. alcarazas. Det är
en stor säck av skinn, som följaktligen ar porös, och upphängd i en 
trefot sammansatt av tre störar. Botten på säcken ar förstärkt och försedd
med flera kranar. För att avkyla vattnet sänker man först ned säcken i
en vattenbehållare så att den genomdränkes med vatten ; fuktigheten
bibehålles sedan genom vattnet som finns i säcken och så småningom 
avdunstar från ytan och avkyler.

<b>En kodak förvandlad till panoramaapparat.</b>

Förvandlingen träffar strängt taget icke själva apparaten utan endast
den bakre väggen, som i kodak tjänstgör vid insättningen av filmrullarna
och blott är försedd med ett fönster, genom vilket man kan se numret på filmen 
samt dessutom i de autografiska apparaterna med ännu ett fönster, där man
skriver in någon beteckning på den tagna bilden. Om man betraktar 
fotografien av apparaten ser man strax att förändringarna bestå i två 
rektangulära fönster, som tagits upp i bakre väggen, i <i>A</i> och <i>B</i>. 
De äro uttagna i samma plan i apparatens längdaxel
och på lika avstånd från kortsidorna. Avståndet mellan dem är lika med
apparatens längdformat och de äro försedda med en lucka som fullständigt
täcker dem när de icke användas. Under fönstret <i>B</i> se vi en annan
rektangulär öppning <i>C</i>; genom den kan man iakttaga numret på filmen
då apparaten användes för att taga panoramavyer, ty det vanliga fönstret
kan då icke användas. Apparaten placeras på ett stativ <i>F</i>, horisontellt,
men med mellanlägg av en aluminiumskiva <i>D</i> av konisk form och 
fullständigt horisontell. Skivan skruvas direkt på stativet,
där apparaten annars skruvas fast, men den bär i mitten på andra sidan
en gängad skruv i vilken apparaten fästes och som samtidigt tjänar
som pivot för denna. Över skivan <i>D</i> ligger ett slags
koncentrisk kalott <i>E</i>, som jämte apparaten kan vrida
sig kring mittenskruven ; denna rörelse göres mer
exakt genom att <i>E</i> på undre sidan ar försedd med en
cirkulär ränna i vilken passar in en likaledes 
cirkulär upphöjd ring på <i>D</i>. Skivans och kalottens kanter
bära en gradering, som motsvarar de olika vinklarna för
linsens synfält samt en andra gradering motsvarande de olika 
fokalavstånden d. v. s. de olika inställningarna. Då synfältets 
utsträckning varierar i omvänt förhållande till 
fokaldistansen är det tydligt att om alla
bilderna skola följa varandra måste apparaten for alla värden på 
inställningen efter varje exponering vridas
en vinkel som är lika stor med och motsvarar linsens synvinkel. Därför
är det nödvändigt att ha skalor, med vilkas hjälp man noggrannt kan

<img>KODAKAPPARAT SOM FORÄNDRATS FÖR ATT UPPTAGA PANORAMABILDER
Förändringarna träffa endast apparatens bakre
vägg och bestå i att man tagit upp tre fönster
<i>A, B</i> och <i>C</i>. Apparaten ar monterad på ett
stativ <i>F</i>, med mellanlägg av en skiva <i>D</i> och en
kalott <i>E</i>, som bara märken för apparatens 
inställning under sådana vinklar att de enstaka
bilderna som skola sammansätta panoramat
komma att följa omedelbart efter varandra.
<img>PANORAMABILD TAGEN MED EN FÖRÄNDRAD KODAK OCH SAMMANSATT AV TRE EFTER VARANDRA 
FÖLJANDE FOTOGRAFIER
Apparaten har först tagit bilden till vänster, sedan, med samma inställning, 
d. v. s. med samma synfält, bilden i mitten och slutligen den till höger.
De tre delarna av filmen som motsvara totalbilden skiljas icke genom något mellanrum 
och bilda därför ett enda negativ som återger den önskade 
bilden utan någon som helst störning.

utföra denna vridning för alla värden på fokaldistansen.

Sedan man monterat upp apparaten som vi nyss sagt, ställer man in den så noggrannt
som möjligt i nivå, vilket man kan pröva genom att vrida apparaten runt kring
dess pivot. Man ställer därpå in den i läge för den första panoramavy man vill
upptaga, varvid bilderna tages i samma riktning som visarens rörelse på ett ur,
d. v. s. från vänster till häger. Man vrider därpå skivan <i>D</i> så att ett
av dess delstreck sammanfaller med noll på kalotten <i>E</i>. Därpå fastgör man
apparaterna genom att skruva till stativets fästskruv. Sedan tar man på vanligt
sätt första bilden. Med¨en spetsig penna gör man därpå längs högra kanten av
fönstret <i>A</i> en linje på pappersremsan som täcker filmen och drar därefter
filmen tills blyertsstrecket kommer fram i det andra fönstret <i>B</i> och
sammanfaller med högra kanten på detta. Filmens framdragning fordrar ingen särskild 
uppmärksamhet förrän man ser nummer 2 på filmen komma fram i öppningen <i>C</i>,
men så snart man fått se detta nummer måste man rulla försiktigt, ty då är
blyertsstrecket inte långt borta. När den första bilden blivit tagen kan man inte 
längre se filmnumren i det vanliga fönstret, ty avståndet mellen mitten på två
efter verandra följande bilder är mindre än det vanliga tomma utrymmet mellan 
bilderna, eftersom dessa vid panoramaupptagning skola ligga alldeles intill verandra. 
Genom öppningen <i>C</i> kan den fotograferande när som helst se hur många bilder
han har tagit. Ty när den första bilden blivit tagen synes nummer 1 ytterst till höger
i <i>C</i>, nummer 2 kommer till synes omkring 9 1/2 millimeter från högra kanten, när
den andra bilden blivit tagen o. s. v. i samma mån som bilderna tages.

Man måste sedan vrida
apparaten åt höger samtidigt med kalotten <i>E</i>, en sträcka som motsvarar linsens
synvinkel för den inställda fokaldistansen, så att vänstra ytterkanten
av det nya fältet exakt sammanfaller med högerkanten på det förra. Man
kan anse detta uppnått då nollstrecket på <i>E</i> sammanfaller med andra 
delstrecket på <i>D</i>. Man tar då den andra bilden och den beskrivna processen
upprepas tills man fått sa många bilder man önskar av panoramavyen.
Man kan på detta sätt fotografera ett i sig självt slutet panorama, d. v. s.
ett som täcker en omkrets av 360°.

Det ar tydligt att varje individuell bild genom detta förfaringssätt blir
fullkomlig och undgår de störningar som oftast vidlåda bilder upptagna
med vanliga panoramaapparater. Om inställningen skett med omsorg synes
gränsen mellan två varandra följande bilder blott som en fin grå linje som
icke stör skönheten i det hela och som för ovigt lätt kan avlägsnas 
genom retusch. Uppfinnaren till detta kuriösa förfaringssätt är mr George
S. Blankenhorn i Milwaukee, Förenta Staterna.

Förändringarna i apparatens bakre vägg kunna lätt utföras av en händig
amatör eller en precisionsmekaniker. Vad beträffar skivan och kalotten så
förefaller det oss som de lämpligen skulle kunna ersättas med två flata
koncentriska och över varandra lagda skivor, vilket är enklare att 
åstadkomma. Den övre skivan bör därvid hava mindre omkrets än den undre
och kanterna snedskurna för att så mycket som möjligt underlätta 
inställningen.
</chapter>

<chapter name="UR DEN POPULÄRVETENSKAPLIGA LITTERATUREN">

<i><b>W. Johannsen, Ärftlighet.</b> 

Hugo Gebers Förlag. Pris häft. 10:- kr</i>

ÄRFTLIGHETENS PROBLEM är ett av dessa spörsmål som under alla tider 
attraherat den tankande allmänheten och de forskande
vetenskapsmännen. Ärftlighetsproblemet har varit
omklätt med en frodig vegetation av kuriösa
åsikter och fantastiska ideer. Som få andra 
beror det människans innersta liv, och som få
andra är det dunkelt och svårutforskat.

Den moderna biologiska forskningen ägnar
en stor del av sitt arbete åt att utreda 
ärftlighetens orsaker. Vi ha här sett hur professor
H. Nilsson-Ehle stödd på de funna 
ärftlighetslagarna lyckats förbättra våra sädesslag, ett
arbete av största ekonomiska betydelse.

Det finns tillräckligt många som ha praktisk
nytta av att känna den moderna 
ärftlighetsforskningens metoder, mål och uppnådda resultat för
att ett verk sådant som professor W. 
Johannsens "Ärftlighet" skall vinna berättigad 
framgång Detta arbete utgör den breda väg, på
vilken man bekvämt kan färdas in på den 
moderna ärftlighetsforskningens område. Boken ger
en framställning av ärftlighetsteoriemas 
utveckling från antiken, där man ännu skapar sig 
föreställningar baserade på ren spekulation men
dock understundom närmande sig sanningen, och
fram till vår tids experimentella forskning, som
når praktiskt betydelsefulla resultat. Den 
behandlar försök som gjorts att utreda egenskapers
överföring från föräldrarna till avkomman hos
växter och djur och belyser den viktiga frågan
om sjukdomars och degenererade anlags 
övergång från föräldrar till barn hos människan.
Många föråldrade och falska föreställningar och
begrepp kan denna bok avlägsna inom ett 
område där klarhet bör råda. Författaren som är
bekant for svensk publik genom sin förut 
publicerade "Falska analogier", framställer sitt ämne
i en lätt och tilltalande form. Boken, som 
utgör en sammanfattning av många års arbete på
detta område, besitter den goda egenskapen att
vara på en gång populär och strängt 
vetenskapligt saklig. Den skall utan tvivel i hög
grad bidraga till att öka intresset för 
ärftlighetsfrågor såväl hoa allmänheten som hos de på
området studerande. Översättningen som 
utförts av hr Robert Larsson är synnerligen god
och ger arbetet den stora förmånen att framstå
på en fullkomligt flytande svenska.
</chapter>
<chapter name="N:R 6   INNEHALL  1819">      

Nyare undersökningar om norrsken.....S. Arrhenius ................. 371
Prof. Föreståndare för Nobelinstitutet för  fysikalisk kemi.

I gruvorna ha arbetarens muskelkraft blivit 
ersatt med komprimerad luft   .......    F. Felletin, Ingenjör..... 379

Problemet om aeroplanens landning.....G. Fontanges, Ingenjör....... 385

Man kan om morgonen se hurudant vädret
blir under dagen . ..............    A. des Gachons................ 393

Radium och dess strålar............    E. Ramstedt  ............... 403
Fil. Dr. Docent i Radiologi vid Stockholms Högskola.

Sextanten och gyroskopoktanten och dess
användning på sjön  ................    Kapten Poidloué ........... 409

Elsass-Lothringens livskraft och rikedomar    H. Lichtenberger .... 417
Professor vid Sorbonne.

En ny metod att kinematografera i färger........................... 421

Strövtåg i vetenskapens omgivningar
<i>Uppfinningar, upptäckter, kuriosa</i>   ................................. 425

Ur den populärvetenskapliga litteraturen
<i>G. Steffen: Världsåldrarna.</i> ..........................................432

Dessutom smärre vetenskapliga och tekniska notiser.

VETENSKAPEN OCH LIVET UTKOMMER UNDER 1918 VARANNAN MÅNAD
Pris pr häfte kr. 1.75, Årsabonnement: kr. 10.50.
Redaktion 14 Götgatan - Expedition och annonskontor 19-21 Regeringsgatan - Stockholm
HUGO GEBERS FÖRLAG - STOCKHOLM
</chapter>
<img>PROFESSOR SVANTE ARRHENIUS I SITT LABORATORIUM I NOBELINSTITUTET FÖR FYSIKALISK 
KEMI.


<b>VETENSKAPEN OCH LIVET</b>

MAGASIN FÖR VETENSKAPERNA OCH DERAS TILLÄMPNINGAR I DET MODERNA LIVET

<b>Redigerat och Illustrerat för var man</b>

Redaktion: 14 Götgatan, Stockholm - Telefoner: Riks 13569, Sthlms 13526
Annonskontor och expedition: Regeringsg. 19-21 - Telefoner: Riks  1592, 22785, Sthlms 5149
Utgivare: Fil. Kand. Edvin Thall - Förlag: Hugo Gebers Förlag

<i>Eftertryck av text och illustrationer förbjudes</i>

Band IV Årg. III N:r 6 November-December 1918 N:r  16

<chapter name="NYARE UNDERSÖKNINGAR OM NORRSKEN">

Av SVANTE ARRHENIUS

PROFESSOR, FÖRESTÅNDARE FÖR NOBELINSTITUTET FÖR FYSIKALISK KEMI

SEDAN DE ÄLDSTA tider hade de praktfulla ljusföreteelser, som 
uppträda på himlavalvet och fått namnet norrsken och södersken, eller med
en gemensam beteckning polarsken, fängslat åskådarens fantasi. Våra 
förfäder sågo däri valkyriornas ritt, då de hämtade de fallna 
kämparne till Valhalls fröjder. Man skulle ju också kunna komma på 
besynnerliga tankar, då man erinrar sig att det förödande kriget mellan
Frankrike och Tyskland samt det nuvarande världskriget inträffade
samtidigt med ovanligt praktfulla polarsken 1870-71, ooch 1915-1918,
som voro maximalår för dessa företeelser. En norsk lärd tror sig också
böra draga den slutsatsen, att, eftersom polarskenen, såsom vi nedan
skola se, sannolikt bero på från solen till jorden utsända elektriskt laddade
partiklar, dessa partiklar verka störande på människornas sinneslugn och
därigenom förorsaka krig och slitningar. En närmare undersökning visar dock
att detta påstående är ganska fantastiskt och att människornas ursinne
eller vansinne, eller hur man nu vill beteckna krigspsykosen, är 
oberoende av solens förhållande. Detta är ju redan sannolikt
av den omständigheten, att sagda elektriska partiklar, liksom
stjärnskotten, uppfångas av luftkretsen och stanna på en betydande höjd, av i
de flesta fall, över 100 km ovanför jordytan. Endast långsamt kunna
de gaser som ingå i de laddade kropparna tränga ned till jordytan och om
dessa veta vi att de icke, i den obetydliga mängd, i vilken de förekomma,
utöva någon märkbar verkan på levande varelser.

<img>Fig. 1. NORRSKENSFLÄCK MED KARLAVAGNEN I BAKGRUNDEN ENLIGT PROFESSOR STÖRMER
Fotografi från Bossekop och Store Korsnæs, som ligga på 27,5 km från varandra. </img>
En högeligen förbättrad kännedom om dessa förhållanden ha vi ernått
genom de sista två årtiondenas forskningar, som till största delen
utförts av norska vetenskapsmän. Det första uppslaget till dessa 
undersökningar gavs av den berömde danske meteorologen Adam Paulsen,
som i ett teoretiskt arbete av år 1893 förfäktade den åsikten, att 
polarskenen bero på katodstrålar, som på något sätt stå i sammanhang med
solens aktivitet. Den nyligen avlidne norske fysikern Birkeland utförde
en serie vackra undersökningar angående katodstrålars egenskaper
och föranleddes därav att draga den slutsatsen, att polarskenen 
förorsakas av katodstrålar som utkastas från solen. Då dessa
komma i jordens närhet, påverkas de av jordmagnetismen, så att 
deras infallspunkter mot jorden ligga i en ring kring vardera av de 
magnetiska polerna, såsom ju också rätt nära är fallet med flertalet bland dem.
Dessa ringar på jorden där polarskenen ymnigast förekomma, ha ett 
avstånd av omkring 20 grader från de magnetiska polerna. Om Birkelands
åsikt angående polarskenen vore riktig så borde avståndet i fråga vara
endast omkring 3,5 grader. Detta synes strida mot erfarenheten och prof.
Vegard i Kristiania antog därför att den verksamma från solen utgående
strålningen utgöres av positiva eller så kallade alfa-strålar, vilka bestå av en
heliumatom med positiv elektrisk laddning. Enligt de mycket 
vittomfattande beräkningar, som utförts av professor Störmer i Kristiania, borde
dessa bilda ringar av omkring 18 graders diameter vilket ju ganska nära
stämmer överens med erfarenheten. Att avståndet ej ar lika för alla 
strålar kan bero på att de ha något olika hastighet. För övrigt kunna 
starka elektriska strömmar som kretsa kring jorden åstadkomma avvikelser,
sa att enstaka fall kunna förekomma, då polarsken uppträda i trakter 
belägna rätt nära ekvatorn, alltså på mycket större avstånd från de 
magnetiska polerna, än ovan angivits. Förekomsten av sådana strömmar
motsvarar den Birkeland-Störmerska teoriens fordringar och 
Birkeland har slutit sig till deras tillvaro vid åtskilliga 
kraftiga s. k. magnetiska stormar, då magnetnålen häftigt svajar under
deras inflytande.

<img>Fig. 2. VARIATION AV MAGNETISMENS HORISONTALINTENSITET (H. F.) OCH 
VERTIKALINTENSITET (V. F.) I MEDELTAL FÖR POLA, GREENWICH, POTSDAM OCH 
PAWLOWSK VID MAGNETISKA STORMAR ENLIGT CHAPMAN
Man ser att ändringen i V. F. är liten och oregelbunden mot den i H. F. som är 
ganska betydlig. Den är uttryckt i enheter γ, är en 100 000 del av en absolut enhet
i (C. G. S.)-systemet. </img>

Även andra omständigheter, än det nyss omtalade läget av polarskenens maximal-zon,
tala enligt Vegard för åsikten att polarskenen förorsakas av alfa-strålar.
Bland dessa anföres också laget av det djup till vilket polarskensstrålarna
tränga ned i atmosfären. Vegard och Krogness ha genom fotografier
från två punkter Halde och Bossekop, i norska Finnmarken som lågo 12,5
km från varandra bestämt detta djup. På de två fotografierna, som togos
samtidigt med hjälp av medelst 
telelon givna signaler, framträda vid sidan av norrskenen även bilder av
stjärnor. Norrskenet synes ligga något annorlunda i förhållande till 
stjärnbilderna på den ena fotografien än på den andra (se fig. 1). Därav kan
man beräkna den vinkel, under vilken den 12,5 km långa baslinjen skulle
synas från en punkt i norrskenet, och på detta sätt bestämmes läget av
norrskenens undre gräns. Denna befanns ligga mellan 70 och 170 km
över havsytan. De vanligast förekommande höjderna äro 100 och 106
km, och detta gäller såväl for bågar som för draperier. Dessa fotografier
togos 1912-1913. Senare (1915-1917) har Störmer, som inlagt 
synnerlig förtjänst om norrskenens fotografering, utfört dylika mätningar i 
Kristiania och kommit till alldeles samma resultat, enligt vad han meddelade
vid den i slutet av augusti detta år i Göteborg hållna skandinaviska 
geofysikerkongressen.

De två vanligaste värdena för nyssnämnda djup stämma enligt Vegard
väl överens med vad man skulle vänta sig för inträngningsförmågan av 
alfa-partiklar från radiumpreparat. Dessa skulle nämligen i en atmosfär, 
sammansatt som luften i jordytans närhet, intränga till ett avstånd av mellan
94 och 99 km över jordytan. Nu får man emellertid antaga att 
alfa-partiklarna från solen härröra från andra, oss obekanta, ämnen än 
radium och dess sönderdelningsprodukter, och på detta sätt skulle den i 
allmänhet mindre inträngningsförmågan hos polarskenen vara förklarlig. De 
senaste tidernas undersökningar synas emellertid antyda att även andra än
alfa-partiklar bidraga till polarskenen, bland andra även laddade 
stoftpartiklar, som drivas bort från solen genom strålningstrycket, såsom jag 
förmodat. Det senaste uppslaget på detta område härrör från den 
berömde tyske fysikern Stark. Denne har genom undersökning av polarskenens
spektrum kommit till den slutsatsen, att polarskenen förorsakas av positivt
laddade vätgasatomer från solen vid deras sammanstötning med 
kvävgasmolekylerna i luften. Dessa väteatomer skulle ha en hastighet av mellan
100 och 1 000 km i sekunden, således endast en ringa bråkdel av 
hastigheten hos de bäst kända alfa- och betapartiklarna, nämligen de, som 
utgå från en av radiums sönderdelningsprodukter, radium C, och vilkas 
hastigheter uppgå till omkring 20 000 och 270 000 km i sekunden.

Det är ju lätt att förstå att de olika slagen av partiklar ha mycket olika
förmåga att tränga ned i luftkretsen och det är därför av stort intresse att
erhålla noggranna bestämningar av den höjd på vilken polarskensstrålarna 
stanna, d. v. s. polarskenens underkants höjd över jordytan. 
Angående norrskenens höjd har man ganska olika mätningar från äldre
tider. Torbern Bergman fann en höjd av 770 km (i medeltal för 30 fall)
medan Vegard och Krogness funno en största höjd av överdelarna på
bågar av 145 km, på norrskensdraperier av 175 km och på 
norrskensstrålar av 240 km, Adam Paulsen uppmätte på Island en medelhöjd
av 400 km hos norrskensbågar. Å andra sidan har man trott sig kunna
iakttaga mycket lågt gående polarsken, särskilt i polartrakterna, där de
uppges ha varit synliga under moln eller framför berg. Så trodde sig
Parry i Port Bowen (73° N. Br.) iakttaga norrsken framför en 
strandbrant av endast 214 meters höjd. Ett stort antal sådana iakttagelser äro
beskrivna i litteraturen. Adam Paulsen, som var en mästare på detta
område, trodde sig vid Godthaab på Grönland observera norrsken på 
endast 1,35 och 0,62 km höjd över havsytan. Den sista liknande 
iakttagelsen kommer från en engelsk sydpolarexpedition vid Kap Royds, där
man några gånger trott sig se sydsken framför det 3 890 meter höga
Erebusberget. Emellertid har en på detta område välbekant deltagare i
expeditionen, Simpson, som sin åsikt uttalat att dessa iakttagelser bero
på synvillor, huvudsakligen 
<img>Fig. 3. ÖSTRA DELEN AV EN NORRSKENSBÅGE FOTOGRAFERAD
AV PROFESSOR L. VEGARD DEN 5 NOV. 1912 KL. 5,43 E. M.
DENNA DEL ÄR "LUGN" OCH "DIFFUS" </img>

förorsakade av månsken, som fallit på berget genom en rämna i molntäcket. I
alla händelser framhåller han den stora önskvärdheten av att kommande 
polarexpeditioner genom noggranna höjdmätningar slutgiltigt fastställa 
huruvida de äldre iakttagelserna om myc* ket lågt gående polarsken förtjäna tilltro.

En annan företeelse som ofta förekommer bunden vid polarsken, äro
magnetiska rubbningar. Det inträffar dock understundom att den ena av
dessa företeelser framträder utan att den andra kan observeras, detta även
då dagsljuset ej förhindrar polarskenens iakttagande. Särskilt äger detta
rum i polartrakterna. I norra halvklotets arktiska trakter ser man rätt
ofta små norrskensbågar passera från norr till söder över åskådarens 
huvud. De se då ut som fladdrande band. Magnetnålens nordända slår
vid passagen över från öster till väster. Detta antyder att positiv 
elektricitet strömmar uppåt från bandet eller negativ 
elektricitet i motsatt riktning. Adam Paulsen iakttog detta förhållande ofta på 
Island och det överensstämmer väl med äldre observationer av Hansteen i 
Kristiania 1830-31, Siljeström i Bossekop 1847-48 och Nijkander på Spetsbergen
1872-73. Dessutom funno såväl Paulsen som Andree (vid den svenska 
spetsbergsexpeditionen 1882-83) att jordytans elektriska laddning, som
i normala fall är negativ, vid starka norrskens början sjunker
eller rentav slår över till positiv, för att efter någon tid gå 
tillbaka till sitt normala negativa värde och även överskrida 
detsamma. Vid norrskenens början, då bågbildning, som vi nedan skola se, 
förekommer, driver den i luften infallande negativa elektriciteten bort den 
likartade negativa elektriciteten från jordytan,
så att dess laddning minskas eller kan övergå till positiv laddning. Efteråt då
de normala förhållandena återställas bör en urladdning av de negativa
elektricitetsmassorna i luften inträda och denna kan gå så långt att den
negativa laddningen i de högre luftlagren blir mindre än den var vid 
norrskenets början. Detta antyder att de högre luftlagren under normala 
förhållanden, liksom jordytan, äro försedda med en negativ laddning. Denna 
slutsats ha Ekholm och jag förut dragit ur vissa företeelser vid norrskenens 
förekomst, medan elektriska mätningar gjorda vid ballongfärder giva vid
handen, att de lägre luftlagren - ballongerna nå aldrig så högt som till
polarskensregionen T- innehålla positiva elektriska laddningar.
Dessa iakttagelser stämma väl överens med sådana utförda angående de
så kallade magnetiska stormarna som, såsom ovan antytt, ofta följa - 
särskilt de kraftiga - polarskenen åt. En engelsk forskare, Chapman, har
i dessa dagar underkastat sagda stormar en ingående undersökning. Bland
de s. k. magnetiska elementen är det huvudsakligen den horisontala 
magnetiska kraften, som starkt påverkas. Den avtar till en början mycket 
hastigt, för att sedan långsammare under en längre tid övergå till en motsatt
ytterlighet, varefter den småningom återvänder till det normala värdet (se
fig. 2). Chapman antar att den första ökningen beror på en inströmning av
laddade partiklar - de skulle enligt Paulsens observationer vara negativt
laddade, - varefter en vida långsammare utströmning av dessa mot 
rymden skulle äga rum. Slutligen skulle den ännu långsammare försiggående
återgången till normala förhållanden äga rum genom ett sakta
skeende inträngande av negativa partiklar från rymden. Dessa iakttagelser tyda 
således på att de från solen strömmande partiklarna skulle vara negativt laddade,
såsom Birkeland antog i motsats mot Vegard och Stark. I alla händelser kunna
de knappast vara katodstrålar, såsom Birkeland trodde, utan sannolikt negativt
laddade atomer eller möjligen stoftpartiklar - att dessa senare spela en viktig
roll vid de magnetiska feriomenen och zodiakalljuset antages också av Vegard.

Ganska påfallande är det att de partiklar som förorsaka 
polarskenen hejdas i sina rörelser på ungefär samma höjd, som den där 
stjärnskotten och meteorerna blossa upp, nämligen i medeltal omkring 110 km
- några få bland dem glödgas upp redan på 160 km:s höjd- Detta hänger
tillsammans med den omständigheten att luftens täthet hastigt avtar uppåt
så att den sjunker ungefär till hälften då höjden stiger med 5 km. På 100
km:s höjd ar luftens täthet omkring en milliondel av vad den är vid 
jordytan, således har den ett tryck som ej ens uppgår till en tusendels 
millimeter. Om en utifrån i atmosfären inträngande kropp nått in till ett djup
av 120 km över jordytan, har den sålunda stött tillsammans med en viss
massa, som strävat att hejda honom. Har detta ej varit tillräckligt, så 
behöver han endast tränga 5 km djupare för att motas av ännu en lika
stor hejdande massa, 10 km för att nödgas tränga undan 3 gånger så

<img>Fig. 4. SAMMA BÅGE SOM DEN FÖRRA, MEN VÄSTRA DELEN
FOTOGRAFERAD AV PROF. L. VEGARD DEN 5 NOV. 1912 KL.
5,55 E. M. BÖRJAN AV DRAPERIBILDNING
stor luftmängd, 20 km för att nödgas övervinna motståndet för 
ytterligare 15 luftmassor lika stora, som den över 120 km liggande. Luften
verkar som en bromsinrättning av hastigt stigande kraft. Då nu vidare
luftmotståndet växer med en mycket hög potens av hastigheten, låt oss
antaga efter den tredje potensen, så att en kropp med dubbel hastighet
möter ett 8 gånger sa stort motstånd som en kropp med den enkla 
hastigheten, så finner man det naturligt att alla kroppar (av ej allt för
stora dimensioner) som utifrån tränga in i lufthavet med olika kosmiska
hastigheter av storleksordningen mellan 1 och l 000 km i sekunden, måste 
förlora sin hastighet på några procent när då de nått nära nog
samma höjd inom några tiotal km. De ha då förlorat sin rörelseenergi, 
som omsatts i värme och gjort dem glödande. Därför glödgas
alla meteorer upp på nära nog samma höjd, de som röra sig med den
största hastigheten eller största massan eller falla in mest snett mot jorden
bli lysande på den största höjden, men skillnaden blir ej stor (höjderna
ifråga ligga mellan 160 och 110 km). Likaså hejdas de alla på nära nog
samma höjd, så att de alla sedermera få nära samma hastighet och falla
ned som en tung kropp som inkommit i luftkretsen utan 
begynnelsehastighet. Uppvärmningen blir då så liten
att meteorerna slockna. Detta inträffar också på nära nog samma höjd
för alla nämligen 90 à 100 km. Naturligtvis kan man tänka sig stoftkorn
så små att de på grund av strålningen från deras yta aldrig uppnå någon
glödningstemperatur ja icke ens 100 gradspunkten på Celsiustermometern.
Dessa kunna vi emellertid aldrig iakttaga. Ett faktum är att alla 
meteorer slockna vid nära nog samma höjd, därför att de där förlorat sin
kosmiska hastighet hur stor den än varit. Man kan på visst sätt säga
att, praktiskt taget, det mot universum avgränsade lufthavet där har
sin gräns. På liknande sätt förhåller det sig med de olika infallande
strålarna - oaktat olikheheterna i deras hastigheter kunna synas
rätt betydande blir den höjd på vilken de förlora sin 
hastighet, så att de ej mer forma att framkalla ljusfenomen, ej så 
synnerligen olika. Även dessa förlora sina kosmiska hastigheter på 
ungefär samma höjd som meteorerna, vid sagda gräns för lufthavet.

<img>Fig. 5. BÅGFORMADE NORRSKEN IAKTTAGNA AV A. 
E. NORDENSKIÖLD UNDER VEGAS ÖVERVINTRING NÄRA BEHRINGSSUND 1879-80

Med kännedom om dessa förhållanden kunna vi nu lätt följa de olika
faserna i utvecklingen av ett norrsken, sådant det ter sig på våra 
breddgrader. Under de sista två åren har ett norrskensmaximum inträffat, vid
vilket de av det utomordentligt vackra fenomenet intresserade hade rikligt
tillfälle att följa förloppet av företeelserna under en norrskensafton.

I polartrakterna iakttar man ofta vid 
<img>Fig. 6, TREDUBBELT NORRSKENSDRAPERI FOTOGRAFERAT I STORE KORSNÄS I
NORGE, ENLIGT PROF. C. STÖRMER

klar himmel att, varthän man än riktar ett spektroskop mot densamma,
framträder däri den för norrsken karakteristiska gulgröna linjen av 
våglängden 557 milliondels millimeter.

Men även i andra delar av världen är denna företeelse, som antyder
elektriska urladdningar i luftkretsen, ej ovanlig. Så trodde man
sig finna denna linje hos zodiakalljuset, men märkte senare,
att linjen ifråga ej syntes blott där zodiakalljuset framträdde utan även
på andra ställen av den klara himlen. Då detta ljus uppträder starkare 
kallar man det polarsken och man säger då att himlen ar höljd i ett 
<i>polarskenstäcke</i>. I detta upptäcker man ofta mörkare fläckar troligen
förorsakade av någon svag molnbildning. I andra fall har polarljuset en mera
fläckformig utbredning (se fig. 1). Denna företeelse tillhör de mindre 
påfallande polarskensföreteelserna. Ett riktigt typiskt norrsken börjar
regelmässigt med en svag båge nära den norra horisonten (se fig.
3). Under densamma ligger ett "mörkt segment" som troligen förorsakas av
en tunn molnslöja, i det att stjärnorna lysa vida svagare inom detta segment
än på närliggande delar av himlen. Bågen höjer sig sakta och blir allt
ljusstarkare. Ofta uppträder en ny båge under den första, då denna lyft
sig tillräckligt, och så kan en tredje och stundom en fjärde båge
framträda (se fig. 5). Då nu bågarnas underkant enligt Vegards och
Krogness mätningar befinner sig på nästan samma höjd över havsytan
betyder en båges stigning Över horisonten att han förflyttar sig mot 
åskådaren d. v. s. i detta fall söderut. Denna del av 
fenomenet, då bågarnas styrka och antal tilltar, motsvarar i fig. 2 den högre
delen i början av kurvan för horisontalintensiteten. Sedan detta förlopp
utvecklat sig under omkring en timme, stundom under längre tid, 
iakttar man att ljusmassor börja hopa sig i vissa punkter av 
bågens underkant, vilka förflytta sig längs bågen vanligen från väster
till öster. I arktiska trakter är vandringsriktningen för ljusmassorna lika 
ofta östlig som västlig (enligt iakttagelser gjorda vid den svenska 
spetsbergsexpeditionen 1882-83). På några ställen av bågen, ofta i dess utkanter 
(se fig. 5), är ljusutvecklingen starkare än på

<img>Fig. 7. NORRSKENSDRAPERI MED STRÅLAR FOTOGRAFERAT AV PROF. C. STÖRMER
1913 I BOSSEKOP

<img>Fig. 8. NORRSKENSKORONA FOTOGRAFERAD AV
PROF. C. STÖRMER I KRISTIANIA DEN 21 AUG.
1916. STJÄRNBILDEN I BAKGRUNDEN ÄR SVANEN
övriga punkter av bågen. Denna förlorar på sagda ställen sin regelbundna
form och erhåller utbuktningar som ofta utveckla sig till veck (se fig. 4).
Bågen har övergått från den "lugna" formen (fig. 3) till den "rörliga"
(fig. 4). Från vecken utskjuta strålar mot höjden och så kallade 
norrskensdraperier bildas (fig. 6 och 7). Då företeelsen utvecklar sig starkare och 
rycker närmare åskådaren ser denne huru flammor skjuta upp från de starkt
lysande ställena och med en virvlande rörelse stiga mot zenith. Det
är påtagligt att här en urladdning äger rum av jämförelsevis långsamt
gående strålar. Detta motsvarar den lägre delen av kurvan för 
horisontalintensiteten i fig. 2. Stundom rycka dessa flamningar, som synas blossa
upp på bestämda ställen på himlen allt närmare åskådaren, så att de 
slutligen uppträda även på den södra delen av himlavalvet. Strålarna och
flammorna synas då av perspektiviska grunder löpa samman mot en punkt
på himlen dit en fritt svävande magnetnål pekar med sin sydända. Kring
denna punkt som är jämförelsevis mörk, utvecklar sig den så kallade
koronan och norrskenet uppträder därvid i dess praktfullaste form (se
fig. 8). Ljusutvecklingen kan då vara så stark att belysningen blir lika 
kraftig som vid månsken. Vanligen förekomma därvid rött färgade partier
jämte de mera normala gröna och mjölkvita. Flamningen avtar efter
någon tid, vanligen omkring en halv à en timme, så småningom, koronan
bleknar. Slutligen står ett över himlen utbrett blekt sken kvar jämte en
lugn båge nära den norra horisonten. Ofta sjunker denna då sakta, 
antydande att elektriska laddningar fortfarande tillföras luftkretsen på 
nordligare trakter.

Norrskensföreteelsen kan gå tillbaa innan den nått denna höjdpunkt,
andra sidan kan den bleka kvarstående bagen återigen tilltaga i 
styrka och hoja sig samt utsända strålar. Ofta ser man kraftiga norrsken flera
kvällar å rad, vilket antyder att jorden under flera dygn kan vara utsatt
för bombardemang av från solen utstötta elektriska partiklar. Ofta 
återkomma kraftiga norrsken efter omkring 26 dygns mellantid. Under 
denna tid vrider sig solen ett varv kring sin axel, och jorden befinner sig mitt
emot samma punkter på solen som 26 dygn tidigare. Detta häntyder på
att bestämda ställen på solen äro eruptionshärdar, som utsända de 
norrsken förorsakande partiklarna. Man antager på goda grunder, att dessa
eruptionshärdar äro de s. k. solfacklorna, där solen lyser med sin största
styrka.

Under norrskenets förlopp märker man ofta hurusom på bestämda 
ställen av himlavalvet mörkare partier uppstå for att ofta lika hastigt 
försvinna som de bildats. Det lider intet tvivel att dessa mörka fläckar 
förorsakas av svaga molnbildningar. Ofta ser man också himlen, som förut 
varit klar, efter norrsken överdragas av en molnslöja. Sammanhanget mellan
norrsken och molnbildningar är så påtaglig att det var känt redan av
De Maivan för nära 200 år sedan och det framhölls kraftigt av norrmannen
Hansteen (1830) och dansken Adam Paulsen (1893) båda tillhörande sin
tids allra främsta norrskensforskare.

Som av ovanstående torde framgå, ha de sista åren bragt 
norrskensforskningen betydande sträckor framåt, men ännu återstår mycket att 
utforska innan vi kunna säga oss med större noggrannhet känna den
lika praktfulla som gåtlika företeelsen. Glädjande nog finnas 
förhoppningar att även i vart land regelbundna observationer av betydande 
omfång i den närmaste framtiden skola sättas i gång för att samla material
till lösningen av den lockande gåtan. I alla händelser synas vi ha kommit
i besittning av lyckliga angreppspunkter från vilka lovande framsteg
inom detta område synas böra kunna utgå. Som naturligt är erbjuda de
skandinaviska länderna på grund av sitt läge mycket gynnsamma 
förhållanden for norrskensforskaren.
</chapter>
<chapter name="I GRUVORNA HAR ARBETARENS MUSKELKRAFT BLIVIT ERSATT MED KOMPRIMERAD LUFT">

Av ING. F. FELLETIN.

TILL SYNES är gruvarbetarens arbete mycket enkelt, ty för att 
utvinna de nyttiga malmerna ur jordens innandömen behöver han blott borra
sig ned till lämpligt djup och taga upp orterna, i vilka han anträffar
malmådrorna. Kolet eller malmen föres fram på samma vag och tages
upp i form av större eller mindre stycken, som blivit lossade ur berget
med hackan, spettet eller om så är nödvändigt lösskjutna med sprängämnen.

Önskan att kunna exploatera gruvorna med större fart har givit upphov till
en hel del maskiner och redskap. Ett av de förnämsta är bergborrmaskinen, som
användes för att borra hål i de hårda bergarterna.

Maskinbergborrningen kom först till användning vid framdragningen av de 
stora tunnlarna vid Mont Cenis, Sankt Gothard, Arlberg etc.

Vid dessa arbeten gällde det att åstadkomma stora sektioner för 
stadigvarande bruk. De borrmaskiner som därvid användes utgjordes av kraftiga
s. k. stötborrmaskiner, som drevos med vattenkraft eller komprimerad
luft. De voro emellertid stora och tunga, så att flera man behövdes for
att betjäna en borrmaskin. Så dyrbara verktyg kunde därför icke 
användas vid gruvexploatering annat än i särskilda fall, såsom för att
draga fram de stora avloppsgallerierna för vatten i en del kolgruvor.

När man för ett tjugotal är sedan började bearbeta guldgruvorna i Transvaal
måste man lösa det svåra problemet att arbeta sig fram tusentals meter i
hårt berg och detta i ett land, där det var nästan omöjligt att få tillräcklig
arbetskraft. Samtidigt var kolgruvornas avkastning såväl i Tyskland som
England och Amerika uppdriven till flera hundra

<img>ATLAS HANDBORRMASKIN I ARBETE.
Dessa borrar som äro avsedda for hårda bergarter arbeta
mycket lätt och utan störande rekyl
<img>ATLAS PNEUMATISKA BORR CYCLOP 50 I ARBETE I EN JÄRNGRUVA.
Överallt i Sverge användes numera i gruvorna de mekaniska bergborrmaskinerna för
att losgöra malmen. </img>

millioner ton per år. Frågan om maskinbergborrningen fick då vital
betydelse.
 
De första uppfinnarna på området kommo helt naturligt på den idén att
kopiera de stora tunnelborrarna och förminska deras dimensioner
så att de skulle lämpa sig för gruvorna. Dylika 
borrmaskiner användas än i dag såväl i stenbrott som i kolgruvor.
Stötborrmaskiner av mindre och lättare konstruktion ha
även kommit till stor användning vi gruvbrytning såväl i
Sverge som i utlandet.

Figuren på sidan 381 visar arbetare som borra med en
stötborrmaskin för komprimerad luft. Borren vilar på
en vertikal pelare som står på marken i orten. I pelarens
övre del synes skruven, som spännes fast mot taket i 
gången. Om klippan icke är tillräckligt
fast klämmer man in en trästock mellan pelaren och berget.

Detta slags borrar äro icke lämpliga när man skall borra sig fram
genom  hårt berg eller lösgöra hårda malmer. Man träffar dem
därför nästan endast i kolgruvor, där lagren äro så
mäktiga och produktionen så stor att apparaternas inköp
och underhåll betalar sig.

För att nita samman plåtar har man sedan länge använt
en nithammare för komprimerad luft. Framemot 1904
kom man på idén att använda en liknande hammare
i gruvtekniken. De första praktiska försöken gjordes i
Belgien med Francois och Ingersolls hammarborrar. 
Resultaten voro visserligen av intresse, men lämnade dock

<img>ROTERANDE HANDBORRMASKIN FRÅN ATLAS
<img>ARBETARE LÖSGÖRA ETT BLOCK I KOLGRUVA
I kolgruvorna, där materialet är löst, användas fortfarande stötborrar av
mera invecklad konstruktion. </img>

mycket övrigt att önska. Verktygen voro dyrbara i underhåll och borrens
omvridning som då skedde för hand var synnerligen besvärlig, särskilt i
mjukt material där borren kilade fast sig. De första pneumatiska borrarna
voro för övrigt ganska svaga och bräckliga, och de voro icke 
ekonomiska annat än i torra och medelhäda bergarter.

Det bästa verktyget för att lösgöra kolet i gruvor utan
att krossa  det i för små stycken bör vara ett som liknar den
gamla handhackan. För att slå loss kolet använder sig arbetaren av de 
spröda flötserna, i vilka han borrar ut ett slags ränna vars djup varierar
efter de övre flötsernas hållfasthet. Därpå inför han
ett stålspett i sprickorna i flötsen och använder spettet som en hävstång för
att bryta ned kolet ända upp till flÖtsens tak.

<img>BORRMASKINEN CYCLOP PÅ PELARE.
Detta är samma borr som visas i.arbete å bilden å föregaende
sida. Borren kan in.riktas i alla olika lägen. </img>

Ofta arbetar gruvarbetaren också med sprängämnen, och
han borrar då ett mer eller mindre djupt hål, i vilket han
inför en krutladdning eller dynamit. Denna metod användes
mest vid framdragning av orterna, genom vilka han 
kommer fram till de olika platser där kolet eller malmådran skall
angripas.

For närvarande ha de förbättrade hammarborrmaskinerna
mer och mer trängt ut stötborrmaskinerna, och vad 
speciellt Sverge beträffar torde
knappast numera stötborrmaskiner förekomma i någon
större utsträckning vid svenska gruvor.

En hammarborr består av en cylinder, i vilken en piston hastigt drives
fram och åter av komprimerad luft och med större eller mindre kraft slår
emot ett borrstål, som icke sitter fast i apparaten.

Borrstålet ar en kompakt eller ihålig stålstång som avslutas av ett eller
flera skär av varierande form. Om man använder ihåliga borrar kan man
lätt få bort dammet som uppstår när apparaten arbetar genom att införa
tryckluft eller en vattenstråle under tryck.

För att ge en föreställning om betydelsen av borrarbetet i en kolgruva,
eller guldgruva, vilja vi omtala att man ar 1908 i Rand-guldgruvorna i
Sydafrika per dag borrade över hundra tusen hål av en meters djup, vilket per
dag kostade omkring 350 000 kronor. 

Därav förklaras också det stora intresse man fäste vid en av gruvägarna
i Transvaal 1907 utlyst tävlan för att klargöra nyttan av olika slags borrar
för en rationell och ekonomisk bearbetning av gruvorna.

Proven som ägde rum i den berömda Robinsongruvan visade att de
lätta hammarborrarna äro betydligt överlägsna de långsamma och 
svårmanövrerade stötborrarna.

Hammarborren har mycket liten friktion, emedan borret alltid ligger
kvar på botten av hålet och gräver sig djupare in för varje slag. Borrens
stötarbete utnyttjas nästan helt och hållet, emedan luften som sprutas in
i hålets botten avlägsnar allt damm i man som det bildas, och därigenom

<img>DENNA BORR ARBETAR LIGGANDE STÖDD MOT BERGET OCH EN PLANKA
Under borrningen vrider arbetaren borren medels handtaget i vilket han håller.
<img>BERGBORRAR I ETT AMERIKANSKT STENBROTT.
Med sju pneumatiska borrar skäras blocken ut ur väggarna samt sönderdelas sedan 
med samma maskiner till den storlek kunden önskar.</img> 

kommer verktyget alltid att slå direkt mot stenen utan mellanlägg av något
mjukt och dämpande dammlager. Hammarborren fordrar därför färre
justeringar och är mindre utsatt för brytningar än stötborren, vars 
ömtåliga mekanism kräver ständig tillsyn.

I Sverge användas mycket Atlas hamrnarborrar. En sådan är avbildad
på sid. 380. Dessa borrar äro avsedda för borrning i hårt berg. 
Hammarcylindern är framställd av ett enda stålblock och pistonen är av härdat
stål. Hammarens arbetssätt är så enkelt att den kan hanteras även av ovana
gruvarbetare. I detta system regleras luftströmmen av en tryckmekanism
på handtaget, varigenom arbetaren hastigt kan stanna och igångsätta
hammaren allt efter arbetets gång. När hammaren ar i gång drives 
dammet ut av den förbrukade luften. Skären på hammarborrarna slitas mycket
hastigt och man måste hugga om dem fyra eller fem gånger i veckan.

Av de hammarborrar som användas i kolgruvorna är Ingersolls den 
vanligaste. Pistonen slår mot ett stålspett som tränger in i kollagren. Om
lagret är av lämplig natur kan arbetaren lösgöra flera och större stycken
än vad han på samma tid kan hacka loss med hackan. I mycket hårda
och kompakta lager bli däremot de båda metoderna likställda. I Ingersolls
system regleras lufttillströmningen genom en ventil som påverkas från
handtaget. Arbetaren kan sålunda även här stanna och satta i gång
hackan allt efter arbetets fortgång. 

Vilken konstruktion hammarborrarna än ha slitas de olika delarna i
hammaren, såsom cylindrar, pistoner, etc. mycket hastigt, och i allmänhet
få de ersättas sedan de varit i dagligt bruk under omkring sex månader,
framfor allt om man icke iakttagit att smörja dem tillräckligt.

För att en hammarborr skall tillfredsställa både gruvägaren och 
arbetaren bör den vara lätt, kraftig och enkel i sin konstruktion
samt giva tillräckligt kraftiga stötar utan att dock underarbetet
råka i våldsam skakning.

Borrstålens motståndskraft har stor betydelse för resultaten.
Man har försökt specialstål med krom, vanadin, Wolfram,
etc. Men i de allra flesta fall räcker det med ett gott
vanligt kolstål. Borrarnas härdning är en mycket ömtålig sak,
och den får varken vara för varm eller för långvarig. I varje fall
får den icke överskrida mörkrött och icke omfatta
annat än skären. Om man härdar över hela längden blir skaftet 
bräckligt därför att det har tendens att kristallisera mot ytterändan genom
de upprepade stötar, for vilka det är utsatt eller på grund av för stark
uppvärmning. Kristallisationsfenomenet kan också visa sig vid det ställe
där borren är hoplödd ifall den icke är utförd i ett enda stycke.

Hammarborrarna som konstant avkylas av den komprimerade luften ha
den stora fördelen att de uppvärmas mindre och följaktligen bättre  
bibehålla härdningen.

Åtgången på komprimerad luft växlar helt naturligt i hög grad, allt efter
arbetsbetingelserna, men man kan i stort räkna med att det åtgår 100 liter
komprimerad luft av 4 atmosfärers tryck för varje hammare och arbetsminut,
d. v. s. 27 kubikmeter vanlig luft i timmen. Den komprimerade luften framställes
på platsen i luftkompressorer, drivna med ånga, dieselmotor, elektrisk 
motor eller annat, och ledes till hamrarna i tryckslangar.

Man måste säga att hammarborren gör arbetet mycket lättare för arbetaren än de
gamla handredskapen, och dessutom åstadkommer den genom den 
komprimerade luften en god ventilation på arbetsplatserna. De pneumatiska
borrarna ha därför numera nästan överallt utträngt de gamla metoderna
för gruvbrytning.

<img>BORRAR ETT SPRÄNGHÅL I TAKET PÅ GÅNGEN MEDELS EN PNEUMATISK BORR.
</chapter>
<chapter name="PROBLEMET OM AEROPLANENS LANDNING">

AV ING. G. FONTANGES

INNAN ett aeroplan lyfter sig rullar det först fram på marken; när det
fullbordat flygningen och åter tar kontakt med jorden rullar det likaså en
längre eller kortare sträcka innan det stannar. Såväl för uppstigningen som
för landningen måste aeroplanet ha ett bärande underrede med flera hjul
och stundom också medar, och konstruktionen av detta fordrar ett djupt
och ingående studium. Underredet skall nämligen besitta flera 
egenskaper som förefalla oförenliga: det skall vara lätt, starkt, föga skrymmande
etc.; för att minska luftmotståndet måste man inskränka så mycket som
möjligt på de stödande delarnas volym, men underredet måste ändock
vara tillräckligt elastiskt och stabilt.

Ett aeroplan lyfter icke förrän det fått sådan fart att det bäres av luften.
De första aeroplanen rullade 500 meter innan de lyfte sig; de moderna
stiga upp inom mindre an 20 meter. Vid landningen kan en god flygare
stoppa sin apparat inom 30 à 40 meter från den punkt där han tar
marken.

Landningen är för övrigt icke blott en apparatfråga; den beror också
mycket på flygarens skicklighet, och man kan säga att den flygare som
gör en fin uppstigning och landning verkligen förstår att sköta sin maskin.

För övrigt har landningschassin fått allt större betydelse ju mer 
flygkonsten utvecklats. Så länge man inskränkte sig till flygningar över
aerodromerna kunde man landa med nästan vilket underrede som helst,

<img>UNDERREDET TILL ETT VOISINS BOMBARDERINGSAEROPLAN
Sedan  1908 har landningsfrågan gjort betydande framsteg. Voisin-aeroplanet
som tjänstgjort som bombarderingsmaskin under kriget har ett underrede som
framför allt utmärker sig för enkelhet och styrka.
<img>MEDARNA PÅ ETT AEROPLAN SOM SKALL STIGA UPP FRÅN SNÖN
Vid försök att lyfta och landa på en snötäckt aerodrom blev ett 
Nieuport-monoplan försett med ett par medar i stället för hjul.
Medarna som se ut skidor gåvo tillfredsställande resultat. 
<i>B</i>, underredets längdaxel; <i>M</i>, förbindelsestycke. </img>

ty marken där är ju plan och särskilt iordningställd. Men under
kriget har man insett att aeroplanen måste förses med 
underreden som göra det möjligt att landa och stiga upp från mycket
ojämn terräng. Fast hastigheten numera uppgår till 200 km i 
timmen misslyckas sällan en landning - med undantag för 
landningar i upplöjd åkerjord - trots svårigheten för flygaren att 
manövrera på marken vid sådan hastighet.

Problemet om landningschassin har givit upphov till en mängd 
intressanta lösningar, av vilka vi endast
kunna omnämna ett fatal. Man kan indela dem i tre kategorier:

1. Underreden med hjul;

2.  Underreden med medar;

3.  Underreden med kombinerade hjul och medar.

De första aeroplanen från 1908 voro försedda med hjul. Men deras
underreden voro tunga och hindrade jämte de svaga motorerna varje
försök till flygning på större höjd. Wright, som  vid den tiden 
uppnådde 100 meters höjd på en distans av 100 kilometer,
använde som man minns medar, vilka blott tjänstgjorde vid
landninger. Uppstigningen ägde rum med hjälp av en
startskena. Medarna voro så elastiska att de fullständigt 
dämpade stöten vid landningen.

<img>LANDNING PÅ DE BÅDA HJULEN
Aeroplanet går ned i lutande ställning från punkten 
<i>A</i> till punkten <i>B</i>. Det landar på de båda framhjulen. </img>

En del uppfinnare, som insågo fördelen med det lätta medsystemet, försökte 
använda sig av detta även för uppstigningen. De antogo att man skulle kunna få
apparaten att stiga utan startskena om man blott lät den glida fram på jämn mark i
stället för att rulla. Men det visade sig att motståndet härvid var för stort.

Några försök med medsystern kröntes dock med framgång. De utfördes på snön i
aerodromen i Moskwa.  Så snart snön nått  en viss tjocklek är det omöjligt
att driva fram ett aeroplan på hjul. Direktören för en rysk flygskola kom
därför på idén att förse sina aeroplan med ett par skidor fästa på hjulens
plats. Med dessa gick det lätt att stiga upp från snön och ävenså att
landa. Motståndet var icke stort större än med hjul. (Se 
teckningen här ovan).

Men detta system som passar för de stora snöfälten fick aldrig någon 
användning i västra Europa. Och det var då man kom upp med det 
kombinerade systemet med hjul och
<img>HJULEN OCH BROMSEN PÅ ALBATROS-MASKINENS UNDERREDE
Underredet utgöres av två V-formiga ramar fästa vid skrovets sidor. Stötfångaren 
består av kautschukringar inneslutna i en läderslida. Korset, som synes mitt på 
axeln, är avsett att skjuta ned i jorden för att hejda aeroplanet. </img>

medar. Detta försöktes på samtliga Farman-biplan och användes sedan
av de flesta konstruktörer.

Den ökning i hastighet som uppnåtts under de allra senaste åren har
haft till följd att aeroplanfabrikanterna vidtagit en hel del förändringar på
apparaternas underreden. De långa medarna, som voro bra för att stiga
upp och landa på en aerodrom, motsvarade icke de militära behoven.
När medapparaterna gingo ned på gräsmark ställde de sig nästan alltid
på näsan, beroende på att medarna fastnade i gräset så snart detta
blivit en smula högt och tvärt hejdade aeroplanet. Man har sålunda
fått inskränka medarna mer och mer, och de flesta moderna aeroplan sakna dem
helt och hållet.

<img>FALTLANDNING
Aeroplanet stiger ned i lutande läge <i>A</i>, och
vändes rätt just i det ögonblick då det tar marken.

En del apparater, såsom exempelvis Blériot och Morane, landa alltid
på de bada framhjulen och den bakre stöttan som bär upp stjärten 
kommer i beröring med marken först när aeroplanets hastighet blivit betydligt
mindre, d. v. s. endast några meter från den slutliga stoppunkten. 
Andra såsom Nieuport, landa på tre punkter, den bakre stöttan träffar
marken samtidigt med de båda bärhjulen; det är vad man kallar 
<i>fältlandning</i>. Den har den fördelen att den blott fordrar
litet utrymme emedan stöttans friktion mot marken räcker till
för att stanna maskinen på några meter. Men däremot fordrar 
denna landning stor skicklighet från flygarens sida; om han felaktigt 
beräknat höjden på
<img>UNDERREDET PÅ DET AMERIKANSKA STANDARDBIPLANET
<i>a</i>, ram av ask i form av ett U; <i>b</i>, hjul med gummiring; 
<i>c</i>, stod av stålrör; <i>d</i>, axel av stålrör klädd med
slida av trä; <i>e, e</i><sup>1</sup> ledade armar; <i>f</i>, korsformigt stycke
av stål; <i>g</i>, stötfångare av kautschuk; <i>h</i>, bronsringar
som förbinda de ledande armarna med underredet. </img>

vilken han skall vända apparaten rätt riskerar han att gå över anda. Om man
landar på hjulen är man icke utsatt för denna felräkning under förutsättning att 
apparaten icke haft för stärk lutning.

Landningssättet beror mycket på apparatens centrering.

Fabrikanterna förse sålunda sina apparater med olika underreden 
anpassade efter aeroplanens övriga egenskaper och den användning
för vilken de äro avsedda. Vi vilja i korthet omnämna några av de viktigaste
typerna. Chassin på det franska Voisin-biplanet innefattar fyra hjul
med gummiringar monterade på en ram av stålstänger. De båda mittenhjulen på vilka
nästan hela tyngden av apparaten fördelar sig äro av aluminiumplåt.
Framhjulen äro av den vanliga typen med ekrar av ståltråd. Det hela är 
försett med effektiva stötfångare och uppvisar några intressanta 
detaljer. Av dessa vilja vi omnämna ett bromssystem, som användes på
de första militäraeroplanen men sedan övergavs. Det var avsett att göra
apparaten styrbar på marken. Vart och ett av mittenhjulen var försett med
en broms; flygaren kunde sålunda hejda apparaten på kort distans, och som
bromsarna kunde verka var för sig på var sitt hjul lika väl som på båda 
samtidigt kunde han styra maskinen genom att draga till en av 
bromsarna och få den att svänga i mycket liten kurva. Men 
dessa bromsar voro svara att manövrera och apparaten föll gärna in i 
obestämda sicksack rörelser. Den nuvarande maskinen är försedd med
en broms som verkar på båda hjulen samtidigt. Voisin-biplanet landar på
de båda mitthjulen; de båda framhjulen hjälpa till vid landningen så
att apparaten icke skall stjälpa över ända. Bakdelen vilar icke på marken,
men man har dock försett den med en krycka under riktningsstyret for att icke detta
vid en misslyckad landning skall 

<img>LANDNINGSCHASSIN PÅ ALBATROS-BIPLANET
Det mest karakteristiska i detta underrede är 
bromsen som sitter mitt på hjulaxeln. Kabeln som rör
bromsen passerar genom ett hål i skrovet upp till
flygarens plats. Bromsen kvarhålles av en fjäder i
horisontellt läge. E, kabeln till bromsen; R, 
bromsen; O, kautschukförband; ES, hjulaxeln. </img>

komma i beröring med marken. Detta är ju en elementär försigtighetsåtgärd.
Voisin-biplanet användes i kriget framför allt som bombarderingsmaskin.

För rekognoscering och inskjutning av artilleriet använde fransmännen
Farman-aeroplanet. Dess underrede har blivit mycket förenklat i 
jämförelse med de typer som användes
fore kriget. Det vilar på två ramar som äro hopspända med ståltrådar.
Vardera ramen är försedd med två bärhjul, monterade på en 
stötfångareaxel. Framför varje hjul finns en liten mede. Svansen stödes av två
kraftiga stöttor.

<img>LANDNINGSUNDERREDET PÅ EN FARMAN-APPARAT AVSEDD FÖR ARTILLERIETS INSKJUTNING.
Underredet på ett "Farman"-aeroplan som användes i kriget utgöres av två grupper medar
som var och en bar tvä gummibeklädda hjul. Kautschukringarna dämpa i hög grad stöten
vid landningen. </img>

Nieuport-biplanet, som användes av de flesta franska stridsflygare som
stridsaeroplan, har ett underrede som helt och hållet består av metallrör
(stål eller aluminium); det har inga medar och trots sin enkelhet är det
mycket kraftigt. Det innefattar två hjul som äro förenade med ramen
genom en stark axel. Ramen utgöres av tre stål trianglar fasta två
och två vid sidan av flygkroppen. Hela underredet är stelt och trots
farten, som aeroplanet har när det når marken, dämpar det stöten 
fullkomligt.

Nästan alla underreden på de nu använda  aeroplanen likna mer eller
mindre dessa tre typer.

Den modell som tyskarna i kriget mest använde bär endast hjul; en
variant är försedd med ett kors framtill for att minska risken att
gå över ända. Chassin på Albatros-biplanet ger en idé om hur de övriga
märkena äro inrättade. Det består av två V-formiga stålrör av 6,5 cm:s
rör. De bada övre ändarna av V-et äro fästa vid aeroplankroppen. I
vinkeln som bildas av V-ets båda
armar vilar axeln som utgöres av ett rör av 5,5 cm:s yttre diameter. Axeln
är förenad med ramen medels en elastisk kautschukkabel innesluten i
en läderslida. I händelse kautschukkabeln skulle slitas av finns en 
säkerhetskabel av stål. Mitt på axeln finns en broms i form av ett plogjärn, som
flygaren kan pressa ned i jorden för att hastigare bringa maskinen att stanna.
Järnet hålles av en spiralfjäder i horisontellt läge. Det står genom en
kabel i förbindelse med regleringsspaken. Det går mycket lätt att stoppa
apparaten på detta sätt, men om hastigheten är för stor när järnet trycks
ned står den lätt på näsan. Det är troligen av denna anledning som 
bromsjärnet icke förekommer på jagarna som äro utomordentligt snabba.

Nästan alla de övriga tyska märkena äro försedda med liknande underreden.
Särskilt Rumpler har ett likadant, likaså LVG, med
den skillnaden att bromsjärnet saknas och hjulen sitta mer åtskilda. Icke
heller Poker visar några egenheter. På Aviatik har stötfångaren av 
kautschuk blivit ersatt med en kombination av tre spiralfjädrar som vävts
in i varandra. Vad beträffar de stora dubbelmotor-aeroplanen så ha de två
chassier av samma slag som Albatros på flera meters avstånd från 
varandra.

De amerikanska fabrikanterna ha givit en mängd originella uppslag för
att lösa frågan om landningen, ehuru de nu alltmer närma sig de typer
som äro i bruk i Europa och som visat sig praktiska.

<img>DEN RÖRLIGA CELLEN PÅ SCHMITT-BIPLANET
Cellen svänger omkring punkten <i>O</i> förd av en rullbana
<i>a, a</i><sup>1</sup> - Cellens förflyttning sker från skrovet <i>F</i> genom att
vrida på ratten <i>V</i>. På detta sätt kan man förändra 
planens infallsvinkel och reducera aeroplanets hastighet för
att underlätta landningen. </img>

De senaste Curtiss-apparaterna ha ett mycket robust underrede av trä
eller stål. Alla gå efter Albatros-formeln, d. v. s. de äro formade som
två V, som hålla axeln med ett förband av kautschuk. En stor 
dubbelmotorapparat på 200 hästar har försetts med ett underrede av Albatros-
typen, liksom ett annat mycket snabbt litet jagareaeroplan som nyligen 
lämnat Buffaloverken.

En utmärkt amerikansk apparat "Standard" är att omnämna. Den består
av en ram som bildar, icke ett V som på Albatros, utan ett U;
en sådan ram finnes på vardera sidan om aeroplankroppen. På
Uets innersida vilar axeln, som består av ett stålrör inlagt i en hylsa av
trä, vilken skall minska motståndet mot luften. I vardera änden
av axeln sitter ett plåthjul av ungefär 65 crn:s diameter. 
Stötfångaren är baserad på pantografprincipen och har visat sig mycket
god. Axeln är i vardera ytterändan fäst vid ett stålstycke som har form av
ett kors. Den vågräta armen i korset ligger under en grupp av 
kautschukringar, vilkas bas ligger an mot Uets undre del. Korsets överdel står i 
förening med en av ramarna genom en ledad arm; en annan arm är fäst vid
samma ram och står med gångjärn i förbindelse med axeln där denna
är fast vid korset. (Se figuren sid, 388.) När aeroplanet tar kontakt med
marken höja sig hjulen och förflytta axeln och armarna som äro fästa vid
den och fördela sålunda stöten på kautschukringarna. Armarna äro fästa
vid ramen med starka bronskedjor. Genom denna anordning blir chassin
mycket effektiv som stötdämpare.

Men hur utmärkta de moderna chassierna än äro så beror landningen
dock mycket av flygarens skicklighet. Landningen blir svårare ju hastigare
aeroplanet är. Samma hastighet som är nödvändig för att hålla aeroplanet
uppe i luften ar farlig när det kommer ned till marken. För att minska
den och bromsa måste flygaren alltid gå ned mot vinden. Men 
hastighetsminskningen är icke alltid tillräcklig,
och aeroplanet vänder icke alltid rätt i rätta ögonblicket, och därför 
inträffa fortfarande många kullerbyttor. Man har därför börjat studera hur
man skall kunna minska hastigheten. Man har kommit till 
anmärkningsvärda resultat. Ett litet biplan som gör mer än 100 kilometer i timmen
kan hålla sig uppe även när hastigheten minskats ända till 70 kilometer
i timmen. Då skulle landningen naturligtvis kunna ske mycket lätt.

För att uppnå en sådan hastighetsminskning just i landningsögonblicket
har man olika medel. Ett av de vanligaste är det som användes på Paul
Schmitt-biplanet. Man vet att aeroplanvingarna intaga en viss lutning
mot luften, som man kallar infallsvinkeln. Genom att ställa vingarna nästan
horisontalt kan man minska motståndet mot rörelsen till ett minimum;
genom att rikta dem uppåt, d. v. s genom att öka deras infallsvinkel ökar
man också motståndet. När man flyger bör man sålunda ge vingarna
minsta infall för att uppnå största hastighet; vid landningen däremot
skall man minska hastigheten genom att öka infallsvinkeln hos planen.
Detta system är enkelt i teorien men mycket svårt att utföra i praktiken.
På Schmitt-biplanet har man lyckats på följande sätt. Cellen är förenad
med skrovet medels en rörlig axel O. Två par rullar <i>a, a</i><sup>1</sup>, 
monterade på kullager, styra cellens förflyttning med största precision. 
Rörelsen åstadkommes genom att vrida en ratt.

En mycket intressant lösning på hastighetsproblemet skulle vara att 
under flykten förändra apparatens yta. I praktiken har man ännu icke lyckats
med detta, men uppfinnare och flygare ha tagit upp problemet och allt
tyder på att de en dag skola lösa det, trots dess invecklade natur.
</chapter>

<chapter name="ELEKTRISK UPPVÄRMNING AV BÄDDEN.">

I betraktande av att en varm bädd är av allra största betydelse i många
sjukdomar, särskilt lunginflammation, "är det mer an märkvärdigt", säger
den engelska tidskriften, <i>The Lancet</i> "att vården av patientens sängvärme
så länge varit anförtrodd åt de prekära krusen med varmt vatten". Man
har visserligen sökt införa elektriska värmeapparater för detta ändamål,
men de ha aldrig kommit i allmänt bruk. <i>The Lancet</i> omtalar hur saken
blivit löst på Treloar Cripples Hospital, Alton, England, där två avdelningar
nu blivit försedda med elektriska madrasser, vilka visat sig både säkra
och lämpliga. Madrasserna se ut som vanliga madrasser med undantag av
att en sladd går in i ena ändan. Motståndstråden ar inbäddad i glasull
i böjliga metallrör inuti madrassen. Värmeelementen äro anordnade så
att det blir varmast vid fötterna, mindre på mitten och minst vid huvudet,
Strömmen kan avpassas med ett motstånd på väggen, så att man får vilken
värme som helst upp till ett visst maximum som icke kan överskridas.
Man spar med denna uppvärmning tre timmar om dagen i varje 
avdelning där den användes i stället för varmvattenkrusen.
</chapter>
<img>
<chapter name="MAN KAN OM MORGONEN SE HURUDANT VÄDRET BLIR UNDER DAGEN">

Av ANDRE DES GACHONS

DÅ MAN betraktar de skiftande molmformerna med deras växlande utseende, 
varav den invigde kan förespå vackert eller fult vader,
tänker man på hur svårt alla de ha som bo långt från observationsorterna
och icke äga något medel att göra sig underrättade om den kommande 
väderleken. Alla behöva dock sådana upplysningar. Lantbrukaren, 
automobilisten, flygaren, ja till och med den som blott skall taga sig
en promenad vill gärna veta hurudant vädret skall bli.

Man anser med rätta meteorologien som en vetenskap. Men meteorologerna bevara
omsorgsfullt hemligheten i sina teorier, och de invecklade lagarna kunna
icke förstås eller ens tilllämpas utan hjälp av talrika och noggranna 
instrument. Detta har inspirerat skarpsinniga iakttagare till en ny enkel
metod att förutsäga väderleken, en metod som delvis ar grundad på 
molnens utseende och färg. 

Låt oss antaga att man varje dag, morgon och afton, under ett år gör 
utkast av himlens och molnens utseende i akvarellfärger. Varje
bild förutsäger ofelbart en bestämd väderlek. Resultatet är
lättfattligt för var och en som är van vid detta
slags iakttagelse, även om han saknar alla andra meteorologiska 
kunskaper, ty det behöves inga instrument Det räcker med vanligt sunt
förstånd för att iakttaga molnens utseende och därav draga slutsatser 
angående de praktiska 

<img>HUR MAN  GÅR TILLVÄGA FÖR ATT FÖRUTSÄGA VÄDERLEKEN
Klockan 9 på morgonen tar man barometertrycket, temperaturen
samt vindriktningen med hjälp av en dubbelflöjel. De övre
luftströmmarna bestämmas av molnens gång. Under flöjeln i
mastens topp finns en rörlig tvärstång som kan vridas kring
mastens axel med hjälp av tvenne snören. Man inställer denna
stång i molnens rörelseriktning. En annan tvärstång är fäst vid
masten i riktning norr och söder. Genom att jämföra den rörliga
och den fasta stångens ställning får man molnens rörelseriktning. </img>
SCHEMA VISANDE DEN TVÅVINGADE FLÖJELNS <img>FÖRDELAR
Vinden som blåser med lika styrka i <i>V</i> och <i>K</i><sup>1</sup>
håller apparaten i ett fixt läge. Motvikten <i>P</i><sup>1</sup> 
som uppväger de båda vingarna <i>P</i> ger det hela särdeles stor känslighet. </img>

meteorologiska problemen.Bilisten eller flygaren som bereder sig för en
färd undersöker himeln, rådfrågar molnens form och utseende, vindens 
riktning vid jorden och i de högre luftlagren, och kan därav förutse om 
väderleken är gynnsam för hans planer eller om han har att frukta oväder, storm
och framför allt dimma.

Det skulle bli allt för långt att uppräkna de atmosfäriska fenomenens 
orsaker och verkningar, liksom de praktiska anordningar, som kunna minska
farorna de draga med sig. Vi skola nöja oss med att här giva en anvisning om
sättet att förutse väderleksförändringarna medelst enkla och praktiska
observationer av de forebådande tecknen.

Sådana rubbningar i atmosfären som medföra
dåligt väder föregås av synliga tecken i såväl himelns
färg som molnens utseende. Först och främst ha vi cirrusmolnen, 
långa, utdragna moln, vilka sväva i de högre luftregionerna nio à tio tusen
meter över marken. De äro bildade av sammanhopade fina isnålar, utbredda i långa 
vita slöjor mot den azurblå himlen. Sedan ha vi cirrocumulus, små moln, 
karaktäriserade av vita former utan skuggor,
vilka giva den blå himlen ett spetsliknande utseende. Vidare 
alto-cumulus, små avrundade skuggade moln bildade av små vattendroppar. De
följa på varandra i oräkneliga rader och betäcka understundom en stor
del av himlen som därav får ett krusigt ulltappliknande överdrag. Ej långt
efter det dessa moln visat sig täckes himlen ovanför dem av ett vitaktigt
töcken, vilket kallas cirrostratus slöja. Då ett oväder nalkas blir detta 
töcken grått och kallas då alto-stratus slöja. Nu smälta molnen till större delen
samman och blanda sig med det gråa töcknet; de tyckas sänka sig ned och 
närma sig jorden.

De lägre luftlagrens moln, vilka börjat som enkla cumulusmoln, med
kupolformig överkant och horisontell bas, tillväxa; de resa sig upp som 
pelare eller torn, vilkas spetsar snart brista och vid
beröringen med de övre lagren giva upphov till de s. k. cumulo-nimbus 
molnen. Ovädret hotar, regnet och haglet låta icke vänta på sig. Bilden på
sid. 400 ger en föreställning om denna förändring,
Man har här framställt himlens utseende vid ett
annalkande oväder,   

<img>FLÖJEL MED TVÅ VINGAR IN STÄLLD MED HJÄLP AV EN SJÖKOMPASS 
MED RÖLIG ROS FÖR UNDERSÖKNING AV DE LÄGRE VINDARNAS WRTNING

<img>ASTRONOMISKT VINKELMÅTT, SETT FRAMIFRÅN OCH BAKIFRÅN
Ihållande fult väder kan förutsägas av samma förebådande tecken; stycken
av den blå himlen synes då mellan molnen som tillkännagiva annalkande
fult väder.

Himlen visar också genom sin färg dagens väderlek. Mycket 
genomskinlig luft, som tillåter att se föremål på
långt håll tydligt och klart, är tecken till regn. Om himlen på morgonen
har röd, gul eller violett ton så regnar det under dagen. Stiger solen upp
bakom en molnvägg blir det blåst; det blir även blåst om himlen på 
aftonen är gul och klar. Går solen ned bakom en tjock molnridå utan att dess
skiva visar sig vid horisonten blir det fult väder följande dag.

Om soluppgången ar blek och grå eller lätt rosafärgad, blir det vackert;
morgondagg är tecken på vackert väder. Likaledes blir det vackert om
solnedgången färgar himlen livligt röd eller orange.

Molnen stryka så att säga utmed jordytan, ty som bekant har luftlagret
en tjocklek av omkring 50 kilometer. Jordens omkrets har en diameter av
12 732 kilometer, och de högsta molnen, vilka äro cirrus, ligga ej högre
an l0 000 meter. I de övre lagren, vid 8 000 meters höjd, utgöras molnen
av fina isnålar, under det att de lägre belägna molnen äro bildade av små
vattendroppar, vilkas storlek är mycket variabel. De som bilda dimma ha en
femtiondels millimeters diameter, och det går två hundra millioner sådana
på ett gram. Då dimman sjunker är fallhastigheten hos dessa små 
vattendroppar 99 millimeter i sekunden.

Vattendropparna som bilda molnen ha större volym om vintern än om
sommaren. Det är dessa samma droppar som giva upphov till 
halofenomenen, såsom mångårdarna, tack vare
det ljus de mottaga från himlakroppen som belyser dem. En stor ring kring
månen ar tecken till kommande regn; en medelstor mångård förespår snart
regn och en liten mångård i kontakt med månen varslar nästan säkert om
regn inom några timmar. Efter dessa elementära upplysningar vilja vi 
tilllägga att hastigheten hos vinden, som framdriver molnen, ger en 
föreställning om, hur snart det fula vädret
kan komma och sedan försvinna. Ett oväder förflyttar sig med mycket stor
hastighet, ty dess passage över en bestämd punkt kan vara trettio eller
fyrtio minuter, ja till och med mindre. 

När ett moln visar sig vid horisonten iakttager man att dess gång, som först
synes regelbunden, är underkastad stora växlingar, och därav beror också
molnets oupphörliga formförändringar. Ju starkare vinden är, ju mera 
regelbunden är dess gång, och det är lätt att förstå. Om vinden stryker fram
utmed jordytan varierar dess hastighet och höjd med beskaffenheten hos 
terrängen över vilken den passerar, ty markens ojämnheter förändra dess fart
och riktning. Vattendrag, skogar, åkrar och ängar, vilka bilda ytor som draga
till sig och kvarhålla solvärmen, påverka och rubba luftens jämvikt och
luftströmmarnas rätliniga och horisontala riktningar. Det i rörelse stadda
lufttäcket är närmast likt ett upprört hav, vars vågor stiga och falla, icke
beroende på mekaniska krafter hos det upprörda ämnet, utan på 
temperaturväxlingarna, vilka förändra dess vikt genom att utvidga eller 
sammandraga det.

Molnen som man ser komma, eller vilka som helst i rörelse försatta gaser,
äro alltså underkastade termiska inflytelser från de platser, över vilka de
passera. De stiga över solbelysta fält och sänka sig under dagen då de
passera skogar, fuktig mark och sjöar. Motsatsen inträffar under natten. Det
finns alltså större utsikt att undvika regn då de gå fram över torr och
varm mark an då de passera fuktig eller skogbevuxen terräng.

För att lära känna molnens approximativa höjd och följa deras rörelser
har man uppfunnit en liten apparat, som vi avbilda på sid. 394 och som
kallas <i>astronomiskt vinkelmått</i>. Det består av en triangelformig låda, vars
ena sida bildar basen och vilar horisontellt; en annan sida utgör platsens
zenitlinje och bildar rät vinkel med
<img>UNDERSÖKNING AV VINDRIKTNINGEN
1:o, de nedre vindarna medels en flöjel inställd med kompass,
(sjökompass med rörlig ros); 2:o, de övre vindarna med hjälp
av en försöksballong; 3:o, undersökning av de lägre vindarnas
hastighet med anemometern. </img>

horisontalplanet. Hypotenusasidan är försedd med en glidränna, i vilken en
liten löpare kan föras fram och tillbaka. Man inställer apparaten mot
en punkt som exakt motsvarar platsens horisontalplan, placerar ögat i den räta
vinkelns spets och ser genom det där befintliga fönstret. Utan att rubba 
apparaten sänker eller höjer man löparen ända tills kanten av denna 
sammanfaller med basen på det moln man siktar på; man bestämmer höjden 
genom att avläsa vinkeln som bildas av basen och siktlinjen. Gradskalan på
vinkelmåttets sida anger vinkelns storlek. Genom att göra flera inställningar
i följd erhåller man banan för ett i rörelse statt moln (fig. sid. 397).

Utom dessa upplysningar vilja vi här giva anvisning på några 
kompletterande hjälpmedel, som kunna bidraga till ett bättre resultat. Det är
framför allt till lantbrukare, sjömän och fiskare dessa rader riktas, men även 
till skolbarnen, vilka under lärarens uppsikt kunna vara markens
och havets arbetare till hjälp. Det gäller att av skoleleverna
erhålla dagliga uppgifter, för att förutsäga den kommande
väderleken. Därtill fordras tvenne instrument, som alla
skolor äga: en barometer och en termometer. Man skall
nämligen upprita diagram över lufttrycket och temperaturen.

Låt oss antaga att man på varje ort känner vilka 
vindriktningar som medföra regn eller vackert väder; detta är
den första delen i förutsägelsen. Den andra består i
att upprita kurvor som förena de punkter som erhållas
vid de dagliga observationerna. Som allmän regel kan
sagas, att då dessa kurvor närma sig varandra 
stundar fult väder; om de däremot gå i sär blir det 
troligen vackert inom kort.

På diagrambladen bör även finnas en kolumn för personliga 
iakttagelser, där man noterar hurudant vädret varit under dagen, arbetet ute
på åker och äng, fisket etc. Dessa anteckningar utgöra ett gott dokument
att förvara. 

Bland annat skulle lantbrukaren av de på skoldörrarna uppslagna 
diagrammen kunna se vilken väderlek han har att vänta. Några
förklarande ord skulle vara nog för att låta honom veta vad
man kan utläsa ur kurvornas förlopp. Man kan inte nog tillråda skollärarna,

<img>ENKELT SATT ATT FINNA HORISONTPUNKTEN MEDELST ETT GLAS VATTEN
<img>BESTÄMNING AV MOLNETS BANA MED DET ASTRONOMISKA VINKELMÅTTET

dessa folkets uppfostrare, att göra försök i ett så praktiskt och för alla
nyttigt ändamål.

<img>BESTÄMNING AV MOLNETS BANA NÄR DET ÖVER OBSERVATORN

Skolan ar den självskrivna platsen for organisering av en liten 
meteorologisk station på landsbygden. Lärarna, som traktens intressen vanligen
ligger varmt om hjärtat, kunna därmed göra lantbrukare, bönder och sjömän
på avlägsna orter verkligt goda tjänster.

För en sådan station behövs endast en kvicksilverbarometer eller en 
aneroid samt en maximum- och minimumtermometer. 

Barometern kan placeras inuti skolan, men termometrarna böra uppsättas i
fria luften på norra sidan, skyddade for direkt solstrålning, 1,30 meter från marken.
Temperaturen skall avläsas klockan 9 på morgonen; man tar maximum- och 
minimumtemperatur, och sedan man fört tillbaka staven på dess
plats, det vill säga till kvicksilverpelaren, skriver man
upp de avlästa temperaturerna. En vindflöjel är  också nödvändig, och den
anordning vi rekommendera består av en 4 à 5 meter hög mast avslutad med en flöjel
med dubbla vingar; därunder en rörlig tvärstång som manövreras med tvenne
snören och kan vridas kring en axel. (se fig. 393). En andra tvärstång är
inställd i norr och söder; för att få de högre luftströmmarnas riktning 
behöver man endast inställa den rörliga axeln i den riktning vinden går. 
Särskilt viktigt är att iakttaga cirrus och altocumulus molnen, ty dessa
moln föregå oväder och nederbörd. Vidare bor man känna
de lokala vindar som medföra antingen regn eller vackert
väder; detta är det första att iakttaga när man vill
förutsäga väderleken. Barometertrycket och temperaturen fullständiga 
uppgifterna. Därför antecknar man på ett särskilt blad
barometertrycket och temperaturen klockan 9 på morgonen genom att
göra en punkt där observationsdagens linje skär 
tryck- och temperaturlinjerna; 

<img>MOLNET PASSERAR FRAMFÖR OBSERVATORN
<img>DE VANLIGASTE MOLNFORMERNA
Fig, 1.  Cumulus nimbus, regnmoln, - Fig. 2. Himlens utseende om morgonen. Om molnen äro  
färgade, blir det fult väder under dagen, -  Samma utseende om aftonen, tillkännager 
vackert väder till följande dag så vida solen sedan den dolt sig bakom en molnvägg,
ånyo visar sig vid horisonten innan den försvinner. </img>

genom att undan för undan förena dessa punkter erhåller man tryck- 
och temperaturkurvor.  Dessa korvors förlopp, d. v. s. deras rörelse mot
eller från varandra, ger anvisning om den närmaste väderleken

Av kurvornas utseende kan man göra följande förutsägelser.

1:o. Närma sig kurvorna verandra så blir det fult väder med regn och
stark vind.

2:o. Avlägsna sig kurvorna sakta från varandra är en period av vackert 
väder förestående.

3:o. Närma sig kurvorna verandra hastigt så betyder det åska, slagregn
hagel eller andra mer eller mindre våldsamma rubbningar i väderleken
allt efter kurvornas lutning.

4:o. Avlägsna sig kurvorna hastigt från varandra kan man förutse en
kort vacker period.

5:o. Om linjerna vågformigt avlägsna sig från varandra betyder det
att vädret långsamt blir bättre med starka regnskurar och blåst då och då.

6:o. Om linjerna äro vågiga då de närma sig varandra mer eller mindre,
kommer det snart att följa en ganska stark nederbörd.

7:o. Äro linjerna parallella betyder det ihållande vackert eller fult väder,

Man kan alltså förutsäga väderleken, då man kl. 9 på morgonen

<img>Fig. 3. Går solen ned bakom en molnvägg ar detta ett förebud till fult 
väder under följande dag. Fig. 4. Går solen upp bakom en molnvägg blir det blåst 
under dagen. </img>
<img>FÖRUTSÄGELSEN AV VÄDERLEKEN GRUNDAR SIG PÅ FORMEN OCH FÄRGEN HOS DE 
OLIKA MOLN SOM FRAMSTÄLLAS PÅ DENNA OCH FÖREGÅENDE SIDA
Fig. 5. Cumulo-nimbusmoln omgivet av en alto-stratusslöja medför störtregn. 
Dessa moln föregås ofta av ett högt belaget vitaktigt töcken som kallas cirrostratus.    Fig. 6. Cumulostratus tillkännager korta regnskurar. </img>

ritar upp linjen mellan gårdagens observationspunkt och den nya punkt
man inskrivit.

Till dessa observationer kan man även foga uppmätning av 
regnmängden, mätt i kubikmillimeter per kvadratmeter med hjälp av en regnmätare.
Man mäter klockan 9 på morgonen med ett särskilt konstruerat mätglas
det regn som fallit sedan samma timme dagen förut. Ett annat instrument,
som även kan vara av stor nytta, är heliografen, vilken automatiskt 
inregistrerar dagens solbelysning på ett ljuskänsligt papper. Man kan nöja sig
med en enkel heliograf med 180° vridningsvinkel.

Vid en meteorologisk station bör flöjelmasten vara rest på öppen mark,
där det icke finns träd och höga hus, som kunna inverka på vindriktningen.

Termometrarna skola vara uppsatta under ett tak som skyddar dem mot
direkta solstrålar eller artificiell värme. Regnmätaren bör vara uppställd 
omkring 1,5 meter från marken; det är nödvändigt att dess öppning är 
horisontell.

Heliografen skall ställas mot solen och i en lutning som beror av 
solstrålarnas höjd vid middagstiden. Denna höjd varierar allt efter 
årstiden. Heliografen rekommenderas särskilt åt trädgårdsmästare, vilka i

<img>Fig. 7. Cumulusmoln med kupolformad topp och horisontal bas, visa sig vid 
vackert vader. Fig. 8. Cumulus med däröver liggande cirrus och cirrocumulus förespår 
regn och åska. </img>
<img>HIMLENS UTSEENDE DÅ ETT ÅSKVÄDER HÅLLER PÅ ATT UTBRYTA
Luften är full av fracto-cumulusmoln omgivna av en ganska tät alto-stratusslöja. </img>

en kolumn kunna anteckna  insolationens varaktighet under dagen.

Genom att sammanställa dessa enkla observationer får man ett medel att
med ganska stor säkerhet förutse väderleken under dagen. Därför kan
man rekommendera alla att sysselsätta sig med dem. Man förvärvar
sig därigenom stor erfarenhet, som kan vara till hjälp och nytta för alla,
i sina sysselsättningar och det dagliga livets mångfaldiga 
förhållanden äro beroende av de atmosfäriska fenomenen.

Till sist vilja vi omtala ett praktiskt sätt att bestämma ett åskväders

<img>DÅ MÅNGÅRDEN, AR LÅNGT FRÅN MÅNEN
är detta ett säkert tecken på att cirrusmoln förekomma i luften
och tillkännager ett snart barometerfall. </img>

<img>"DET ÄR RING KRING MÅNEN"
Då mångården omedelbart vidrör månen blir det regn följande dag. </img>
<img>DIM- OCH MOLNBILDNING EN SOLIG DAG
Då jorden avdunstar före en vacker månljus natt avkyles den fuktiga luften under 
natten och bildar dimma. Denna stannar ofta vid jordytan eller hänger vid en viss 
höjd; då vattenblåsorna flyta tillsammans falla de långsamt till marken. I detta fall 
blir dagen vacker. Höjer sig däremot dimman pådriven av vinden ombildas den till moln; 
det blir då snart regn. </img>

rörelse och det avstånd, på vilket det befinner sig från iakttagaren.

Antag att ni sett en blixt i sydost och att ni räknat fyra sekunder mellan
blixten och det följande dundret. Multiplicera 335, vilket är ljudets
hastighet i meter per sekund med fyra, och ni får ett avstånd av 1 340
meter. Sedan ni på ett papper uppritat ett kors som markerar de fyra
väderstrecken, drar ni från korsets mitt en rät linje i riktning mot 
sydost, där ni såg blixten. Avsätt på denna linje från mitten räknat fyra 
delar, vardera en centimeter lång; vänta fem eller tio minuter och notera sedan
en annan blixt, och ni gör er på detta sätt underrättad om åskvädrets
riktning.</chapter>

<chapter name="MOSQUITOS MIGRATIONEN">

Prof. S. C. Ball, som tillbragt en månad vid Rebecca Shools fyr under
sommaren 1917 upptäckte där några överraskande förhållanden i mosquitos
migrationer. Fyren är belägen i Oceanen 12 sjömil (22,2 km) från 
närmaste land som är East Key, Tortugas, medan närmaste plats där
något större antal mosquitos kan lägga sina agg ar Marquesas-atollen, 24
sjömil österut. Nordlig och ostlig vind förde med sig mosquitos till
fyren och i ett fall bar en stark sydlig vind dem med sig från Kuba,
95 sjömil därifrån. Men i en del fall var det tydligt att gynnsamma vindar
kunde föra dem från ännu längre håll; måhända från Tampa Bay, 180
sjömil (33,3 mil) därifrån! Även flugor och andra insekter fångades i fyren.
</chapter>
<chapter name="FIBRINET AR ETT VERKSAMT LAKE- OCH SKYDDSMEDEL VID SÅR OCH INFLAMMATIONER.">

Dr S. Bergel har i <i>Berliner Klinischer Wochemchrift</i> meddelat några 
intressanta rön angående fibrinets verkan vid sårläkning, ,

Fibrinet är en beståndsdel i blodet och lymfan. Om blod eller lymfa
lämnar kroppens karl stelnar det i luften. Det stelnade ämnet är just
fibrinet. Det kan skiljas från de övriga blodbeståndsdelarna, serum och
blodkropparna, om man piskar friskt blod. Det bildar då en fast, trådig
massa.

Om man skär sig lakes såret ofta av sig självt utan att man gör
något åt det. Ur blodet som strömmar fram avskiljes fibrin, och detta
verkar som ett naturligt blodstillande medel genom att täppa till blodkärlen
i sårets väggar. Men dessutom har det en ytterst viktig roll att fylla. Av
blodets beståndsdelar är nämligen fibrinet det enda som verkar 
nybildande för att varaktigt förena sårkanterna med varandra. Fibrinet är
alltså nödvändigt för att såret skall kunna läkas. Då det dessutom 
hindrar bakterier att tränga in i såret kan man säga att det bildar ett första 
förband.

Men fibrinet verkar icke blott helande och skyddande i sår utan 
såsom dr Bergel påvisat även vid benbrott, såsom förnyare av 
bensubstansen. Genom att inspruta fibrin under benhinnan har han på friska ben
framkallat starka nybildningsföreteelser och kunnat följa benets 
utveckling alltfrån början. 

Man borde sålunda kunna använda fibrin i medicinen vid alla de 
tillfällen då kroppens egen fibrin visar sig otillräcklig. Man har också nått
framgångsrika resultat vid svårt stillade blödningar, illa läkande sår och
fördröjd läkning av benbrott. Fibrinet tyckes vara ett verksamt skyddsmedel
i de mest skilda sjukdomstillstånd och det förefaller som om det skulle
kunna få stor användning i den praktiska läkekonsten. </chapter>

<chapter name="HUR TILLBRINGAR HUSFLUGAN VINTERN?">

Förenta staternas Ehnomologiska byrå har nyligen gjort en mycket 
omsorgsfull utredning över detta ämne; av resultaten framgår att det måste
finnas två olika sätt, varpå flugan kan övervintra. Antingen befinner
den sig i kontinuerlig tillväxt hela vintern på varma platser, där den
finner både föda och avfall för äggläggning. Eller också lever den som
larv eller puppa i eller under stora gödselstackar. Det finnes inga 
vittnesbörd om att husflugan kan leva som fullvuxen från november till april,
vare sig utomhus eller i uppvärmda byggnader. Man har skäl att tro, att
varje temperatur under noll ar ödesdiger for flugan, om den varar 
tillräckligt länge. Men det är icke säkert att de flugor vi se om vintern 
verkligen äro desamma som komma fram om vären. Om flugorna på hösten
få tillträde till uppvärmda lokaler, där de finna föda och äggläggningsplatser,.
såsom ladugårdar eller restauranter, där man icke är noga med 
köksavfallet, så fortsätta de att lägga ägg hela vintern. I sådant fall äro de
flugor som komma fram i mars och april avkomman av dem som 
funnos under vintern och icke dessa själva.
Man anser att detta slags övervintring är den vanligaste, särskilt i 
städerna, där den talrika förekomsten av flugor i maj visar att det måste finnas
gott om dylika äggläggningshärdar. </chapter>
<chapter name="RADIUM OCH DESS STRÅLAR">

Av EVA RAMSTEDT 

FIL. DR. DOCENT I RADIOLOGI VID STOCKHOLMS  HÖGSKOLA

<i>Denna intressanta artikel utgör fortsättning av  Dr Ramstedts i Oktobernumret 
av Vetenskapen och Livet påbörjade uppsats om materiens radioaktiva egenskaper.</i>

DE STRÅLAR, som utsändas från ett radiumpreparat, ha många egendomliga 
verkningar. En av de viktigaste är följande: Om ett 
bladelektroskop, t. ex. ett sådant som framställes å sid. 404 laddas, 
behåller det i allmänhet sin laddning en längre tid, emedan den omgivande
luften leder elektriciteten i mycket liten grad. Om däremot strålar från
ett urladdningsrör eller en radioaktiv kropp passera luften i eller
nära elektroskopet, sjunka bladen tillsammans beroende på att luften
under strålarnas inverkan blir ledande för elektricitet. Strålarna ge
nämligen i luften upphov till laddade partiklar, <i>ioner</i>, som transportera 
elektricitet från ett ställe till ett annat. Man säger, att strålarna <i>ionisera</i> 
luften. På denna egenskap grunda sig de säkraste och bästa metoderna att
mäta strålningens styrka, ty ju hastigare bladen falla tillsammans, desto
starkare är luften ioniserad och desto starkare är också strålningen. 
Emellertid verka de olika strålslagen mycket olika kraftigt. I genomsnitt kan man
säga, att den ioniserande förmågan hos respektive α- β- och γ-strålar
förhåller sig som talen 10 000, 100 och 1.

Att α-strålar i allmänhet ha kraftigare verkan än β-strålar sammanhänger
med α-partiklarnas avsevärt mycket större massa. Man tanke endast på den 
förödande verkan, som kan åstadkommas av
en stor sten, i jämförelse med en, som är 7 000 gånger mindre, även
om den senare, såsom fallet är med β-partiklarna, utkastas med omkring 10
gånger så stor hastighet. 

<img>FOTOGRAFI TAGEN MED γ-STRÅLAR (EFTER M: ME CURIE)
För att få klara och vackra bilder med ett radiumpreparat 
använder man helst endast γ-strålarna. Fotografien här ovan har 
erhållits genom att under ett dygn utsätta en portmonnä med
mynt för γ-strålarna från ett par centigram radiumsalt i ett 
glasrör på en meters avstånd från plåten. </img>

I det föregående har redan 
talats   strålarnas förmåga att svärta en fotografisk plåt. Vid fotografering
ar det egentligen β- och γ-strålar, som komma till användning, emedan  
α-strålarna genast absorberas av mellanliggande materia. Bäst är att endast
ta med γ-strålarna; de ge de klaraste bilderna, men då deras verkan är svag,
är en lång expositionstid av nöden. Har man ett par centigram 
radiumsalt och placerar detta 1 meter från plåten, får man på ett dygn 
fotografier som den på sid. 403. Är avståndet 20 centimeter, uppnås samma 
resultat på en timme. Plåten inlägges i svart papper, β-strålarna avböjas
med  en  elektromagnet, och föremålet placeras mellan 
radiumpreparatet och plåten. Den övre fotografien på sid.
405 har erhållits genom att långsamt föra ett tunnväggigt
glasrör, innehållande ett radiumsalt, över en ljustätt 
inlagd plåt. Här framträder verkan av β-strålar på kort tid.

Radiumstrålarna ha också en hel del andra kemiska
verkningar. De sönderdela t. ex. vatten, saltsyra och 
halogensalter, överföra syre till ozon, uppdela koldioxid i
koloxid och syre. De förorsaka färgning av en del 
ämnen som glimmer, kvarts och glas. Om ett radiumpreparat 
förvaras längre tid i karl av vanligt glas, färgas dessa violett eller mörkt blått
till svart. Andra glassorter antaga gul eller brun färg. Kvarts blir 
dessutom sprött under strålarnas inverkan, papper färgas gult och förkolnar. Detta
for att endast nämna några exempel.

<img>ENKELT BLADELEKTROSKOP FÖR RADIOAKTIVA MÄTNINGAR

En verkan hos strålarna med vilken i många fall synnerligen prakt-
fulla effekter kunna ernås, är den att de frambringa fluorescens
<footnote> Med fluorescens menar man vissa ämnens
förmåga att, då de träffas av ljusstrålar eller 
andra strålar, själva utsända ljus.</footnote> hos en
del kroppar. Särskilt känsligt för α-strålar är s. k. <i>Sidots blende</i>, 
kristalliserad zinksulfid, beredd på ett särskilt sätt. Om man i ett rör, vars
väggar äro belagda med sådan zinksulfid, inför gasformig radiumemanation,
<footnote>Om radiumemanation, se sid. 406.<footnote> lysa väggarna vackert gröngult. 
Vissa mineral som kunzit (litiumaluminiumsilikat) och willemit (zinksilikat) ge
liknande ljuseffekter. Den nedre figuren sid. 405 visar ett rör med 
willemit innehållande radiumemanation. Fotografien är tagen vid willemitens
eget fluorescensljus i ett för övrigt mörkt rum.

Bariumplatinacyanur, som fluorescerar för röntgenstrålar, är också
känsligt för β- och γ-strålar. Som ett intressant exempel kan nämnas, att
om man håller ett starkt radiumpreparat bakom ryggen och en
skärm  bestruken med  zinksulfid framför sig, lyser 
skärmen till följd av att γ-strålar tränga genom kroppen och
träffa skärmen.

Särskilt intressant är att studera det ljus, som 
utsändes av  Sidots blende under α-strålarnas inverkan. Detta
göres synnerligen bekvämt med en liten apparat, kallad
spintariskop, som konstruerats av <i>Sir William Crookes</i> (se fig.
sid. 406). På den vid högra sidan instuckna nålen sitter
något litet radiumsalt. Detta utsänder strålar, som träffa
en under nålen placerad skärm, beklädd med  Sidots blende.
Skärmen betraktas ovanifrån med ett förstoringsglas. Man ser då, att det
utsända ljuset ej är kontinuerligt, utan består av ett stort antal ljusblixtar,
s. k. <i>scintillationer</i>, som uppträda än här och än där men genast åter 
försvinna. Den nedre figuren sid. 406 anger utseendet i ett visst ögonblick.
Hela fenomenet ger intryck av ett häftigt och oregelbundet 
bombardemång av projektiler, vilka, just då de
träffa skärmen, ge ett ögonblickligt ljusfenomen. Dessa projektiler kunna
ej vara annat än α-partiklar, och en ljusblixt uppstår för var gång en 
sådan träffar skärmen. Förut har sagts,
att en α-partikel är en heliumatom.Här ger sig alltså den direkta verkan
från en enda atom tillkänna, från en partikel, som har en diameter på 
endast någon tiomilliondel av en millimeter.

Hypotesen att alla kroppar äro uppdelade i ytterst små beståndsdelar,
molekyler, vilka i sin tur innehålla atomer, d. v. s. de minsta partiklar, i
vilka ett enkelt ämne kan uppdelas, har för hela kemiens utveckling
varit synnerligen fruktbärande. Något så påtagligt bevis för denna 
hypotes, riktighet som detta, att man direkt kan iakttaga verkan av en 
sådan liten atom, har man dock förut knappast tänkt sig möjligheten av.

Ställer man dessutom så till, att skärmen träffas av ett fåtal 
α-partiklar, kan man till på köpet räkna dem.
Genom en stor mängd sådana räkningar, utförda dels på detta, dels på
annat sätt, har man funnit, att <i>en milligram rent radium 
utsänder 36 millioner α-partiklar per sekund.</i>

Ett radiumpreparat bombarderas därför ständigt av sina egna 
α-partiklar, varigenom det bringas att lysa. Man har alltså i radium funnit en
substans, som av sig själv utsänder ljus. Detta ljus är ej sa starkt, att
det märks i full dager, men väl i halvdager, och i mörker kan man
läsa vid dess sken. 

<img>SKRIFT ERHÅLLEN MED β-STRÅLAR, DÅ ETT TUNNVÄGGIGT GLASRÖR INNEHÅLLANDE ETT
RADIUMSALT SAKTA FÖRTS ÖVER EN LJUSTÄTT INLAGD PLÅT

<img>WILLEMIT I ETT ROR MED RADIUMEMANATION, FOTOGRAFERAD MEDELS SITT EGET
FLUORESCENSLJUS I ETT FÖR ÖVRIGT MÖRKT RUM (EFTER SODDY)

Detta ständiga bombardemang av projektiler, som visserligen äro ytterst
sina, men som röra sig med en hastighet flera hundra gånger större än
någon man förut iakttagit hos materiella partiklar, har också till följd
att ett instängt radiumpreparat håller sig några grader varmare än 
omgivningen. Man har gjort många mycket noggranna bestämningar på storleken
av den värmemängd, som sålunda alstras av radium, och funnit, att ett
gram radium utvecklar 135 gramkalorier per timme, ger alltså på en
timme lika mycket värme, som behövs för att uppvärma 1,35 gram vatten
Från 0° till 100°, En liten del av detta värme härstammar från β- och 
γ-strålar. Värmeutvecklingen från radium stannar aldrig av, utan fortgår ständigt 
och jämnt, sa länge det finns något radium kvar. Man kan av 1 gram radium få lika
mycket värme som av 400 kg kol, d. v, s. radium ger 400 000 gånger
mer värme än en lika vikt kol.

Vad är det då hos radium och övriga radioaktiva kroppar, som gör,
att de utsända strålar och ha verkningar sådana, som man aldrig förut
varseblivit? Utifrån upptaga de ej den härför nödiga energin, den måste tagas
inifrån, från själva de radioaktiva ämnenas atomer, som samtidigt på något
sätt förvandlas, vilket redan tidigt framkastades av makarna Curie, ehuru
man först ej riktigt ville sätta tro därtill. Genom de senaste århundradenas
forskning hade man kunnat fastställa att varje ämne hade sina 
karakteristiska atomer, som skilde det från alla andra ämnen, och att dessa
atomer aldrig kunde förstöras eller förvandlas till ett annat ämnes atomer.

Emellertid gjorde Ramsay och Soddy redan i början av 1900-talet
en iakttagelse, som väckte det allra största uppseende över
hela den vetenskapliga världen, eftersom den just syntes
omkullkasta lagen om atomernas oförstörbarhet. I en
lösning av ett radiumsalt, som stått inneslutet i ett rör under
några månader påvisade de med spektroskopets hjälp 
närvaron av helium, ehuru röret från början ej innehållit 
minsta spår av detta ämne. Detta angav alltså, att <i>helium 
bildals av radium, ett ämne av ett annat.</i>

<img>SPINTARISKOP, KONSTRUERAT AV CROOKES
Denna apparat användes på det mest glänsande sätt
för att studera de från ett radiumpreparat utsända α-partiklarna. </img>

Dessutom visar radium ännu  en annan egendomlighet. Om luft någon tid fått 
stå över ett radiumsalt, helst i lösning, och denna luft sedan skiljes från radium 
genom att överföras i annat kärl, äar den aktiv, man kan urladda ett
elektroskop med den, man kan fotografera med den precis som med radium. Så 
småningom förlorar luften emellertid sin aktivitet, på 4 dagar har aktiviteten 
nedgått till hälften och efter en månad är den helt försvunnen.
Får luften åter komma i beröring med radiumsaltet, blir den på nytt aktiv. Detta
har nu visats bero på att radium ger upphov till ett gasformigt ämne, 
<i>radiumemanation</i>, av Ramsay även kallad <i>niton</i>. Denna har alla en gas 
vanliga egenskaper och ar dessutom radioaktiv.

Vidare iakttar man, att alla de kroppar, som komma i beröring med
radiumemanation, också bliva aktiva. Det är som om på dem avsatt sig
ett osynligt, fast ämne, numera kallat <i>radioaktivt belägg</i>. Föras 
kropparna bort från emanationen, avtar emellertid deras 
aktivitet mycket hastigt, är så gott som försvunnen efter några timmar.

Det var iakttagelsen av dessa märkliga fenomen, som kommo Rutherford och Soddy
att år 1902 uppställa hypotesen om <i>atomernas sönderfall eller transformation</i>. 
Då syntes den synnerligen djärv, ja nästan otrolig, men har sedan på det mest glänsande
sätt bekräftats av alla följande undersökningar. Den innebar, att de radioaktiva 
ämnenas atomer icke äro oförstörbara utan sönderfalla och bilda atomer av annat
slag. Radiumatomen t. ex. sönderfaller och bildar en atom radiumemanation
och en atom helium, som utkastas i form av en α-partikel.

<img>SCINTILLATIONER FRÅN ETT RADIUMPREPARAT
En skärm beklädd med Sidots blende fluorescerar, när den träffas av 
α-strålarna. Man kan med förstoring iakttaga, att en ljusblixt uppstår varje gång
en α-partikel träffar skärmen. </img>

Heliumatomen väger 55 gånger mindre än radiumemanationsatomen. Sedan
sönderfaller emanationsatomen i en α-partikel och en atom av ett ämne, som
tillhör det nyss omtalade radioaktiva belägget, varefter följa en hel serie
omvandlingar, som det här skulle föra för långt att redogöra för.

Här man alltså radiumemanation i ett rör, sönderfalla så
småningom dess atomer, därför minskas emanationsmängden med tiden, tills
det slutligen ej finns något kvar. I följd härav avtar också rörets aktivitet och
blir slutligen noll. På samma satt är det med det radioaktiva belägget, endast
med den skillnaden, att dess atomer sönderfalla mycket hastigare, så att
aktiviteten är försvunnen redan efter några timmar. Är 
transformationsteorin riktig, måste också radiums
atomer sönderfalla och alltså ett radiumpreparat avtaga i vikt med tiden.
Det gör det också, men så långsamt, att hälften ännu finns kvar efter 1 700
år. Men just därför att radium sönderfaller, kan det aldrig samlas i stora
kvantiteter. Ett rikt radiummineral som pechblende innehåller endast 0,2
gram radium per ton. Och egentligen kan man förundra sig över, att det finns
något radium alls, att ej allt sönderfallit under den tid av många hundra
millioner år, som jorden anses ha existerat. Men detta beror på att radium i
sin tur bildas av ett annat ämne, nämligen uran, d. v. s. just det ämne, hos
vilket radioaktiviteten först upptäcktes. Uran ger dock icke radium direkt, utan
först genom en hel serie mellanprodukter.

Det märkliga med de radioaktiva ämnena ar sålunda, <i>att deras atomer
sönderfalla</i>, varvid samtidigt strålar utsändas. Vid alla vanliga kemiska
processer, även vid förbränning eller den starkaste explosion, är det 
molekylerna, som undergå förändringar, d. v. s. den komplex av atomer, som
bildar en molekyl, spränges sönder, och nya atomkomplexer eller 
molekyler bildas, men atomerna själva förändras ej. Vid den radioaktiva 
processen däremot <i>splittras själva atomen</i>, och detta under verkningar, som äro
oändligt mycket kraftigare än dem man förut kant till. Detta förhållande
visar vilken stor energimängd som finns magasinerad i den lilla atomen.

<img>RADIUMSTRÅLARNA UTÖVA STARK FYSIOLOGISK VERKAN
Den övre figuren visar en grodlarv, som framkommit ur ett ägg, vilket under sin
utveckling bestrålats med ett starkt radiumpreparat; larven lider av s. k. 
radiumsjuka. Den nedre figuren visar en normalt utvecklad larv. </img>

Flerfaldiga gånger under århundradenas lopp har den tanken dykt upp,
att man skulle kunna förvandla ett ämne till ett annat. Särskilt arbetade
alkemisterna på att framställa guld ur andra metaller, men allt förgäves.
Och även om de radioaktiva ämnena nu visat oss, att det finns atomer,
som förvandlas till atomer av annat slag, stå vi dock ännu lika långt från
möjligheten att själva kunna <i>åstadkomma</i> en ämnesförvandling. Vi 
förmå icke en gång, åtminstone icke ännu, att i ringaste mån ändra den
hastighet med vilken radium eller något annat radioaktivt ämne 
sönderfaller. Man har försökt upphettning till 1 500° och avkylning till de 
lägsta kända temperaturer, kraftiga elektriska urladdningar eller starka 
magnetiska fält, bestrålning från ett röntgenrör, men intet av detta
har den minsta verkan. Man har också gjort försök att med koncentrerad 
radiumemanation få fram en förvandling av andra ämnens atomer, och uppgifter
om att det lyckats ha tid efter annan framkommit i litteraturen, men i alla de
har det berott på bristande noggrannhet vid experimentens utförande. Vi stå ännu 
maktlösa i detta avseende. Vi kunna iakttaga den atomernas sönderdelning, som 
äger rum vid den radioaktiva processen, vi kunna studera
de lagar, efter vilka den förlöper och begagna oss av dess verkningar,
men vi kunna icke ingripa i den eller förändra dess gång.

Men studiet av den radioaktiva transformationen och alla de fenomen,
som åtfölja den, har varit av den mest vittgående betydelse för hela
den fysiska och kemiska vetenskapen. Det har delvis kullkastat förut gängse
teorier såsom den om atomernas oförstörbarhet, men i stället givit upphov
till nya, och det har i många fall gett oss en förut oanad inblick, i materiens
underbara värld. <footnote>För en mera detaljerad redogörelse för de
radioaktiva fenomenen hänvisas till Eva Ramstedt och Ellen Gleditsch, Radium och 
radioaktiva processer, Hugo Gebers förlag 1917.</footnote>

Även på andra vetenskapsgrenar har upptäckten av de radioaktiva 
ämnena och deras egenskaper haft ett oerhört stort inflytande särskilt på
fysiologien och medicinen.

Strålar från aktiva ämnen påverka kraftigt organiska vävnader. Utsättes
huden för bestrålning från ett starkt radiumsalt blir den röd och smärtar
som vid brännskada. Obehag och ömhet kvarstå länge, och efter 
långvarig exponering bildas blåsor och verkliga sår. Den skadliga verkan
framträder sällan under själva bestrålningen, utan först flera dagar eller
veckor därefter.

Många synnerligen intressanta undersökningar ha utförts över 
strålarnas inverkan på djur- och växtvärlden. Som allmän regel har man då
funnit, att en svag bestrålning påskyndar de fysiologiska processerna,
under det att en starkare hämmar dem och i många fall verkar rent
förstörande på cellvävnaden. Olika djur och växter äro emellertid mycket
olika känsliga. Bakterier dödas ofta först efter långvarig bestrålning, medan
vissa arter av mögelsvamp förstöras ytterst lätt. Sålunda har det visat
sig i gruvorna vid Joachimsthal, att det träverk, som står nedsänkt i det
radioaktiva gruvvattnet, ej angripes av mögel.

Man har också undersökt bestrålningens verkan på grobarheten hos
frön och funnit, att en svag och kortvarig bestrålning ofta främjar 
groningen, en längre däremot har menlig verkan, kan till och med alldeles 
tillintetgöra groningsförmågan. Vidare ha grodägg utsatts för bestrålning 
under olika stadier av äggcellens utveckling. I vissa fall får man då 
larver, som lida av s. k. radiumsjuka. Den övre figuren sid. 407 visar bilden
av en sådan larv, medan den nedre ar normalt utvuxen. Den förras kropp
ar oformlig och i allt mindre utvecklad. Larven är också föga motståndskraftig
och dör snart.

Inom medicinen får radium för vart år allt större betydelse. Mot gikt och
reumatiska åkommor begagnas huvudsakligen radiumemanation, som 
tillgodogöres antingen genom inandning i s. k. inhalatorier eller genom 
dricks- och badkurer med emanationshaltigt vatten. Den ojämförligt största 
betydelsen har emellertid själva strålbehandlingen med radium, men då.
en utförlig redogörelse härför senare kommer att inflyta i denna tidskrift,
skall jag här icke uppehålla mig vid denna för mänskligheten så 
betydelsefulla gren av radiumstrålarnas verkningar.</chapter>

<chapter name="MAN FLYTTAR ETT HUS SEDAN MAN SKURIT DET MITT ITU.">

Det är icke ovanligt att man flyttar ett hus, men det är mycket 
extraordinärt att man skär det i två delar, flyttar det och sedan fogar ihop det
igen. Detta gjordes för en tid sedan i West Sommerville, Massachusetts,
där ett stort trevåningshus delades itu och sattes upp på en miles 
avstånd från dess ursprungliga plats. Det var omöjligt att röra huset som
det stod på grund av att det måste föras genom en mängd trånga 
passager. Som varje del var 35x20 fot i basytan och nästan 40 fot hög, skulle
de lätt kunnat tippa över ända under transporten. Detta undveks genom
att man tog bort skorstenar och grunden och belastade bottenvåningen
i varje del till ansenlig höjd med tegelstenar. Detta verkade som barlast
och de båda delarna kunde flyttas utan att byggnaden skadades.</chapter>
<chapter name="SEXTANTEN OCH GYROSKOPOKTANTEN OCH DERAS ANVÄNDNING PÅ SJÖN">

Av ALFRED POIDLOUÉ

FÖR ATT BESTÄMMA vinkeln och höjden till en stjärna använder
man sig på sjön av precisionsinstrument som kallas sextanter, med vilka
man kan uppskatta vinklar på 120° à 130°.

<i>Vad är en sextant?</i>

Sextanten (fig. 1) består av en metallram, vars båda sidor bilda en
vinkel på omkring 70°; vi skola längre fram se hur man med 70°
kan mäta 130°.

De båda benen äro i samma plan förenade genom en limb som är 
uppdelad i grader, minuter och sekunder; en rörlig alidad, Vars
vridningsaxel går genom spetsen på vinkeln som bildas av de
båda sidorna och som nedtill är försedd med en visare, bär en
stor spegel som är ställd vinkelrätt mot dens plan.

På vänstra sidan finnes en liten spegel som likaledes är 
vinkelrät mot gradskivans plan och parallell med högra ramen; endast
nedre halvan av denna spegel är speglande, under det den övre är genomskinlig.

På högra sidan finns en kikare, vars optiska axel alltid är riktad mot
den lilla spegeln, men som med hjälp av en skruv kan förflyttas vertikalt.

Om man placerar limbens plan i det plan som bildas av ögat och
två föremål och sedan rör på alidaden och därmed också på den stora 
spegeln, kan man få ett föremål som synes direkt i kikaren genom den
icke speglande delen på den lilla spegeln att sammanfalla med den 
reflekterade bilden av det andra föremålet; därigenom kan man bestämma
vinkeln som bildas av observatorns öga och de båda föremålen; denna
vinkel avläses på limben.

Vi komma här att tala om att taga en stjärnas höjd över horisontlinjen,
d. v. s. den vinkel stjärnan gör med sagda linje; för att klara 
begreppen påminna vi om att denna vinkel bildas av stjärnan, observatorns öga
och den imaginära punkt där Sextantens plan skär horisonten (fig. 2).

Som den lilla spegeln parallell med högra ramen blir vinkeln mellan
de båda speglarna lika med vinkeln <i>AOC</i>, som man kan avläsa på limben,
men vinkeln mellan speglarna är i själva verket intet annat än halva den vinkel 
som bildas av ögat och de båda föremålen (fig. 3).

åt oss antaga att de båda speglarna äro parallella och intaga läget
<i>dd</i>; när kikaren <i>DE</i> riktas mot ett
mycket avlägset föremål t. ex. en stjärna <i>R</i>, ser man <i>R</i> direkt i den

<img>Fig. 1. SCHEMATISK TECKNING AV EN SEXTANT
<i>M</i>, stor spegel; <i>L</i>, kikare; <i>A</i>, alidad; <i>P,</i>
handtag; <i>C</i>, ram: <i>Lo</i>, lupp för att avläsa
skalan på nonien; <i>Ve</i>, nonie; <i>V</i>, inställningsskruv; <i>m</i>, 
liten spegel; <i>s</i>, färgade glas; <i>hv</i>, Limb.
icke speglande delen av den lilla spegeln samt dess reflekterade bild, som
uppkommer av strålarna <i>RB</i>, vilka reflekterats 
två gånger i speglarna <i>B</i> och <i>C</i>. Dessa båda bilder sammansmälta
i kikaren. För enkelhets skull har man i figuren ritat den direkta strålen
<i>CDE</i> parallell med <i>RB</i>, under det den borde vara riktad mot <i>R</i>; detta
har dock icke någon betydelse emedan avståndet <i>CB</i> är
så litet i förhållande till avståndet till stjärnan att vinkeln <i>EDCRB</i> blir
oändligt liten och felet omärkligt.

<img>Fig. 2. Genom den icke belagda delen av den lilla spegeln
kan man se horisonten <i>H</i> som i punkten <i>I</i> träffas av 
Sextantens plan. Som <i>m</i> är parallell med <i>OA</i> blir vinkeln <i>OC</i> lika
med vinkeln mellan de båda speglarna <i>m</i> och <i>M</i>.

Om vi nu röra alidaden och följaktligen också den stora
spegeln till dess att den intager läget <i>d'd'</i> ser man hur den
direkt iakttagna och den reflekterade bilden av <i>R</i> skiljas åt:
den direkta bilden förblir orörlig, den reflekterade bilden
flyttar sig och ersättes av en reflekterad bild av ett
annat föremål <i>S</i>, som kommer att sammanfalla med den
direkta bilden. Vidare, när den stora spegeln vridit sig en
vinkel <i>cBc'</i> har perpendikeln <i>BN</i> till denna spegel likaledes vridit sig 
en vinkel <i>NBN'</i> och kommit i laget <i>BN'</i>;
den ursprungliga reflexionsvinkeln <i>NBC</i> har sålunda ökats med en vinkel
lika med <i>cBc'</i>, och som infallsvinkeln alltid är lika med reflexionsvinkeln,
har också den ursprungliga infalls vinkeln ökats med <i>cBc'</i>.

Summan av dessa båda vinklar <i>RBC</i> har sålunda växt med 
kvantiteten <i>SBR</i> lika med två gånger <i>eBe'</i>.

Följaktligen ser man att om den dubbelt reflekterade bilden av
punkten <i>S</i> sammanfaller med den direkta bilden av <i>R</i>, komma
strålriktningarna hos ljusstrålarna <i>RB</i> och <i>SB</i> som komma
från de båda punkterna att bilda en vinkel som är dubbelt så 
stor som vinkeln eBe' d. v. s. den vinkel man vridit den stora spegeln för
att föra den från laget <i>dd</i> till läget <i>d'd'</i> där den sökta koincidensen 
inträffar.

<img>Fig. 3. Vinkeln <i>eBe'</i> mellan de båda speglarna är endast hälften
så stor som vinkeln mellan de båda föremålen <i>SBR</i>. </img>

För att slippa multiplicera antalet grader, minuter och
sekunder på gradskivan med 2 gör man delningen hälften så stor som den
borde vara enligt storleken på gradskivans båge, och därav förstår man
lätt varför man med en sextant på 70° kan mäta vinklar på 130° à 140°.

Varje sextant är försedd  med en ring, i vilken man
kan insätta en astronomisk kikare för att göra 
observationer under dagen, en vanlig kikare med stort
synfält för att iakttaga stjärnorna och ett rör utan
glas, en slags diopter, för att mäta vinklarna.

De astronomiska och de vanliga kikarna äro i det inre försedda med
en liten ring med ett hårkors, som
sammanfaller med kikarens optiska axel (fig. 4).

Den astronomiska kikaren är mycket ljusstark men har den
olägenheten att den vänder upp och ned på föremålen; om man 
t. ex. betraktar havshorisonten, kommer vattnet att synas ovanför 
horisonten i kikaren (fig. 5).

Då man köpt en ny sextant eller skall använda ett nytt 
instrument måste man noggrannt kontrollera instrumentet, vilket tillgår 
på följande sätt:

1:o. Man prövar först om kikaren är fullkomligt parallell med gradskivans plan: 
man placerar två visörer i skalans ytterändar och betraktar t. ex.
en takås som sammansmälter med deras kanter; man betraktar därpå
takåsen med den astronomiska kikaren och man skall då se den mitt emellan de 
horisontella trådarna i hårkorset (fig. 6).

2:o. Man försäkrar sig om att den stora spegeln är
vinkelrät mot gradskivans plan: man lägger sextanten
på bordet och flyttar den vänstra visören V så att
man ser den direkt och rör sedan på alidaden så att
den reflekterade bilden av visören V', som är placerad
till höger, kommer att ligga vid sidan av den direkta
bilden. Om den stora spegeln är vinkelrät mot 
gradskivans plan skola de övre konturerna på de båda 
visörerna fortsätta i rät linje; om ej så rör man på skruven till den stora
spegeln för att få fram detta resultat (fig. 7).

<img>Fig. 4. <i>'L</i>, horisontlinjen; <i>f, f', f'', f'''</i>
hårkors i kikaren.

3:o. Verifiera att den lilla spegeln är  vinkelrät mot 
gradskivans plan: sedan man inställt den stora spegeln viserar man
horisonten, varvid man inställer alidadens index på skalans 
nollpunkt, vars plats teoretiskt bestämmes av parallellismen mellan de
båda speglarna. Man rör därpå långsamt på alidaden sa att man får
den direkta och den reflekterade bilden att sammanfalla och svänger
därpå om sextanten från höger till vänster och tvärt om.

<img>Fig. 5. PRINCIPEN FÖR DEN ASTRONOMISKA KIKAREN
Den astronomiska kikaren ger en omvänd bild, som
observatorn betraktar genom en lupp. -<i>B</i>, föremålet;
<i>C</i>, objektivet; <i>E</i>, omvänd, virtuell bild; <i>A</i>, optiska axeln.</img>

<img>Fig.  6. VISÖR ATT VERIFIERA ATT SPEGLARNA ÄRO VINKELRÄTA
<i>ABDF</i> är lika med <i>BCFG, AB,</i> är vinkelrät mot <i>BC</i>.

Om speglarna äro riktigt parallella skola de båda bilderna förbli 
sammansmälta; om de skilja sig åt, rättar man på den lilla 
spegeln med dess inställningsskruvar.  När speglarna
blivit inställda parallellt, inträffar det nästan alltid, att alidadens  
avläsningsindex icke exakt visar på skalans nollpunkt utan faller en
smula till höger eller vänster; denna avvikelse kallar
man instrumentets felkonstant. Hur denna mätes
skola vi se längre fram. Skalan är graderad i grader,
minuter och sekunder, men för att nian skall kunna 
bestämma bråkdelen av dessa bär den dessutom en nonie:
delningen är nämligen så fin att det är omöjligt 
uppskatta bråkdelar även i den lupp som finnes på instrumentet.

Nonien är grundad på följande princip; låt oss först antaga att man skall
mäta längden på en viss linje <i>AB</i> (fig. 8).
Man börjar med att längs linjen lägga en
måttstock <i>CD</i> indelad i centimeter,  varvid
man noga ser till att ena ändpunkten av
sträckan som skall mätas, exakt befinner sig
mitt framför ett delstreck på måttskalan. Nu kan
man lätt finna antalet centimeter som ingå i <i>AB;</i> här
är det 8 med en rest <i>aB</i> som ar  mindre än en 
centimeter. För att finna längden på denna rest i 
bråkdelar av en centimeter går man tillväga på följande
klassiska sätt:

Vid ändan av linjen <i>AB</i> placerar man en annan
måttskala, vars längd är 9 centimeter och som är delad i nio
lika  delar; man  ser efter vilket delstreck på denna andra skala som
befinner sig mitt för ett streck på skalan <i>CD</i>; den siffra
som står vid detta streck på andra skalan anger antalet tiondels centimeter, 
d. v. s. millimeter som gå på resten <i>aB</i>, vilken vi skulle mäta
upp. Här finner man att resten är lika med 0,004 meter emedan
det fjärde delstrecket på skalan <i>BE</i> sammanfaller med ett av
strecken på skalan <i>BD</i>.

Ty det tredje strecket på BE är 1/10 centimeter till höger
om det lilla strecket <i>C;</i> det andra strecket på
<i>BE</i> befinner sig 2/10 centimeter till höger
om strecket <i>d</i> och det första strecket på <i>BE</i>
ar 3/10 centimeter till höger om strecket <i>c</i> och slutligen är 
ytteränden <i>B</i> på skalan <i>BE</i> 4/10 centimeter till
höger om strecket <i>f</i>, vilket ger längden på.
den lilla linjen <i>aB</i> till 4 millimeter. Man förstår utan vidare att:
nonien också kan användas vid uppmätning av cirkelbågen.

Av det föregående kan man få fram följande regel för noniena
användning på sextanten: "för att bestämma den 
approximation som nonien ger behöver man blott dividera storleken på den
minsta delen på skalan med antalet delar på nonien".

<img>Fig. 7. Man iakttar sökaren <i>V</i> direkt; därpå förskjuter man 
alidaden <i>C</i>, så att spegelbilden av den  andra sökaren  <i>V'</i> kommer
att ligga bredvid den första. De båda övre kanterna skola gå i ett. -
<i>O</i> och <i>m</i>, speglar. </img>

<img>En del på <i>CD</i> är lika med 1 centimeter.

<img>Fig. 8. <i>AB</i>, längden som skall mätas är lika med 8 
centimeter på  <i>aB; BE</i>, längdskala lika med 9 centimeter delad i
tio delar; <i>a'</i>, koincidenspunkt mellan måtten <i>CD</i> och <i>BE</i>.</img>

I exemplet med den räta linjen var den minsta delen på skalan 1 centimeter; 
nonien var delad i tio delar och man kunde där lätt uppskatta 0,1
centimeter.

Den mest brukliga graderingen på skalan är följande: de stora strecken angiva
var femte grad och varje grad är markerad med ett mindre streck;mellan varje grad 
finns det

Fig. 9. SEXTANTENS SKALA MED DESS NONIE
Skalorna koincidera i <i>a;</i> den sökta vinkeln är 62°22'10".
<img>Fig. 10. BESTÄMNING AV MERIDIANHÖJDEN
Efter att ha intagit läget <i>1</i> blir solen
en kort stund orörlig i <i>2</i>; därpå sjunker den ned till <i>3</i>. 
- <i>H</i>, horisonten. </img>

sex delar uppritade; den minsta delen är sålunda 1/6 grad eller l0'.

Nonien är vanligen delad i tio stora delar numrerade 0-10, och
var och en av dessa är uppdelad i sex lika stora delar, sålunda
inalles sextio delar (fig. 9).

Enligt den nyss uppsatta regeln kan man sålunda med nonien
uppskatta en sextiondel av den minsta delen på gradskalan,
d. v. s. sextondelen av 10' = 10".

För att avläsa en vinkel på en skala ser man först efter på vilket delstreck
noniens nollpunkt faller; låt oss antaga (fig. 9) att detta är mellan 61° 20'och
61°30'; skaldelarna sammanfalla i punkten <i>a</i> på första delstrecket efter
det stora strecket 2 har då att lägga 61° 20' man avläst på skalan.

Instrumentets felkonstant bestämmes likaledes med hjälp av nonien; om
alidadens index faller till vänster om skalans nollstreck då man
bragt den direkta bilden av ett föremål att sammanfalla med den 
reflekterade bilden, drar man från korrektionen; om index faller till höger
om nollstrecket adderar man den till det avlästa gradtalet. Alla
dessa operationer förefalla mycket invecklade när man beskriver
dem, men i praktiken utföras de mycket enkelt och lätt.

<img>Fig. 11. BESTÄMNING AV ETT FARTYGS AVSTÅND FRÅN 
EN FYR MEDELS SEXTANTEN
<i>A</i>, fyren; <i>N</i>, fartyget; - Man tar med sextanten vinkeln
<i>x</i> i den rätvinkliga triangeln <i>ABN</i>; när man känner <i>h</i> och
<i>x</i> har man de nödvändiga uppgifterna för att beräkna <i>d</i>. </img>

<img>Fig 12 FÖR ATT PÅ LÄMPLIGT AVSTÅND PASSERA ETT GRUND
Så länge vinklarna <i>MAN</i> och <i>MAW</i>, uppmätta med
fartygssextanten äro mindre an vinkeln <i>MPN</i>, kommer
fartyget att i säkerhet passera utanför den farliga cirkeln <i>R,-R,</i> 
fartygets väg. </img>

<i>Sextantens användning.</i>

På  havet användes sextanten:

1:o. För att taga meridianhöjden;

2:o. For att taga solhöjden;

3:o. För att taga  en stjärnas eller månens höjd;

4:o. For att noggrannt uppmäta vinkeln till två föremål eller
punkter uppmätta på en karta.

Att taga meridianhöjden går så till att man mäter solhöjden i det ögonblick 
solen passerar meridianen. Solen synes gå upp över
horisonten i öster och stiger därpå uppför himlen för att nå sin största
höjd vid ortens verkliga middagstid; därpå går den ned och sjunker i väster
(fig. 10 här ovan). En stund före den ifrågavarande ortens verkliga
middag, gör man sig i ordning att observera solen.
Man inriktar på havshorisonten och manövrerar alidaden så att man får 
solskivans nedre rand att tangera horisonten, från vilken den nästan 
genast skiljer sig; man återför den dit genom att röra på alidaden med
dess inställningsskruv ända till det korta ögonblick då solen synes
orörlig; det är då verklig middagstid för orten, och man avläser 
höjden som skall användas till att beräkna latituden sedan den blivit 
korrigerad till solskivans mittpunkt, vilket går så till att man 
tilllägger halva diametern om man tagit bestämningen vid solskivans 
underkant eller drar ifrån den om man tagit den från överkanten.

Soldiametern som varierar med solens avstånd från jorden växlar mellan
31'och 32'med minimum i december, då detta avstånd är ungefär 148 000 millioner
kilometer. Maximum inträffar i juni med 152 millioner kilometer.

<img>Fig. 13. GYROSKOPOKTANT
Anordning for belysning vid nattliga observationer; - <i>A</i>, elektrisk lampa; 
<i>B</i>, cylindrisk låda med gyroskopet; <i>B'B"</i>, kranar
med vilka man kan släppa in i lådan en luftström medels en ledning till en liten
sugpump för att få gyroskopet att rotera. </img>

Man  korrigerar likaledes den iakttagna höjden, som kallas den 
skenbara höjden, för parallaxen, ett litet
fel som uppkommer av att man observerar från jordens yta i stället för
från dess centrum, och vars medelvärde uppgår
till 8", för depressionen, som uppkommer av att
den observerade horisonten icke är den verkliga horisonten utan en.
skenbar. Värdet på depressionen växer med observatorns.
höjd; om ögat är en meter över havet är den 9'23"; för 6
meter är den 12'54"; den drages under alla förhållandert
från den iakttagna höjden.

Man korrigerar likaledes för refraktionen som gör att
stjärnorna synas högre upp på himlen än de verkligen äro; refraktionen är
stor när en stjärna befinner sig nära horisonten, den minskas,
när stjärnan stiger; för 1° är den 36', för 30°
är den icke mer än 1'43" och blir 0 vid 90°.

<img>Fig. 14. SCHEMATISK BILD AV ETT GYROSKOP MONTERAT PÅ SIN PIVOT
LJUSKÄLLAN UTGÖRES OM DAGEN AV SOLEN, OM NATTEN AV EN ELEKTRISK LAMPA
<i>A" A'"</i>, lins; <i>A'A,</i> hållare av metall som bär en liten platta 
<i>F</i> av "svärtat glas. Då gyroskopet roterar med 2 700 varv i minuten blir dess 
axel vertikal eller i det närmaste vertikal och strecken,
på den lilla plåten synas för observatorn såsom i bilden på nästa sida. 
- <i>V</i>, astronomisk kikare;. <i>L</i> lins. </img>

Att taga medelhöjden vid annan tid an middagen går till på samma
sätt, blott med den skillnaden att man
har en räknare som jämförts med en kronometer ombord och noterar tiden.
Man får på det sättet kronometrarnas tid när höjden togs. Av denna
korrigerade höjd och tiden kan man genom passande beräkning bestämma 
fartygets longitud.

För att taga månhöjden går man tillväga på samma sätt, men om månen
icke ar full, låter man en av skärorna röra vid horisonten. För stjärnorna
använder man sig av en vanlig kikare och mätningen går mycket lätt.

För att mäta vinkeln mellan två föremål eller punkter till sextanten ställer
man in instrumentet i det plan som bildas av ögat och de båda
punkterna och inriktar direkt på föremålet till vänster samt bringar därpå
genom att röra på alidaden det högra föremålet att sammansmälta med det
vänstra; man avläser då vinkeln med luppen och nonien.

Ute på öppna havet använder man sig av sextanten för att taga höjden och
bestämma fartygets läge.

På land använder man alltid sextanten för att taga vinkeln till två punkter på
jordytan, såsom klippor, kap, fyrar eller bojar, för att beräkna
avståndet till en fyr eller en signal med känd höjd. För detta 
sistnämnda ändamål (fig. 11) bestämmer man riktningen till fyren med
kompassen; man tar därpå vinkeln <i>X</i> mellan basen
och krönet och använder sig av fformeln för den rätvinkliga triangeln: <i>d</i>,
distansen, = h, den kända höjden, x cotangenten x.

<img>Fig. 15. PLATTAN   F.
Utseendet av solen och två stjärnor när man med
oktantens alidad ställt in bilderna av dem bland
strecken på den lilla plåten. </img>

<img>OFFICER GÖR EN NATTLIG OBSERVATION MED GYROSKOPOKTANTEN.

Det finns tabeller med vilka man lätt kan räkna ut detta. Vi skola som
exempel omtala ett fall hur man använder sig av sextanten på sjön nära
kusten. Man skall dubblera en udde och det gäller att förvissa sig om
att man går fram på tillräckligt avstånd för att undvika ett
undervattensrev på höjden av udden (fig. 12).

Man ritar upp kring den farliga platsen <i>B</i> en cirkel, vars radie är lika
med det minsta avstånd, på vilket man vill passera. Man väljer ut på kartan
två lätt igenkännliga punkter <i>M</i> och <i>N</i>.
Ytterändan <i>P</i> på den lilla cirkelns diameter, som är vinkel-
rät mot <i>MN</i> är den punkt på den lilla cirkeln som är mest
avlägsen från <i>M</i> och <i>N</i>. Man mäter <i>MPN</i>
med en rapportör; ju mindre vinklarna <i>MAN</i> och <i>MA'N</i>.
uppmätta i sextanten, äro i förhållande till värdet på <i>MPN</i>,
ju säkrare kommer fartyget att gå utanför den lilla cirkeln <i>B</i>.

På havet är 
horisonten ofta beslöjad; om nätterna är det ytterst sällan man kan 
urskilja den tydligt, vilket gör observationerna av måne och stjärnor
svåra och mindre noggranna.

Som målet med stjärnhöjdbestämningen från horisonten är att 
bestämma vinkeln som riktningen till stjärnan gör med lodlinjen på platsen har
man sökt något sätt att slippa ifrån havshorisonten, som strängt taget icke
skulle behövas.

Det var amiral Fleuriais som uppfann gyroskopsextanten, och 
gyroskopoktanten är blott en lycklig modifikation av hans instrument.

Man vet att axeln i ett gyroskop som satts i gång med tillräcklig 
hastighet efter ett visst antal svängningar antar fullkomligt vertikal riktning.
Men som det är mycket svårt att bestämma vinkeln som riktningen till
en stjärna gör med lodlinjen har man sökt kringgå denna svårighet genom
följande anordning.

Låt oss antaga (fig. 15) att vi placera en alidad på övre delen av ett
orörligt gyroskop, vars axel är vertikal; alidaden <i>A A'A"Ä'"</i> är fast 
förenad med gyroskopet och symmetriskt till en diameter till gyroskopets 
omkrets. Vid ena änden av alidaden<i> A"A'"</i> fästa vi en lins vinkelrätt mot
diametern <i>A A'"</i> och på den andra sidan en metallstav parallell med 
linsen; staven bär på samma höjd som linsens centrum en liten skiva av
svärtat glas <i>F</i>, på vilken man dragit upp genomskinliga horisontella
streck.

Låt oss vidare placera en astronomisk kikare på godtyckligt avstånd
från linsen och så att dess optiska axel går genom linsens centrum; låt oss
nu slutligen sätta gyroskopet i gång. 

Det är bekant att när ögat mottager ljusstrålar som utgå från ett
upplyst föremål så påverkas näthinnan under en viss tid, t. ex. en 
tiondels sekund; om vi då låta bilden på nytt påverka näthinnan innan det
första intrycket ännu hunnit försvinna kommer åskådaren att se en 
stadigvarande bild av horisontella streck.

Följaktligen, när gyroskopet, som uppbäres av oktanten och befinner
sig på passande avstånd, roterar med stor hastighet framför kikarens 
objektiv ser åskådaren fullt kontinuerligt de horisontella strecken på skivan och
det är från dessa streck han tar höjden i stället för att taga den från
havets horisont.

Man ger gyroskopet önskad hastighet, t. ex. 7 200 varv, genom att
med en pump suga ut luften ur den lufttäta lådan <i>B</i> (fig. 14), som
innehåller gyroskopet; den yttre luften strömmar då häftigt in i lådan och
riktas mot de små skovlarna i gyroskopets omkrets; med denna fart kan
man ledigt göra iakttagelser under cirka en halv timme. På plåten <i>F</i> (fig. 16)
äar avståndet mellan de genomskinliga horisontella strecken som synas i 
kikaren 10'; man har tagit bort mittenlinjen, och mitten mellan två 
angränsande linjer, vilkas avstånd ar 20', bildar en fiktiv linje som tjänstgör
som mittenlinje.

Man räknar antalet streck mellan denna fiktiva linje och stjärnan, 
varvid man med ögonmått uppskattar tiondelar av intervallerna. Man utför
observationen på följande sätt: när axelns första svängningar efter 
gyroskopets igångsättning dämpats och den blivit i det närmaste vertikal, rör
man på oktantens alidad för att genom dubbel spegling i de båda 
speglarna få in stjärnan bland de genomskinliga linjerna; man fäster därpå
alidaden med dess skruv. Man observerar sa stjärnans koincidens med
strecken i samma mån som den förflyttar sig på plattan <i>F</i> och noterar
omsorgsfullt tiden. Man kan sålunda göra en serie observationer medan
stjärnan befinner sig bland strecken på den lilla plattan <i>F</i>.
</chapter>

Med detta nummer följer titelblad och register till årgången 1918. 
Pärmar finnas att erhålla till ett pris av 2.25 kr. per stycket. 
<chapter name="ELSASS-LOTHRINGENS LIVSKRAFT OCH RIKEDOMAR">

Av HENRI LICHTENBERGER

PROFESSOR VID SORBONNE

ELSASS-LOTHRINGENS ekonomiska uppsving under de fyrtiosju år, som förflutit sedan 
det övergick i tysk besittning, dess industris stora
livskraft, den växande betydelse det erövrat på världsmarknaden äro 
oomtvistliga fakta, vilka icke kunna annat an glädja alla de fransmän, som
trots de politiska förändringarna år 1871 aldrig upphört att betrakta det
nu återvunna landet såsom Frankrikes rättmätiga egendom.

"Älskar du Elsass?" skrev Charles Grad i sin mästerliga skildring från
denna provins. "Det ar ett skönt land, vars jord himlen välsignat. 
Begåvat av en frikostig natur med majestätiska fjäll och täcka bergshöjder,
med kullar övervuxna av vingårdar, med fruktbara slätter fängslar det den
som ser det för första gången genom sin egen charm, på samma sätt som
den mänskliga teknikens underverk. Bergssluttningarna, täckta av 
grönskande vinrankor, frambringa det vin, som skänker den, stolta befolkningen
dess rikedom. Åkrarna, som ligga mellan bergssluttningarna och 
floderna likna, då vinden fram mot skördetiden vattrar deras yta, ett hav
av gyllene ax. Städernas liksom byarnas invånare äro så flitiga, att landet
inom sitt eget område kunde föda en dubbelt så stor befolkning med den 
fruktbara jordens produkter. Så tänka vi oss Elsass i dag och så har det
alltid varit."

Det är knappast möjligt att inom ramen för denna uppsats i detalj
kommentera detta citat från Grad och ge en riktig bild av industrien i
Elsass, såsom den utvecklat sig under det sista halvseklet. Det enda
jag skall göra är att med några talande siffror visa huru och i vad 
riktning den utvecklat sig under den tyska ockupationen.

Ur jordbrukssynpunkt, att börja med, har Elsass, om man jämför åren 1876
och 1911, endast förmått hålla sig kvar på samma nivå. Den 
minskning i den brukade arealen, som ägt rum för vissa produkter (vete, humle
och vin) uppväges av en motsvarande ökning för vissa andra (råg, havre,
potatis, grönsaker och fruktträd). På det hela taget har Elsass förblivit en
bördig jordbruksprovins, ett vinodlande land, som framgångsrikt 
motstått phylloxerans härjningar och som ännu under de senare åren, i 
synnerhet 1908 och 1911, erhållit verkliga rekordskördar (44 och nära 50 
millioner francs).

Men det är i synnerhet på det industriella området, som de stora 
omvälvningarna försiggått.

Som bekant har Elsass, och i synnerhet Mühlhausen med sina gamla
patricierfamiljer, i vilka helav traktens kommersiella iver inkarnerats, under
loppet av de bägge föregående seklen varit ett av de mest betydande
centra for textilindustrien: spinnerier, bomullsväverier, tryckning av tyger
etc. Kriget 1870-71 och de nya yttre förhållandena kunde icke hindra
denna industri i dess frammarsch. Bomulls-, siden- och linneindustrien
sysselsätter omkring 80 000 personer i nära 8 000 etablissement; man 
uppskattar antalet fabriker drivna med vattenkraft, ånga eller elektricitet till
411 stycken; 61 aktiebolag med ett kapital på tillsammans 145 millioner
francs stå bakom denna industri. 
Jämsides härmed kan man konstatera en lika tydlig utveckling inom
den kemiska industrien, som har ökats från 326 fabriker med l 841 arbetare
till 350 fabriker med 4000 arbetare, och bland dessa märkas fem stora
företag sysselsättande mer än 200 arbetare och 5 aktiebolag med ett
kapital på 7 millioner francs.

Ännu mer betydelsefull och omfattande ar den utveckling, som ägt
rum på det metallurgiska området i synnerhet i Lothringen i trakten av
Thionville, där vid sidan av den inhemska firman de Wendel uppträtt
de mäktiga tyska exploatörerna av gruvfälten, Thyssen, Stumm und
Röchling, Gelsenkirchener Aktien Gesellschaft, Lothringen Hüuttenverein
Aumetz-Friede, o Rombacher Hütten-Vereine etc. Ar 1872 uppskattades
avkastningen från 33 i bruk varande gruvor i Elsass-Lothringen till 
ungefär 1 million ton med ett värde av 7 millioner francs. Nu sysselsättas
30 000 arbetare i 60 gruvor. Produktionen uppgår till 20 millioner ton
värda 100 millioner francs, av vilka komma 3 800 000 ton på stenkol
samt 16 600 000 tons på järnmalm. Utvecklingen inom järnindustrien
går parallellt med malmbrytningen. År 1872 framställde masugnar med
en arbetsstyrka på sammanlagt l 500 man ur 60 000 ton mineral 200 000
ton tackjärn. Ar 1913 bearbetades 10 millioner ton järnmalm av 8 000
arbetare till 3 800 000 ton tackjärn. Stålproduktionen, som 1872 var 180 000
ton, hade 1913 ökats till 2 300 000 ton. Man beräknar att 
Elsass-Lothringen producerar nästan dubbelt så
mycket järn och stål som Frankrike. 

Maskinindustrien har följt med i den allmänna framryckningen. Ar
1875 sysselsatte den 13 273 personer mot 24 268 ar 1907 fördelade på 2 547
verkstäder, av vilka 28 räknade mer än 200 arbetare var och med 12 
aktiebolag med ett kapital på 40 millioner francs. Ett särskilt 
omnämnande förtjäna de väldiga kaliumfyndigheter, som år 1904 upptäcktes
av Joseph Vogt de Sulz. i början av ar 1912 hade arbetet påbörjats i
12 gruvor, av vilka blott en enda, Améliegruvan hunnit komma upp
i full avkastning. Intet tvivel råder därom, att en lysande framtid väntar
denna industri, vars fyndigheter uppskattas till en milliard kubikmeter,
värderade till milliarder francs.

Som helhets omdöme måste man fastslå att Elsass-Lothringens 
ekonomiska styrka och rikedom har utvecklats högst avsevärt. Dess 
industribefolkning har nästan fördubblats; den har stigit från 245 000 
personer år 1875 till 421 000 år 1907. Man får ovedersägliga bevis för 
landets ökade förmögenhet i de siffror, som offentliggöras från Der 
Reichsbank (filialer i Strassburg, Mülhausen och Metz) där tillgodohavandena 
(avräkningar, checker, värdepapper etc.) år 1876 voro ungefär l milliard francs,
mot 9 milliarder 1910 och i innestående sparmedel, vilka från 9 millioner
francs 1872 uppgått till 235 millioner 1910.

Äro dessa resultat att tillskriva de tyska erövrarnas kloka förvaltning
över provinserna? De tyska myndigheterna ha flerfaldiga gånger gjort
anspråk på äran för det ökade välståndet. Men deras bevisföring har
aldrig lyckats övertyga elsassarna.

De tyska myndigheterna ha inskränkt sig till att utveckla de 
erövrade provinsernas naturliga rikedomar. Elsass äger i våra dagar ett stort 
järnvägsnät av omkring 2 000 kilometern längd och med ett värde av över en
milliard. Post, telefon och telegraf ha utökats i samma mån som 
samfärdsmedlen. Sedan arbetena på reglerandet av Rhen mellan Strassburg
och Mannheim avslutats, har flodtrafiken vid Strassburg ökats, så att:
den år 1913 uppgick till nära 2 millioner ton, och nu är en förbindelse
mellan Rhen samt Basel och Konstanz projekterad. Tyskarna peka också,
med stolthet på de arbetsföretag av alla slag (bevattningsanläggningar, 
kanaler, vattenledningar etc.), vilka äro att betrakta som förbättringar av
landets ekonomi och till vilka de 
anslagit över 50 millioner francs under tiden 1871-1904.

Undervisningsväsendet är över hela linjen väl ordnat och åtnjuter rikligt
understöd. Vi se sålunda, hur universitetet i Strassburg, som 1872 icke
hade mer än 47 professorer och 220 studerande nu har 176 professorer
och 2 200 studerande, ett bibliotek på mer än en million band, en 
budget, som överstiger 2 millioner francs och nu räknas såsom en av 
Tysklands största högskolor. Undervisningen vid högre allmänna läroverk
är fördelad på 15 lycéer eller gymnasier och 13 realskolor med 700
lärare och ett elevantal på mer än l0 000 lärjungar. Folkundervisning
meddelas åt 320 000 barn i 3 846 skolor med 4 138 lärare och 4 053
lärarinnor. Slutligen är att nämna, huru tekniska- och yrkesskolor i Elsass
äro utmärkt ledda och organiserade. En av dem, kemiskolan i Mülhausen,
äger europeiskt rykte. Låt mig ytterligare påpeka hur ypperligt 
folkförsäkringen är organiserad och vilka utmärkta resultat den givit. 
Administrationen i städerna utövas av plikttrogna funktionärer, vilka på sina håll
nått utmärkta resultat.

Men kan man därför säga att den tyska förvaltningen av 
Elsass-Lothringen utfört ett storverk, för vilket den alldeles särskilt 
får ta åt sig äran? Svaret härpå måste bli nekande. Den
har i viss mån underlättat provinsens ekonomiska utveckling. Men intet
tyder på att den frambringat denna. Rikslandets invånare ha i varje
fall ingen förnimmelse av att tyskarna tvingat dem till framsteg.

Först och främst har välståndet blivit dem dyrbart. Även om man
uppskattar tyskarnas välgärningar aldrig sa högt, sa kan man icke förneka
att priset är högt. Det ekonomiska bokslutet för perioden 1872-1910 kan
sammanfattas till följande tablå: Statsutgifterna ha stigit från 39 till 90 
millioner francs, vilket gör en stegring från 25 till 48 francs per huvud. 
Kommunernas utgifter ha stigit från 18 millioner till 70, vilket gör respektive
12 och 37 francs per huvud. På samma tid har statsskulden stegrats från
3 750 000 francs till 53 millioner och kommunernas skulder från 19 
millioner till 225 millioner, så att efter denna tidrymd varje elsassare 
befinner sig vara skuldsatt med omkring 150 francs. Jag bestrider icke att denna
hastiga ökning i utgifter och skulder kan vara grundad på nödvändigheten
och möjlig att ur vissa synpunkter försvara. Organiserandet och 
utnyttjandet av Elsass-Lothringen har underlättats av en djärv finanspolitik. 
Befolkningen har ofta anklagat de styrande för att de icke iakttagit 
tillräcklig sparsamhet med allmänna medel och för otillbörligt gynnande av
tyskarna på det infödda folkets bekostnad.

Elsass' industri daterar sig icke från den tyska epoken. Den fanns långt
förut och Mühlhausen t. ex. har icke väntat på tyskarnas ankomst för att
grundlägga sin väl motiverade ryktbarhet som industristad. Det är genom
egen kraft och till följd av lyckliga omständigheter Elsass-Lothringen 
utvecklat sig som det gjort. Det främmande inflytandet betyder ingenting i
jämförelse med de uppfinningar, som gjordes av Thomas och Gilchrist, vilka
i det de möjliggjorde bearbetningen av fosforhaltigt järn, gåvo upphov till
ett enormt kraftigt uppsving for bergsbruket. Det betyder heller ingenting
i jämförelse med fyndet av de väldiga kalisaltlagren, som med milliarder ha
höjt värdet av landets naturrikedomar. Om man genomläser Delaches, Louis
Lafittes och Alfred Uhris verk, ser man det även från en annan 
synpunkt i det inflytande Elsass' affärsmän utövat i Frankrike, i Belfort i
Vogeserna, ja ända bort i Sedan, Reims och Elbeuf. Man konstaterar
det också av den roll de spelat för utvecklingen av textil- och 
metallindustrien i synnerhet i östra Frankrike. Man kan då icke värja sig
för det intrycket, att uppsvinget i Elsass-Lothringen i första rummet beror
på krafter, vilka härstamma från dess egen befolkning, och att utvecklingen
skulle ha blivit densamma, om de bägge provinserna kvarstannat under
Frankrike i stället för att komma i beroende av en administration, där
de betydelsefulla posterna besättas av tyskar med förbigående av infödda.

Men konsekvenserna gå ännu längre. Regimförändringen 1871 har icke 
förorsakat Elsass-Lothringens ekonomiska uppsving; den har i stället blott
utsatt landets framtid for de största faror. Annexionen har haft till direkt
följd en utvandring till Frankrike, som lett provinserna och moderlandet
in i de mest allvarliga och ödesdigra förhållanden.

"Den förlust emigrationen vållat oss", skriver Eccard i en ypperlig
studie över Elsass' borgerskap, "dessa hundratusentals människor och 
milliarder francs, den skicklighet och intelligens, som flytt från oss, den
undandrar sig varje beräkning, den är oersättlig."

Så snart kriget var slut började emigrationen. Den l oktober 1872,
den sista frist som medgavs, övergåvo 60 000 elsassare sina hem. Sedan
dess har utvandringen icke upphört. Den har, trots tillströmningen av
tyskar, nästan förlamat befolkningens tillväxt. Statistiken för femårsperioden
1905-1910 visar, att befolkningen under denna period har stigit från
1 814 564 invånare till l 874 014. Alltså en ökning av 60 000 i runt tal, eller
3,28 på 100. Om man söker anledningen till denna stagnation, så finner
man att den icke kommer sig av minskning i födelsesiffran, som 
visserligen sänkts från 36 på l 000 till 26 men som kompenseras av lägre 
dödlighetssiffra. Den beror heller inte på ett avstannande av den tyska
immigrationen, ty 22 000 tyskar ha under denna femårsperiod inflyttat i
Elsass. Skälet är att 50 000 elsassare lämnat landet under denna tid.

Förbindelsen mellan Elsass-Lothringen och Tyskland har som redan
nämnts haft till följd en verklig invasion av tyskar. Statistiken for 1910
visar en totalsumma på nära 300 000 preussare, bajrare, badensare, 
würtembergare, saxare o. s. v., som alla bosatt sig i rikslandet.

Man har också fått bevittna hur hela den lothringska industrien nästan
fullständigt övergått till tyskar t. ex. Stumm, Röchling, Thüssen. De stora
affärsföretagen arbeta vanligen med tyskt kapital och tyska ledare. Och
vad som gäller om trakten kring Thionville har även sin tillämpning
annorstädes. Mellan elsassarna och deras konkurrenter tyskarna råder i
följd härav stark motsättning.

Mot de infödda affärsmän, som förblivit trogna mot sitt gamla 
fosterland har under de senare åren forts en häftig kampanj, iscensatt av 
fanatiska pangermanister. Den skandal, som framkom inför offentligheten, då
"Société alsacienne de constructions mécaniques" tvangs att avskeda en
fabrikschef, som misstänktes for att hysa sympatier för Frankrike, har
kastat ett skarpt ljus över förhållandena och inom de bagge provinserna
framkallat bittra känslor.

Också ur en annan synpunkt ha elsassarna haft orsak att beklaga sig. De
äro övertygade om att ståthållaren och de som stå honom nära gärna
uppoffrar deras angelägenheter till förmån för tyskar, som äro väl anskrivna
å högsta ort. När i den här ovan anförda affären de tyska anklagelserna
så snabbt vunno tilltro, berodde det på att det tidningsorgan, som spelade
angivarens roll, stod i sold hos den mäktiga westfaliska gruvindustrien,
som på denna väg sökte bli kvitt en besvärlig konkurrent. Rikslandets
intressen ha även blivit tillbakasatta till förmån for storhertigdömet Baden,
då det förvägrades tillåtelse att genom kanalanläggning få till stånd en 
vattenväg mellan Strassburg och Basel.

Man märker härav att elsassarna ingalunda haft skäl att instämma i de
officiella lovsångerna över den tyska förvaltningen. De anklaga tvärtom
denna för att ha styrt Elsass-Lothringen som en koloni och inblandat politiska
stridigheter i det ekonomiska livet och att ha uppoffrat Rikslandets 
intressen för mäktiga tyska inflytelser.</chapter>
<chapter name="EN NY METOD FOR KINEMATOGRAFERING I FÄRGER">

DET FINNS många metoder för att fotografera i färger, och flera av
dessa ha också med fördel kunnat användas på kinematografen. Vi ha
på den vita duken fått se landskap med deras smekande färger, men så
vitt vi veta har färgkinematografen ännu icke lyckats återgiva
bilder ur livet. Dess område har varit begränsat till döda
föremål och naturbilder.

De hittills använda metoderna ha haft den stora nackdelen att de varit för
komplicerade; de fordra särskilda apparater så väl för fotografering som
för projiciering och äro följaktligen mycket dyrbara. Såväl ur denna 
synpunkt som på grund av de tekniska resultaten tycks ett nytt 
förfaringssätt, som nyligen utarbetats, betyda ett verkligt framsteg.

Den nya metoden ar grundad på Thomas Youngs teori om 
färgernas samverkan. Alla färgsensationer kunna återföras till trenne primära
eller elementära sensationer, nämligen förnimmelsen av rött, grönt (ljust
grönt med dragning åt gult) och blåviolett (violett som närmar sig blått).
Dessa sensationer kallas primära eller elementära därför att de icke 
ppväcka några andra i ögats nerver; rött ljus t. ex. ger på näthinnan
endast intryck av rött, under det gult ger upphov till två sensationer,
nämligen rött och grönt och följaktligen icke kan kallas elementärt.

<img>FÄRGSKIVAN MONTERAD PÅ PROJEKTIONSAPPARATEN.
Bilderna som projicieras genom färgskivän äro av så
kort varaktighet att ögat icke släpper intrycket av
dem i samma mån de försvinna. Denna tröghet hos
ögat gör att man tycker sig se bilderna i deras
naturliga färg. </img>

Av denna teori framgår, att om vi kunna taga tre fotografier av ett
och samma föremål så att varje fotografi motsvarar en av elementarfärgerna,
och om vi sedan belysa var och en av dem med det motsvarande färgade 
ljuset skulle vi genom att lägga dem över varandra få en trogen 
reproduktion i föremålets naturliga färger. På detta beror den så
kallade trefärgsmetoden. Det bör här anmärkas att förnimmelsen av vitt,
som tydligen måste återgivas, framkallas i vårt öga då de tre 
elementärintrycken verka samtidigt.

Härav följer likväl icke att de tre grundfärgerna nödvändigt skola vara
skilda åt för att återgiva hela den synliga färgskalan; för att förenkla
saken kan man sammansmälta två av dem till en enda, i vilket fall
resultantfärgen skall vara 
-
komplementfärg till den färg som icke deltagit i blandningen. Om man t. ex. 
sammansätter gulgrönt och blåviolett skall det erhållna blågrönt vara 
komplementärfärg till ett sådant rött, med vilket det ger vitt, emedan de tre
elementärfärgerna alltid skola giva vitt när de sammanföras. På samma
sätt ger rött och gulgrönt en orangefärg som är komplement till 
blåviolett, och dessa båda färger äro i stånd att i ögat åstadkomma de tre
elementärförnimmelserna. Detta måste man behålla i minnet för att förstå
det följande.

I det nya förfaringssättet använder man en ortokromatisk film, d. v. s.
en film vars emulsion har samma känslighet gentemot alla färger i det
synliga spektret. Mellan apparatens lins och filmen sitter som vanligt
slutaren, som. täcker för den ljuskänsliga filmen medan den 
förflyttas, och dessutom en roterande skiva som under de perioder filmen
exponeras inför färgade filtra i ljusstrålarnas väg. Denna skiva är 
uppdelad i 4 lika sektorer av genomskinligt glas, som i följd äro färgade
rött, blågrönt, blåviolett, orange. (Figuren följande sida.) Vid första 
anblicken kan man fråga sig, varför uppfinnaren icke funnit det lämpligt
att dela skivan i tre färgade sektorer nämligen rött, gröngult och blåviolett,
för att få de tre elementärfärgerna. Vi skola förklara detta senare. A
andra sidan var det icke nödvändigt att använda två olika par av 
komplementfärger. Han har tydligen därmed endast velat öka metodens 
intresse genom att låta den bevisa teorien, på vilken den är grundad.

Varje gång ett färgfiltrum ställer sig i vägen för ljusstrålarna som gå
in genom objektivet, upptages en bild på filmen, och varje gång det röda
filtret kommer fram, sätter en vit stråle automatiskt ett märke i filmens
perforerade kant. Detta märke anger vid projektionen vilka färger som
motsvarar bilderna; dessa färger återkomma nämligen omväxlande i samma
ordning, ty det är klart att filmen icke själv är färgad utan dess bilder äro
endast svarta och vita såsom på en vanlig fotografi. Apparatens 
hastighet är beräknad för tjugufyra bilder i sekunden.

Det är tydligt att varje filtrum icke filtrerar annat än strålar av dess egen
färg, som ingå i de olika färgnyanserna i kinematografbilden. Varje
bild är sålunda om den betraktas för sig ofullständig, men två varandra
följande bilder kunna komplettera varandra fullständigt.

Vad som nu fordras, när vår film väl blivit framkallad, är ett medel att
projiciera den på duken med den eller de grundfärger som motsvara
de på filmen upptagna bilderna. Då kommer följande att inträffa:
Som man icke kan projiciera mer än en bild åt gången och som varje
bild icke upptagits genom mer än en eller två elementärfärger, så använder
sig uppfinnaren för att sammansmälta färgerna av det välbekanta fenomenet
att ljusintryck kvarstanna en viss tid på näthinnan. Ljusintrycket varar en
tiondels sekund. Detta betyder att förnimmelsen av en färg som ögat
iakttagit under, låt oss saga, en tjugondels sekund kvarstannar på näthinnan
under lika lång tid sedan orsaken som gav upphov till densamma 
fullständigt försvunnit och ersatts med en orsak som framkallar intrycket av
en annan färg. De två olika intrycken, som utgöras av det på 
näthinnan kvardröjande och det som verkligen synes, sammanfalla eller
rättare sagt täcka varandra på näthinnan och uppväcka där en tredje
förnimmelse, som ar resultanten av de båda andra.

Om vi gå från teori till praktik finna vi att uppfinnaren till den nya
metoden att fotografera i färger framför projektions apparaten placerat en
roterande skiva som innefattar icke fyra utan sex färgade fält. Däremot
innehålla dessa fält endast ett par komplementfärger: rött och blåviolett,
var och en återgiven i tre olika styrkor, från ljust till mörkt, för att på 
trognaste sätt återgiva färgerna. Man
förstår att det var fördelaktigare att uppnå detta, än att utan gagn 
återgiva de två paren komplementfärger som. fanns på den skiva som användes
vid upptagningen av filmen. 

Bilderna som <i>upptogos</i> genom det röda orangefärgade filtret projicieras
genom de tre röda sektorerna, och
de bilder som <i>upptogos</i> genom de blåvioletta och blågröna filtrerna 
projicieras genom de tre blåvioletta sektorerna. Vi understryka med avsikt 
ordet <i>upptagit</i>, för att man skall minnas att bilderna i sig själva icke ha någon
färg.

<img>SCHEMA SOM VISAR FÖRHÅLLANDET MELLAN BILDERNA PÅ FILMEN OCH FÄRGFILTERNA,
GENOM VILKA DE UPPTAGAS OCH PROJICIERAS.
Skiva med färgade fält att användas vid upptagningen
Skiva med färgade fält att användas vid projektioner </img>

Vi sade förut att apparaten upptar tjugofyra bilder i sekunden. Då 
projektionshastigheten är den samma följer att varje bild stannar på duken
en tjugofjärdedels sekund, men som den synes successivt i tre olika styrkor
av samma färg, är det i själva verket tre bilder som passera över duken
på denna tid. I likhet med en skicklig målares pensel blandar ögat ihop
dessa färger, återställer harmonien och överför till hjärnan bilden av
den fullständiga tavlan. Av skäl som vi omnämnt härovan kan icke
ögat släppa varje bild i det ögonblick den försvinner, utan det ser
dem alla på en gång och uppfattar följaktligen endast resultaten.

Låt oss till slut säga att fastheten hos bilderna vid denna metod lämnar
något övrigt att önska, tydligen beroende på att färgförnimmelserna i
näthinnan icke röra sig fullt jämnt. </chapter>
<chapter name="DJUPVATTENSFISKAR VID YTAN">

En utomordentligt väl utrustad station för biologiska undersökningar
öppnades i december 1916 i Messina på Sicilien. I en detta år publicerad
berättelse från stationen fäster professor L. Joubin uppmärksamheten
på de särdeles gynnsamma förhållandena på denna plats för studiet av
djuphavsfaunan. Det smala och jämförelsevis grunda Messinasundet 
förenar två av Medelhavets djupaste bassänger; den ena belägen i 
Tyrrhenska havet, den andra i Joniska havet. Fyra gånger om dagen går en
kraftig ström genom sundet i omväxlande riktningar. När vattnet hejdas
av den tvärbrant uppstigande havsbottnen i sundet, tvingas det upp från
djupen och för med sig en mängd former av liv som i vanliga fall 
aldrig komma till ytan, annat an när de draggas upp (och då äro de vanligen
döda och i ett mycket olämpligt skick för studium) under de oceanografiska
forskningsfärderna. I Messinas hamn behövs blott en liten båt och ett 
handnät för att fånga levande exemplar av dessa egendomliga och föga 
kända djuphavsvarelser, av vilka många äro försedda med ljusproducerande
organ och som efter behag kunna variera färgen på ljuset som de 
utsända. Intet under att Messina blivit bekant som "zoologernas paradis".
</chapter>

<chapter name="VETENSKAPEN OCH LIVET PÅ TRE SPRÅK">
<img>

Då vi med detta nummer avsluta årgången 1918 är det oss en glädje att
konstatera att Vetenskapen och Livet vunnit allt större framgång i Sverge,
och en allt vidsträcktare spridning. Men dessutom har under detta ar börjat
utgivas en finsk upplaga av vårt magasin. Detta visar att den idé som fått
sitt klara uttryck i formeln Vetenskapen och Livet för vetenskapernas an-
vändning i det moderna livet är bärande och framgångsrik- Detta magasin,
som på olika språk för ett gemensamt namn och publicerar ett gemensamt
innehåll är för närvarande världens mest lästa populärvetenskapliga tidskrift.
</chapter>
<chapter name="STRÖVTÅG I VETENSKAPENS OMGIVNINGAR">

<i>UPPFINNINGAR, UPPTÄCKTER, KURIOSA</i>

<b>Skall man kunna se den man talar med i telefonen?</b>

Det finns uppfinningar som äro förutsedda sedan långt tillbaka, men
som endast långsamt kunna förverkligas på grund av svårigheterna vid
det tekniska utförandet.

Den apparat, med vilken man skall kunna se på avstånd hör till
detta slags uppfinningar. Många ha försökt sig på problemet men
utan att nå fram till några praktiska resultat. Man tänker
sig apparaten, som på förhand blivit döpt till telefot, 
såsom ett tillbehör till den vanliga telefonen. Man skulle 
medels denna kunna se personen som man talar
med, icke som en orörlig tavla utan fullt levande såsom han är i andra
ändan av tråden. Bilden skulle uppiångas i en spegel såsom figur 1 visar.

För att en dylik apparat skall vara verkligt praktisk får den icke
kräva några extra ledningar utom de två som höra till telefonen. I de
flesta projekt som hittills kommit i dagen fordras emellertid ett stort 
antal ledningar, stundom flera tusen. Det ar onödigt att tänka på hur en
sådan apparat fungerar, ty de många ledningstrådarna göra den från början
omöjlig.

<img>HUR EN BLIVANDE TELEFOT BÖR VARA INRÄTTAD.

De flesta apparater för bildöverföring på avstånd använda sig av
selenceller i en eller annan form. Grundtanken i alla dessa är att 
ljusstrålarna som utsändas från föremålet träffa en selencell och 
förändra dennas elektriska motstånd. Strömmen passerar en vanlig 
telefonlinje och ger upphov till en mer eller mindre fulländad
bild på icke alltför långt avstånd.

Men selen har den olägenheten att den icke är tillräckligt
känslig, och detta gör att förändringarna i ljudstyrkan icke
överföres tillräckligt hastigt. Därför måste man använda en stor mängd celler och
mångfaldiga ledningstrådarna i det oändliga, varigenom apparaten blir
oduglig i praktiken.

Man skulle dock kunna tänka sig något annat medel än selen för att
överföra ljusvågorna i sådan form att de kunna passera en elektrisk 
ledning bestående av en eller två trådar.

Genom försök har man konstaterat att intrycket av en bild sitter
kvar på ögats näthinna ungefär en tiondels sekund, tills nästa bild i sin
tur uppdyker. Det är detta man
kallar ljusintryckets varaktighet, och det är därpå kinematografen är 
baserad. Varje bild som visas på duken stannar där ungefär en 
tiondels sekund, varefter den följes av nästa bild. Genom att bilderna
komma så tätt efter varandra får ögat intrycket av att de röra sig på duken.

När man betraktar diafragman i en telefon förefaller det som om man där
skulle ha ett enkelt medel att överföra ljusvågorna i elektriska 
strömmar. Låt oss tanka oss en telefot grundad på nyssnämnda princip om
ögats kvarhållande av ljusintrycket och fastsatt vid en vanlig telefonapparat.

<img>DUSSAUDS TELEFOT AV 1808.

Den talandes ansikte kommer sannolikt att reflekteras på ett slags
fluorescerande skärm (figur 1). Ramen <i>F</i> skall vara ganska tjock sa att
icke solen eller något annat främmande ljus utplånar den mottagna
bilden. Hålen <i>H</i> äro borrade i en mikrofon, framför vilken man talar.
Framför telefoten finns en lins <i>L</i> som tjänstgör som fotografikamera, och
bilden uppfångas i bakre delen av kameran <i>P</i>. Det gäller sålunda att
överföra ljus vågorna i elektriska strömmar för att föra fram dem längs
linjen samtidigt med talet. For detta ändamål finns en lampa <i>R</i>, placerad
upptill på telefoten, vilken kastar sina strålar på den talandes ansikte;
ljusstrålarna passera linsen och föras till den andra stationen.

Det har konstruerats ett stort antal telefotapparater baserade på denna
idé, av Belin 1907, Höglund 1912, Andersson 1912, Stille 1915, Sinding-Larssen 
1916. En av de äldsta är Dussauds apparat 1898 som vi avbilda här.

Den består (fig. 2) av en avsändningspost, som utgöres av en kamera
<i>A</i>, vars bakre vägg bildas av en metallskiva <i>B</i> genomborrad med ett
visst antal hål. Skivan vrides runt av ett urverk i lådan <i>E</i>. Det 
sinnrika i apparaten ligger i sättet, varpå halen i skivan äro anbragta; dessa
bilda nämligen en spiral. När skivan roterar komma därför hålen att sam-
manfalla med olika punkter på bilden i kameran. Följaktligen kan för varje
bråkdel av en sekund en ljusstråle falla på selencellen <i>C</i>, och då skivan
gjort ett fullt varv har varje punkt på bilden en gång befunnit sig 
framför ett hål och blivit belyst. Det är tydligt att selencellen <i>C</i> mottar olika
starkt ljus alltefter som den träffas av mer eller mindre kraftiga strålar.
Strömmen till cellen kommer från ett batteri och går till en liten 
transformator <i>D</i>, vars fria lindning går till mottagningsstationen. Där 
mottager man strömmen i en mycket känslig telefon <i>T</i>, i vilken hänger
en ogenomtränglig plåt <i>E</i>, försedd med ytterligt fina, parallella, 
genomskinliga linjer.

Den lilla teckningen som synes nedtill till höger på figur 2 visar hur
den svarta ritsade plåten <i>E</i> är upphängd vid diafragman <i>D</i> i telefonen <i>T</i>.

I <i>A</i> finns en ljuskälla, t. ex. en elektrisk lampa som utsänder 
parallella strålar. Normalt utestänger plattan <i>E</i> ljuset från <i>A</i>. Men så snart
telefondiafragman kommer plattan <i>E</i> att vibrera släpper denna senare fram
en större eller mindre mängd ljus, som i sin tur hejdas av den roterande
plattan <i>G</i>. Denna ar försedd med hål ordnade i spiral alldeles som plattan
<i>B</i> vid avsändningsposten. Följaktligen uppkommer i kameran på 
mottagningsposten, en bild som blir exakt lika med den som avsändes från 
avsändningsstationen. Den kommer således att projicieras på skärmen som
står på mottagningsstationen. Det är självklart att de båda skivorna <i>B</i>
och <i>G</i> skola rotera synkront så att varje ljusintryck kvarstannar en
tiondels sekund, den tid som motsvarar ljusintryckets varaktighet i ögat.
Linsen <i>F</i> på mottagningsstationen tjänar till att förstora bilderna och
projiciera dem på en vertikal skärm placerad på lämpligt avstånd.

<b>Ett sätt att bättre tillgodogöra sig en brasa.</b>

En brasa i kakelugnen med höga och klara, glada och vackra lågor är
otvivelaktigt det angenämaste sättet att uppvärma ett rum och på samma
gång det hälsosammaste och mest hygieniska, men det är dyrbart.
Nästan all den värme som frambringas vid förbränningen går 
nämligen bort genom skorstenen, och gör icke någon annan tjänst än att 
underhålla draget, och endast den utstrålade värmen kommer rummet som
skall uppvärmas till godo.

<img>DEN VARMEBESPARANDE KAKELUGNSINSATSEN.

En uppfinnare har nyligen hittat på ett sätt att avhjälpa denna 
olägenhet och uppfunnit en apparat, ett slags transportabelt värmeelement,
som man utan några installationskostnader kan placera i vilken 
kakelugn som helst.

Det består av starka plåtrör, vilka äro stadigt sammanfogade, och mellan dessa
sker vedens förbränning under sådana förhallånden att man tillgodogör sig
så mycket värme som möjligt.

Den kalla luften närmast golvet kommer in genom tvenne rör utmed 
eldstadens botten. Dessa rör äro förenade genom ett,samlingsrör, som
ligger på eldstadens innersta del parallellt med dess bakre vägg. Från
detta rör utgå tvenne for utstrålningen och lågorna väl utsatta lodräta
rör, i vilka luften stiger upp, upphettas och ledes till ett andra 
vågrätt samlingsrör, kring vilket lågorna och förbränningsprodukterna 
cirkulera innan de strömma ut i skorstenen. Luften uppvärmes där 
ytterligare och går sedan ut i apparatens övre del genom tvenne andra rör
och blandas med luften i rummet.

De översta rören äro försedda med ett knä, så att deras främre del är
uppåtböjd och når utanför kakelugnen, men då de därigenom hindra
luckornas stängning har man delat dem i två delar, vilka lätt kunna
sammanfogas med varandra. Den yttre delen tages bort när man stänger
luckorna och fastsättas då man skall elda.

Denna i hög grad nyttiga, praktiska, starka och väl uttänkta apparat
har kommit just i lämpligt ögonblick.

<b>Ett stift for att gravera i järn och stål.</b>

Då man vill märka ett järn- eller stålföremål t. ex. ett verktyg, etsar
man vanligen med syror, och man kan därigenom gravera vilka märken som
helst; etsningen tränger dock ej djupt in i metallen och är 
dessutom en långsam procedur. Vill man å andra sidan begagna sig
av stämplar så fordras det en stämpel för var och en av alfabetets bokstäver,
siffror och skiljetecken, etc., och allteftersom man vill märka större
eller mindre ytor olika stora stämplar.

En metod som nyligen uppfunnits av en amerikan, tycks besitta stora
fördelar. Han använder ett instrument som han döpt till "etchographe";
med detta kan han djupt ingravera vilka inskriptioner och märken som
helst.

Etchografen eller den elektriska pennan ar ett slags spetsig 
kopparmejsel, som genom en sladd står i förbindelse med en transformator för
att minska spänningen och vilken i sin ordning kan stå i förbindelse med
en växelströmskälla medelst en vanlig lampkontakt.

<img>ETCHOGRAFEN ELLER DEN ELEKTRISKA PENNAN

Om man icke har tillgång till växelström kan man begagna likström,
men man måste då transformera om den medels en roterande transformator.
Från transformatorns sekundära ledning utgå tvenne ledningar, av
vilka den ena ar förbunden med en metallplatta, på vilken föremålen som
skola graveras placeras, och den andra med mejseln. Denna är ända
till den punkt där ledningen är fäst omgiven av ett isolerande 
ebonitöverdrag. Den böjliga sladden uppbäres av en ställning såsom det synes på
vår fotografi.

Etchografens arbetssätt är lätt att beskriva; då man trycker kopparspetsen mot 
metallen som skall graveras sluter man automatiskt strömmen genom instrumentet. Till
följd av det relativt stora elektriska motståndet hos stål och den höga 
strömstyrkan, utvecklas en mycket hög temperatur i beroringslpunkten.
Den är tillräcklig för att smälta stålytan där kopparspetsen föres fram. Denna 
upphettas icke så starkt, då koppar är bättre ledare for elektriciteten än stål,
men av hettan som utvecklas i beröringspunkten smälter även den 
något litet och lämnar på bottnen av de i stålet inbrända fördjupningarna
ett lager av svart kopparoxid. Graveringens djup kan varieras genom
att reglera motståndet med en lämplig reostat. Om transformatorn 
tillföres en ström på 110 volt, 80 perioder och 1 1/2 à 2 ampere, så avger
transformatorn en ström på 2 volt och 2 ampere.

Med etchografen kan man utan svårighet gravera i allt slags hårt stål
som t. ex. snäbbstål för verktyg. Det intressanta lilla instrumentet erinrar
något om de apparater som  användas vid elektrisk lödning och dess 
användning är mycket enkel. 

<b>Transportkärran "Fix".</b>

I järnvägarnas magasin och upplagsplatser, vid våra hamnar, dockor
och fabriker händer det ofta att man måste flytta kollin, såsom balar och
lådor som äro sa tunga och ha en sådan volym att den lilla fyrhjuliga
vagnen som vulgärt kallas "björn", icke kan användas. Man måste då 
taga sin tillykt till mer eller mindre kraftiga lyftkranar, eller
om dessa ej kunna transporteras till platsen måste man inskränka sig
till att skjuta rullar under föremålet som skall flyttas; men
detta blir då svårt att manövrera och hela förflyttningsmetoden
är besvärlig och långsam. .

For att underlätta denna manöver anbringar Herr Harrossowitz en liten
enhjulig apparat på vardera sidan om den låda som skall transporteras,
så att lådan bildar själva kärran och sålunda lätt kan röras.

Den enkla apparaten, som fått namnet "Fix", består av ett solitt
metallhjul, på vars axel är anbringad en järnställning, vars sidostycke 
nedtill avslutas med ett vinkelböjt järn. Med hjälp av ett exenterhjul och en
hävstång kan ställningen lyftas lodrätt upp på hjulet. Den lilla 
transportkärran användes på följande satt.

Då hävstången är sänkt är även ställningen sänkt och det vinkelböjda
järnet vidrör marken. Man ställer den då vid en av lådans sidor och
skjuter det vinkelböjda järnet in under lådan. Sedan lyfter man hävstången
ich sänker den i motsatt riktning; vid denna rörelse drages exentern
med och denna lyfter upp ställningen med den på vinkeljärnet vilande
lådan. Samma manöver utföres med ett annat hjul på lådans motsatta
sida, och den upplyfta lådan är färdig för transport. For att underlätta
manövreringen sticker man en vinkelhävstångs korta arm under lådans
tredje sida. Vid hävstångens knä äro tvenne små hjul monterade och 
tillräckligt kraftig stötta är infogad mellan hävstången och lådan
för att hindra lådan att med sin tyngd draga den långa hävstångsarmen till sig
och för att bespara arbetaren allt annat besvär än att skjuta på och styra.

Med denna kärra, som är föga skrymmande och lätt kan anbringas
och manövreras, kan man förflytta lådor på 1 000 à 4 000 kilo. Själv
väger den alltefter storleken 12 à 32 kilo och dess höjd varierar från 32
till 75 centimeter.

<img>HUR MAN MANÖVRERAR HARROSSOWITZ' TRANSPORTKÄRRA.

<b>Hur man utbildar goda automobilförare.</b>

Sättet att köra en automobil efter alla konstens regler inläres icke på
en eller två lektioner. För att lära sig sätta igång, växla och stanna 
behöver en person med vanlig fattningsförmåga knappt mer an en timme,
men att köra en automobil utan att skada motorn och 
hastighetsutväxlingarna, utan att slita bromsarna,
utan att förbruka för mycket bensin och olja etc., det lär man sig endast
i längden, och ibland aldrig, om man nämligen ej iakttar, vad  man inhämtar
under lektionerna och de råd man får då man börjar.

Om man betänker att en illa utbildad automobilförare kan förorsaka 
allvarsamma olyckor, eller, om man ej vill gå så långt, i hög grad 
förkortar en automobils livslängd, så förstår man att ingenting bör
lämnas å sido när det gäller att förbättra chaufförernas och framför allt
amatörförarnas undervisning.

De första praktiska lektionerna böra endast givas i vagnar som äro 
upplyftade från marken och fastgjorda så att hjulen kunna gå runt utan
att vagnen går framåt. Framför vagnen skall ett signalsystem
vara installerat, och med detta kan läraren på ett praktiskt
sätt ställa eleven öga mot öga med de olika förhållanden som 
oförberett inträffa när man kor en automobil, t. ex. signalen, "Farlig 
utförsbacke" eller "Järnvägs övergång" låter man åtföljas av signalen "Fri och jämn
väg", varigenom eleven finner sig nödsakad att hastigt fatta ett beslut, sa väl rörande
den manöver han måste utföra som för att lämpa sig efter de nya 
vägförhållandena och förekomma en olyckshändelse. Detta vänjer honom
att möta alla kritiska förhållanden och automatiskt parera den. Då han
gjort de önskade framstegen kan han verkställa utfärder med frivagn, men
försedd med tvenne tvillingratter, dubbla utväxlingsanordningar och 
pedaler. Våra fotografier visa en installation av detta slag som utförts i
Amerika. På så sätt kan läraren, trots att han lämnar initiativet till alla
manövrer och omsorger om maskinen åt eleven, i varje ögonblick
bibehålla kontrollen över densamma, och förarekandidaten kan genast våga sig
in på starkt trafikerade pulsådror, då de oskickliga eller olämpliga 
manövrer han möjligen kan begå icke få någon farlig följd.
Därigenom bibehåller han en säkerhet och ett självförtroende
som han skulle sakna om han visste sig vara ensam och utan
kontroll och som fritager honom från den nervösa och farliga 
spänningen hos en debutant som för snart lämnats åt sig själv.

<img>DE BÅDA RÄTTERNA FÖR ATT STYRA BILEN.

<img>FÖRUTOM RATTERNA ÄRO ALLA ANDRA ORGAN PÅ BILEN DUBBLA UTOM BROMSEN OCH 
HASTIGHETS VÄXLINGEN.

<b>Ett vapen för bajonett och pistol.</b>

En amerikanare i Washington, Mr Cooke, har uppfunnit ett  nytt vapen som fyller
tvenne ändamål. För det första skall det bära en bajonett, och vidare skall
det bereda sin bärare möjligheten 
att skjuta ett obegränsat antal gånger på angrparen.

Vi giva här en kortfattad beskrivning på det nya vapnet. Mellandelen
bildas av ett slags rör, i vilket fyra, eller om man vill öka rörets längd,
flera laddningar kunna införas. Den automatiska pistolen kvarhålles i sin
ställning medels en krampa, som hastigt kan lösskruvas och kan brukas
på vanligt sätt om man skulle önska det.

För att flytta laddningen från magasinsröret in i pistolen behöver 
skytten endast med vänstra handens pekfinger skjuta fram patronerna genom
en skåra på rörets undersida. Då de fyra patronerna äro avskjutna 
kastar pistolen automatiskt ut de tomma hylsorna, vilka falla ned i 
magasinstuben, men denna gång för att snart bliva utkastade, ty de stöta mot en
slags fingerliknande fjäder som tvingar dem ut ur skåran och lämnar
vägen fri for nästa laddning.

<img>DET NYA VAPNET ERSÄTTER GEVÄRET SOM STÖD FÖR BAJONETTEN.

<img>OM MAN VÄNDER OM DET FÅR MAN EN AUTOMATISK PISTOL.

Denna skjutes därpå i läge, d. v. s. införes i pistolen; denna enkla 
operationscirkel upprepas anda tills röret är tomt på laddningar. På några
sekunder kan man ånyo fylla magasinet, och detta kan ske i mörker
med samma lätthet som vid full dager.

<b>Svartkrut   kan användas  som  gödningsmedel.</b>

Vem kunde tro att det vanliga jaktkrutet skulle kunna tjäna ett 
fredligt syfte och främja växternas liv i stället for att sprida död! Detta har
dock skett ty nyligen har Förenta Staternas sjökrigsdepartement till 
lantbruksdepartementet överlämnat 450 ton gammalt svartkrut att användas
till gödningsmedel; detta krut innehåller nämligen ända till 25 
viktsprocent kaliumnitrat.

Preparatet strös ut på fälten och sönderdelas delvis genom luftens 
inverkan.
</chapter>
<chapter name="UR DEN POPULÄRVETENSKAPLIGA LITTERATUREN">

<i>Prof, G. Steffen: Världsåldrarna.

Samhällets   och kulturens allmänna utveckling. Första delen.

Hugo Gebers Förlag - Pris häft. 27:-, inb. 38:- kr.</i>

FÖR FORSKAREN inom de exakta naturvetenskaperna liksom för ingenjören har 
historieforskningen en alldeles särskild innebörd.
Han ar knappast böjd att kalla historien en
vetenskap. Det får snarare form av ett 
betydelselöst hopsamlande av urkunder, ett slags
patiensspel för sysslolöst folk, som finna sin
glädje i att hålla reda på årtal, regentlängder
och släktkrönikor.  Historien är en onyttig 
kunskap, som på sin höjd kan giva en smula av
den allmänbildning, som behövs för konversation
på lediga stunder. Och denna uppfattning är
så tillvida riktig, som historieundervisningen i
skolorna oftast är fullkomligt död och ofruktbar.
Det fordras ett stort och ansträngande arbete
for att lära sig alla årtal, och så snart man kan
glömmer man allt.

Såsom teknikern och vetenskapsmannen se
historiens förlopp inom deras egna områden kan
den icke heller synas dem som en verklig 
vetenskap, ty den har skenbart inga andra mål
än att samla data och fakta från gångna tider.
Och inom tekniken och den tillämpade 
vetenskapen har detta ingen mening. Man går aldrig
tillbaka och studerar gamla maskinmodeller
för att göra en ny maskin. Det gamla är här
en övervunnen ståndpunkt; de föråldrade 
modellerna liksom teorierna äro behäftade med fel
och svagheter, ur vilka man icke kan få fram
något nytt. Historien kan inom dessa områden
bli en framställning om det mänskliga sättet att
se och tänka, men den har intet värde för den
nuvarande ståndpunkten inom teknik och 
vetenskap, ty framgången bygger här på nya fakta,
icke på gamla.

Men så snart man går över till den mänskliga
och psykologiska sidan av saken får 
historieforskningen större betydelse, for såvitt den 
drives på rätt sätt. Historiens händelseförlopp 
utgör det råmaterial, som kan tjäna till 
bearbetning for ett studium av mänskligheten och 
människosjälen själv. Vetenskapernas historia skulle,
rätt behandlad, visa oss vissa lagar som 
människan alltid följer i sitt handlande och tänkande.
Likaså kommer den allmänna historien om 
människans sociologiska utveckling att visa 
återkommande gemensamma former eller typer, som
tydligt peka hän på vissa riktningslinjer i 
utvecklingen.

Professor Gustaf Steffen har gjort ett försök
att finna riktlinjerna i samhällsutvecklingen, och
har sålunda åstadkommit ett verk som även i
hög grad måste intressera tekniker och 
naturvetenskapsmän. Hans arbete "Världsåldrarna"
är icke en världshistoria i vanlig bemärkelse.
Till skillnad från alla dessa framställningar av
mänsklighetens öden, som se furstar och store
härförare, som de egentlige bärarna av 
utvecklingens idéer, ger denna bok en ingående 
granskning av folkens sociologiska tillvaro och 
framsteg mot en större grad av frihet. En del folk
ha stannat på ett primitivt och barbariskt 
stadium, medan andra nått fram till den nutida
kulturnivån. Mänsklighetens liv är uppdelat i
skeden, Världsåldrar, kännetecknade av vissa
fenomen, som alltid återkomma hos alla folk.
Den måhända en gång enhetliga mänskligheten
har splittrats i olika kulturer, olika språk och
divergerat från varandra. Författaren visar att
denna divergens måste övergå i konvergens,
och mänskligheten åter flyta ihop till en helhet.
Hans framställning följer samhällets och 
kulturens evolution hos de olika folken under
olika skeden, och han framvisar de enhetliga
formerna i denna utveckling.

Första delen av arbetet föreligger nu.

Urtidens världsåldrar och människans 
begynnelse, med en översikt av de geologiska och 
biologiska förhållandena vid hennes uppkomst, jämte
en framställning av de första människornas kultur
utgör huvudinnehållet i denna volym.

Arbetet, som är rikt och gott illustrerat, är
skrivet i en mycket fängslande stil, som gör det
till en njutning att läsa detsamma. Det 
rekommenderas alla, icke blott som en angenäm 
lektyr utan framför allt för att följa författaren i
hans intressanta framställning av mänsklighetens
kulturella utveckling.     </chapter>
