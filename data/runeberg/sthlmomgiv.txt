<img><b>STOCKHOLMS OMGIFNINGAR</b>
STOCKHOLM
Albert Bonnier</img>
<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>ULRIKSDAL.</big>
I</img>
<h1>STOCKHOLMS OMGIFNINGAR.</h1>

<h2>Ett album af 12 Utsigter från Hufvudstadens nejder och från Upsala.</h2>

<table o>
<td c><big>Efter originalteckningar och fotografier,</big>
<td c>utförde i litografiskt färgtryck hos <sp>Em. Bærentzen & komp</sp>. i Köpenhamn.

<td c>*

<td c><b><sp>STOCKHOLM</sp>.</b><br>
<small>ALBERT BONNIERS FÖRLAG.</small>
</table>


<table o>
<td c><sp><b>STOCKHOLM</b></sp>.<br><small>ALB. BONNIERS BOKTRYCKERI,</small> 1866.
</table>
<chapter name="Djurgården">
<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>BYSTRÖM´<small><sup>S</sup></small> VILLA</big></img>
<h2><sp>DJURGÅRDEN</sp>.</h2>

<table o>
<td c><b>Byströms Villa.<tab>Hasselbacken.<tab>Rosendal.</b>
</table>

*

<big><b>D</b></big>en, som i slutet af 13:de århundradet
vandrade i den då s. k. Waldemarsöns skogar, bland
dess kärr och moras, hvilka blott der och hvar
omvexlade med en åkerteg eller en ängslapp, som
sköttes för de rika fruarnas i Clara-klostret
räkning, kunde svårligen ana, att denna vildmark
skulle några århundraden sednare vara öfversållad
med praktfulla viller och granna schweizerier,
medan lummiga alléer och regelbundna anläggningar
skulle upptaga samma platser, der man då jagade
räf och varg, och der orren och tjädern
nedplockades ur traden af skyttens säkra pil. Men till dessa
förändringar åtgingo, som sagdt, århundraden.
Waldemarsön, denna ö, som med Ladugårdslandet nu
sammanbindes genom Djurgårdsbron samt i vester,
söder och öster omgifves af Saltsjön, medan den
från den nu s. k Norra (och vida större)
Djurgården är skild genom Djurgårdsviken och den
kanal, som nu förenar denna vik med Isbladsviken,
förblef länge en tillhörighet för Clara kloster, men
kom i medlet af 15:de århundradet genom byte
till kronan, tillhörde sedan Stockholms slotts
ladugård och blef, efter upphäfvandet af denna, i
Carl XI:s tid förvandlad till en verklig "djurgård";
ehuru redan i Carl IX:s dagar hjortar hållits på
en mindre del deraf. Af denna djurgård finnes
nu blott en liten qvarlefva i den med en hög
gärdesgård inhägnade Hjorthagen i trakten af Ropsten



på Norra Djurgården. Carl X Gustaf, som
oaktadt sina oupphörliga krig icke desto mindre hade
tid att sysselsätta sig med planer till sin
hufvudstads försköning, hade imellertid för afsigt att
förvandla Djurgårdens jagtmark till en "lustgård" och
gaf sin architekt, Jean de la Vallée, befallning
att der anlägga en sådan med både "fontainer"
och "grottor", "advenuer" och "trään"; men ehuru
början till en sådan anläggning verkligen gjordes
vid Biskopsudden, afstannade dock snart arbetet
derå. Redan förut hade den del af ön, som nu
bildar Djurgårdsstaden, blifvit bebyggd med de s. k.
Båtsmanstomterna, hvilka ytterligare tillökades
genom anläggandet af ett skeppsvarf, hvars talrika
arbetare der hade sina bostäder. Men allt det öfriga
fortfor ännu länge att vara en jagtmark,
omvexlande med berg och dalar, kärr och slätter, samt
bebodd uteslutande af jägeribetjening. Först i
Gustaf III:s dagar anlades på Djurgården en och
annan villa af förmögna Stockholmsboer, och
dermed fortfors det småningom, tilldess Carl XIV 
Johan blef egentliga skaparen af den nuvarande
Djurgården genom anläggandet af Rosendal och
genom de kostsamma försköningarna af den 
omgifvande trakten. Nu skyndade magnater af alla
slag att följa konungens exempel, den ena villan
växte upp efter den andra, den ena försköningen
uppstod efter den andra, theatrar och cirker,
värdshus och konditorier stodo upp som svampar ur
jorden, och den praktfulla Djurgården i våra dagar
förhåller sig till Djurgården under Gustaf III:s
tid med dess "voffelbruk" och "färskölsställen",
dess "krogar" och "Fröjas tempel" ungefär som
denna förhöll sig till den blott der och hvar
undanhuggna urskogen på Waldemarsön under den
tiden, då klosterfruarna i S:t Clara hade ön i sin
ego.

Till Djurgården, Stockholmsboens <i>rus in urbe'</i>,
hans undflykt undan stadens buller, nu för tiden
under vintern, så snart solen täckes bryta igenom
vår vid denna årstid vanligen töckniga himmels
molnmassor, nästan lika mycket som under
sommaren, då likväl vid vissa tider af dygnet allt
hufvudstadens lif synes förflyttadt dit, leda talrika
vägar både från land- och sjösidan. Lättast
kommer man dit från "Strömparterren", den lilla
grönskande, blomsterrika parken nedanför Norrbro, och ehuru
landningsplatsen vid Djurgårdsstranden, det s. k.
Alkärret, oaktadt sin schweizerilänga ännu icke
kan betraktas som en värdig ingång till
Stockholmarnes jordiska paradis, torde det likväl icke
dröja länge, innan en stolt theaterbyggnad med
tinnar och torn der kommer att resa sig, på samma
gång den fordna trånga Allmänna gränden genom
utvidgning och ritning at en del gamla
träbyggnader blifver förvandlad till en ståtlig entré för att
värdigt mottaga den anländande. Hufvudingången
från landsidan är åter den märkvärdiga <i>Blå Porten</i>, 
hvars ursprungliga blåmålade grindar dock
långt för detta måst vika för de i konung Oscars
tid uppsatta och med jagtens emblemer prydda
gallergrindarna. Blå Porten heter denna ingång
icke desto mindre ännu i denna dag, ehuru
tvifvelaktigt är, huruvida icke porten sjelf, så
elegant den ock nu är, totalt bortglömmes för det
strax derinvid belägna och efter densamma
uppkallade värdshuset, som af gammalt eger en stor
ryktbarhet och hvars "specialité" utgöres af dessa
aborrar, hvilkas make man lär söka förgäfves öfver
allt annorstädes i den stora staden och dess
omgifningar, — så försäkra åtminstone verserade
ichtygophager.

Vid Blå Porten, hvars fordom anspråkslösa
byggnader nu blifvit efterträdda af ordentliga
palatser, visserligen af trä, men dock palatser och
framförallt med både comfort och lyx inredda för
sitt syftemål, delar sig vägen och leder till
venster utmed Djurgårdsvikens strand, till höger fram
till Djurgårdsstaden och Djurgårdsslätten. Vilja vi
följa den sistnämnda vägen, så har man till höger
den efter en ritning af Blom i Maurisk stil år
1825 uppförda mur, som undanskymmer de vid
stranden befintliga galér-skjulen, medan till
venster en liten slätt öppnar sig och visar stället,
der Djurgårdstheatern fordom låg, både den äldre,
De Broon-Wildnerska, från hvars anspråkslösa
tiljor så mången utmärkt talang tjusat vår
hufvudstads publik, och den sednare Mineur'ska, hvilken
blef lågornas rof sommaren 1865. Öfver den
brända tomten är utsigten numera fri till
<i>Sevilla</i>, en enskild persons vackra sommarboning,
till det efter en föregående egare uppnämnda
Bähr'ska schweizeriet, och till den på höjden af ett
berg, hvilket bildar en brant ättestupa, thronande
<i>Skansen</i>, fordom <i>Burgmans Fåfänga</i> kallad, der den
älskliga Emilie Högqvist några år tillbragte sina 

somrar och hvilade ut från det ansträngande
arbetet, att skörda lagrar på scenen. Ännu
längre till venster träffas den på vår planche
aftecknade

<b><big>Byströms villa,</big></b> så uppnämnd efter sin
uppbyggare, den konstnär, som sjelf i Carrara ledde
tillhuggandet af de förnämsta delarne i denna
byggnad, hvilken han ämnade till ett museum af
sina verk, och som bildar ett fristående konstverk,
"hvars like skulle sökas fåfängt på denna sidan
Alperna, om den ens står att finna på den andra",
för att nyttja Georg Scheutz' betecknande
ord. Efter att hafva gått genom fleres händer
har villan nu slutligen fått till egare Juveleraren
i Stockholm, Chr. Hammer, som ditflyttadt sin
värdefulla och omsorgsfullt ordnade samling af
curiosa. Derjemte eger villan ett intresse som
ensamt förtjenar ett besök uti den, nämligen den utsigt
man njuter från dess öfversta altan, en utsigt, som,
ifall ej den mest vidsträckta, dock är den 
skönaste bland dem, som i öster från Stockholm
erbjuda sig af staden och dennas omgifningar.

Lemnande å sido Alkärret med dess schweizeri
och dess theater in petto, som i verkligheten ännu
icke hunnit längre än till en photographi, hvilken
dock ger ett tämligen fullständigt begrepp om
hvad den är ämnad att blifva, och den åt samma
sida belägna Djurgårdsstaden, der Stockholms
jernvåg intagit det Lodgach-Burgman-Fredholmska
skeppsvarfvets plats, och der <i>Gröna Lund</i>, det af
Bellman besjungna och af honom ofta besökta, ännu
i denna stund visar utseendet af byggnaderna på
Djurgården i Gustaf III:s dagar, komma vi nu
in på Djurgårdsslätten och möta genast vid
ingången till denna ett åt Bacchus och Comus helgadt
palats, för hvilket Gröna Lund med sina
klassiska minnen sjunker ihop till ett intet, och hvars
park utomdess förvarar ett af de mest klassiska
bland dem alla, vi mena

<b><big>Hasselbacken,</big></b> så uppkalladt med sitt gamla
namn till minne af Djurgårdens skald, Carl Michael
Bellman, som under den lummiga ek, hvilken
utgör den omgifvande lilla parkens förnämsta
prydnad, skall hafva improviserat "Fredmans 25:te
Epistel", hvari han beskrifver sin tids Djurgård,
och hvilken nu prydes med storartade byggnader,
inredda till värdshus och konditori, musik- och
andra paviljonger, lummiga trädplanteringar, bland
hvilka till ock med palmer (dock artificiela)
lyfta sina kronor, och der glasens klang samt de


<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>HASSELBACKEN</big></img>



talrika gästernas sorl och skratt under dagen
och långt in på nätterna accompagneras af en
talrik orchesters toner. Ty Hasselbacken är
Djurgårdsrestaurationernas perla, praktfullast byggd och
inredd bland dem alla, med salonger, lämpade
efter den mest förfinade smak, och hvilkas tiljor till
och med de mest högaristokratiska sidenskor och
silfversporrar icke anse under sin värdighet att
beträda. Hasselbacken, hvars fordna lilla röda
färskölsstuga "med uråldrig mossa på" i de
dagarna såg de af Bellman odödliggjorda typerna
Ulla och Kolmätars Lotta, Fredman och Mowitz,
Mollberg och Fader Berg, samt flera till dem,
öppnar nu sina portar endast för den finare
societeten och består sig vid sin port en egen engel med
ett bart huggande svärd, som med myndig mine
afvisar <i>profanum vulgus</i>, ja, säkerligen skulle visa
bort Jergen Puckel och ordens-kanslern Planberg
sjelf, om de i sin tids hela ståt uppenbarade sig
der för att tömma ett glas under den Fredmanska
eken. Den medföljande planchen visar 
Hasselbackens nuvarande utseende, himmelsvidt skiljdt
från hvad det var för blott några årtionden
tillbaka och bevisande, huru rätt den fattiga läkaren
hade, i det han, under ett samtal om möjligheten
af en själavandring, högtidligen förklarade, att om
han blefve försatt hit till jorden igen, skulle han
ge både den medicinska och alla andra fakulteter
på båten, men i stället studera till värdshusvärd
och källarmästare, enär blott ett sådant yrke icke
blott föder sin man, utan derjemte förskaffar
honom råd att bygga palatser af både sten och trä.

Djurgårdsslätten, under sommaren skådeplatsen
för det Stockholmska folklifvet, der medlemmar af
alla folkklasser hvimla om hvarandra och egna
sin uppmärksamhet åt lindansare, eldätare,
eqvilibrister, ambulerande theatrar och konstmakare af
alla slag, till stor dol s. k. "Kinstler" från det
stora fäderneslandet, medan mer eller mindre
anspråksfulla ekipager kursera på alla vägar, och alla
balkonger och verandor äro fyllda af åskådare —
Djurgårdsslätten omgifves på bägge sidorna af
restaurationer och förlustelseställen. "Casino",
"Lübeck", "Franska Värdshuset" och flera till dessa
begränsa södra sidan deraf, medan på den
norra Manégen med circus-theater och schweizeri,
den nu utvidgade och tillbyggda delen af det fordna
<i>Pohlsro</i>, numera en god restauration, <i>Djurgårds</i>
<i>Tivoli</i> med brunnsinrättning och konditori samt
<i>Novilla</i>, omvexlande trädgård och konsertsal,
allt efter årstiderna, upptaga norra sidan. Med
det s. k. <i>Diorama</i> afslutas Djurgårdsslätten, och
nu leder vägen ytterligare framåt, på venstra
sidan begränsad af berg, lundar och skog och
försedd med beqväma gångvägar, på den högra
infattad med viller, bland hvilka <i>Rosenvik</i> och
<i>Weylandts Villa</i> utmärka sig genom en täckhet
och smakfullhet, hvilken skulle göra ett ännu
fördelaktigare intryck, om icke den prosaiska
nyttan då och då afbröte skönhetslinien med en
brädstapel eller en plankhög, aktningsvärda visserligen
äfven de, men bildande en oangenäm kontrast i
alla andras ögon än sina resp. egares. Efter det
man slutligen uppnått den ansenliga höjd, till hvars
topp vägen sträfvat uppåt, befinner man sig på
den af ekar beskuggade plats, der sedan den 26
Juli 1829 bysten af Djurgårdens skald står upprest,
gjuten i bronz efter Byströms modell och uppställd på
en fot af oslipad, men finhuggen granit, på hvilken
under en antik lyra namnet <i>Carl Michael
Bellman</i> läses. Det vid bysten belägna schweizeriet
har prydt sig med skaldens namn och kallar sig
<i>Bellmansro</i>.

Med Bellmansro slutar Djurgårdens egentliga
promenad; men der börjar också egentligen dess
landtliga skönhet, här grenar sig också vägen åt
trenne håll. I östlig rigtning går den längsta af
de tre väggrenarna förbi <i>Waldemarsudden,
Biskopsudden, Malmstens Villa, Friesens Park,
Listonhill, Alnäs, Manilla,</i> med dess storartade Institut
for Döfstumma och Blinda, ända till <i>Täcka Udden</i>
och <i>Blockhus-udden</i>, vid Waldemarsöns yttersta
udde. Den andra väggrenen leder från Bellmansro
nästan rakt ned till <i>Sirihof</i>, — en villa vid
Djurgårdsvikens strand, hvarifrån man förbi talrika
små anläggningar, bland dem <i>Framnäs</i>, en koloni
af täcka sommarboningar, likaledes vid
Djurgårdsvikens strand, kommer fram till Blå Porten; men
på den tredje vägen kommer man återigen till
det på vår plansch aftecknade Rosendal, den
kungliga villan, nu en sörjande enka efter festerna i
Carl Johans dagar, men icke desto mindre ännu
Djurgårdens fagraste ros och skönaste prydnad.

<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>ROSENDAL.</big></img>



<big><b>Rosendal,</b></big> ursprungligen ett
djurvaktarboställe, skänktes af Gustaf III åt d. v.
kammarjunkaren de Besche, som sedermera blef
ståthållare på Stockholms slott och här uppförde en
träbyggnad, hvilken sedermera utvidgades och
förbättrades af en grefvinna De Geer, som inköpte
stället år 1798. Det tillhörde sedermera H. N.
Schwan (död som statsråd och den förste af
icke-adel, som innehaft denna värdighet),
generalmajor L. Camps samt inköptes 1817 af d. v.
kronprinsen Carl Johan. Den gamla byggnaden
nedbrann 1819, och Carl Johan lät då genom Fredrik
Blom uppföra den byggnad, som ännu pryder
stället. Denna byggnad, 108 fot lång, 34 fot bred,
har midtpå södra fasaden en balkong, uppburen
af fyra Joniska pelare af Kolmords-marmor.
Under denna balkong befinnes hufvudingången,
genom hvilken man inträder i en vestibul, hvars
väggar och tak äro boiserade med polerad björk
och pilastrar af mahogny. Från denna vestibul
leder en half rund trappa af mahogny, med
balustrader af ebenholtz och bronzornamenter upp i
öfra våningen. De både med smak och prakt
möblerade rummen hemtade i Carl Johans tid sin
förnämsta prydnad från de taflor och konstverk
af företrädesvis Svenska och Norska mästare, hvilka
der voro samlade. Utanför villans södra façad
utbreder sig trädgårdsparken, fordom omvexlande
med blomsterplanteringar, som rättfärdiggjorde
ställets namn, och midt på planen utanför norra
façaden står den stora vas af Elfdals-porphyr, som
utgör ett af den moderna verldens underverk och
må hända är den största bland alla sådana i
verlden. Dess diameter är 15, dess höjd 9 fot, hela
vigten uppgifves till 155 centner. Tillika med
Carl Johans sarkophag i Riddarholmskyrkan är
denna vas det yppersta arbete, som utgått från
Elfdalens porphyrverk. En mindre vas, likaledes
af samma material, som förut stod på en liten
höjd utanför södra façaden, sändes till den stora
expositionen i London 1851 och qvarstannade der
som en skänk åt drottning Victoria.

Vid Rosendal befinnes f. n. Svenska
Trädgårdsföreningens växthus.

*
</chapter>







<chapter name="Ulriksdal">
<h2><sp>ULRIKSDAL</sp>.</h2>

<big><b>V</b></big>id stranden af den täcka Edsviken lade Jakob
Pontusson de la Gardie, riksfältherren,
Ryssbesegraren, han, som icke fruktade att låta den stolte
Moskovitczaren se den värja, som hade befriat
honom, år 1644 grunden till ett slott, hvilket han
efter sitt eget namn kallade Jakobsdal. Slottet
utmärkte sig genom den tidens högsta prakt, och
fastän det inre i hvardagslag icke företedde annat
än hvitmenade väggar och möbler af simpelt trä,
— såsom Charles d'Ogier vet att berätta, — är det
dock säkert, att i grefve Jakobs och grefvinnan
Ebbas kistor och skåp förvarades "bonader" och
"hyenden" tillräckligt för att vid högtidliga
tillfällen ställa Jakobsdals salar i jemnbredd med
dess rikt dukade bord, på hvilka silfverkannorna
och "stopen" utgjorde legio. Efter grefve Jakob
innehades slottet af hans praktälskande son, 
Magnus Gabriel, och från Jakobsdal höll Christina sitt
intåg till kröningen i Stockholm. Dahlbergs
Sveciæ-verk innehåller af Jakobsdal från denna tid
afbildningar, hvilka, om de stämma öfverens med
verkliga förhållandet, hvilket dock är föga troligt,
anvisa det, särdeles hvad dess parker och
trädgårdar beträffar, ett rum bland verldens yppersta
palatser. Den yttre stommen af ett praktfullt
växthus står ännu qvar, nu förändradt efter den
nyare trädgårdskonstens fordringar; den s. k.
"Grottan" längst inne i trädgården, och hvilken
utgjorde det understa, med glittrande stenar och
snäckor prydda och af ett vattensprång
genomspolade hvalfvet af ett högt torn, borttogs för
icke länge sedan; men af "Andromeda och
Hafsvidundret", som ur oräkneliga gap sprutade
vatten i trädgårdens stora damm, medan Perseus,

<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>ULRIKSDAL.</big>
II</img>



gjuten i bronz likasom de förra, satt på vinghästen,
färdig att störta sig ned från klippan ofvanföre,
synes nu mer icke ett spår, om de ens någonsin
funnits annat än i konstnärens phantasi. De la
Gardie-ätten behöll imellertid icke länge det
praktfulla slottet vid Edsviken, utan redan år 1669
såldes det till Carl X:s gemål Hedvig Eleonora,
som tidtals bebodde det, tillbyggde de ännu
qvarstående flyglarna och slutligen skänkte det hela
åt sin sonson prins Ulrik, en son af Carl XI och
Ulrika Eleonora, efter hvilken det erhöll sitt n. v.
namn. Prinsen dog imellertid snart, och slottet
tillföll kronan.

Sedan Ulriksdal kommit under kronan,
beboddes det af åtskilliga kungliga personer, Carl XI,
Gustaf III som kronprins, hans mor, Lovisa Ulrika,
och hans gemål, Sophia Magdalena, hvars hof
derstädes beskrifves som dystert och stelt, och stod
sedan en tid obebodt och obegagnadt, tilldess
Carl XIV Johan år 1822 förvandlade det till ett
invalidhotell, till hvilket ändamål det helt och
hållet nyinreddes och förändrades. Redan
konung Oscar upphäfde imellertid
invalidinrättningen och började vidtaga anstalter för Ulriksdals
förvandlande till residens för d. v. kronprinsen
Carl, hvilken 1856 mottog slottet och sedan 1857
med sin gemål bebott detsamma under somrarna.

Sedan Ulriksdal kom i sin n. v. innehafvares
hand, har det på allt sätt blifvit omhuldadt och
förskönadt. En storartad vattenkonst pryder
borggården; trädgårdarna hafva blifvit utvidgade och
försedda med de vackraste anläggningar, och i
slottets etthundradefem rum, hvilka äro inredda och
möblerade med både prakt och beqvämlighet, har
det kungliga paret omgifvit sig med rika och
dyrbara samlingar, hvilka bära vittne om dess smak
och dess konstsinne. Särdeles utmärker sig
slottets af konungen bebodda öfra våning genom en
samling af gammaldags möbler, dyrbarheter och
kuriositeter, som gör Ulriksdal till ett Museum i
denna genre. Så prunka <i>Riddarsalens</i> fönster med
glasmålningar, medan <i>Bankettsalen</i>, klädd med
gyllenläderstapeter, prydd med taflor af Ehrenstrahl
och med tänkespråk, anbragta öfver dörrarna,
uppvisar en ovanlig samling af forntida dryckeskärl
och ett annat rum kompletterar densamma med
"floribus" och "snibbskålar" och hvad de allt hette,
dessa i våra tider okända vapen vid dryckesbordet,
hvilka man fordom måste förstå att föra, så framt
man ej ville utsätta sig för misstanken att ”svika
i dryckjom och följaktligen också i androm
styckjom”. Andra salar och rum innehåller skulpterade
möbler af valnöt och ek, skåp och s. k. cabinets
af alla former och materialier, till en del
ytterligt dyrbara, taflor, speglar, träsniderier, dyrbart
porslin och fayence, jemförligt med samlingen på
Rosenborg i Köpenhamn, o. s. v., ända till ”kung
Göstas bord”, ett gammaldags bord af polerad ek,
med ornamenter af mörka träslag, och i hvars
skifva Gustaf Wasa groft skurit sitt namn
”Göstaff”. — Så har Ulriksdal bland de svenska
lustslotten sin egen märkvärdighet; det förvarar icke,
som de, några minnen af broderhat och
brodertvister, af hemska tilldragelser eller lysande
fester; men det är den mer anspråkslösa, ehuru med
konst och lyx rikt utrustade boningen för ett
furstepar, som sätter sin ära i att icke ställa sig högt
öfver folket, utan att gå jemnsides med detta i
allt ädelt och skönt, jemnsides, men dock i spetsen.

Drottning Hedvig Eleonora hade vid Ulriksdal
uppfört en liten kyrka, hvilken nu lemnat rum för
eu vacker kapellbyggnad, uppförd efter plan och
ritning af Scholander.

*
</chapter>

<chapter name="Haga">
<h2><sp>HAGA</sp>.</h2>

<big><b>H</b></big>vem har icke hört talas om ”grefven af
Haga”, honom, som först och med största skäl
antog detta namn, som, fastän de snikna Romarne
om honom sade, ”att han såg mycket, men
betalade litet”, dock aldrig lät det glömmas, att
grefven af Haga var en konung? Hvem känner icke
Gustaf den Tredje? Den skapelse, af hans snille,
efter hvilken han tog sitt ”incognito”-namn, hvilket
dock är så genomskinligt, att ingen misstog sig derpå,
stod länge vårdslösad och förfallen, — icke



<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>HAGA</big></img>




underligt, att den, som från Sveriges thron och från
Haga utträngde anläggarens ätt, icke fann nöje i
att vistas på ett ställe, som återkallade så många
minnen, tilldess ändtligen den nya dynastien åter
lät Haga vederfaras dess rätt och återgaf det den
rang, hvilken tillkommer det såsom det till läget
och genom sin natur ovedersägligen skönaste bland
lustslotten i Stockholms omgifningar.

Vid stranden af Brunnsviken, som nu genom
öppnandet af kanalen vid Ålkistan icke längre är
någon instängd sjö, låg på 1760-talet ett torp,
kalladt Prost- eller Presthagen och arrenderadt
af en lagman Palin, hvilken dock var egare af
husen, dem konung Gustaf III köpte ifrån honom
år 1771. Efter hand tillköpte konungen äfvenledes 
det Braheätten tillhöriga Brahelund samt
ännu en mindre gård, kallad Haga, och på detta
område började han anläggandet af sitt nya lustslott.
Under åren 1786 och 1787 uppfördes det ännu
qvarstående lilla slottet, under hvars uppförande
konungen lär hafva bebott det s. k. Gamla Haga.
Den franska konstnären Deprez, som följt konungen 
hit ifrån Rom, der han under Gustafs besök
i Peterskyrkan på ett fyndigt sätt vann tillträde
till hans person, uppförde detta lilla slott; men
det var äfven han, som fick uppdraget att bygga
det tillämnade stora slottet, hvartill ännu modeller 
finnes qvar, men hvilket, anlagdt på en höjd
i närheten af det lilla, skulle med Stockholms slott
förenas medelst en väg, som i rät linie ledde dit
från Norrbro. Till detta slott, hvilket, att döma
efter ritningarna och modellen, borde hafva
blifvit en värdig konungaborg och den skönaste
prydnad för Hagas härliga parker, lades grunden och
uppfördes källrarne och souterrainen; men dermed
stannade arbetet af penningebrist, och efter
konung Gustafs död blef planen helt och hållet
öfvergifven. De solida grundmurarne stå der ännu
som ruiner, ur hvilka sjutioåriga träd växt upp
och förtälja den gamla sagan om förgängligheten
af allt menskligt. Men Gustafs fiender underläto
icke att utsprida, det dessa källrar voro ämnade
till fängelsehvalf, till ett slags Bastiller för hans
politiska motståndare, likasom skulle den furste,
som i humanitetens intresse afskaffade så många
barbariska bruk i vårt rättegångsväsende, och som
sjelf var utmärkt af den finaste bildning samt
visst icke saknade hjerta, hafva velat fira sina 

lysande fester i salar, under hvilkas golf pinade
och plågade fångar uttalade sina förbannelser
öfver honom! — Men fastän det nya slottet aldrig
blef färdigt, förblef dock Haga alltid konungens
käraste vistelseort. Det lilla slottet förvarar ännu
talrika minnen af hans resor i södra Europa, —
Pompejanska vaser, marmor och teckningar af Rom,
tillika med dyrbara presenter från samtida
regenter. Rummen äro, med få undantag, ännu sådana
de voro i konung Gustafs tid, — väggarne
dekorerade med bleka arabesker på guldgrund,
föreställande Wasavapnet och den kungliga
namnchiffern, allt måladt af Masreliez. I en bredvid
liggande större paviljong, som uppfördes under Gustaf
IV Adolfs tid, bodde dennes barn om somrarna.
Haga var också den sistnämnda konungens
olyckliga residens i Sverige, hvilket han utbytte mot
fängelset, och i Hagas annaler nämnes också ett
sista försök till att mörda Gustaf III, hvilket dock
misslyckades.

Hagas parker, blomsterparterrer, dammar, 
kanaler, alla dess sköna omgifningar, med ett ord,
äro likaledes skapelser af Gustaf III. Han
älskade dessa holmar, dessa skuggrika löfhvalf, dessa
stundom vilda, stundom täcka, men alltid
romantiska partier; här uppförde han ett echotempel
och talrika små-paviljonger, här prydde han
parken med urnor af hvit marmor, här strödde han
med frikostig hand omkring sig minnen af sin
smak och sitt skönhetssinne. Ännu i denna stund
är Haga skönt, ehuru Brunnsvikens vatten i följd
af den ofvannämnda kanalens upptagande
öfvergifvit dess kanaler; ännu qvarstå Gamla Hagas
kopparklädda tält; äunu äro Hagas trädgårdar de
utmärktaste kring Stockholm, och med minnena
från den Gustavianska tiden förenar sig derjemte
ett minne af den nu regerande dynastien, en i
gjutjern utförd minnesvård, rest i Hagas sköna
park till hogkomst af konung Oscars son, kon.
Carl XV:s bror, den alltför tidigt hädangångne
Prins Gustaf, skalden och tonsättaren.

*
</chapter>


<chapter name="Drottningholm">
<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>DROTTNINGHOLM</big></img>



<h2><sp>DROTTNINGHOLM</sp>.</h2>

<big><b>D</b></big>et skönaste bland lustslotten i Stockholms
närmare grannskap, Mälarens "hvita svan*, som stolt
speglar sina vackra former i den blanka böljan,
<i>Drottningholm</i>, beläget på stranden af Lofön, en
mil land- och sjöväg från hufvudstaden, står
med denna i lifligaste kommunikation hela
sommaren igenom medelst ångbåtar, större och smärre,
som dagligen afgå dit. Ursprungligen bildad af
tvenne på Lofön belägna hemman, Glie och
Wäggeby, kallades gården i äldre tider <i>Torfvesund</i>
eller <i>Thorssund</i> och tillhörde Johan III:s katholska
gemål, drottning Katharina, hvilken svågern Carl
IX sjelf i sin rimchrönika gifvit det vitsordet,
att hon var
<poem><small>
«En furstinna, dygdefull och from,
Ändock hennes lära var kommen från Rom»,
</small></poem>
ehuru han dock, kommen till magten, utan 
barmhertighet förjagade de Jesuiter, som drottningen
tillåtit att nedsätta sig der med sin gemåls goda
minne. Carl IX:s enkedrottning, Christina, den
beryktade "Holsteinska nattpredikanten", innehade
sedan Torfvesund, hvilken gård, tillika med hela
ön, vidare förärades åt riksamiralen Carl Carlsson
Gyllenhjelm, Carl IX:s son på sidolinien.
Drottning Christina d. y. inlöste år 1649 ön och gaf
densamma at sin mor, Gustaf den stores
enkedrottning; men redan före Maria Eleonoras död
förlänades gården åt Magnus Gabriel de la Gardie,
hvilken dock innehade den blott ett år och då
bortbytte den mot en annan gård åt d. v.
kronprinsen, sedermera konung Carl X Gustaf. Det
var dennes enkedrottning, Hedvig Eleonora, som
efter det af drottning Katharina uppförda gamla
stenhusets brand 1661 lade grunden till det nya



slottet, i hvilket Sveriges största byggnadskonstnär,
Nicodemus Tessin, efter hvars planer det
uppfördes och Sveriges yppersta målare, Ehrenstrahl
efterlemnat odödliga minnen. Af Hedvig Eleonora
erhöll <i>Drottningholm</i> sitt nuvarande namn.
Slottet skänktes af konung Fredrik åt kronprinsessan
Lovisa Ulrika, som här blifvit förmäld med
Adolf Fredrik, hvarefter Drottningholm under detta
konungapars lifstid förblefdess egentliga
sommarresidens. Detta fortfor äfven under Gustaf III:s
tid, och fästan Drottningholm under Carl XIII
och till en del under Carl XIV Johan mer sällan
besöktes af kungliga familjen, började dock åter
för det praktfulla slottet en rad gladare dagar,
till och med påminnande om de lysande tiderna
under Gustaf III, sedan n. v. enkedrottning
Josephina anländt till Sverige, och under de yngre
Bernadottiderna har Drottningholm återvunnit sin
rang som det förnämsta af de svenska lustslotten.
Bland här födda furstliga personer befinnas prins
Fredrik Adolf, hertig af Östergötland, hertig
Carl Gustaf af Småland, hertig Gustaf af
Upland och hertig Oscar Gustaf Adolf af
Wermland.

Drottningholms slott och parker äro i sitt slag
det mest storartade, som Sverige har att uppvisa.
Den dels sumpiga, dels bergiga mark, hvarpå det
hela är anlagdt, erfordrade ett verkligt
jättearbete och gjorde otroliga kostnader nödvändiga.
Man kan icke annat än förvånas öfver den
konstfärdighet, som här blifvit nedlagd. Trädgårdarna
äro anlagda på starka hvalf, påfyllda med jord;
kala berg hafva blifvit bortsprängda, terrasserade
och betäckta med jord, så att de likna grönskande
kullar; vägar hafva blifvit lagda öfver kärr och
träsk, kanaler ledda genom parken, så att de
kringsluta trädbevuxna holmar, prydda med
marmorstatyer o. s. v.; men icke desto mindre finnes
ingenting stelt och konstladt, utan allt är
naturligt, behagligt och storartadt. Sjelfva slottet, till
hvilket man från Mälarsidan uppstiger på en
jättetrappa af granit och marmor, utbreder sig med
sina flyglar, hvilka ytterst sluta med tvenne
låga torn eller rundlar, öfver en ansenlig rymd,
och innehåller, utom rader af furstligt utstyrda
rum, talrika konstverk, ehuru de samlingar af
naturalster, mynt o. s. v., som under Lovisa
Ulrikas tid funnos här, blifvit flyttade dels till 
myntkabinettet på Stockholms slott, dels till
Vetenskapsakademien och till universitetet i Upsala.
Mästerstycken af smak äro slottets vestibuler och
framfor allt dess stora trappa, åt hvilken
Dahlberg i Sveciæ-verket egnat en särskild plansch,
och hvilken ovedersägligen är en bland de
skönaste i sitt slag. Utom Ehrenstrahl, af hvars
hand talrika takmålningar och, framför allt,
allegoriska taflor äro, hafva l'Archevesque, Desprès,
Wertmüller (här förvaras originalet till hans
Ariadne), Hillerström, Pilo (Gustaf III:s
kröningstafla) m. fl. bidragit till slottets prydande, och
Stora Galleriet på Drottningholm innehåller
Lembkes taflor öfver Carl X:s märkeligaste bedrifter,
slaget vid Warschau och tåget öfver Bält m. fl.,
tillika med taflor, föreställande slagen vid
Halmstad, Lund och Landskrona. Andra salar prydas
med porträtter af Carl Johans och Oscar I:s
samtida regenter och deras gemåler, till stor del skänkta af
originalerna sjelfva. Äfven krigsbyten från Sveriges
storhetatid, bestående af konstverk, smakfulla
trädgårdsvaser o. s. v., saknas här icke. I ett rum
af bibliotheket, hvilket visserligen är litet, men
valdt och innehåller talrika verk af värde, 
befinnas i kork skurna modeller af Pæstum,
Herculanum och Pompeji. Drottningholm är, kort sagdt,
en af de skönaste perlorna i Stockholms
omgifningar, och det är alldeles icke förunderligt, om
dess parker hvimla af besökande under nordens
vackra sommardagar, då det stora springvattnet i
trädgården spelar och omkring sig samlar
beundrande åskådare i mängd, medan andra sprida sig
kring den vidsträckta parken, intaga sätena i den
af Gustaf III anlagda theatern i det gröna,
beskåda de konstnärligt utförda marmorbilderna och
med förvåning bevittna, det en sådan mängd af
skatter kan finnas hopad på ett ställe i det
fattiga Sverige.

Uti Drottningholms park ligger det s. k.
<i>Götiska Tornet</i>, nu tämligen förfallet, från hvilket
man har en vidsträckt utsigt öfver Drottningholm
och dess omgifningar; den s. k. "Floras Kulle"
med en staty af gudinnan, uppställd midt i en
omgifning af blommor, och en derinvid anlagd
schweizerhydda, badhuset o. s. v., förtjena äfven
att uppmärksammas; men särdeles får man bland
parkens synvärdheter icke glömma <i>China slott</i>, ett
antal paviljonger i Chinesisk stil, uppfyllda med
allehanda chinesiska kuriosa, och hvars
hufvudbyggnad var en skänk af Adolf Fredrik till hans
gemål, öfverlemnad åt henne på Lovisadagen 1752.
Hela byggnaden uppsattes på gamla
Arsenalsgården i Stockholm under inseende af
öfver-intendenten Adelcrantz samt fördes på flottar till sin
bestämmelseort. Det hela var en surpris till
drottningen, och om den fête, som anställdes vid
besittningstagandet deraf, har man en utförlig
berättelse. Här brukade Lovisa Ulrika ofta sitta
med sitt broderi, medan konungen arbetade vid
sin svarfstol, och vid det nedanför China belägna
s. k. <i>Canton</i> anlades fabriker af flerfaldiga slag,
t. ex. en eggjerns- och polersmidesfabrik, der
finare instrumenter och nipper förfärdigades, ett
Holländskt spetsmakeri och en sidenfabrik. Alla
dessa verkstäder äro nu länge sedan nedlagda.

Uti en af rundlarna på Drottningholms slott
befinnes slottskapellet, tillika kyrka för den till
Lofö pastorat hörande Drottningholms
kapellförsamling. På ömse sidor om slottet ligga
paviljonger af sten, ämnade för hofuppvaktningen och
ekonomien, och derjemte finnes en af Gustaf III
uppförd theater.

*
</chapter>

<chapter name="Carlberg">
<h2><sp>CARLBERG</sp>.</h2>

<big><b>P</b></big>å hemmanet Bålstompta i Solna socken, vid den
smala vik af Mälaren, som skiljer Kungsholmen
från Norrmalms fasta land, anlade Carl Carlsson
Gyllenhjelm ett herresäte, som efter honom fick
namnet <i>Carlberg,</i> och lade år 1637 grunden till
den nuvarande slottsbyggnaden, hvilken han dock
icke medhann att fullborda. Efter hans död
innehades Carlberg af hans arfvingar, men köptes
1669 af Magnus Gabriel de la Gardie, som
fulländade slottet och trädgården, men sålde godset
till riksmarskalken Johan Gabriel Stenbock, från
hvilken det reducerades omkring 1690, hvarefter

<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>CARLBERG.</big></img>




det allt sedan tillhört kronan. Här upprättade
Carl XIII såsom förmyndare-regent en
kadettskola, kallad krigsakademi, sedan Gustaf III:s plan
att på Ulriksdal upprätta en sådan skola gått om
intet genom denna konungs död. För
krigsakademiens behof erfordrades åtskilliga tillbyggnader,
deribland tvänne tre våningar höga och långa
flyglar på bägge sidorna om det gamla slottet,
hvilket utgör hufvudDyggnaden, och upp till
hvilket en hög yttertrappa leder. Flyglarna
innehålla logementer och rum för lärarne, hvaremot
sjelfva slottet upptages af lärosalar, bibliothek,
kyrka o. s. v. Den militäriska anstalten fortfar
ännu, men har utbytt det anspråksfulla namnet
"Akademi" mot det mer anspråkslösa
"Krigsskola".

Carlbergs slott har ett vackert läge, och dess
mot sjön belägna hufvudfaçad saknar icke ett
vördnadsbjudande utseende. Den på andra sidan
liggande parken med sin stora dam, tätt utmed
hvilken Norra Stambanan framlöper, sitt
monument öfver den vid Leipzig 1813 fallna major
Döbeln och sitt på 12 Joniska pelare hvilande
tempel, hvilket fördom inneslöt en byst af Carl
X Gustaf, är utmärkt vacker och ganska
vidsträckt. Sjövägen dit leder förbi en mängd på
Kungsholmens strand liggande ställen, Aronsberg,
Hummersberg, Christineberg, der det nya
frimurarebarnhuset reser sig, Hornsberg o. a., medan
det stora porslinsbruket Rörstrand ligger strax
invid Carlberg, närmare staden. På andra sidan
slottet ligga Eklund och Hufvudsta samt
Ulfsunda vid den s. k. Ulfsunda-fjärden. Närmaste
landvägen är genom Carlbergs allé, som går ut
från Norrtullsgatan.

Carlberg saknar icke historiska minnen.
Efter reduktionen beboddes slottet stundom af Carl
XI och hans gemål, drottning Ulrika Eleonora
den äldre, hvilken afled här den 26 Juli 1693,
och hvars lik här stod på paradsäng, innan det
infördes till Stockholm och nedsattes i grafven.
Under denna tid timade den bekanta händelsen,
att vakthafvande kaptenen af gardet, Stormcrantz,
såg den aflidna drottningen i sin svepdrägt stå
vid ett fönster i rikssalen och samtala med
grefvinnan Stenbock, hvilken anlände till slottet på
ett öfvernaturligt sätt, och hvilken dog några
veckor derefter, likasom berättaren af den underbara
synen, kapten Stormcrantz sjelf. 8edan Stockholms
slott afbrunnit den 9 Maj 1697, flyttade konung
Carl XII med enkedrottningen och hela kongl.
familjen till Carlberg, der Carl XII:s syster
Hedvig Sophia 1698 förmäldes med hertig Fredrik af
Holstein. Här förvarades också Carl XII:s lik
under hemfärden från Norge till Stockholm.
Fredrik I och hans gemål bebodde också icke sällan
Carlberg, der sedan deras tid sällan kungliga
personer vistats. — Bland de på slottet ännu
befintliga taflorna finnes, utom porträtter af Gustaf den
Store och hans generaler, en, föreställande den
store konungens landstigning i Tyskland den 24
Juni 1630 och af stort intresse. Sollennitetssalen,
kallad ”Rikssalen”, är ett ståtligt rum med
särdeles vackra ornamenter i plafonden.

*
</chapter>

<chapter name="Gripsholm">
<h2><sp>GRIPSHOLM</sp>.</h2>

<big><b>D</b></big>en lilla Mälarestaden Mariefred, en jordbruksby,
i likhet med så många andra smärre städer i vårt
land, skulle sannolikt icke ådraga sig mycken
uppmärksamhet, om den icke egde en granne, hvars
historiska ryktbarhet kastar ett skimmer äfven
öfver den lilla staden, som stödjer sig mot dess
väldiga murar. Denna granne är det gamla slottet
<i>Gripsholm,</i> Wasaslottet och Wasastammens
minnestempel af både godt och ondt

Huru vida den Harvard Viking, som for vida
uti öster och söder, och hvars moder Tolla lät rista
hans minne i den runsten, som ännu ligger i
grundmuren af Gripsholms östra torn, här haft
något vikinganäste, känner man icke, och först på
1200-talet förekommer den första underrättelsen
om det n. v. Gripsholm, hvilket då kallades Åhl
och tillhörde en Harald Thorsson. Omkring
år 1207 skref sig riksrådet Sten Haraldsson Gren
till Åhl, och räknas hans ätt till Gustaf Wasas
förfäder på  mödernet. Sedan tillföll gården det



<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>GRIPSHOLM.</big></img>


mäktiga riksdrotset Bo Jonsson Grip, hvilken
anses hafva varit den, som först anlagt eller
fullbordat slottets befästningsverk och gifvit det
namnet Gripsholm efter sitt vapen. Vestra tornet,
hvars murar äro 7 alnar tjocka, kallas ännu i
dag Gripetornet, och här var det som Bo Jonsson
höll herredag och föreskref konung Albrecht
lagar. Men den mäktige mannens enka och son
måste mot en ringa ersättning afstå Gripsholm
åt drottning Margareta, som så väl förstod att
gömma de Svenska herrarnes slott och uppmanade
dem att lika väl gömma hennes bref, och af henne
lades det under kronan. Under Engelbrechts
frihetskrig belägrades slottet af Rekarnes allmoge;
men konung Eriks fogde, Hartvig Flög, satte eld
på slottet och flydde undan. Efter att sedan
hafva varit förlänadt åt Hans von Eberstein och
biskop Sigge Ulfsson i Strengnäs, utbyttes
Gripsholm från Kronan till Sten Sture den äldre, som
blef slottets andra grundläggare. Han uppförde
det på nytt, ökade det underlydande godset och
inrymde 1491 både gård och gods åt
Karthusianer-munkar samt grundlade Mariefreds kloster, der
hans lik jordades af den trofaste vännen, erkebisp
Jakob Ulfsson (1504). Men snart inträffade
andra tider för Sverige. Gustaf Wasa, efter
mångfaldiga öden ändtligen Sveriges konung, undantog
icke Mariefreds kloster från den dom, som han
uttalat öfver alla andra kloster i riket; det
upphäfdes, och Gripsholm med allt der under lydande
togs 1526 af konungen som hans mödernearf.
Klostret nedrefs; men på S:t Laurentii dag 1537
lade kon. Gustaf grunden till det nya slottet, hvilket
uppfördes utmed det gamla Gripetornet och blef
ett af Sveriges starkaste fästen. Slottets
uppbyggande firades med en lysande invigningsfest, vid
hvilken konung Gustaf och drottning Margaretha
sjelfva passade upp på sina gäster, och inom dess
murar uppgjordes sedan planerna till arfföreningen
och förlänandet af furstendömen åt de yngre
sönerna. Men detta slott, der gamle konung
Gustaf thronade i hela sin magt, skulle framdeles bli
fängelse för tvänne af hans söner, Johan och
Erik; från detta slott, der den första Wasa
fattade sitt beslut att befria fäderneslandet, gick
den sista Wasakonungen i landsflykt från rike
och fädernesland. Vid arfskiftet efter kung Gösta
tillföll Gripsholm hertig Carl, hvars gemåler 
sedan fingo det till morgongåfva; derefter innehades
slottet af Carl Philip, af Maria Eleonora, som
derifrån verkställde sin flykt till Danmark, af
Carl Gustaf och Hedvig Eleonora. Äfven
drottning Lovisa Ulrika innehade Gripsholm, men
utbytte det mot Svartsjö till Gustaf III. Han
blef den fjerde uppbyggaren af Gripsholm, med
hvilket han företog talrika förändringar, hvilket
han moderniserade medelst tillbyggnader i helt
annan stil än den ursprungliga, försåg med en
liten theater, en perla af prakt o. s. v., ehuru
han dock icke lyckades utplåna den gamla
vördnadsbjudande charakteren. Huruledes hans son
förvarades som fånge på Gripsholm, hafva vi uti
det föregående antydt; under den nu regerande
dynastien har slottet varit väl underhållet och
ett föremål för omsorg, ehuru kungliga familjen
sällan uppehållit sig der.

Det n. v. Gripsholm består af en femkantig,
på ett par sidor något afrundad hufvudbyggnad
kring en borggård och försedd med runda
hörntorn, fordom kallade Gripe-, Wasa-, Kork- och
konung Eriks torn; en flygel går ut mot söder,
och åt norr ligga flera med hvarandra 
sammanhängande byggnader, den ena uppförd 1770, der
en stenmur förut stått, och alla inneslutande en
yttre borggård. Utanför stora porten finnas
lemningar af en skans; åt öster och söder
ligger trädgården. På yttre borggården ligga två
stora kanoner, tagna 1581 på Iwanogrod af
Pontus de la Gardie, 8 à 9 alnar långa och
allmänneligen kallade "Galten och Suggan", ehuru de,
enligt den på dem befintliga Ryska inskriften,
rätteligen heta "Vargen". Sedan man passerat en
andra hvalfport, i hvilken några gamla stenar
med Stureättens sjöblad äro inmurade, inträder
man på inre borggården, der Gripe-, Sture- och
Wasa-vapnen med sina färger äro insatta i muren.

Det kan icke vara vår mening att här
vidlyftigt beskrifva detta slott, af hvars talrika rum
96 äro fullt inredda och möblerade, medan 22
hvalf och källrar finnas under detsamma. Vare
det nog att här anmärka, det den ypperliga och
väl ordnade taflesamlingen, som är tillgänglig för
hvem som helst, innefattar den rikaste samling
porträtter, som finnes i Sverige. Här finner man
i en sal (audienssalen) hela följden af svenska
konungars porträtter, med regenternas derunder 
tecknade valspråk, de flesta målade på föranstaltande
af Gustaf III. Äfven konung Oscar har riktat
Gripsholms porträttsamling — den räknar mer än
1800 nummer — med flera porträtter, deribland
Gustaf IV Adolfs, som förut saknades. Många
taflor äro från äldsta tider. Så finner man här
bilder af Erik den Helige, af Birger Jarl,
Sturarne och deras familjer, Christina Gyllenstjerna,
(porträttet, på kopparplåt i guld och färger, bär
årtalet 1506), drottning Karin Månsdotter, prins
Gustaf Eriksson, Ebba Brahe, m. fl. Ett porträtt
af Gustaf Wasa och ett af Erik XIV äro målade
af den olycklige konungen sjelf. Likaledes finner
man på Gripsholm porträtter af alla
underhandlarne vid Westphaliska freden, af svenska
rådsherrar och biskopar, af militärer från våra stora
krig, äfven af lärda, konstnärer, borgare och
bönder, ehuru denna afdelning är minst talrikt
representerad. Det hela bildar en samling, hvartill
ett motstycke kan uppvisas af få länder inom
Europa, om ens af något.

Men Gripsholm har äfven andra minnen att
uppvisa. Här vidmakthålles ännu det rum, der Johan
III, såsom hertig, med sin gemål  höllos fångna, och
der Sigismund föddes, samt det fängelserum, der Erik
XIV var insperrad, och midt emot ingången till
hvilket Gustaf III inredde sin granna theater.
Konung Eriks fängelserum torde dock, enligt hvad
sednare upplysningar gifva vid handen, icke hafva
varit användt oftare än under de anfall af
vansinne, som gjorde den olycklige mannen farlig
både för sig sjelf och andra; men äfven som
sådant är det hemskt tillräckligt. Man vet, att
Erik på Gripsholm vid andra tillfällen
behandlades som en furstlig fånge. Det bord, vid
hvilket Gustaf IV Adolf undertecknade sin
afsägelseakt, visas ännu i ett af slottets praktrum. Äfven i
de underjordiska hvalfven hafva talrika fångar
varit förvarade, bland dem de fyra riksråd, som
halshöggos i Linköping 1600, erkebiskop
Abraham, som dog derstädes, m. fl. Sålunda finner
man, — heter det på något ställe, — inom dessa
murar sorgspel, romaner, opéra comique, hofbaler
och fängelsescener om hvarandra, och fadern
sminkar sig till förste älskare i rummet bredvid det,
der hans son en gång skulle afsäga sig den ärfda
thronen för sig och sina efterkommande.

Utrymmet medgifver oss ingen utförligare
beskrifning af detta märkvärdiga slott, hvars
rikedom på omvexlande och intressanta minnen är så
stort, att man med skäl kan säga, det Gripsholm
är ett sammandrag af Sveriges hela historia
under Wasarnes tid, på samma gång som det är en
innehållsrik chrönika öfver detta hus särskildt.

*
</chapter>

<chapter name="Skokloster">
<h2><sp>SKOKLOSTER</sp>.</h2>

<big><b>V</b></big>id segelleden till Upsala ligger, utmed
Skofjärdens strand, det praktfulla
Wrangel-Braheslottet, <i>Skokloster,</i> hvars fyra tornspiror resa sig
högt mot himmelen, infattade inom en ram af
mörk barrskog. Ett urgammalt Folkungagods, var
Sko i trettonde århundradet sätet för ett
Dominikanerkloster, anlagdt af Knut Långe, konung Erik
XI:s svåger och motkonung, hvilken också fick
sin lägerstad inom klostrets murar, likasom hans
broder Holmgeir, hvilken, ehuru halshuggen som
upprorsman år 1248, icke desto mindre efter
döden vördades som helgon. Klostret förvandlades
sedan till nunnekloster, afbrann 1297, men
uppbyggdes åter af Uplandslagmannen Birger
Pederson, den Hel. Brigittas fader. Bland klostrets
aderton abbedissor, hvilkas namn man känner,
förekommer också en Namnlös, Anonyma, hvars
namn ingen kunnat utgrunda, sannolikt en
förnäm dame och offer för någon tragisk tilldragelse.
I tvåhundradetvå år innehade de fromma fruarna
i Sko det rika klostret, hvilket var ett af de med
gods och håfvor som rikast utrustade inom riket,
då det åter blef lågornas rof och oaktadt all
använd möda och allt klappande på de troendes
hjertan och penningkistor icke kunde uppbyggas
mer. Tiderna hade förändrat sig, och gamle
konung Gustaf gjorde med allo slut på
klosterväsendet i Sverige. Abbedissan Ingegerd fick till


<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>SKOKLOSTER.</big></img>




och med (1528) af honom mottaga en skarp skrapa,
för det hon på dödssängen låtit ikläda hans
fränka Öllegård Brahe den i konungens tycke
alldeles icke heliga klosterdrägten. Konung Johan,
som under det han vurmade med katholicismen,
gerna skulle hafva återuppbyggt klostret, om han
icke behöft stenen efter det gamla till Stockholms
slott, dit den till största delen fördes, skänkte
gården åt sin syster, prinsessan Sophia. Carl IX
förlänade den år 1610 åt Christopher Some,
hvilken dock följande året genom uppgifvandet af
Calmar förlorade både konungens nåd och all sin
egendom. Sedan förlänades godset af konung
Gustaf den Store åt riksrådet och fältmarskalken
Herman Wrangel, hvars son, den berömde Carl
Gustaf Wrangel, Svea Rikes Råd, Marsk och
Öfverste-Fältherre, som föddes på Sko 1613, lät
uppföra det praktfulla slottet, efter mönstret af det i
Aschaffenburg, som det påstås, och hvilket
fulländades 1668, men likväl icke ens i denna stund
är fullt inredt och färdigt. Skokloster gick från
ätten Wrangel öfver till huset Brahe och tillhör
ännu detta hus som fideikommiss, ehuru
fideikommisset utgöres endast af slottet och dess
samlingar, hvilka innehafvaren är förbunden att
efter bästa förmåga utvidga och förstora.

Och samlingarne på Skoklosters slott är det,
som, när man undantager den ståtliga byggnaden
sjelf, utgöra dess verkliga värde och skulle
inbringa millioner, om de fingo försäljas. Trogen
sin fars grundsats: ”den der tager något, han
hafver något”, förenade den lyckliga krigaren här
det dyrbaraste af allt hvad han tagit för sig
under sina många och lyckliga fälttåg, och dertill
kommo redan under hans tid dyrbara skänker,
hvilka ännu mer ökade värdet af det hela.
Konstskatter och dyrbarheter af alla slag från det
utsugna Tyskland, det förhärjade Polen och från
alla de länder, dit Wrangel förde de svenska
fanorna, finnas nu att skåda i Mälarborgen och
hafva sedan hans tid blifvit, dock icke genom
krigsbyte, på allt sätt tillökade och ordnade af godsets
sednare innehafvare. Likasom Gripsholm är ett
Wasahusets museum, likaså är Sko ett museum
för ätterna Wrangel, Bjelke och Brahe.

Strax vid inträdet i slottets vestibul fästes
uppmärksamheten af åtta Joniska pelare, huggna
i hvit marmor, en skänk af Christina till
fältherren och af Nils Brahe räddade undan
reduktionen genom den dryga lösesumman af 18,000
R:dr i silfver. Slottet bildar i öfrigt en qvadrat,
i hvilken hvarje sida är 144 fot lång och
invändigt 42 fot bred samt 64 fot hög till taklisten;
det innesluter en fyrkantig borggård, till hvilken
arkader leda från slottets inre sida, är fyra
våningar högt och skall hafva lika många fönster
som ”dagarne i året”. I hvartdera af de fyra
hörnen befinnes ett torn, en våning högre än
hufvudbyggnaden, med koppartäckt kupol och
spira. I ena tornet befinnes ett urverk. Öfver
frontespisen åt sjösidan prunkar grefliga
Wrangelska vapnet af Salmis med sina fyra hjelmar
och löfverk.

För att genomgå det inre och göra sig
noggrannt bekant dermed erfordras det dagar. Ehuru
slottet aldrig varit fullständigt möbleradt, till och
med icke egentligen begagnadt som bostad af sina
egare, hvilka egde talrika herresäten att välja
imellan, har det dock äfven i detta hänseende
praktfulla saker att uppvisa, Venetianska speglar,
konstarbetade skåp, inlagda bord, stora sängar med
tunga sidenomhängen, gobelins- och
gyllenläderstapeter m. m., dels segerbyten, dels skänker.
Porträttsamlingen är stor och gifver knappast efter
den på Gripsholm. Redan i första våningens
korridorer mötes den inträdande af bistra
krigareskepnader, porträtter i hel figur af Carl Gustaf
Wrangels krigskamrater, till god del Skottar, och
rummen hvimla af porträtter af Wranglar, Braher,
Bjelkar, Königsmarker, från den Hel. Brigitta och
Peder Brahe den äldre ända till den sköna Ebba,
både som ung och vid sjutiosex års ålder, och
Carl Gustaf Wrangel sjelf till häst, målad af
Ehrenstrahl. Talrika andra taflor finnas likaledes
i praktrummen, hvilka dessutom prydas med
spiselkappor, med på dem mästerligt skurna eller i
sten huggna arabesker, vapensköldar, namnchiffer
o. s. v., medan de ornerade gipsplafonderna äro
mästerstycken i sitt slag. Praktfullast är
Kungssalen, der i skåp en mängd dyrbarheter och
kuriosa förvaras. Här ses t. ex. ett schatull af
bernsten, en förgylld silfverbägare, ornerad med
ädelstenar, en elfenbenskanna, infattad i
emaljeradt silfver, med afbildningar af en Bacchusfest,
en skål af karneol med fot at förgyldt silfver, ett
dyrbart brädspel, en rubin, omgifven med
rosenröda diamanter, en skänk af Gustaf Adolf till
Ebba Brahe, och mycket mera. Slottets öfversta
våning upptages af bibliotheket, om vid pass 23,000
band, deribland en mängd sällsynta böcker, och
en manuskriptsamling af värde; dertill komma
rustkamrarne, som innehålla 1,250 skjutvapen af
alla slag samt en massa hugg- och stickvapen,
deribland några från urgamla tider, dolkar och
bågar m. m. Många bland svärden äro inlagda
med guld och silfver samt prydda med ädelstenar;
andra, enklare, utmärka sig som historiska
minnen, t. ex. Hussithöfdingen Ziskas svärd och det,
för hvilket riksrådens hufvuden föllo på
Linköpings torg år 1600. Praktstycket är dock Carl
V:s sköld, tagen i Prag 1648 och efter uppgift
förfärdigad af Benvenuto Cellini, ehuru
konstnären sjelf icke uppräknar den bland sina arbeten.
Rustkamrarne på Sko äro utan gensägelse de
rikaste i Sverige.

Äfven Skoklosters kyrka är rik på minnen.
Predikstolen är ett segerbyte från Tyskland,
altaret, funten, en Magdalena af Domenichino,
härleda sig från klostret Oliva vid Danzig. Väggarne
i Wrangelska grafchoret äro, i likhet med dem
uti Gyllenhjelmska choret i Strengnäs, betäckta
med bataljtaflor i relief och hvitmenade, likasom
Carl Gustaf Wrangels staty till häst. I kyrkan
visas den Hel. Holmgeirs grafsten. Der hvilar
också den Svenska Sappho, Hedvig Charlotta
Nordenflycht.

*
</chapter>



<chapter name="Upsala">
<h2><sp>UPSALA</sp>.</h2>

<table o>
<td c><b>Staden och Slottet.</b>
</table>

<big><b>F</b></big>rån Skokloster är vägen icke lång till
Svealandets urgamla tempelstad och konungasäte, det
mångfrejdade och mångbesjungna Upsala.

Den, som sjövägen nalkas till den gamla
staden, ser inga tecken till att en stad är nära, förrän
fartyget vid en tvär vändning af Fyrisån, —
grumlig och gul, likasom <i>Flavus Tiberis</i> — plötsligen
befinner sig nära nog inne i staden. Främst
visar sig der Wasaslottet på sin höjd, så
Trefaldighetskyrkans låga torn och Domkyrkans högt
deröfver uppskjutande dubbeltorn, medan staden
med sina ståtliga byggnader, hvilka nu till stor
del intagit de fordna låga trähusens ställe, och sina
lummiga trädgårdar utbreder sig på slätten,
hvilken på alla sidor derom fortsättes så långt ögat
når, först vid horisonten afbruten af skogbevuxna
höjder. Det hela är en landtligt täck, en
idyllisk tafla, och likväl förvarar hon inom sin ram
så många stora minnen.

Gamla Upsala, nu en by, bekant genom sin
urgamla kyrka, hvilken likväl förmodligen i sina
murar icke innesluter en enda sten af det fordna
templet, sina kungshögar och sitt mjöd, var i
hednatiden platsen for templet och kungsgården; men
ett godt stycke nedanför detta Nordens synliga
Walhall låg vid Fyrisåns utlopp en hamnplats
och köpstad, kallad <i>Aroos</i>, åmynningen. Denna
köpstad utvidgades småningom, och hit flyttade
under tidernas lopp konungarne sin bostad. När
sedan kristendomen slagit djupa rötter i landet,
och Sveriges erkebiskopar från det alltmer
aftynande Gamla Upsala flyttat ned till Aroos, 

<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>UPSALA.</big></img>




utvidgades denna ort ännu mer och antog det gamla
konungasätets namn, tillika med dess värdighet af
rikets hufvudort. Så uppstod det nya Upsala.
Detta upphörde dock snart att vara konungastad;
men det har alltid haft konungabostad inom sina
murar, det har ända till de sednaste århundradena
varit de svenska konungarnes kröningsstad, det
har i fyra sekler varit säte för rikets
ryktbaraste högskola, och likasom det till ålder
öfverträffar hufvudstaden, täflar det med denna i gamla
minnen och är i alla hänseenden en af vårt lands
märkvärdigaste städer.

Att här teckna Upsalas historia och öden, skulle
leda oss alldeles för långt. Må det vara nog att
anteckna, det den äldsta staden sannolikt låg på
den sandås vester om Fyrisån, som ännu
upptages af en del af staden, att den äldsta
kungsgården sannolikt låg på samma ställe som den nu
s. k. Stallgården, hvilken en tid intogs af
erkebiskopsslottet. Stadens äldsta kyrka är den från
1210 kallade Trefaldighets- eller Bondkyrkan, —
en Wårfru-kyrka och en S:t Pers kyrka m. fl.
kyrkor och kapell nämnas också från äldre tider,
— och invid den förstnämnda lades, på det s. k.
Herrans Berg, år 1287 grundstenen till den ännu
qvarstående praktfulla domkyrkan, hvilken
fulländades först år 1440. Rundtomkring dessa
medelpunkter utbredde sig staden, sannolikt i de äldsta
tiderna oregelbundet byggd, men allt ifrån
Christinas dagar mer ordnad och efter flerfaldiga
stora eldsvådor förvandlad till hvad den nu är,
en bland de vackraste, folkrikaste (af öfver 10,000
menniskor bebodda) och utmärktaste städerna i
landet. Särdeles universitetet eger här talrika
verkliga palatser; men äfven bland de enskilda
husen finnas många, hvilka fullkomligen skulle
häfda sin plats vid hvilken hufvudstads gator som
helst.

Den vigtigaste och förnämsta byggnaden i
Upsala är <i>domkyrkan</i>. Sedan det gamla
konungasätet allt mer förfallit och dess såsom domkyrka
begagnade kyrka på grund af sitt aflägsna läge
börjat bli allt mindre besökt samt derjemte
blifvit skadad af en eldsvåda, begärde år 1250
domkapitlet den Hel. Fadrens tillåtelse att få flytta
domkyrkan till ett lämpligare ställe, hvartill
Alexander VI gaf sitt bifall redan år 1258, ehuru
konung Waldemar först år 1270 stadfäste det 
påfliga beslutet. Nu flyttades med stor högtidlighet
konung Erik den Heliges ben från Gamla Upsala
till Trefaldighetskyrkan i det nya; men samtidigt
dermed började uppförandet af Upsala domkyrka,
och i ett inom dennas uppdragna murar uppsatt
kapell af trä inflyttades 1273 det kungliga
helgonets qvarlefvor. Den nya domkyrkan
uppfördes, i likhet med alla sådana i den kristna
verlden, medelst bidrag från hela kristenheten, och
år 1287 inkallades till hennes byggande från
Frankrike mäster Etienne de Bonneuil (Bonneville),
hvilken anlände, åtföljd af tio mästare och tio
gesäller, uppförde kyrkan efter samma plan som
Notre Dame i Paris och med henne reste sig en
evärdelig minnesstod i norden.

Upsala domkyrka, som stod under byggnad i
mer än halftannat århundrade, invigdes tredjedag
Pingst 1435, ehuru hvalfven öfver kyrkans vestra
del blefvo färdiga först 1440, hvilket år kan
betraktas som det, då kyrkan ändtligen var
fullbordad. I Dahlbergs Sveciæ-verk ser man kyrkan
till det yttre i hennes fullständiga skick, med de
tre tornen, af hvilka tvenne stodo i vester och
höjde sina smärta spiror mot himmelen och det
tredje reste sig midt öfver kyrkans torn, medan
fyra smärta spiror reste sig öfver tvärskeppets
fyra hörnpelare, och derjemte hvardera af de
talrika spännbågar, som stödja långskeppets
yttermurar, likaledes slutade med en tornspira. Det
hela afbildade Frälsarens kors, tornet öfver
korset hans törnekrona, dubbeltornen i vester de vid
korsets fot gråtande qvinnorna, de många
småtornen med sina spiror kristenhetens böner. Men
denna härlighet blef icke långvarig. Kyrkan
härjades litet imellan af eldsvådor, tornen
nedstörtades af stormar, men återuppfordes igen, tilldess
den stora branden år 1702, som nästan i grund
förstörde Upsala stad, äfven totalt ödelade
domkyrkan. Hon blef imellertid återställd och
öppnades till gudstjenst redan 1707; men de bägge
af Hårleman på 1740-talet uppförda tornen
stämma icke öfverens med kyrkans architektur i
öfrigt och göra ett mindre angenämt intryck.

Sådan Upsala domkyrka nu står, håller hon
370 fot i längd med en bredd i vester af 106, i
öster af 138 fot och inalles 114 fots höjd,
medan tornen resa sig till 180 fot. Hon är
uppförd i ren spetsbågsstil med tre lång- och ett
<img>Alb. Bonnier<small><sup>s</sup></small> förlag<tab><tab><tab><tab><tab><tab><tab><tab>Em. Bærentzen [et] C<small><sup>o</sup></small> Lith. Inst.
<big>UPSALA DOMKYRKA.</big></img>




tvärskepp, och hennes hvalf uppbäras af 24 
fristående pelare, bland hvilka chorets äro af 
huggen sten. Predikstol, altare, orgel, allt är ädelt
och smakfullt; men kyrkan är derjemte ett Svenskt
Pantheon, uppfylld af minnesvårdar från alla 
tidehvarf. Här hvila Erik den Heliges ben i sitt
silfverskrin nära invid högaltaret; i Gustavianska
grafchoret, som prydes med Sandbergs fresker och
Ways glasmålningar, hvila Gustaf Wasa och hans
gemåler, tillika med Johan III och drottning
Gunnel; i andra chor ser man grafminnen öfver
Birger Brahe, den Hel. Brigittas fader, grefvarne
Nils och Svante Sture, drottning Katharina 
Jagellonica, Klas Christersson Horn, Gustaf Banér,
kort sagdt, furstar, krigare, sjöhjeltar, lärda, —
bland dem botanisternas furste, Carl v. Linné och
Atlanticans författare, Olof Rudbeck, — hvilka
här alla efter döden stämt möte med hvarandra,
sedan de under lifstiden frejdat det svenska 
namnet och burit dess ära öfver verlden. Under 
hvalfvet i korsets midt sitter en gyllene hand med
två utsträckta fingrar, till minne af hyllningseden,
som på detta ställe aflades till den nykrönta 
konungen, ty ända till och med Ulrika Eleonora äro
Sveriges flesta regenter krönta här. Kyrkans
rikedomar af dyrbara kärl, skrudar m. m., äro
ganska ansenliga, och i hennes klädkammare 
förvaras dessförutom talrika kuriosa, om hvilka 
kustoden på stället lemnar vederbörlig underrättelse.

På den ofvanför domkyrkan belägna sandåsens
höjd reser sig <i>Upsala Slott</i>, grundlagdt af Gustaf
Wasa år 1547 i stället för den fordna 
Kungsgården på Kungsängen, hvilken efterträdde den till
erkebiskopsgård förvandlade ännu äldre på 
Stallgården, men icke fulländadt under konung 
Gustafs dagar. Konung Johan var den, som 
fullföljde arbetet på slottet, hvilket ytterligare 
pryddes af de följande regenterna, särdeles Christina
och Carl XI, som nedanför detsamma anlade en
kungsträdgård, nu universitetets botaniska 
trädgård. Till Carl XI:s kröning inreddes slottet på
det präktigaste och bestämdes till enkesäte för
hans gemål, hvilken dock aldrig behöfde det. 
Slottet hade vid denna tid tvänne torn på södra 
sidan och ett på den norra. Den stora eldsvådan
1702 förstörde äfven Upsala slott, hvilket 
imellertid från 1745 restaurerades och småningom 
erhöll sitt n. v. utseende, men ännu icke blifvit
fullständigt inredt. I den inredda delen befinnas
nu rum för länsstyrelsen (i norra tornet),
landshöfdingen, m. fl.; slottets kyrka är inredd i södra
tornet. Från norra tornet utgick en i detta
århundrade nedrifven flygel; från södra ändan
utgår likaledes inåt borggården en flygel, af hvilken
blott hälften qvarstår, medan andra hälften
innehåller ruiner af den s. k. konung Johans port och
hvalf, i hvilka Sturemorden föröfvades. Åt vestra
sidan är borggården öppen och sluttar ned mot
Kungsträdgården; midtpå borggården står en byst
af Gustaf I.

Med Upsalas öfriga byggnader, monumenter
(Gustaf-Adolfs-obelisken, Carl Johans byst),
promenader, broar o. s. v., förbjuder oss utrymmet
att här sysselsätta oss. Att staden, som
universitetsstad betraktad, skall vara rik på
vetenskapliga samlingar och allt, som till undervisningen
hörer, faller af sig sjelft; vi anmärka, att den
präktiga bibliotheksbyggnaden, <i>Carolina rediviva,</i>
innesluter Sveriges största boksamling (130,000
band och 7,000 manuskripter), bland hvilka
”Silfverboken”, innehållande de af Ulphilas på
Moesogötiska öfversatta Evangelierna är den dyrbaraste
perlan. Boken, ett byte från Trettioåriga Kriget,
är en skänk till bibliotheket af Magnus Gabriel
de la Gardie.

***
</chapter>




