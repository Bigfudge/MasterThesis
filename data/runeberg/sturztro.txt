<table o>
<td 3 c><h1>TROLLHÄTTA-ALBUM.</h1>
<td 3 c><big><b>SAMLING</b></big>
<td 3 c><small>af</small>
<td 3 c><big><b>de vackraste och märkvärdigaste utsigter</b></big>
<td 3 c><i>vid och omkring</i>
<td 3 c><h2>TROLLHÄTTAN.</h2>
<td c>10 Teckningar<br><small>af</small><br><b>L. BJÖRKFELDT.</b><td><tab><tab><td c>Text<br><small>af</small><br><b>ORVAR ODD.</b>
<td 3 c><b>GÖTHEBORG.</b><br><b>D. F. BONNIERS FÖRLAG.</b><br>1846.
</table>
<table o>
<td c>——————————————<br>Berlingske Officin i Köpenhamn.<br>——————————————
</table>



<chapter name="Trollhättan af J. J.">
<big><b>D</b></big>e under namnet <i>Trollhättan</i> verldsbekanta gigantiska vattenfall som Götha Elf, under sitt forssande lopp från Wenern
till Kattegatt, formerar en mil från staden Wenersborg, äfvensom de i närheten af desamma anlagda kanaler och
slussbyggnader äro af den största vigt och det högsta intresse i såväl historiskt och topographiskt som statistiskt hänseende. Natur
och konst täfla här med hvarandra i de mest storartade scener. Den förras vildt sköna majestät och den sednares besegrande
kraft väcka i högsta grad åskådarens beundran. Det är visserligen onekligt att många andra vattenfall äro vida högre; men
det är icke endast höjden som utgör skönheten: det är de omgifvande föremålens pittoreska läge, och framförallt storleken af
de med ett åsklikt, oafbrutet dån, våldsamt framstörtande vattenmassorna. Än delar sig strömmen, omslutande skogbetäckta
holmar och nakna klippor; än vidgar den sig och bildar hvirflande vikar; än vältrar den sig fram mellan trångt
hopklämmande bergväggar, under det solen bildar skiftande regnbågar i de ångor som oupphörligt uppstiga. På elfvens vestra sida
en kedja af branta berg, ur hvilkas klyftor tallar och löfträn resa sig; på den östra en mängd vattenverk; i förgrunden
Olidehåla, uppfylld af kringdrifvande timmer, och i fonden, aflägsna höjder; se der i svaga drag, taflans konturer.

      På hvad tid och af hvad anledning Trollhätta-fallen erhållit detta sitt namn, känner man icke med säkerhet. Några
förklara detsamma af den betydelse som ordet <i>hätta</i> har hos den kringliggande traktens allmoge, nemligen <i>våda, farlighet</i>. —
Stället äger, redan från aldra äldsta hedendom sin ganska romaneska krönika. Den gamla Hervara-sagan förmäler nemligen
hurusom den åttaarmade kämpen Starkodder Aludräng förlofvat sig med en skön flicka från Jotnahem, vid namn Ogn Alafoster,
men emot hennes vilja, hvarföre hon en vacker dag begagnade sig af Starkodders frånvaro, och gifte sig med en annan
kämpe som hette Hergrimer Halftroll. Denna djerfhet måste, efter tidens sed, försonas med blod, till följe hvaraf Starkodder



vid sin återkomst utmanade sin gynnade rival till holmgång. Lika starka och tappra som kämparna voro, lika häftig blef
striden. Hergrimer dukade slutligen under för sin motståndares ovanliga styrka. Hans trogna Ogn såg sin älskade make
stupa och sig sjelf ett offer för segraren; men hon ville icke tilhöra någon annan, utan stack sig med sin fallne hjeltes svärd
igenom bröstet och dog med honom. Så modfull och trofast var på de tider den nordiska qvinnan. Invid skogen, icke
långt från fallen, visas än i dag en stor sten, som af folket kallas <i>Stastenen</i> (Starkodders sten) och säges vara upprest till
minne af den seger som kämpen der i forntiden vunnit.

             Vid ett af Trollhättans fall, „Tjuffallet vid Toppö”, har funnits en bergkula, i hvilken röfvare fordom skola haft
sitt tillhåll. Af denna kula söker man numera förgäfves något spår, och dess belägenhet är endast föremål för gissningar, så
mycket mera som sjelfva vägen dit skall hafva nedrasat i elfven, utan att man vet när. En gammal tradition berättar om
denna kula och dess fordna innevånare följande. Det var en gång en ung och vacker flicka, som — just derföre att hon var
så ung och vacker — bortfördes och hölls i förvar af de stygga Trollhätta-röfvarne. Oaktadt dessa på allt sätt försökte att
göra henne vistandet hos dem så behagligt som möjligt, längtade hon dock hem, synnerligast som julen tillstundade, och hittade
slutligen på följande medel att återkomma till byn och upptäcka deras hemliga tillhåll. Sjelfva julaftonen steg hon fram för
röfvar-anföraren, neg så vackert och begärde tillåtelse att få gå ut för att någorstädes hemta en kärfva halm. Han beviljade
henne denna anhållan, men med hotelser om en oundviklig död, i händelse hon med ett enda ord yppade deras gömställe.
Flickan höll efter bokstafven samvetsgrannt hvad hon lofvat och — vann ickedestomindre sitt ändamål. Då hon bar hem
halmkärfven, lät hon nemligen under hela vägen här och der några strån falla på marken, hvilka sedan tjenade till ledning
för efterspaningarna. Det dröjde icke länge innan röfvarbandet upptäcktes och öfverantvardades i rättvisans händer, men den
vackra flickan blef till välförtjent lön för den rådighet hon under sin fångenskap ådagalagt, gift med en ung, hygglig bonde
der i trakten.

             Innan vi skrida till den historiska öfversigten, torde läsaren fordra en beskrifning öfver såväl fallen som kanalen
och dess slussverk samt ställets öfriga märkvärdigheter.

             Sjön <i>Wenern</i> som i sydost om staden <i>Wenersborg</i> genom Götha Elf söker sitt utlopp, bildar på andra sidan om
nämnde stad en vik som fått namn af <i>Wassbotten</i>, hvilken genom en fordom derifrån löpande rännil, som genom konsten
blifvit utbildad till en kanal, <i>Carls Graf</i>, förenar sig med elfven. Denna har, straxt ifrån sin början åtskilliga fall, bland
hvilka det betydligaste af 19 fots sänkning, vid <i>Rånnumsbro</i>, hvarefler lugnvatten åter uppkommer, och fortfar till Trollhättan,
dock på några ställen omvexlande med strömdrag, hvaribland det vid Stallbacka är det starkaste. Dessa strömdrag hafva i
sednare tider ansenligt försvagats genom de vid Trollhättan gjorda fördämningar. En half mil från Carls grafs utmynning i



elfven, börja Trollhätta-fallen. Det såkallede <i>Prestskedsfallet</i> och andra mindre fall hafva, genom nämnde fördämningar
försvunnit, och elfven förmedelst <i>Kafleströms-dammen</i>, blifvit tvungen att taga sitt lopp på nordvestra sidan af en holme,
kallad <i>Malg-ön</i>. Nära denna, ligger en annan liten skogbevuxen holme, <i>Gull-ön</i>, midt i strömmen, och delar derigenom fallet
i tvenne, af hvilka det på östra sidan kallas <i>Gullströmmen</i> och det på vestra, <i>Nolströmmen</i>. Det sednare ligger något längre
ned i elfven, men har dock lika höjd med det förstnämnda nemligen 26 fot. Tätt utmed Nolströmmen, på elfvens vestra
strand ligger ett berg kalladt <i>Skräddare-klinten</i>, hvaraf en spets fordom likasom hängde utöfvar sjelfva fallet. Anledningen
till namnet berättas hafva varit den, att en skräddare, som för någon missgerning blifvit dömd till döden, fått frihet att lösa
sitt lif derigenom att han skulle sitta ytterst på den branta och slippriga klinten, och sy färdig en hel klädning. Men under
arbetet har han sannolikt, tvert emot sina anhörigas råd, kommit att se ned uti det under honom framstörtande vattnet,
dervid blifvit yr i hufvudet och förlorat balansen, emedan han, efter någon stund, tumlade ned i fallet och omkom. Sjelfva
klippstycket ramlade efter, år 1755. Elfven, som nedom Gullö förenat sina armar, delas å nyo, först af en klippa och straxt
derpå af en liten holme, kallad <i>Toppön</i>, på hvars båda sidor uppkomma tvenne fall: <i>Toppö-fallet</i> på den östra och 
<i>Tjuf-fallet</i> på den vestra sidan. Det sednare är det våldsammaste, djupaste och mest imponerande af alla fallen, samt bär sitt
namn efter de röfvare, som i närheten fordom skola haft sin kula. Elfvens bredd emellan nämnde holme och bergväggen
som här bildar andra stranden, utgör blott något öfver 30 alnar; öfver det östra fallet för en jernbro till Toppön. Nedom
dessa fall bildas <i>Stampeströms-fallet</i>, der vattnet, oaktadt fallets höjd icke är betydlig, bryter med en synnerlig häftighet,
hvilket man sökt förklara sålunda att nedanför den klippa, hvaröfver vattnet störtar sig, möjligen finnes någon håla, utur
hvilken det åter framforssar för att fortsätta sitt lopp. De trenne sistnämnda fallen utgöra tillsammans en höjd af 53 fot.
Nedanför Stampeströmmen vidgar sig elfven; dette ställe kallas <i>Höjoms warp</i>, och har lugnvatten på en längd af ungefär
300 alnaf, hvarefter elfven åter hastigt hopdrager sig till omkring 80 alnars bredd, och trenne fall, kallade <i>Helfvetes-fallen</i>
efter hvarandra uppkomma. Dessa äro hvarken så stora eller imponerande som Tjuffallet, oaktadt deras imposanta namn. Det
utför dem nedstörtande vattnet rusar med häftighet förbi den vik, som man gifvit namn af <i>Olidehåla</i> och förorsakar der en
stark bvirfvel, hvarefter det framflyter lugnt ungefär 500 alnar till <i>Flottbergs-strömmen</i>, som är det sista af de egentliga
Trollhätta-fallen, och, tillika med Helfvetesfallen utgör en höjd af 32 fot. Alla de särskilta fallen, göra således på en längd
af 2500 alnar, inalles en Sänkning af 111 fot. De fall som sedermera finnas i Götha Elf äro: ett om 3 1/2 fots höjd vid
Åkerström, 1/4 mil från Trollhättan, och ett annat, 2 mil derifrån, vid Lilla Edet, om 10 fots höjd. Då man tillika gör
afseende på elfvens sluttning mellan fallen, torde Wenerns hela höjd Öfver hafvet kunna antagas till l68 fot. Det har blifvit

beräknadt att elfven i hvarje sekund afbördar Wenern 409 kubikfamnar vatten, och man kan deraf göra sig en föreställning om,
med hvilken ofantlig kraft och volum det obändiga elementet här måste vältra sig utför de angifna höjderna.

            De fartyg som ifrån Wenern skola segla utföre Gotba elf, gå förbi Wenersborg in i Wassbotten. Derefter inkomma
de i <i>Carls graf</i>: en kanal af 6000 alnars längd, som vid <i>Brinkebergs-kulle</i> har tvenne slussar, hvilka sänka fart)gen 19 fot,
motsvarande höjden af fallen vid Rannums bro. Något nedanför slussarne förenar kanalen sig åter med elfven. På motsatta
stranden utbreder sig en vacker slätt, bak om hvilken de märkvärdiga <i>talle-</i> och <i>Hunneberg</i> resa sig, med sina tvära branter
och sina skogbeklädda hjessor. På ömse sidor om elfven ser man, under färden framåt, åtskilliga ståtliga herrgårdar, såsom
<i>Odensjö</i> och det på en temligen hög bergplatå belägna <i>Hult</i>. Förbi ruinerna af <i>Edsborg</i>, ett gammalt fäste, der fordom
Angantyr skall hafva bott, inkommer man i <i>Stallbacka-Kanalen</i>, som afskär ett stycke af landet, hvarigenom några smärre
öar och fall i elfven kringgås. Elfven följes sedan, utan afväg eller uppehåll, ända till Kafvelströmmen vid de öfversta
Trollhätta-fallen. Den egentligen såkallade Trollhätta-kanalen, som fartygen nu passera, har blifvit anlagd från nordost till sydvest
ett stycke ifrån fallen på östra sidan om elfven och är dels gräfd, dels sprängd. Der kanalen är gräfd, hafva sidorna blifvit
försedda med granitmurar. — Efter den gamla planen skulle de seglande passera tätt utmed fallen, och en del af elfven, genom
afdämningar och jettéer, göras segelbar emellan slussarna. Den öfversta af dessa gamla slussar är sprängd genom Malgö och
kallas <i>Grefve Ekeblads sluss</i>. Den lilla skogbevuxna Gullön uppstiger midt i fallet och förskönar utsigten deraf. <i>Polhems
sluss</i> är, ett stycke längre ned, sprängd genom en klippa. Man ser der vattnet lodrätt nedstörta i ett mörkt djup, och ett
tunnt moln af dunster uppstiga derur, i hvilka solstrålerne bilda en regnbåge. Nära derintill ses i berget en på ena sidan
nedfallen jättegryta af 5 alnars bredd och 2 alnars höjd. Den kallas <i>Kungs-grottan</i>, deraf att flera kungliga personers namn
der äro, efter deras handteckningar inhuggne i klippväggen. Öfverst står: Carl Johan; Eugenie Desirée, d. 2 Augusti 1824,
och tätt derunder: Oscar, Josephine, den 30 Juli 1824. Af dessa af naturen danade urholkningar, hvilka isynnerhet i
Bohuslän och på strandsidan af Westergöthland, icke äro sällsynta, finnas dessutom flera i det stora berget, hvarigenom de
öfversta slussarne blifvit sprängda. En af de skönaste utsigter har man från en med hvilobänkar försedd platå, nära denna
grotta; man kan nemligen der se alla fallen, utom det vid <i>Flottberget</i>. Också har densamma flera gånger varit ett föremål
för tecknarens konst.

            Icke långt ifrån kanalens början finnes en halfsluss, genom hvars tillslutande man kan utsläppa vattnet och få kanalen
torr. På åtskilliga ställen äro utvidgningar, der fartygen kunna passera hvarandra. Efter en böjning af kanalen mot
vest-sydvest, kommer man till en reparations-docka, hvarifrån den går, sprängd genom berget, till en bassin kallad <i>Olidan</i>, nära
intill hvilken åter förekommer en halfsluss. Vid Olidan är det ställe der slusspenningarne erläggas. Ifrån Olida-bassin är
kanalen i rak linea från nordost till sydvest, sprängd genom berget och utlöper sedan i <i>Åkerssjö</i>. Hela längden från
Kafvel-dammen till detta ställe är 3300 alnar, och sjöns längd omkring 600 alnar. Längs högra sidan af kanalen, och merändels
tätt utmed stranden, finnes en skön körväg, till en del banad i sjelfva berget. Åkerssjö ligger 56 alnar högre än elfven och
på ungefar 1200 alnars afstånd derifrån. Ett stort berg som emot elfven är ganska bögt och brant, gränsar intill nämnde sjö.
Detta berg har blifvit genombrutet, och der äro fem slussar anlagde, tätt bredvid hvarandra, genom hvilka fartygen nedsänkas
72 fot. De äro rätvinkliga, hvardera af 120 fots längd, 22 fots bred ock 9 fots djup i port-trösklarna; slussarnes rymd inom
portarne är 23760 kubikfot, och slussnsektionens area 198 qvadratfot; vattentryckningen på portarne, då de äro fulla, är 6875
kubikfot, således öfver 1000 skeppund, och kanalens djup, på öfra sluss-trösklen, efter vattnets medelhöjd 9 fot. På hvar
port finnes en lucka, vid hvars öppnande vattnet nedstörtar ifrån den högre in i den lägre slussen, till dess båda få lika
vattenhöjd, och portarne emellan dem med lätthet kunna öppnas. Tätt utmed dessa går en smal väg, som är utsprängd i
berget. — Det är denna del af kanalen, som utgör dess största märkvärdighet och som af alla resande ådrager sig den mesta
beundran. Man skyggar vid första anblicken nästan tillbaka för tankan att man skall utför denna trappformiga brant. Sedan
man lyckligt och väl lemnat dessa slussar bakom sig, eller rättare sagd, öfver sig, befinner man sig i ett slags bassin af
omkring 400 alnars längd, som skiljer de fem Öfversta slussarna från de tre nedersta. Dette ställe kallas <i>Åkersdal</i>. De tre
nedra, sista slussarna, genom hvilka man, vid lastageplatsen Åkersvass, åter utkommer i elfven, äro långrunda och af 120
fots längd samt 32 fots bredd vid midten. 1 portarne utgör vidden 22 fot. Tillsammans hafva de en vattensänkning af 40
fot. Sidomurarne äro af huggen sandsten, och nedersta slussen hvilar på rustverk; den midterste står nästan helt och hållet
i berget. Hvad den nya Trollhätta kanalen beträffer, — se slutet af denna uppsats.

             Nu några ord om sättet att passera genom slussarna. När fartyget inkommit genom slussens första portar, tillslutas
dessa bakom detsamma, hvarefter tvenne luckor på de framför varande slussportarne småningom öppnas medelst en skruf-inrättning,
så att en del af det i den öfra slussen befintliga vattnet insläppas uti den, hvari fartyget ligger. När vattnet i denna sluss
stigit till samma höjd, som i den följande, öppnas portarne emellan båda, och fartyget införes i denna sluss, hvarefter
portarne tillstängas. Samma operation med vattnets insläppning vidtages nu för att ingå i nästa sluss, samt slutligen i sjelfva
kanalen. Ungefär en fjerdedels timma åtgår för att fylla en sluss och låta fartyget gå derigenom.

             I geognostiskt hänseende är trakten omkring Trollhättan ganska märkvärdig. Den i Westergöthland och Bohuslän så
allmänna gneisen, har här ofta nödgats vika för lager af fremmande arter. Den består af mycket svart glimmer, hvit fältspat
och litet gråaktig qvarts, hvarföre den vanligen är af mörkt utseende. Bland granitarterna vid Trollhättan utmärker sig en
isynnerhet. Den utgöres af fältspat i stora partier, af mörk aurora-färg, blandad med litet gröngrå fältspat och svart, starkt


glänsande glimmer, samt utmärker sig äfven genom mångfalldiga, i densamma förekommande fossilier. Dessutom är den
sprängd med svartgrå chlorit, bornblende af samma färg, thallit, almandin, violett fluss-spat, magnetisk jernmalm, svafvelkies
och molybden. Vid Åkerssjö finnes en granit, sammensatt af köttfärgad fältspat, litet hvit qvarts och svart glimmer, och i
denna blandning träffas krystaller af brun titanit. Gneisen omvexlar med än röd, än gröngrå och än hvit fältspat, samt
kolsvart hornblende i mer och mindre mäktiga lager. En del af kanalen är sprängd derigenom. Äfven förekommer tät och
kornig grönsten, chloritskiffer, hornblendeskiffer, ren, skålig qvarts samt tät fältspat, hvilka alla olika stenarter det är högst
intressant att betrakta i deras mångfalldiga sammansättningar, dels på den bergväg som åtföljer kanalen, dels i
genomskärningen af Åkersberget, och dels i de många andra sprängningarne utmed kanalen.

             Den stora tanken att bana en väg för seglaren mellan Kattegatt och Östersjön, synes icke hafva varit fattad förrän i det
sextonde seklet. Det var Gustaf den förste, denne för fosterlandets väl så nitiske konung, som, redan vid början af sin
regering, först offentligen framställde ett sådant förslag. Men verkställandet af hans plan hindrades af andra, då vigtigare
omsorger, och måhända äfven af bristen på personer som kunde utföra densamma. Äfven Eric XIV’s beslut att verka för
ernåendet af sin faders syftemål, tillintetgjordes genom de uppkomna inhemska oroligheterna. Carl IX lade första handen vid
verket, genom anläggningen af den kanal som efter honom bär namn af Carls graf. Man kan dock icke med visshet säga,
om afsigten med densamma varit någon annan, än att minska de tidtals uppkommande öfversvämningarne, och tillika bereda en
bättre väg för det timmer som flottades utför Götha Elf, synnerligast som det är troligt att någon bäck eller rännil förut funnits
på samma ställe, och att den blott blifvit upprensad och utvidgad.

             Bland Gustaf Adolfs planer för Sveriges välstånd, ingick äfven den att öka produktionen och utvidga handeln, for hvilket
ändamåls vinnande han ansåg öppnandet af nya vägar för varutransporter utgöra ett hufvudsakligt vilkor. Holland innehade
på den tiden större delen af den förut mellan hansestäderna delade handel och sjöfart. För densammas utvidgande, äfven i
de inre delame af Sverige, uppmuntrades svenska regeringen af holländska ministern att öppna en segelfart mellan Wester-
och Österhafvet. Vid Lilla Edet öppnades då en kanal genom berget, på östra sidan om fallet, och en sluss, förmodligen den
äldsta i riket, med trenne par portar inrättades.

             Under Christinas regering upprättades förslag till en kanal som skulle gå från ändan af Wassbotten och förena sig med
elfven, nedom fallet, vid Åkerström, men rikets inkomster voro altför otillräckliga för så kostbara företag, hvarföre allt

stadnade vid blotta förslager, ända tills dess den namnkunnige Polhem, emot slutet af Carl Xll’s regering åter väckte frågan om
segelfart förbi Trollhätta-fallen. Konungen lofvade att understödja med previlegier och andra förmåner. Till följe af dels
den allmänna pennigbristen, dels andra omständigheter, kunde ingen association af enskilte härföre till vägabringas, hvarföre
regeringen ensam måste åtaga sig kostnaden. Kontrakt upprättades med Polhem om företagets utförande på trenne år,
hvarefter arbetet börjades med tillredningen af en sluss i Carls graf, men afbröts snart åter genom konungens död. Oaktadt
Polhem erbjöd sig at fortsätta detsamma, och oaktadt ständernas påminnelser och föreställningar vid riksdagarna åren 1731,
1734 och 1741, ville regeringen icke numera bereda de dertill erforderliga förskotten. Först år 1742 fattades beslutet att
fullborda kanalbyggnaden. Öfverste Carlberg och den yngre Polhem uppdrogos att anställa mätningar öfver fallen vid
Trollhättan, och att upprätta ny plan för en kanal-ledning. Bland de projekter som då ifrågakommo, gafs företrädet åt ett, som
genom Carls Graf, och sedan ifrån det öfra af Trollhätta-fallen ville bereda en segelfart, genom en särskilt kanal, som nedom
Flottberget borde förena sig med elfven, ehuru kostnadsforslaget uppgick till öfver 5 tunnor guld. År 1747 uppdrogs
detoaktadt arbetets verkställande åt Grefvarne C. G. Tessin och C. Ekeblad, hvarjemte Polhem anmodades att afgifva sitt yttrande.
Efter hans plan skulle kanalen anläggas på östra sidan om Götha elf, tätt utmed fallen, och de i elfven befintlige holmar och
klippor begagnas. Härigenom steg kostnadsförslaget icke till mer än 2 tunnor guld. Sedan Vetenskaps-Akademiens
Sekreterare Elvius förrättat nya nivelleringar, blef Polhems plan slutligen, efter någon jemnkning, antagen för att sedan orubbad följas.
Till utförandet valdes konstmästaren vid Sala silfververk, G. A. Wiman och styckjunkaren L. Moell; den förre skulle hafva
uppsigt öfver byggnaden och den sednare förestå bergsprängningen. Kontrakt härom upprättades år 1749, hvaruti dc åtogo
sig att emot en summa af 203385 daler silfvermynt, under loppet af 3 år, fullborda kanalen. Regeringen löfvade att hålla
dem skadeslösa, ifall kostnaden öfverstege denna summa, hvarjemte sprängnings-krut lemnades till kronopris, och
arbets-kommendering samt utsyning af det till slussbyggnaden behöfliga ekvirke på kronoparkerne beviljades. Man indelade hela arbetets
värde i 260 actier, hvardera af 1000 daler s. m. och af hvilka de 200 tillhörde dels enskilta personer, dels publika verk;
de öfriga 50 voro för statens räkning. För den insatta summan erlades till intressenterna under de 3 förste åren endast 6
procents ränta, men sedermera 12 procent. Lån och räntor garanterades af ständerna. Samma år börjades arbetet.
Öfverinseendet deraf anförtroddes åt Baron Hårleman, och Baron Ollonberg förordnades att hafva närmare tillsyn på stället.

            Efter den fastställda planen skulle elfven, genom en damm nära Wenern afstängas och slussar sprängas genom berget.
Hvarje sluss skulle vara af lika sänkning med fallen bredvid, och formera en stollgång eller ett hvalf. Härigenom blef det
likväl nödvändigt, att de fartyg som passerade slussarne voro försedde med fällmaster. Men man öfvertygades snart om att
Wenerns afdämning var altför äfventyrlig, i anseende till de öfversvämningar som derigenom kunde uppkomma, hvilket äfven
medgafs af Polhem, hvarföre detta djerfva förslag öfvergafs. Bergsprängningen börjades på flera ställen om hösten 1749, och
första slussen anlades i Carls Graf. Denna sluss kallades Grefve Tessin, och fick 19 fots vattensänkning. För att kunna
begagna densamma måste fallen uppdämmas och grafven tömmas, hvartill kom att vanliga sluss-portar, i anseende till den
betydliga vattentryckningen, skulle, vid öppnandet och tillslutandet, fordrat alltförmycket arbete och folk. Alla dessa
svårigheter öfvervunnos dock af Wiman, sedan han erhållit tillåtelse att dervid använda åtskilliga af honom uppfunna ändamålsenliga
anstalter.

             Arbetet i Carls Graf fullbordades i Augusti 1753, hvarefter segelfarten kunde obehindrad verkställas mellan Wenern
och Trollhättans öfra fall. Wiman företog nu Kafveldammens anläggning, för att leda elfven åt vestra sidan. Den gjordes
240 fot lång och 30 fot hög, samt förenade Malgön med fasta landet. Alla Prestskedsfallen blefvo tillstängde, och hela
Götha elf måste nu taga sitt lopp genom Gull- och Nol-strömmen, till följe hvaraf, vattenhorizonten steg 3 fot högre än förut.
En sluss sprängdes nu genom Malgön af 26 fots vattensänkning. Dess öfre kanal var 438 fot och nedre 324 fot i längd,
samt sjelfva slussen 72 fot. Denna sluss kallades Grefve Ekeblad och blef färdig år 1754. Murar och dammar afstängde
sedan det vatten som härifrån ledde till den andra slussen, midtför Stampeströms fallet, och hvilken äfvenledes hade 72 fots
längd. Denna sluss, hvars öfra kanal var 870 fot, fick namn af Polhems sluss och blef väl färdig, men lärer aldrig varit
försedd med portar.

             Nu  skulle fördämningen af elfven vid Flottberget företagas. Denna fördämning                                       hade man förut ämnat undvika
genom    slussar som ledde förbi de lägre ned belägna fallen; men denna plan ansågs altför kostsam, hvarföre den förstnämnde
följdes. Härmed voro dock en mängd svårigheter förenade. Den våldsamma strömmen bortförde tidtals de nya dammarna,
och sjelfva berget, hvaremot fördämningen skulle stödjas, sönderbröts. Det oaktadt fortgick arbetet och var i September 1755
så nära färdigt att det endast återstod att genom några utkranade pålar gifva fördämningen sin fulla styrka, då en antingen af
oförsigtighet eller elakhet förorsakad olyckshändelse inträffade som förstörde hela fördämningen.

             Ehuru ett svårt straff var utsatt för den som skadade                               slussverket, blefvo, natten   före den 20 Sept., omkring 900
tolfler  plankar nedsläppte utför fallen emot den anlagda dammen.                                     Denna emotstod väl den första tryckningen; men då 
plankarna hopades mer och mer, så att de omsider lågo på hvarandra ända ned till botten, måste den slutligen brista. Detta
skedde likväl icke förr än sedan arbetet om morgonen var begynt, men så hastigt att 9 af arbetarne icke hunno springa
undan, utan omkommo; åtskilliga andra skadades; de öfriga kunde med möda rädda sig på plankar och bjelkar. Oaktadt
anställda undersökningar upptäcktes aldrig rätta orsaken till denna bedröfliga händelse. Emedlertid förlorade hela planen
allmänt förtroende, och under riksdagen 1756 förkastades allt som var gjordt. Den driftige och sparsamme Wiman afskedades
med en pension af 1000 daler, sedan han under ledningen af kanalarbetet uppoffrat sin helsa och sin förmögenhet.

             Under de följande 16 åren upprättades åtskilliga planer, bland hvilka en, framställd af Direktör Thunberg, antogs.
Enligt denna skulle kanalen byggas för fartyg af 17 alnars bredd, vid Olidan göra en krökning, och slutligen utlöpa i elfven
 vid ett ställe kalladt Jordsten. Genom subscriptioner samlades nya lån och man försökte äfven att skaffa företaget fond genom
 inrättningen af ett lotteri. Arbetet gick dock från år 1757 till 1770 ytterst långsamt. I September 1765 inträffade ett jordras
 vid utgångskanalen i Carls Graf, hvarvid det utlagde rustverket förstördes och 11 arbetare dödades.

             Vid början af Gustaf III's regering fortsattes slussarbetet med ny drift. En ny Direktion valdes med
Landshöfdingen v. Törne till Ordförande. Omkostnaderna bestriddes till en del af banken, till en del genom upptagna lån, hvilka
 stats-kontoret förbant sig att om sex år, med 6 procents ränta, inlösa. År 1777 blefvo tvenne nya slussar i Carls Graf,
 hvilka fingo namn af Gustafs slussar, färdigbyggda, och år 1779 fullbordades den vid Åkerström föreslagna slussen. Arbetet
 måste då, till följe af bristande tillgångar, afstadna, och kanalens fullbordande företogs icke med alfvar förr än efter Gustaf III’s död, då en patriotisk medborgare, Brukspatronen P. Bagge, åter upplifvade förslaget. Hertig Carl som år 1793 besökte
 Trollhättan, förordnade en kommitté som skulle granska de särskilta planer, hvilka blifvit uppgjorda för företaget. Denna
 kommitté ansåg att slussverket borde öfverlemnas till ett bolag som inom 6 år skulle låta göra kanalen färdig. Previlegier
 för ett sådant bolag utfärdades, hvarjemte det erhöll löfte om arbets-kommendering, ekevirke och krut till bergsprängningen.
 Kanalens bredd skulle öfverenstamma med slussarna, som inskränktes till 20 fot mellan portstolparne och 6 1/2 fots djup i
 porttrösklarne. Dessutom iklädde sig bolaget att utbetala löner och pensioner. Inom 14 dagar tecknades en summa af
 765200 Rdr., af hvilka 346400 i Stockholm, 325000 i Götheborg och 93800 i Christinehamn. Af denna summa blef dock
icke mer än hälften under byggninggstiden upptagen. Styrelsen vid arbetet uppdrogs Direktör Nordwall.

             Till följe af åtskilliga oförmodade omständigheter, kunde slussbyggnaden icke blifva färdig till den i previlegierne
 bestämda tiden. Först d. 14 Augusti år 1800 Öppnades högtidligen kanalen och det första fartyget passerade slussarne.

             Ifrån kanalarbetets böljan till dess fullbordande, hade hela kostnadssumman uppgåtttill 369472 Rdr. 44 sk. 7 rst.
 Den vid arbetet verkställda gräfningen utgjorde öfver 16422 kubikfot, och sprängningen nära 9241 kubikfot; af granit hade
 till murarne åtgått öfver 3000 qvadrat-alnar, och sandsten till slussarne långt öfver 10000 qvadrat-alnar. Gräfningen kostade
 öfver 12000 Rdr. och sprängningen mer än 72000 Rdr., samt stenen med transport-kostnad 32000 Rdr. I arbetslöner
utbetaltes öfver 81000 Rdr. och för jern, plankor och diverse materialier öfver 17000 Rdr.
             Sedan denna kanals fullbordande, hafva, tid efter annan, nya anstalter blifvit vidtagne till segelfartens fördel;
åtskilliga reparationer hafva äfven, år ifrån år, måst göras. Vid kanalens anläggning hade man, för att undvika höga ställen
af de berg som skulle genomsprängas, gjort några krökningar, hvilka för större fartyg voro svåra att passera; dessa hafva
sedermera blifvit utvidgade, och de ojemnheter som på andra ställen försvårade farten, borttagne. I det höga berget vid
Åkerssjö nödgades man bortspränga stora stycken, som hotade att nedstörta i slussarne, och slutligen fann man nödigt att
vid Stallbacka genomgräfva ett der utskjutande näs, för att undvika de grund som der funnos, och minska den starka strömmen.

             Sedan slussanläggningen vid Lilla Edet allt mer och mer förfallit, beslöt Trollhätte kanal-bolag år 1826, att låta
göra en alldeles ny kanal-ledning med slussar, midt emot Edet, på andra sidan om elfven, förbi Ströms herregård. Verket
börjades omedelbart derpå och den 12 Juli 1832 öppnades for första gången de nybyggda slussarna, af hvilka den ena
kallades Carl XIV Johans och den andra Oscars sluss. De äro 9 alnar breda, 33 alnar långa samt hafva en vattensänkning af
9 l/2 alnar. Slussväggarne, såväl som bräddarne, äro murade med klinkert och cement, på holländskt sätt. Kostnaden
uppgick till något öfver 200000 Rdr.

             Vid 1834 års riksdag gjordes framställning hos Rikets Ständer, angående vigten och nyttan för fäderneslandet, att
Trollhätte kanal och slussverk bringades till lika dimensioner med den, Götha kanal äger. Regeringen förordnade i anledning
häraf en kommitté, till öfverläggning om sättet och utvägarne att bringa segelleden emellan Wenern och Westerhafvet i
ändamålsenligt skick, och anbefallde granskning af en plan för arbetenas utförande vid Trollhättan och i Götha Elf, samt
kostnadsförslaget öfver desamma, som var uppgjordt af chefen för vestre kanaldistriktet, Major Ericsson. Trollhätte kanal-bolag hördes
om och på hvad vilkor bolaget ville åtaga sig dessa arbetens verkställande.

             Det befanns då, att arbetet kunde utföras, utan att afbryta segelfarten, och att således kanal-inkomsten kunde
bidraga till betäckande af kostnaderne, som skulle uppgå till 1,624,000 Rdr., under förutsättning att arbetskommenderingar på
samma vilkor som vid Götha kanal erhölles, och att arbetet då på 7 år kunde utföras. Kanal-bolaget förklarade, att det ej
kunde ingå i arbetenas utförande; men att det önskade medverka derigenom att det öfverläte sina previlegier och
eganderätten till verket med allt dess tillbehör, emot en kontant godtgörelse af 55 Rdr. per aktie, samt under förbehåll, att varda
befriadt från alla förbindelser af hvad namn och beskaffenhet som helst, hvilka nu eller framdeles kunde mot bolaget göras
gällande. Dispositionen skulle likväl icke öfverlemnas, förr än full liqvid af lösningssumman var verkställd. Regeringen
utfärdade derefter en kungörelse, angående bildande af ett bolag, som under namn af “<i>Nya Trollhätte kanal och slussverks
bolag”</i>, skulle komma att utföra utvidgning af Trollhätte kanal och ombyggnad af Trollhätte slussar samt dermed förenade
arbeten i Götha elf, ofvanom Trollhättan samt till och med 300 alnar nedom Ströms kanal. Detta skulle ske genom
subskription, och infödde eller utländske män kunde teckna sig för en eller flera till innehafvaren ställde aktier på 500 Rdr. hvardera, emot vissa bestämde åligganden och förmåner.

             De för subskriptionens emottagande i Götheborg och Stockholm utsedde Deputerade, tillkännagafvo i Mars 1837,
att å förra stället endast 14 och å det sednare 117 aktier blifvit tecknade, motsvarande tillsamman 63500 Rdr. Bko, samt att försöket således ej ledt till det åsyftade resultatet.

             För framgången af det ifrågavarande arbetet, visade sig således föga förhoppning, intill dess höstetiden sistnämnde
år,  handelshuset Schön & Comp. erbjöd sig att öfvertaga detsamma. Regeringen godkände anbudet, med några dervid gjorde
tillägg och förändringar. Följande året den 2 Februari utfärdades previlegium för nya Trollhätte-Bolag och i öfverenstämmelse
härmed, upprättades d. 20 påföljande Mars, kontrakt om arbetets utförande. Bolagets åligganden voro: att till gamla bolaget
betala 419875 Rdr.; att derutöfver anskaffa erforderliga medel för arbetet; detta skulle utföres i öfverenstämmelse med den
af Chefen för medlerste kanal-distriktet Herr Major Ericsson uppgjorda plan, enligt hvilken nya Trollhätte-kanalens djup
bestämdes i likhet med Götha kanals, eller 10 fot vid lägsta vattenyta; de nya slussarnes bredd i portöppningen 24 fot, samt
deras längd inom slussportarna minst 120 fot; att utföra arbetet på 7 år från dess början samt att, intilldess den nya kanalen
blifvit till genomfart öppnad, hålla farten genom förra kanalen öppen. Bolagets förmåner oeh rättigheter i och för dette företag
voro; att ostördt äga Trollhätte gamla och nya kanal och slussverk med alla dess tillhörigheter; att få framgent uppbära
afgifterna vid såväl kanalens och slussarne som för farten å Götha elf; att åtnjuta arrende för Edets sluss samt den andel af
85 procent i Trollhätte-uppbörden för fartyg och varor, gående till eller kommande från Götha kanal, som Götha kanal-bolag
förklarat sig afstå från och med det år, farten kan ske emellan Wenern och Westerhafvet med de största fartyg, som kunna
passera Götha kanalen; att årligen i 25 år af Handels- och Sjöfartsfonden erhålla ett bidrag af 60000 Rdr. samt att erhålla
arbetskommenderingar på samma vilkor som för kommenderingarna vid Götha kanal blifvit fastställde.

             Aktiernas antal bestämdes till 1500 à 500 Rdr. hvardera, samt ställdes till innehafvarne. Direktionen består af
en Ordförande, som nämnes af konungen, efter förslag af bolaget på 3 personer, och af 4 valde direktörer, af hvilka 2 böra
vara bosatte i Stockholm. Bolagsstämma hålles antingen i Stockholm, Götheborg eller vid Trollhättan efter Direktionens
bepröfvande.

             Bolagets Direktion var genast betänkt på att, så tidigt på våren som möjligheten medgaf, kunne påbörja de
erforderliga arbetena. Under förste året, 1838, begagnades 252 man med 6 befäl, 1839 — 653 man med 20 befäl, 1840 -- 1056 man med 31 befäl, 1841 -- 1357   man med 39 befäl, 1842 — 1709 man med 53 befäl, 1843 — 1406 man med

44 befäl och 1844 — 1107 man med 33 befäl. Med denna sista kommendering fullbordades arbetet, hvarefter kanalen
öppnades den 5 Juni sistnämnde år.                                                                  

              De tre öfverste slussarne fingo namn af Prins Oscar Fredriks; de fyra medlersta af Prins Gustafs och de fyra
nedersta af Kronprins Carls slussar.

              Under arbetet blefvo, tid efter annan, 72 soldater, mer eller mindre skadade, och hvilka af bolaget åtnjuta en
lifstidspension af tillsammans 1344 Rdr. Dessutom meddelar bolaget årliga underhåll till under arbetet aflidne soldaters enkor
och barn.

              De öfriga dette företag rörande detaljer, inhemtas hufvudsakligen af Amiral C. af Klints d. 19 October 1839 till
Kongl. Majt. ingifne underdån. rapport, i anledning af förrättad inspektion öfver Trollhätte kanal-arbetet; samt de af
kanalverkets Mekanikus Herr Majoren N. Ericsson afgifne, och uti Statstidningen införde Årsberättelser om arbetets fortgång. —
I förstnämnde rapport yttrade Herr Amiralen af Klint: att arbetet vid Trollhätte-kanal fortgått med mycken drift och omtanka:
att hvarken Direktionen fästat afseende på kostnad, eller Chefen för arbetet Herr Major Ericsson och de under honom
tjenstgörande arbets-officerare sparat något besvär eller åsidosatt någon omsorg, för att, äfven i de minsta detaljer, åvägabringa ett
fulländadt arbete; samt at Herr Amiralen ansett sig, vid ett generelt bedömmande af arbetets fortgång, kunne inför Kongl.
Majt. i underdånighet förklara, att, enligt hans öfvertygelse, detta företag näppeligen kunnat handhafvas bättre och knappast
mera tillfredsställande resullater deraf lemnas, än som nu skett.

<tab><tab><tab><tab><tab><tab><tab><tab>J. J.

<img></img>

</chapter>



<chapter name="Ingång till canalen">               

<img><small>Leonard Björkfeldt, del<tab><tab><tab><tab><tab><tab><tab><tab>Em. Bærentzen o. C<sup>o</sup> lith. Inst.</small>
INGÅNG TILL CANALEN<tab>|<tab>ENTREE AU CANAL.
<i><tab>(Nedre Slussarne.)</i><tab><tab>|<tab><i>(Les écluses inférieures.)</i></img>

<table o>
<td c>Götheborg, D. F. Bonniers Förlag
</table>









<h2>INGÅNG TILL KANALEN.</h2>

     Jag har händelsevis varit vittne till ett rätt sällsamt samtal här på den vackra floden. Det var en sommarmorgon, en af de skönaste man kan tänka sig. Öfver hela nejden hvilade en tysthet, så att man ganska tydligt kunde höra gräset växa. Jag satt i en liten båt, helt ensam, helt betagen, helt poetisk;
och i sjelfva verket, jag gjorde vers.

     Vid sidan af min julle, i sjelfva vattubrynet, stodo en lax och en siklöja och konverserade.

     Laxen frågade siklöjan: "Hvart fan skall du taga vägen på morgonstunden?"

     — Jag ernar mig upp till Wenern! — svarade siklöjan.

     "Och den vägen?"

     —   Ja, jag går kanalvägen.

     "Hvad vill det säga?"

     — Det vill säga, att man går in i ett slags stor sump, den de fylla på med vatten, så att man utan ringaste besvär kommer upp i en annan sump, och så på samma vis i en tredje, fjerde, femte, allt högre och högre. Detta har den stora fördelen med sig, att man icke behöfver arbeta och sprattla, utan kan helt roligt ligga med armarna i kors och låta sig transportera som en gentleman.....

     "Jag föredrar att arbeta, det är hederligare och jag har ärft den vanan! jag går genom fallen, och bryr mig icke om några kanaler."

     — Comme vous voulez, monsieur!

     "Der ser man hur det går till i våra dagar! — mumlade laxen mellan tänderna, medan han styrde
sin kurs hän i den stora strömfåran, — der ser man verldens gång! Den gamla dugligheten arbetar i
sitt anletes svett ock kommer dock icke längre än makligheten, som låter transportera sig "kanalvägen" fram i lifvet med armarna i kors!

     Jag böjde mig ner och ropade i vattnet: Var så god, ingen politik!
</chapter>



<table o>
<td c>Götheborg. D. F. Bonniers Förlag.
</table>




<chapter name="De gamla slussarne">
<img><small>Ritadt af Leon. Björkfeldt<tab><tab><tab><tab>Em. Bærentzen o. C<sup>o</sup> lith. Inst.</small>
DE GAMLA SLUSSARNE.<tab>|<tab>LES VIEILLES ÉCLUSES.</img>

<table o>
<td c>Götheborg, D. F. Bonniers Förlag
</table>




<h2>DE GAMLA SLUSSARNE.</h2>

Det leder en gångstig upp till höjden, smygande på sjelfva kanten af bergväggen och vid sidan om slussarna.

Medan ångbåten passerar sluss-linien, går man i land och följer den lilla bergstigen uppåt, öfverst är en paviljong, det vill säga ett tak på sex eller åtta stolpar, helt anspråkslöst och simpelt, men ganska pittoreskt.

Från denna paviljong har man en den mest intagande utsigt, öfver slussarna, öfver floden, öfver skogar, ängar och höjder..

Det hade under natten gått ett åskväder öfver nejden; men nu var himmelen åter ren och klar, alla träd doftade och markens gräs och blommor glittrade mot den uppgående solen med miljontals
diamanter. Min reskamrat, en liflig franskman, var helt och hållet hänryckt öfver den sköna taflan, som utbredde sig för oss. Ångfartyget låg redan i den sista slussen och det var mig nästan omöjligt att få min man med ifrån det lilla belvederet uppe på klippan.

„Monsieur!" ryckte jag honom i axeln.

— Oh!... Ah!... Oh! mais c’est charmant, mais c’est à ravir, mais c’est extrémement beau!...

„Mais c’est l’heure de partir!"

— Oh! att jag hade här min vän Lamartine!... Lamartine skulle göra ett poem häraf, och hvilket
poem!!

„Ganska sannt!...... men —"

— Lamartine skall resa hit nästa år, jag vill tvinga honom dertill, han <i>måste</i> i poesiens allmänna intresse! Ty detta är något, <i>som väntar sin Lamartine</i>.. Detta landskap kan icke målas, det måste sjungas...

„Utan tvifvel! det måste sjungas... men —"

*

Året derpå fick Lamartine så mycket att göra med politiken, att han icke kunde tänka på det lilla utkiket vid Trollhätta-slussarna; han har också allt sedan varit fästad af helt andra utsigter. Men en gång kommer han dock säkert, det har min reskamrat, Lamartines goda vän, heligt lofvat. Och det är just derför jag icke ens vågat att rimma två vers öfver detta eljest så lockande ämne.
</chapter>




<table o>
<td c>Götheborg, D. F. Bonniers Förlag.
</table>


<chapter name="Slussning">
<img><small>Leonard Björkfeldt, del.<tab><tab>Em. Bærentzen o. C<sup>o</sup> lith. Inst.</small>
<tab><tab><tab>SLUSSNING<tab><tab>|<tab>OUVERTURE D'UNE ÉCLUSE
<i>(De gamla Slussarne)</i><tab>|<tab><i>(Les vielles écluses)</i></img>

<table o>
<td c>Götheborg, D. F. Bonniers Förlag.
</table>








<h2>EN SLUSSNING.</h2>

      Det ser underligt ut, men i grunden är det dock en temligen naturlig ting.

      Jag förutsätter till exempel, att vi från floden blifvit insläppta i den nedersta slussen; vattnet är icke här djupare, än att fartyget jemnt och nätt flyter deri. Slusskarlen öppnar då ett par luckor på portarna till den sluss, som ligger högre upp, och låter vattnet derigenom strömma ner i den, der vi befinna oss. 
Som slussar icke inrättas på andra ställen, än der det är fall, säger det sig sjelf, att der finnas vatten tillräckligt för att från den ena slussen fylla den andra. Här ha vi hela Trollhättan ofvanför oss, i händelse det skulle behöfvas. När slussen nu fyllt sig, till en viss höjd, derigenom fartyget blifvit lyftadt ungefär till nivå med den nästa slussen, öppnas portarna och vi röra litet på hjulen, — ifall vi äro ångbåt, — eller stöta till slussväggen med ett par båtshakar, — Ifall vi äro skuta, — så att vi förflytta oss in i nästa sluss. Portarna stängas genast till bakom oss, och vi äro nu uppe för första trappsteget. Slusskarlen öppnar derefter luckorna på den tredje slussens portar, och det inrinnande vattnet höjer oss småningom upp till ännu ett trappsteg. Detta upprepas till dess vi slutligen stå på det sista och sedan kunna fritt plaska oss fram på jemnt vatten.

      Skall man utför, så är förhållandet naturligtvis omvändt. Från den öfre slussen tappas vattnet ut i den nedanför liggande, så att fartyget sänkes ned till den samma och utan något slags skutt kan komma in deri, hvilket repeteras för alla slussarna tills man lyckligt och väl befinner sig nere i den sista.

      En dylik slusslinie, som denna vid Trollhättan, är att anse som ett vattenfall, hvilket menniskans konst afdelat i vissa portioner, enligt den gamla regeln: "<i>divide et impera!</i>" — dela och styr! — Man tvingar derigenom flodguden att artigt trippa steg för steg i stället för att springa som en galning öfver stock och sten. Och det är en civilisationens största triumfer.
</chapter>










<chapter name="De nya slussarna">
<img><small>Ritadt af Leon. Björkfeldt<tab><tab><tab><tab>Em. Bærentzen o. C<sup>o</sup> lith. Inst.</small>
DE NYA SLUSSARNE.<tab>|<tab>LES NOUVELLES ÉCLUSES.</img>

<table o>
<td c>Götheborg, D. F. Bonniers Förlag.
</table>




<h2>DE NYA SLUSSARNA.</h2>

    Vi äro i de nya slussarna... skall du icke komma opp och taga den djerfva anläggningen i ögonsigte?”

   Så talade jag till min hyttkamrat, en prisbelönt poet, som nyttjar blåa glasögon och sedan tre år
arbetar på att utfinna ett nytt rim på "silfver" till det välbekanta ingelmanska.

    "De nya slussarna? — det var min väns svar, — de nya slussarna! tar det då aldrig slut på dessa
eviga slussportar och kanaler?"

      "Men, min gud! det är ju civilisationens triumf..."

      "Och poesiens död!" inföll min vän melodramatiskt.

      "Bah!"

      "Säg mig då uppriktigt, har du någonsin sett något mera prosaiskt, något fulare  och tråkigare, än dessa raka, snörräta diken, som man behagar kalla kanaler, dessa stora fyrkantiga sumpar, som man gifvit namnet slussar? Jemför dessa "diktade böljor", dessa "bygda stränder", — som den öfverspände Tegnér så fantastiskt uttrycker sig, — jemför dem med den fria elfvens äfventyrliga bugter! Hur måleriska, hur romantiska dessa sednare, hur platta, hur intetsägande, dessa förra!"

"Tillåt mig likväl ..."

      "På samma vis, dessa fördömda jernvägar, med hvilka man nu för tiden öfverdrar länderna liksom
med geometriska linier, sammanlikna dem med alpernas slingrande stigar! hvilketdera är poesi,
hvilketdera är prosa?"

      "Stor sak i allt detta, men kom nu blott upp och se dig omkring!"

      "Jag måste då deran! nåväl, jag skall göra dig till viljes... Än sen ?"

      Jag drog min poet upp på däcket och visade honom taflan omkring oss, jag påpekade för honom
hela denna flotta af fartyg, som passerat upp för slussarna och nu spatserade vidare upp emot
Trollhättafallen.

      "Än sen? Har icke också detta sin poesi, denna menniskovilja, som seglar upp emot katarakter,
liksom denna andra, som genomflyger mil på minuter?..."

      "Hm!... det tror jag fan så väl! med ordentliga och påpassliga slusskarlar!" svarade min vän,
poeten, vresigt och begaf sig åter ned i kahytten, mumlande för sig sjelf: "bilfver, dilfver, gilfver..."
</chapter>



<chapter name="De öfra fallen">
<img><small>Ritadt af Leon. Björkfeldt<tab><tab><tab><tab><tab><tab><tab>Em. Bærentzen o. C<sup>o</sup> lith. Inst.</small>
DE ÖFRA FALLEN.<tab>|<tab>LES CHÛTES SUPÉRIEURES.</img>

<table o>
<td c>Götheborg, D. F. Bonniers Förlag.
</table>



<h2>DE ÖFRA FALLEN.</h2>

     Det är i sjelfva verket något rätt pusserligt, att se alla dessa större och mindre byggningar på stranden af den larmande, den obändiga elfven, dessa små fredliga och svaga menniskoverk vid sidan af det ofantliga elementet!

     Man ser huru de begynt der uppe på backarna och i skrefvorna, men huru de efterhand med en viss
försigtighet närmat sig forssen och slutligen vågat doppa foten ända ut i sjelfva vattubrynet. Alldeles såsom man först endast på litet afstånd betraktar vilddjuret i buren, men sedan småningom tar mera mod till sig, så att man tillsist sticker fingerspetsen in genom gallret!

     Och, om man vill vara rättvis, är det dock ett temligen hyggligt och beskedligt vilddjur, elfven, som här stormar förbi. Han bullrar en smula, han gör litet väsen af sig, det är sannt, och han spottar skum; men det är blott hans sätt att vara. Hvar har sitt. För öfrigt gör han ingen emot, så länge man låter honom gå sin gilla gång och icke förargar honom med motstånd. Tvärtom är han till och med hjelpsam och nyttig, när man vet att taga honom rätt, såsom folket uppe vid de öfra fallen gjort; han uträttar en hel hop små-ärender för dem. Han sågar deras bräder. Det kostar honom ju icke mer än som att peka med ett finger!

     Och han gör också detta utan minsta betalning. Det skulle man se en ångmaschm någonsin gjorde,
de stormagade ved- och kol-slukarne!

     Visserligen kan det hända någon gång att ett par stockar eller bräder falla i, jag vill till och med antaga en tolft, och elfven håller dem till godo. Men om det nu också var ett litet sågverk om året, hvad mer?
</chapter>




<chapter name="Kungsgrottan">         
<img><small>Ritadt af Leon. Björkfeldt<tab><tab><tab>Em. Bærentzen o. C<sup>o</sup> lith. Inst.</small>
KUNGS-GROTTAN.<tab>|<tab>LA GROTTE DU ROI.</img>







<h2>KUNGSGROTTAN.</h2>

      Trollhättan har i ett afseende varit af ålder särdeles, makalöst, ojemnförligt lycklig. Den har alltid stått väl hos hofvet och de förnäme.

      Hur många naturskönheter existera icke här i verlden, som nödgas finna sig i att lefva försummade, ja fullkomligt okände af de store och herrlige! Hur mången skogsfru i Sveriges undangömda vrår smyckar sig icke med markens ljufvaste linnaeor och blottar oskuldsfullt sina blyga behag, utan att finna en enda artig tillbedjare, att icke tala om en trubadur, en Bernhard v. Beskow! Hur mången romanesk flodgudinna sjunger icke sina mest svärmiska toner förgäfves för hyddans liknöjda innevånare och qvarnarnas bullrande och döfva stenar! Hur mången aktningsvärd "bergakonung" thronar icke i aflägsnare nejder med silfvergrått skägg och sekelsgamla skrynklor i sin panna, utan att någonsin mottaga den hyllning, som höfves en patriark! Björnar, kolbrännare och vallpigor äro de enda, som någon gång i förbigående skänka dessa naturens "misskända storheter" en flygtig blick. Det händer också att en botanist förvillar sig till deras närhet, rafsar samman något gräs, som han omsorgsfullt lägger in mellan gråpappers-ark, och försvinner utan att säga så mycket som "god dag"; man kan till och med tänka sig den möjlighet att en geolog infinner sig och sticker ett hål här och der i jorden, men likaledes utan att vidare bry sig om hvad som omgifver honom. Detta är ju rentaf ett sorgligt öde!

      Men, som sagdt är, med Trollhättan har det alltid varit helt annorlunda. Hon har alltid varit
erkänd och hedrad, och har vid olika tidpunkter fått glädja sig af de aldraförnämaste visiter. Hon har tid efter annan sett kungar, drottningar, furstar, grefvar och hofmarskalker hemma hos sig. I sjelfva verket, för att bo i vildmarken, bor hon också beqvämare till än de fleste: man kan komma till henne utan att riskera lemmar och guldbyxor.

      Liksom vissa personer, hvilka svärma för att se högvälborna och muskusdoftande visitkort i sin
spegel, har också hon önskat att bevara ett minne af de förnäma främmandes besök. Kungsgrottan är
hennes visit-tafla.
</chapter>



<table o>
<td c>Götheborg, D. F. Bonniers Förlag.
</table>

<chapter name="Höjomsvarp">
<img><small>Ritadt af Leon. Björkfeldt<tab><tab><tab><tab><tab><tab><tab><tab>Em. Bærentzen o. C<sup>o</sup> lith. Inst.</small>
HÖJOMSVARP.
<i>Vattenhvirfvel nedanför Stampströmsfallet.<tab>|<tab>Tourbillon au bas de la chûte de Stampström.</i></img>

<table o>
<td c>Götheborg, D. F. Bonniers Förlag.
</table>





<table o>
<td c><h2>HÖJOMSVARP.</h2>
<td c><big><b>(VATTENHVIRFVEL HEDANFÖR STAMPSTRÖMSFALLET.)</b></big>
</table>

     Ett af dessa nordens allvarliga landskaper, som så mägtigt grepo den italienske sorgespelsdiktaren Alfieri!

     Djupa skogar, der foglarna sjunga blott för sig sjelfva, sönderbrutna klippor, melankoliska
minnesmärken af den stora floden, som en gång vältade polens fjällar ner öfver Europa, och forssande vatten, hvilka med sin enformiga musik liksom vilja söfva hela naturen!

     Och dock är det i dessa och dylika trakter nordbon lefver sitt friskaste lif! Det är der nordens Ingeborgar än i dag träffa sina raskaste och solbrändaste Frithiofar, och nordens Frithiofar finna Ingeborgar, värda deras känslofulla smultron och fyrväpplingsblad.

     Att det på ett och annat håll, liksom här för exempel, kommit litet civilisation, litet modernt, i det gamla urnordiska, att den heliga tystnaden någon gång afbrytes af en ångbåts plaskande ljud, eller att man vid utträdet ur skogen möjligen kan ifrån fönstret af en fjällstuga, förvandlad till en villa, få höra herr Dannströms sånger vid ackompanjemang af ett piano, detta är ju någonting, som för öfrigt icke skadar det hela. Detta ger det tvärtom tillfölje af kontrastens underbara magt ett dubbelt behag och intresse. "Malins milda öga" — heldst med gittar! — tar sig förträffligare än någonsin ut vid kanten af en katarakt, och en jernväg vid sidan af en ättestupa skulle onekligen ha något ytterst pikant.

     Jag vill antaga att det verkligen i något af fönsterna i det der lilla huset, som blickar fram från andra sidan vattenfallet, sitter en ung tärna, sjungande vid gitarren; herr Dannström eller Donizetti, lika mycket! och den gamla Necken med sin nordmannaharpa svarar henne ur vågen derutanför ..

     Hvilken märkvärdig duo! Men stackars man, han kommer bestämdt tillkorta med fioriturerna!
</chapter>



<table o>
<td c>Götheborg, D. F. Bonniers Förlag.
</table>



<chapter name="Polhems sluss">
<img><small>Ritadt af Leon. Björkfeldt<tab><tab><tab><tab><tab>Em. Bærentzen o. C<sup>o</sup> lith. Inst.</small>
POLHEMS SLUSS<tab>|<tab>L'ÉCLUSE DE POLHEM.</img>

<table o>
<td c>Götheborg, D. F. Bonniers Förlag.
</table>









<h2>POLHEMS SLUSS.</h2>

      Ni ser här ingen sluss, men ett vattenfall . . .

      Det skulle ha blifvit en sluss enligt den gamle Polhems dristiga plan, det skulle ha blifvit måhända den djerfvaste och underbaraste sluss i verlden, men en enda natt förstörde allt, då det efter otroliga mödor och ansträngningar var nästan bragt till fulländning.

      Fördämningarne för strömmen hade blifvit brutna, vattnet forssade in med oemotståndlig kraft, och i ställt för den tilltänkta slussen egde Trollhättan från denna stund en katarakt till.

      Och en katarakt, hvilken, ehuru konstgjord, värdigt intager sin plats vid sidan af  Trollhättans naturliga vattenfall och måhända just derför att den förmedelst menniskohand är tillvägabragt eger för betraktaren någonting dubbelt intressant och förvånande.

      Jag har sett en engelsk lord bli nästan förtjust vid detta vattenfall, och det vill dock säga något att en engelsk lord blir förtjust.

      Han hade råkat på en svensk resande, med hvilken han värdigades underhålla sig.

      "Det är en god katarakt!" sade Hans Herrlighet.

      — Den är makalös, icke sannt? Det är ett gigantiskt verk, och sedan hvilket skådespel för en målare, för en poet! Se blott dessa regnbågsfärger, som spela på vattendraperiet!....

      "Very beautiful!....... Hvad kostar den?”

      — Hvad den kostar?........ Men, min gud, den har kostat ofantliga summor! och i sanning, det    kan man kalla att ha kastat sina pengar i strömmen.

      "En hundra tusen?"

      — Utan tvifvel.

      "Det är icke hela verlden."

      — Kanske dubbelt.

     "Lika godt! Jag skulle dock vilja göra mig ett dylikt vattenfall hemma i min park på S**house."

      — Har ni berg?

      "Man kan mura ett par!"

      — Har ni vatten, har ni en sjö som Wenern?

      "Är det oumbärligt?.... Hm!”

      — Jag fruktar det.

      't is very beautiful, in deed!

      Och den ädle lorden vände vattenfallet ryggen, gräfvande mekaniskt i de vidunderliga fickorna af sin hvita rock.
</chapter>


<table o>
<td c>Götheborg, D. F. Bonniers Förlag.
</table>




<chapter name="Utsigt från Toppön">
<img><small>Ritadt af Leon. Björkfeldt<tab><tab><tab><tab><tab><tab><tab>Em. Bærentzen o. C<sup>o</sup> lith. Inst.</small>
UTSIGT FRÅN TOPPÖN.<tab>|<tab>VUE, PRISE DE L'ÎLE DE TOPPÖ.</img>

<table o>
<td c>Götheborg, D. F. Bonniers Förlag.
</table>



<h2>UTSIGT FRÅN TOPPÖN.</h2>

Och elfvorna på ömse sidor om fallen sjunga sålunda till hvarannan i aftonrodnadcn från de grankrönta stränderna, tvärs öfver vattnet:
<table>
<td r><tab><i>Första koren:</i><td>Välkomna, sköna systrar, i den rodnande qväll!<br>vår kärlek Eder tusen kyssar sänder. . . . .
<td r><i>Andra koren:</i><td>God afton, hulda väsen ifrån skogar och fjäll!<br>vår längtan mot Er sträcker famn och händer.
<td r><i>Första koren:</i><td>Men blåa forssen vältar, som i tusende år<br>den vältat med sin aldrig trötta bölja. . . . .
<td r><i>Andra koren:</i><td>Och ingen öfver djupet någon brygga slår,<br>och evigt skum ses klippegrunden skölja. . . . .
<td r><i>Första koren:</i><td>Så stå vi här förgäfves uppå hvar sin strand<br>och nicka så begärligt till hvarandra. . . . .
<td r><i>Andra koren:</i><td>Så stå vi här förgäfves och med lockande hand<br>hvarannan be att öfver vattnet vandra. . . . .
<td r><i>Första koren:</i><td>Så stå vi här förgäfves, ty icke svalan sjelf<br>törs med sin fot de hala stenar pröfva. . . . .
<td r><i>Andra koren:</i><td>Så stå vi här förgäfves, ty den vildsinnta elf<br>vill simmerskan i djupet till sig röfva. . . . .
<td r><i>Första koren:</i><td>Och aldrig skola derför under somrarnas lopp<br>tillsamman vi få blanda våra dansar. . . . .
<td r><i>Andra koren:</i><td>Och aldrig våra lekar, du väna systertropp!<br>och aldrig våra lunders vackra kransar. . . . .
</table>

Och sålunda qväda de längtansfullt på hvar sin sida om de eviga vattenfallen till sent in på midnatten.

</chapter>

<table o>
<td c>Göteborg, D. F. Bonniers Förlag.
</table>


<chapter name="Gullöfallen">
<img><small>Ritadt efter naturen af L. Björkfeldt<tab><tab><tab><tab><tab>Em. Bærentzen o. C<sup>o</sup> lith. Inst.</small>
GULLÖ-FALLEN.<tab>|<tab>LES CHÛTES DE GULLÖ.</img>

<table o>
<td c>Götheborg, D. F. Bonniers Förlag.
</table>



<h2>GULLÖ-FALLEN</h2>

      Dessa äro de öfversta. Forsen delar sig här för ett ögonblick i tvenne grenar, hvilka på ömse
sidor om den vilda Gullön hasta att åter förena sina skummande och dånande böljor.

      Det fanns här på ena stranden ända till år 1755 ett af naturen sällsamt formadt klippstycke, hvilket med sin spets hängde långt ut öfver vattenfallet. Det kallades "Skräddare-klinten."

      Hvarför just Skräddare-klinten?

      Historien derom är följande. Det var en gång en skräddare, som många äro väl det. Denne
skräddare hade i vredesmode slått ihjel en annan skräddare, hvilken beskyllt honom för att skrifva silkesvadd och begagna bomullsvadd. Detta kom inför domaren, och denne dömde skräddaren till döden. Detta var hårdt, men rättvist.

      Nu tilldrog sig likväl detta i den berömde kung Orres tid, då det stundom hände att man kunde få försona sitt straff med allahanda konster, såsom att dikta ett vackert poem, att dansa på lina eller tugga sönder ett dricksglas, och skräddaren erbjöd sig att ute på yttersta spetsen af den nämnda klippan sy färdig en hel frack med sidenfoder och vaddering i bröstet, om han finge behålla lifvet. Domaren behöfde händelsevis en modern frack med något bredare skört, än den som hängde i hans klädskåp, och biföll skräddarens ansökning.

      Skräddaren begaf sig ut på klippan, försedd med pressjern och allt tillbehör, och fattade en god position med benen i kors under sig. Arbetet gick friskt undan och fracken var lyckligt och väl färdig, förrän någon menniska skulle trott. Alla prisade mästarens konst. Men i det samma han tog sitt sista styng och dervid i glädjen kom att vippa litet till med armen, förlorade han balansen, svindlade vid att se forsen inunder sina fötter, och halkade i — för att aldrig mera sy någon frack!

      Klippstycket sjelf störtade, som sagdt är, 1755 efter honom i djupet.
</chapter>

<!-- OCR text missing for page 0072 -->
